T37n1758_p0343b09║
T37n1758_p0343b10║阿彌陀經通贊疏卷下
T37n1758_p0343b11║
T37n1758_p0343b12║　　　　大慈恩寺沙門窺基撰
T37n1758_p0343b13║經曰舍利弗若有善男子善女人聞說阿彌陀
T37n1758_p0343b14║佛執持名號若一日若二日若三日若四日若
T37n1758_p0343b15║五日若六日若七日一心不亂。　贊曰。第二
T37n1758_p0343b16║說多因也。善男子者。梵云烏波索迦。此云近
T37n1758_p0343b17║事男。索者男聲也。堅持五戒堪可親近承事
T37n1758_p0343b18║比丘僧故。善女人者。烏波斯迦。斯者是女聲
T37n1758_p0343b19║也。亦持五戒堪可承事比丘尼故。西天分男
T37n1758_p0343b20║女二聲故。聞說阿彌陀佛者。謂於善友處聞
T37n1758_p0343b21║此阿彌陀教中往生之事。或自尋覽執持佛
T37n1758_p0343b22║名號。一日乃至七日一心者。更無間隔故名
T37n1758_p0343b23║曰一心。不亂者。專注無散也。問淨土論云。女
T37n1758_p0343b24║人及根缺二乘種不生。云何相違。答只如女
T37n1758_p0343b25║子念佛。至意專精命盡欲生轉成男子便生
T37n1758_p0343b26║淨土。有何不可。根缺亦爾。文殊般若經云。若
T37n1758_p0343b27║人欲生他方現在淨妙國土者。應當隨彼國
T37n1758_p0343b28║土佛名。一心誦念願往生者。必得往生。觀佛
T37n1758_p0343b29║三昧經云。此念佛三昧欲使成就有五因緣。
T37n1758_p0343c01║一持戒不犯。二不起邪見。三不生諂慢。四不
T37n1758_p0343c02║恚不嫉。五勇健精進。鼓音聲經云。令念彼佛
T37n1758_p0343c03║名號七日七夜六時禮拜。賢愚經云。持戒專
T37n1758_p0343c04║念七日亦得往生。平等覺經及大阿彌陀經
T37n1758_p0343c05║並說三輩得生。如彼中說。
T37n1758_p0343c06║經曰其人臨命終時阿彌陀佛與諸聖眾現在
T37n1758_p0343c07║其前。　贊曰。第三聖眾來迎也。其人者。既七
T37n1758_p0343c08║日念佛行人也。臨命終時者。此一報壽命臨
T37n1758_p0343c09║欲終時。即彼佛與諸聖眾即彼國菩薩聲聞
T37n1758_p0343c10║等現身於念佛修行人前。如梁朝珍禪師見
T37n1758_p0343c11║白銀臺或見化佛來迎也。
T37n1758_p0343c12║經云是人終時心不顛倒即得往生阿彌陀佛
T37n1758_p0343c13║極樂國土。　贊曰。第四眾生往生。不顛倒者
T37n1758_p0343c14║不移正念也。即得往彼國也。蓮華化生顏貌
T37n1758_p0343c15║端正如諸菩薩。心無顛倒意想正修。便別穢
T37n1758_p0343c16║方頓生淨土。故云即得往生。問眾生惡業無
T37n1758_p0343c17║量。如何念佛滅除業障便得往生淨土。答十
T37n1758_p0343c18║疑論說有三義故能敵惡業。一者在心。為造
T37n1758_p0343c19║罪是虛妄心。念佛是真實心。以實除虛有何
T37n1758_p0343c20║不可。如千年之闇不能拒朝日之光。二者在
T37n1758_p0343c21║境。謂造罪緣於顛倒境界。念佛緣於勝妙功
T37n1758_p0343c22║德。以真遣偽有何不可。三者在淨謂造罪是
T37n1758_p0343c23║染意。念佛是淨心。淨勝染劣詎可相比。如童
T37n1758_p0343c24║子[木*為]刀能斷千丈之索。一星之火能燒萬束
T37n1758_p0343c25║之薪。又觀經云。於念念中滅除八十億劫生
T37n1758_p0343c26║死之罪。罪業既除得生何惑。西域之人臨命
T37n1758_p0343c27║終時皆以幡像前引。親友知識助念彌陀令
T37n1758_p0343c28║發往生之意。是此教也。又華嚴云。將欲沒者
T37n1758_p0343c29║令其憶念想見如來。命終得生淨土。見有臨
T37n1758_p0344a01║命欲終。勸念佛名。又示尊像。令其瞻敬。令生
T37n1758_p0344a02║善念即得往生。問臨終作善便得往生。何假
T37n1758_p0344a03║預前修諸勝業。答人生壽夭難測短長。或即
T37n1758_p0344a04║病因昏迷。或即非時奄逝。既闕生前之善。難
T37n1758_p0344a05║逃後世之殃。預作善緣恐防斯咎。問往生之
T37n1758_p0344a06║人有中有身否。答群疑論中有二師義。一師
T37n1758_p0344a07║云極善極惡無中有。二不揀善惡但有捨報
T37n1758_p0344a08║受生者皆有中有。為傳識故。除現世變身即
T37n1758_p0344a09║無中有。淨土既是極善中有定有。有者為
T37n1758_p0344a10║正。
T37n1758_p0344a11║經曰舍利弗我見是利故說此言若有眾生聞
T37n1758_p0344a12║是說者應當發願生彼國土。　贊曰。第五結
T37n1758_p0344a13║勸往生。我見是利者。我者世尊稱我也。見是
T37n1758_p0344a14║利者見是殊常勝利益。故勸生彼國也。
T37n1758_p0344a15║經曰舍利弗如我今者讚嘆阿彌陀佛不可思
T37n1758_p0344a16║議功德。　贊曰。第三諸佛證明。文分為三。初
T37n1758_p0344a17║陳自讚言。二引他佛證。三釋經名字。此即初
T37n1758_p0344a18║也。如我今者自指也。彼佛功德不可以心思
T37n1758_p0344a19║言議故也。
T37n1758_p0344a20║經曰東方亦有阿閦鞞佛須彌相佛大須彌佛
T37n1758_p0344a21║須彌光佛妙音佛。　贊曰。第二引他佛證。稱
T37n1758_p0344a22║讚淨土經云十方諸佛。此略舉六方便為六
T37n1758_p0344a23║段。且舉東方。每一方各有五段。一指國土。二
T37n1758_p0344a24║舉佛名。三辨多少。四明證相。五引證言。今初
T37n1758_p0344a25║兩段合一唱也。東方者指國土。亦有阿閦下
T37n1758_p0344a26║舉佛名。先引東方者。西域以東為上。所以先
T37n1758_p0344a27║舉。阿閦梵語此云無動。不被煩惱四魔違順
T37n1758_p0344a28║等動故。須彌相者。謂金容尊狀若須彌。大須
T37n1758_p0344a29║彌者。謂諸相甚大如大山王。須彌光者。大如
T37n1758_p0344b01║山王身光故。妙音者。其聲微妙清徹遠聞。
T37n1758_p0344b02║經曰如是等恒河沙數諸佛各於其國出廣長
T37n1758_p0344b03║舌相遍覆三千大千世界。　贊曰。第三辨多
T37n1758_p0344b04║少。四明證相。如是等恒河沙數諸佛是辨多
T37n1758_p0344b05║少。各於其國辨明證相也。如是等佛數比河
T37n1758_p0344b06║沙而不具列故言等也。恒河數者梵云殑伽。
T37n1758_p0344b07║訛略云恒河。是河神之名。河從彼稱。殑音其
T37n1758_p0344b08║[(美-(王/大)+弔)*令]反去聲也。經中說河沙為喻。無熱惱池出
T37n1758_p0344b09║四大河。此河即一也。由具五義。一由沙多。二
T37n1758_p0344b10║由世人共為福水入洗罪滅投死生天。三雖
T37n1758_p0344b11║經劫壞名字常在。四佛多近此宣說妙法。五
T37n1758_p0344b12║眾人共委。故多為喻仍取。初出池口方四十
T37n1758_p0344b13║里河以為喻。明證相。諸佛各於其國出廣長
T37n1758_p0344b14║舌相者。即各在本國舒舌相也。三千大千世
T37n1758_p0344b15║界者。准大論云。千須彌山千日月千四天下
T37n1758_p0344b16║及千梵王是謂小千。以小千為一數至千名
T37n1758_p0344b17║大千。故名三千。非小中故為大千。俱舍論云。
T37n1758_p0344b18║小千至初禪。中千至二禪。大千至三禪。俱同
T37n1758_p0344b19║一成壞遍此故云遍。故云遍覆三千大千世
T37n1758_p0344b20║界也。表無量劫來口離四過感此舌相也。證
T37n1758_p0344b21║小事即覆面門以至髮際。今證大事故至三
T37n1758_p0344b22║千。今說因微果勝恐眾生疑。此乃拋苦惱之
T37n1758_p0344b23║要門。證常樂之疾路。事既廣大。現瑞非輕。舒
T37n1758_p0344b24║舌相而遍覆大千。證西方而真快樂。
T37n1758_p0344b25║經曰說誠實言汝等眾生當信是稱讚不可思
T37n1758_p0344b26║議功德一切諸佛所護念經。　贊曰。第五引
T37n1758_p0344b27║證詞。經文易見。誠者實也。問汝等者。為是六
T37n1758_p0344b28║方諸佛告語自國聽徒。為當釋迦勸試祇園
T37n1758_p0344b29║之眾。答觀此經勢而有二意。一他方諸佛告
T37n1758_p0344c01║自國聽眾。二釋迦轉引彼佛意言證彼西方。
T37n1758_p0344c02║令一會眾生信敬也。一切諸佛所護念經者。
T37n1758_p0344c03║即是此經也。准此具足應名稱讚阿彌陀佛
T37n1758_p0344c04║不可思議功德。其文略也。一切諸佛所護念
T37n1758_p0344c05║經者。諸佛護持明記憶念也。即眾行雖廣難
T37n1758_p0344c06║方念佛之功德。福然多。爭並持經之力。故使
T37n1758_p0344c07║六方諸佛以神力而護持。沙界聖人乃一念
T37n1758_p0344c08║而憶念。故云一切諸佛所護念經。問若釋迦
T37n1758_p0344c09║談於淨土。可言佛所護念。諸佛不說此經。何
T37n1758_p0344c10║說佛所護念。答王言是敕。佛語成經。既稱讚
T37n1758_p0344c11║於淨方。此說便成經也。或可佛所護念者即
T37n1758_p0344c12║指釋迦所說阿彌陀經也。問靈山開塔要假
T37n1758_p0344c13║召集分身。舍衛啟筵何故不邀諸佛。答召佛
T37n1758_p0344c14║開其寶塔。赴彼佛之願心。證土啟相信誠顯
T37n1758_p0344c15║此尊之悲意。但各居自國不至此方也。
T37n1758_p0344c16║經曰舍利弗南方世界有日月燈佛名聞光佛
T37n1758_p0344c17║大焰肩佛須彌燈佛無量精進佛。　贊曰。第二
T37n1758_p0344c18║南方也。分五如前。此前二段也(一指國土二舉佛名)。可知。
T37n1758_p0344c19║日月燈佛者。身光智光內外俱照故。名聞光
T37n1758_p0344c20║者。有大名聞光照內外。或聞名見光生覺悟
T37n1758_p0344c21║故。大焰肩者。身光發焰出於肩故。或肩者齊
T37n1758_p0344c22║也。即身光智光皆發焰齊也。須彌燈者。身光
T37n1758_p0344c23║如燈焰有破暗故。無量精進者。利樂有情也。
T37n1758_p0344c24║經曰如是等恒河沙數諸佛各於其國出廣長
T37n1758_p0344c25║舌相遍覆三千大千世界。　贊曰。第三辨多
T37n1758_p0344c26║少。第四明證相。行相如何。
T37n1758_p0344c27║經曰說誠實言汝等眾生當信是稱讚不可思
T37n1758_p0344c28║議功德一切諸佛所護念經。　贊曰。第五引
T37n1758_p0344c29║證詞。亦同前釋。
T37n1758_p0345a01║經曰舍利弗西方世界有無量壽佛無量相佛
T37n1758_p0345a02║無量幢佛大光佛大明佛寶相佛淨光佛。　贊
T37n1758_p0345a03║曰。第三西方。同前五段。此二文也。無量壽
T37n1758_p0345a04║者。即西方本尊。依二義得名。如前已解。問儒
T37n1758_p0345a05║宗尚無自伐其善。何故彌陀自讚難思。答據
T37n1758_p0345a06║其文勢即是諸佛稱讚。又設若彌陀自讚。於
T37n1758_p0345a07║理何違。引轉眾生令生勝意。無量相者。相好
T37n1758_p0345a08║無量故。無量幢者。身量功德高而復峻由如
T37n1758_p0345a09║幢也。大光者。身智二光無不照故。大明者。得
T37n1758_p0345a10║佛三明無不知故。即正遍知也。寶相者。內外
T37n1758_p0345a11║二相皆可寶重故。淨光者。淨者無漏。光者身
T37n1758_p0345a12║智二光。故言淨光也。
T37n1758_p0345a13║經曰如是等恒河沙數諸佛各於其國出廣長
T37n1758_p0345a14║舌相遍覆三千大千世界。　贊曰。第三第四
T37n1758_p0345a15║文也。如上說也。
T37n1758_p0345a16║經曰說誠實言汝等眾生當信是稱讚不可思
T37n1758_p0345a17║議功德一切諸佛所護念經。　贊曰。第五文
T37n1758_p0345a18║也。引證詞可知。
T37n1758_p0345a19║經曰舍利弗北方世界有焰肩佛最勝音佛難
T37n1758_p0345a20║阻佛日生佛網明佛。　贊曰。第四北方證也。
T37n1758_p0345a21║文五同前。焰肩佛義同於前。最勝音。音聲美
T37n1758_p0345a22║妙勝過餘故。難阻佛者。諸魔不能阻礙故。日
T37n1758_p0345a23║生者。依智慧日流聲教故。或依智慧日令眾
T37n1758_p0345a24║生生諸善法故。網明者。施此教網令眾生生
T37n1758_p0345a25║於明解故。
T37n1758_p0345a26║經曰如是等恒河沙數諸佛各於其國出廣長
T37n1758_p0345a27║舌相遍覆三千大千世界。　贊曰。第三第四
T37n1758_p0345a28║文如前可知。
T37n1758_p0345a29║經曰說誠實言汝等眾生當信是稱讚不可思
T37n1758_p0345b01║議功德一切諸佛所護念經。　贊曰。第五段
T37n1758_p0345b02║文意可知也。
T37n1758_p0345b03║經曰舍利弗下方世界有師子佛名聞佛名光
T37n1758_p0345b04║佛達磨佛法幢佛持法佛。　贊曰。第五下方
T37n1758_p0345b05║證也。文五同前。此二文也。師子佛者。如於
T37n1758_p0345b06║師子獸中自在。佛於法中自在故得此名。又
T37n1758_p0345b07║世師子伏諸猛獸。佛即伏四魔也。名聞者。名
T37n1758_p0345b08║振十方故。名光者。聞名見光生覺悟故。達磨
T37n1758_p0345b09║者梵語。此云法也。以法為身。即有為無為諸
T37n1758_p0345b10║法所依止故。法幢佛者。廣開大法高峻如幢
T37n1758_p0345b11║故也。持法佛者。持過去佛法付未來故。
T37n1758_p0345b12║經曰如是等恒河沙數諸佛各於其國出廣長
T37n1758_p0345b13║舌相遍覆三千大千世界。　贊曰。第三第四
T37n1758_p0345b14║文相可知。
T37n1758_p0345b15║經曰說誠實言汝等眾生當信是稱讚不可思
T37n1758_p0345b16║議功德一切諸佛所護念經。　贊曰。第五文
T37n1758_p0345b17║也。行相同前。
T37n1758_p0345b18║經曰舍利弗上方世界有梵音佛宿王佛香上
T37n1758_p0345b19║佛香光佛大焰肩佛雜色寶華嚴身佛娑羅樹
T37n1758_p0345b20║王佛寶華德佛見一切義佛如須彌山佛。　贊
T37n1758_p0345b21║曰。第六上方佛。文五同前。此初二文也。梵音
T37n1758_p0345b22║者。聲相美妙聞者悅心故。宿王佛者。宿者星
T37n1758_p0345b23║也。月是星中之王。佛者是十地菩薩二乘凡
T37n1758_p0345b24║夫之王也。得自在故。香上佛者。戒德馨香更
T37n1758_p0345b25║無過上故。香光佛者馨香自遠光彩教門故。
T37n1758_p0345b26║大焰肩佛者。身肩發焰故。雜色寶華嚴身佛
T37n1758_p0345b27║者。心華發明自嚴飾故。或可雜色眾寶以嚴
T37n1758_p0345b28║其身飾形可以美价故。娑羅樹王佛者。如大
T37n1758_p0345b29║樹王能覆癊故。佛能覆癊諸眾生故。寶華德
T37n1758_p0345c01║佛者。身智功德如寶可重故。見一切義佛者。
T37n1758_p0345c02║義者境也。佛具五眼見一切境故。如須彌山
T37n1758_p0345c03║佛者。福智如山巍巍高峻故。
T37n1758_p0345c04║經曰如是等恒河沙數諸佛各於其國出廣長
T37n1758_p0345c05║舌相遍覆三千大千世界。　贊曰。第三第四
T37n1758_p0345c06║文可知也。
T37n1758_p0345c07║經云說誠實言汝等眾生當信是稱讚不可思
T37n1758_p0345c08║議功德一切諸佛所護念經。　贊曰。第五文
T37n1758_p0345c09║也。同前可知。
T37n1758_p0345c10║經云舍利弗於汝意云何何故名為一切諸佛
T37n1758_p0345c11║所護念經。　贊曰。第三釋經名字。文分為三。
T37n1758_p0345c12║初徵問。次通釋。後結勸。此初也。世尊云汝舍
T37n1758_p0345c13║利弗還知此經如何得名一切諸佛所護念經
T37n1758_p0345c14║否。
T37n1758_p0345c15║經曰舍利弗若有善男子善女人聞是諸佛所
T37n1758_p0345c16║說名及經名者是諸善男子善女人皆為一切
T37n1758_p0345c17║諸佛共所護念皆得不退轉於阿耨多羅三藐
T37n1758_p0345c18║三菩提。　贊曰。此是第二通釋也。善男子善
T37n1758_p0345c19║女人等是所護人也。聞是阿彌陀佛及聞六
T37n1758_p0345c20║方恒沙佛名者能護念人也。是諸善男子善
T37n1758_p0345c21║女人皆為一切諸佛所護念者。得正護念也。
T37n1758_p0345c22║即受持經及佛名男子女兒因聞諸佛及釋迦
T37n1758_p0345c23║佛說修淨土經方始得生淨土。即此經是諸
T37n1758_p0345c24║佛所匡護明記憶念故。阿耨多羅三藐三菩
T37n1758_p0345c25║提者。阿之言無。耨多羅云上。三云正。藐云
T37n1758_p0345c26║等。三云正。菩提云覺。即是無上正等正覺。問
T37n1758_p0345c27║為但念阿彌陀佛即得不退。為更有餘方便。
T37n1758_p0345c28║答非但稱念禮敬。又應至心於諸佛前懺悔
T37n1758_p0345c29║勸請隨喜迴向發願。由懺悔故轉諸定業。如
T37n1758_p0346a01║如意珠隨願即得不退轉。為由諸佛護念故
T37n1758_p0346a02║於無上正等覺心得不退也。
T37n1758_p0346a03║經云是故舍利弗汝等皆當信受我語及諸佛
T37n1758_p0346a04║所說。　贊曰。此第三結勸也。是故者結上之
T37n1758_p0346a05║詞。皆當等者勸勵之語。汝等信我上來所說
T37n1758_p0346a06║及六方諸佛之言。
T37n1758_p0346a07║經云舍利弗若有人已發願今發願當發願欲
T37n1758_p0346a08║生阿彌陀佛國者。　贊曰。自下第四三生發
T37n1758_p0346a09║願。文分為四。第一發心往生。第二彰其勝益。
T37n1758_p0346a10║第三位居三世。第四勸生彼國。此即初也。已
T37n1758_p0346a11║發願者過去。今發願者現在。當發願者是未
T37n1758_p0346a12║來。欲者希望也。生者即五蘊假者也。
T37n1758_p0346a13║經云是諸人等皆得不退轉於阿耨多羅三藐
T37n1758_p0346a14║三菩提。　贊曰。第二彰其勝益。念佛發願故。
T37n1758_p0346a15║一即彼佛冥加。二即此佛潛衛。遂令求道之
T37n1758_p0346a16║心不退願生之志不轉。故言不退轉。若已發
T37n1758_p0346a17║願已得不退。今發願者即現在今得不退。當
T37n1758_p0346a18║發願者當得不退轉也。
T37n1758_p0346a19║經曰於彼國土若已生若今生若當生。　贊曰。
T37n1758_p0346a20║第三位居三世。已發願者為過去發願者已
T37n1758_p0346a21║生。今發願者為現在者即生。未來發願者為
T37n1758_p0346a22║未來未來發願當生。
T37n1758_p0346a23║經曰是故舍利弗諸善男子善女人若有信者
T37n1758_p0346a24║應當發願生彼國土。　贊曰。第四勸生彼國。
T37n1758_p0346a25║若有信心深重煩惱輕微。知大覺以誠言獲
T37n1758_p0346a26║良願而當往也。
T37n1758_p0346a27║經曰舍利弗如我今者稱讚諸佛不可思議功
T37n1758_p0346a28║德彼諸佛等亦稱說我不可思議功德。　贊曰。
T37n1758_p0346a29║第五彼尊讚歎咸曰希奇。文有四段。初讚功
T37n1758_p0346b01║德難思。二歎化行濁世。三嗟訝成佛。四說法
T37n1758_p0346b02║幽玄。此文是初。我讚六方諸佛能為眾生作
T37n1758_p0346b03║真實語。眾生因此心無疑惑。又彌陀如來慈
T37n1758_p0346b04║悲接引。我等偏讚彼佛。彼佛復讚於我。
T37n1758_p0346b05║經曰而作是言釋迦牟尼佛能為甚難希有之
T37n1758_p0346b06║事能於娑婆國土五濁惡世劫濁見濁煩惱濁
T37n1758_p0346b07║眾生濁命濁中。　贊曰。第二歎化行濁世。而
T37n1758_p0346b08║作是言結集家敘也。釋迦梵語。此云能仁。牟
T37n1758_p0346b09║尼此云寂默。得姓之緣如別處說。言甚難希
T37n1758_p0346b10║有之事者。即是忍苦教化眾生之事也。能於
T37n1758_p0346b11║娑婆國土者。梵云娑婆此云堪忍。堪可忍受
T37n1758_p0346b12║苦惱之事故也。五濁惡世者。略以五門。一釋
T37n1758_p0346b13║名。二出體。三對治。四癈立。五相攝。初釋名
T37n1758_p0346b14║者。濁是滓穢義。如食滓穢。下惡可污名之為
T37n1758_p0346b15║濁。此言意說劫增之時。三災漸輕煩惱轉薄。
T37n1758_p0346b16║眾生向好惡見漸微。命根轉長漸漸向勝。已
T37n1758_p0346b17║上好可忻名之為清。眾生無苦化佛不出世。
T37n1758_p0346b18║諸化佛出世必向劫減。小三災漸起煩惱轉
T37n1758_p0346b19║厚。眾生向惡染見漸增。命根轉短漸漸向劣。
T37n1758_p0346b20║下惡可厭故立濁名。五者是數。帶數釋也。次
T37n1758_p0346b21║望別名皆持業釋也。或以別揀總。亦依主釋。
T37n1758_p0346b22║二出體者。地持論云。謂今世人多皆短壽。極
T37n1758_p0346b23║長百歲。是名命濁。此以本識名言種子。由業
T37n1758_p0346b24║所引功能差別命根為體。善業力弱命根漸
T37n1758_p0346b25║短。由殺生業之所感故。若諸眾生不識父母
T37n1758_p0346b26║不識沙門及宗族尊長。不修義理不怖不畏今
T37n1758_p0346b27║世後世惡業果報。不修惠施不作功德。不修
T37n1758_p0346b28║齊法不持禁戒。是名有情濁。雖第八識名為
T37n1758_p0346b29║有情。今說由近惡外緣故。五蘊假者作惡無
T37n1758_p0346c01║善名有情濁。合以第八識及五為性。若此眾
T37n1758_p0346c02║生增非法貪。或惠刀劍或施器仗。諍訟鬥亂
T37n1758_p0346c03║諂曲妄語。攝受邪法及餘惡不善法。是名煩
T37n1758_p0346c04║惱濁。除五見外所餘一切煩惱隨煩惱皆煩惱
T37n1758_p0346c05║濁體。此非法貪惠刀劍等令行殺害。或慳好
T37n1758_p0346c06║財但捨刀劍。因非法貪諍等竟起。乃至諸餘
T37n1758_p0346c07║惡不善法通攝一切煩惱隨煩惱盡。由性數
T37n1758_p0346c08║習逢惡境牽煩惱尤重。若於今世法壞法沒。
T37n1758_p0346c09║像法漸起邪法轉生。是名見濁。此以五見而
T37n1758_p0346c10║為體性。多近外道惡見數生。若飢饉劫起疾
T37n1758_p0346c11║病劫起刀兵劫起。是名劫濁。此以色蘊四塵
T37n1758_p0346c12║為體。或通五蘊。仍是不相應時為其體。依四
T37n1758_p0346c13║五蘊而建立故。煩惱增多惡業尤重。便招惡
T37n1758_p0346c14║果三災遂生。三對治者。智度論中立四悉檀。
T37n1758_p0346c15║悉檀宗也。一世界悉檀。二為人悉檀。三對治
T37n1758_p0346c16║悉檀。四第一義諦悉檀。劫濁眾生濁世界悉
T37n1758_p0346c17║檀治之。識器世間眾生世間悉皆虛幻。厭怖
T37n1758_p0346c18║修道即永離故。命濁以各各為人悉檀治之。
T37n1758_p0346c19║識知人由善業所得。修持淨戒行不殺等。命
T37n1758_p0346c20║自長故。或為三乘之人各說自乘涅槃之果。
T37n1758_p0346c21║便除生死所有命濁。煩惱濁見濁對治悉檀
T37n1758_p0346c22║治之。修習隨應對治之道令不起故。由三悉
T37n1758_p0346c23║檀破五濁故。入第一義證會真宗。四癈立
T37n1758_p0346c24║者。何故唯立五濁不增減耶。答眾生有二。
T37n1758_p0346c25║一惡行。謂在家白衣。二邪行。謂出家外
T37n1758_p0346c26║道。白衣無慧煩惱增時名煩惱濁。外道邪解
T37n1758_p0346c27║浪推求時立為見濁。又諸鈍惑名煩惱濁。諸
T37n1758_p0346c28║餘利惑名為見濁。由此二因得當果時離合
T37n1758_p0346c29║不同。復分二濁。合二內果名眾生濁。惡眾生
T37n1758_p0347a01║故。合二外果總名劫濁。惡器具故。劫謂時分。
T37n1758_p0347a02║時無別時。依法辨故劫濁故以惡器為體。此
T37n1758_p0347a03║惡眾生及與外果。雖復總陳是二濁果未辨。
T37n1758_p0347a04║何者。正惡果體今顯根本故立命濁。或內惡
T37n1758_p0347a05║果名為命濁。外惡果者名為劫濁。此惡因果
T37n1758_p0347a06║由誰而有。謂惡眾生故名眾生濁。由此五濁
T37n1758_p0347a07║據增行相。欲令生厭故偏說五。五相攝者。薩
T37n1758_p0347a08║遮尼乾子經云立十二濁。一示現劫濁。二示
T37n1758_p0347a09║現時濁。三示現眾生濁。四示現煩惱濁。五示
T37n1758_p0347a10║現命濁。六示現三乘差別濁。七示現不淨國
T37n1758_p0347a11║土濁。八示現難化眾生濁。九示現說種種煩
T37n1758_p0347a12║惱濁。十示現外道亂濁。十一示現魔濁。十二
T37n1758_p0347a13║示現魔業濁。劫濁及時即劫濁。眾生及難化
T37n1758_p0347a14║眾生即眾生濁。煩惱及說種種煩惱即煩惱
T37n1758_p0347a15║濁。命即命濁。外道亂即是見濁。此八即五濁。
T37n1758_p0347a16║餘之四種謂三乘差別不淨國土。魔及魔業
T37n1758_p0347a17║非五濁攝。五濁據勝唯實雜染。十二濁通能
T37n1758_p0347a18║化能障佛示現故。問何故釋迦百歲時生。彌
T37n1758_p0347a19║勒八萬歲出。答各據本願出時不同故。
T37n1758_p0347a20║經曰得阿耨多羅三藐三菩提。　贊曰。第三
T37n1758_p0347a21║嗟訝成佛。緣此界境唯穢惡人不足是非證
T37n1758_p0347a22║菩提。如火內生蓮。得解脫似冰中出燭故
T37n1758_p0347a23║也。
T37n1758_p0347a24║經曰為諸眾生說是一切世間難信之法。　讚
T37n1758_p0347a25║曰。第四說法幽玄。難信之法者。只如此典一
T37n1758_p0347a26║朝誦佛十念精進誠超五濁之穢方登初地之
T37n1758_p0347a27║淨域。豈非難信哉。上來第五彼尊讚嘆咸曰
T37n1758_p0347a28║希奇訖。
T37n1758_p0347a29║經曰舍利弗當知我於五濁惡世行此難事。
T37n1758_p0347b01║贊曰。下第六段我佛敘陳獨稱難事。文分為
T37n1758_p0347b02║四。初敘行難修。二敘果難證。三敘法難信。四
T37n1758_p0347b03║總結甚難。此即初也。行此難事者。即三僧祇
T37n1758_p0347b04║劫萬行備修。捐身命以殉菩提。捨國城而為
T37n1758_p0347b05║郡眾方成正覺。豈非難事也。
T37n1758_p0347b06║經曰得阿耨多羅三藐三菩提。　贊曰。此第
T37n1758_p0347b07║二敘果難證。如上已解。其文可知。
T37n1758_p0347b08║經曰為一切世間說此難信之法。　贊曰。此
T37n1758_p0347b09║第三敘法難信也。
T37n1758_p0347b10║經曰是為甚難。　贊曰。此第四段總結甚難。
T37n1758_p0347b11║結上三事。上來已解正宗分訖。
T37n1758_p0347b12║經曰佛說此經已舍利弗及諸比丘一切世間
T37n1758_p0347b13║天人阿修羅等聞佛所說歡喜信受作禮而去。
T37n1758_p0347b14║贊曰。第三流通分文有四段。初說經事畢。
T37n1758_p0347b15║二聽法緣終。三聞法歡忻。四退辭佛去。四段
T37n1758_p0347b16║合一唱也。佛說此經已者。是第一說經事畢。
T37n1758_p0347b17║及諸下文皆結集之語也。舍利弗及諸比丘
T37n1758_p0347b18║一切世間天人阿修羅等聞佛所說者。是第
T37n1758_p0347b19║二聽法緣終。言世間者即有情世間也。可破
T37n1758_p0347b20║壞故。天人者。天即欲界六天。天者即光潔自
T37n1758_p0347b21║在名天。人即人趣。謂多忍義名人。阿修羅此
T37n1758_p0347b22║云非天。如人不仁名曰非人。修羅亦爾。歡喜
T37n1758_p0347b23║信受者。是第三聞法歡忻。顏舒曰歡。神悅曰
T37n1758_p0347b24║喜。故云歡喜。即意識相應喜受也。此經乃三
T37n1758_p0347b25║乘妙旨。眾聖要樞。出生死之鴻源。證真常之
T37n1758_p0347b26║疾路。得路得聞圓備。豈不樂哉。故云歡喜。問
T37n1758_p0347b27║先標聽徒之處兼明菩薩聲聞。經終作禮歡
T37n1758_p0347b28║忻何故不明菩薩。答迓影略說。不必俱陳。作
T37n1758_p0347b29║禮而去者。是第四退辭佛去。五輪俱屈。三業
T37n1758_p0347c01║歸誠。咸別世尊各還本土故云作禮而去。
T37n1758_p0347c02║佛說阿彌陀經通贊疏卷下(終)
T37n1758_p0347c03║
T37n1758_p0347c04║　此慈恩所撰阿彌陀經通贊一卷者。祐世僧
T37n1758_p0347c05║　統於元豐元祐之間。入于中華求得將到
T37n1758_p0347c06║　流通之本也。(予)助洪願。付於廣教院。命工
T37n1758_p0347c07║　重剶。自戊辰十月十九日起首。至十二月
T37n1758_p0347c08║　十日畢乎矣。所有功德。自利利他。此世來
T37n1758_p0347c09║　生福慧圓滿。普與含識同會樂方。時大安
T37n1758_p0347c10║　五年已已二月晦日記。
T37n1758_p0347c11║　　海東大慈恩玄化寺住持廣祐僧統釋韶
T37n1758_p0347c12║　　顯題
T37n1758_p0347c13║
T37n1758_p0347c14║　件書等(予)以嘉保二年孟冬下旬。西府郎會
T37n1758_p0347c15║　宋人柳裕傳語高麗王子義天。誂求極樂
T37n1758_p0347c16║　要書彌陀行願相應經典章疏等。其後折
T37n1758_p0347c17║　裕守約。以永長二年(丁丑)三月二十三日(丁
T37n1758_p0347c18║　丑)送自義天所傳得彌陀極樂書等十三部
T37n1758_p0347c19║　二十卷。則以同五月二十三日家時興福
T37n1758_p0347c20║　寺淨名院到來。懇誠相臻。清素自𢝷。仍以
T37n1758_p0347c21║　彼本。已重新寫。善種不朽。宿心爰成。欲為
T37n1758_p0347c22║　自他法界往生極樂之因緣矣。
T37n1758_p0347c23║　　康和四年(壬午)四月二十二日未剋藥師
T37n1758_p0347c24║　　寺西室大房書寫畢
T37n1758_p0347c25║　願以此書寫善根。先二親消滅罪障。次桓
T37n1758_p0347c26║　賢終往生極樂矣。(生年)三十一。但此書者。
T37n1758_p0347c27║　桓賢沒後門弟之中常住僧房修學為宗之
T37n1758_p0347c28║　輩可傳領也。
T37n1758_p0347c29║　　嘉曆元年(丙寅)六月十七日依眾議誂有
T37n1758_p0348a01║　　小生分書寫所奉奇符春日社西新談議
T37n1758_p0348a02║　　屋也。
T37n1758_p0348a03║　　　　　　　　　　　大法師源覺
