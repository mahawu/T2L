T37n1758_p0337b24║
T37n1758_p0337b25║
T37n1758_p0337b26║阿彌陀經通贊疏卷中
T37n1758_p0337b27║
T37n1758_p0337b28║　　　　大慈恩寺沙門窺基撰
T37n1758_p0337b29║經云爾時佛告長老舍利弗從是西方過十萬
T37n1758_p0337c01║億佛土有世界名曰極樂。　贊曰。第二正宗分
T37n1758_p0337c02║也。大文分六。第一標淨土之宗果。經爾時佛
T37n1758_p0337c03║告長老舍利弗乃至得與如是諸上善人俱會
T37n1758_p0337c04║一處。第二明極樂之因殊。經舍利弗不可以
T37n1758_p0337c05║少善根乃至若有眾生聞是說者應當發願生
T37n1758_p0337c06║彼國土。第三諸佛證明。經舍利弗如我今者
T37n1758_p0337c07║讚歎阿彌陀佛乃至舍利弗汝等皆當信受我
T37n1758_p0337c08║語及諸佛所說。第四三生發願。經舍利弗若
T37n1758_p0337c09║有人已發願今發願當乃至若有信者應當發
T37n1758_p0337c10║願生彼國土。第五彼尊讚歎咸曰希奇。經
T37n1758_p0337c11║舍利弗如我今者稱讚諸佛乃至一切世間難
T37n1758_p0337c12║信之法。第六我佛敘陳獨稱難事。經舍利弗
T37n1758_p0337c13║當知我於乃至經終五行來是。初文分二。初
T37n1758_p0337c14║略明淨土。二廣明淨土。初文有七。一指方所。
T37n1758_p0337c15║二明數量。三顯國名。四明化主。五辨說法。六
T37n1758_p0337c16║徵國名號。七結成極樂此初三也。佛告告語
T37n1758_p0337c17║也。從是西方從是指方所此土遠指西方。過
T37n1758_p0337c18║十萬億佛明數量也。有世界名曰極樂顯國
T37n1758_p0337c19║名也。極樂國土正是。經宗告鶖子。以令知誘
T37n1758_p0337c20║含生而忻慕不能廣敘。聊述七門。第一釋名。
T37n1758_p0337c21║第二出體。第三辨假實。第四漏無漏料揀。第
T37n1758_p0337c22║五五位分別。第六三科收攝。第七釋其妨難。
T37n1758_p0337c23║且釋名者。世者可破壞義。界者境分劑也。即
T37n1758_p0337c24║所居土名。曰極樂者。樂即能居者。第六識相
T37n1758_p0337c25║應樂受也。世即界。持業釋也。極者至極樂受。
T37n1758_p0337c26║世界者即是無情。相違釋也。出體者。極樂者
T37n1758_p0337c27║即至極樂受也。世者即有情無情法上不堅
T37n1758_p0337c28║可破壞而立世名。即色心上假立。界者四塵
T37n1758_p0337c29║五塵為體。雖聖境無坌惡。義是塵之類故亦
T37n1758_p0338a01║呼為塵。細四相遷亦名世界。辨假實者。若是
T37n1758_p0338a02║化淨土而但是假。是定果色去者。有情未除
T37n1758_p0338a03║穢種。未能變得淨土。但是變心如三變土田
T37n1758_p0338a04║等不乖唯識。漏無漏料揀者。若是佛本質淨
T37n1758_p0338a05║土唯無漏攝。若往生有情及菩薩所變淨土
T37n1758_p0338a06║唯是有漏。謂第八識果轉非因故。五位分別
T37n1758_p0338a07║者。極樂者心所收。世界者即色法攝。三科收
T37n1758_p0338a08║攝者。極樂者即行蘊收。世界者即色蘊攝。十
T37n1758_p0338a09║二處中極樂法處收。世界即色處攝。十八界
T37n1758_p0338a10║中法界及六境中攝。釋妨難者。問十方佛國
T37n1758_p0338a11║快樂皆同。何故偏指西方勸人生彼。答良為
T37n1758_p0338a12║凡夫業重處處生貪。若不偏指一方即不繫
T37n1758_p0338a13║心專注。所以法華經云。眾生處處著。引之令
T37n1758_p0338a14║得出。又西方淨土主勝願強。偏勸往生疾成
T37n1758_p0338a15║聖果。所以偏指也。
T37n1758_p0338a16║經云其土有佛號阿彌陀今現在說法。　贊曰。
T37n1758_p0338a17║此第四明化主。第五辨說法也。阿彌陀上已
T37n1758_p0338a18║解。自下經亦有自說處。現在者揀於過未。說
T37n1758_p0338a19║者演說。法者執持名號之法。即是教法也。阿
T37n1758_p0338a20║彌陀佛長為眾生演說妙法轉令精進。故慈
T37n1758_p0338a21║悲廣大利物弘深。現初地之報身化無邊之
T37n1758_p0338a22║根器。故云今現在說法。問何故不告菩薩只
T37n1758_p0338a23║告聲聞。答菩薩已無穢種。居淨國而皆同。聲
T37n1758_p0338a24║聞分別未除穢方之各異。令生忻慕只告聲
T37n1758_p0338a25║聞。問聲聞數廣。頓悟者頗多。何故不告餘人
T37n1758_p0338a26║獨告鶖子。答只如任家長子國付賢臣。鶖子
T37n1758_p0338a27║智辨不群。偏告一何爽理乎。
T37n1758_p0338a28║經云舍利弗彼土何故名為極樂。　贊曰。第
T37n1758_p0338a29║六徵國名號。故者所以義。前標極樂之名未
T37n1758_p0338b01║彰極樂之相。不睹勝妙難為發心。將欲顯示
T37n1758_p0338b02║淨方故乃自徵國號也。
T37n1758_p0338b03║經云其國眾生無有眾苦但受諸樂故名極樂。
T37n1758_p0338b04║贊曰。第七結成極樂之名。其國眾生者。眾
T37n1758_p0338b05║生具十種名。眾生即十名中之一名也。蓮華
T37n1758_p0338b06║化生無其生苦。四序不能遷故無老苦。非分
T37n1758_p0338b07║段無病苦。壽命無盡無死苦。無父母親疏故
T37n1758_p0338b08║無怨憎會苦。所欲如意無求不得苦。顏貌端
T37n1758_p0338b09║嚴無諸根缺陋之苦。又四時一等故無寒暑等
T37n1758_p0338b10║苦。故云其國眾生無有眾苦。謂處絕三途人
T37n1758_p0338b11║無眾苦。只如娑婆世界。有漏形軀四蛇迴身
T37n1758_p0338b12║三龍害命。乖張病惱報盡死侵。有愛必離無
T37n1758_p0338b13║怨不會。豎迷至理橫受陰纏。今茲眾人永無
T37n1758_p0338b14║此也。且積修白業生處紅蓮。相好常身蠲除
T37n1758_p0338b15║四相。已情絕慮誰為愛憎。隨念即來無求不
T37n1758_p0338b16║得。五香佛體眾德嚴身。故云無有眾苦也。但
T37n1758_p0338b17║受諸樂者。纔歸淨土聖眾隨迎。蓮華倏開睹
T37n1758_p0338b18║金容之相好。徵風暫扇聽寶樹而搖聲。加以
T37n1758_p0338b19║飄渺仙雲近浮神足。輕盈衣裓遠供祥華。晨
T37n1758_p0338b20║謁慈顏得法印而旋國。暮遊金殿聽寶偈而經
T37n1758_p0338b21║行。然大慈願廣利鈍普霑。且舊蓮欲發為遣
T37n1758_p0338b22║殘殃。新學化生行成不退。豈唯近已麤苦抑
T37n1758_p0338b23║亦妙果非遠者哉。故云但受諸樂。故名極樂。
T37n1758_p0338b24║問彼土屬三界否。答無欲故非欲界。地居故
T37n1758_p0338b25║非色界。有形相故非無色界。內無穢種外感
T37n1758_p0338b26║淨方。迴出四流水超三界。故非界繫也。
T37n1758_p0338b27║經云又舍利弗極樂國土七重欄楯七重羅網
T37n1758_p0338b28║七重行樹皆是四寶周匝圍繞。　贊曰。第二廣
T37n1758_p0338b29║明淨土。文分為二。初明國土莊嚴。二辨佛身
T37n1758_p0338c01║功德。初文分八。第一樹飾四珍。第二池嚴眾
T37n1758_p0338c02║寶。第三空盈天樂。第四地布黃金。第五華雨
T37n1758_p0338c03║長天。第六人遊諸國。第七鳥吟妙法。第八風
T37n1758_p0338c04║吹樂音。初文分二。初正辨莊嚴。二結成極樂。
T37n1758_p0338c05║此即初也。又者復也重也。謂前來已告舍利
T37n1758_p0338c06║弗。彼國無有眾苦名曰極樂。此欲廣明淨土
T37n1758_p0338c07║境物殊常。又告鶖子故云又舍利弗。極樂國
T37n1758_p0338c08║土七重欄楯者。寶樹周圍有七重欄楯也。橫
T37n1758_p0338c09║曰欄。豎曰楯。欄檻也。莊嚴眾寶圍繞華叢。何
T37n1758_p0338c10║獨偏舉樹嚴。彼土處處皆有也。七重羅網者。
T37n1758_p0338c11║嚴顯國土羅覆樹林金縷結成眾寶飾。觀經
T37n1758_p0338c12║云。一一樹上有七重網。皆是真珠。一一網間
T37n1758_p0338c13║有五百億妙華宮殿。如梵王宮。諸天童子自
T37n1758_p0338c14║然在中。以摩尼寶而為瓔珞。其光照曜一百
T37n1758_p0338c15║由旬。亦准於前處處皆有。故瑞相經云。無量
T37n1758_p0338c16║寶網皆以金縷真珠百千雜寶奇妙珍異莊嚴
T37n1758_p0338c17║狡飾。周匝四面垂以寶鈴。光色晃曜盡極嚴
T37n1758_p0338c18║麗。祥風微起吹眾網羅。聲演法音振聞一𭍣。
T37n1758_p0338c19║耳聽心悅更增快樂也。七重行樹者。七重寶
T37n1758_p0338c20║樹行列𭍣中。長開異華更無凋變。靈禽棲上
T37n1758_p0338c21║眾聖遊從也。故云七重行樹。皆是四寶者。皆
T37n1758_p0338c22║由咸也。咸是四寶也。四寶者或是金銀珊瑚
T37n1758_p0338c23║琥珀也。瑞相經云。其國有七寶諸樹周滿世
T37n1758_p0338c24║界。謂有二寶乃至眾寶所共合成。如金樹則
T37n1758_p0338c25║以銀為枝葉華果。銀樹以金為枝葉華果。乃
T37n1758_p0338c26║至有紫金為本白銀為莖琉璃為枝水精為條
T37n1758_p0338c27║珊瑚為葉瑪瑙為華車磲為實。白銀為本等
T37n1758_p0338c28║一一例此。行行相對枝枝相映。葉葉相顯榮
T37n1758_p0338c29║色光曜。不可勝視。清風時時發出五音聲。微
T37n1758_p0339a01║妙宮商自然相振。又觀經云。一一樹高八千
T37n1758_p0339a02║由旬。一一樹葉縱廣二十五由旬而作異色。
T37n1758_p0339a03║一一華葉之中皆有七寶光也。四寶皆是者
T37n1758_p0339a04║即據此經。欄楯羅網行樹此之三種咸是四
T37n1758_p0339a05║寶所成也。四寶者金銀琉璃頗胝迦也。通貫
T37n1758_p0339a06║上文故云皆是四寶也。周匝者。古申多解。一
T37n1758_p0339a07║云欄楯圍繞寶樹故云圍繞。二云欄楯羅網
T37n1758_p0339a08║行樹圍繞國土處處莊嚴故。問欄楯羅網行
T37n1758_p0339a09║樹何故各有七重更無增減。答表生歸彼國
T37n1758_p0339a10║得七覺支故。身口七支無諸過故有七聖財。
T37n1758_p0339a11║經云是故彼國名曰極樂。　贊曰。第二結成
T37n1758_p0339a12║極樂。
T37n1758_p0339a13║經云又舍利弗極樂國土有七寶池。　贊曰。第
T37n1758_p0339a14║二池嚴眾寶。文分為七。第一七寶池深。第二
T37n1758_p0339a15║八德水滿。第三金砂作地。第四玉砌成階。第
T37n1758_p0339a16║五朱閣凌空。第六寶蓮覆水。第七結成極樂。
T37n1758_p0339a17║此即初也。又者如前解。七寶者一金。金有五
T37n1758_p0339a18║種。黃者為上。久埋不失。百鍊不輕。從草不
T37n1758_p0339a19║違。生於土左右。所以金字象金在土中形。二
T37n1758_p0339a20║銀易知。三琉璃者。梵云吠琉璃。有五種色。略
T37n1758_p0339a21║云琉璃。四者玻璃者。智度論云。出山石窟中
T37n1758_p0339a22║過千年冰化為玻璃。淨國無其寒暑土地無
T37n1758_p0339a23║冰。何物化焉。但是石類非實石也。謂淨土故
T37n1758_p0339a24║亦云胝迦。五車磲者。梵云牟娑洛揭拉婆。青
T37n1758_p0339a25║白間色也。六赤真珠者。珠體赤也。七瑪瑙者。
T37n1758_p0339a26║梵云遏濕摩揭婆。此云杵藏。下辨七寶亦依
T37n1758_p0339a27║此處。池者池沼嚴寶瓔珞砌墁池潭異種光曜
T37n1758_p0339a28║自然嚴顯。瑞應經云。其池縱廣深淺或十由
T37n1758_p0339a29║旬乃至百千由旬。其池岸上有栴檀樹。華葉
T37n1758_p0339b01║垂布香氣馥薰也。
T37n1758_p0339b02║經云八功德水充滿其中。　贊曰。第二八德
T37n1758_p0339b03║水滿也。八功德水充滿於池。淨土福勝水異
T37n1758_p0339b04║凡間。含八德之殊功益五常之妙體。八德者。
T37n1758_p0339b05║一澄淨。二清冷。三甘美。四輕軟。五潤澤。六
T37n1758_p0339b06║安和。七飲時除飢渴。八飲已長養諸根。清
T37n1758_p0339b07║淨覺經云。其池中水淺深隨念上下逐心。觀
T37n1758_p0339b08║經云。水隨蓮華枝葉上下。水流之音或聞三
T37n1758_p0339b09║寶空無我等諸波羅蜜之聲也。
T37n1758_p0339b10║經曰池底純以金沙布地。　贊曰。第三金砂
T37n1758_p0339b11║作地也。綠水金沙重重顯映。無量壽經云。更
T37n1758_p0339b12║迓相映。金池白銀砂等。
T37n1758_p0339b13║經曰四邊階道金銀琉璃玻璃合成。　贊曰。第
T37n1758_p0339b14║四玉砌成階。邊者周圍四圻邊也。階即砌。道
T37n1758_p0339b15║者路也。上階之道也。金銀琉璃玻璃已如上
T37n1758_p0339b16║解。合成者四寶共合成故。
T37n1758_p0339b17║經云上有樓閣亦以金銀琉璃玻璃𤥭璖赤珠
T37n1758_p0339b18║瑪瑙而嚴飾之。　贊曰。第五朱閣凌空也。上有
T37n1758_p0339b19║樓閣者。七寶池上鬥空起樓閣也。亦以者。七
T37n1758_p0339b20║寶池上樓閣凌空還用寶成故云亦也。金銀琉
T37n1758_p0339b21║璃玻璃𤥭璖赤珠瑪瑙七寶如前解也。嚴飾之
T37n1758_p0339b22║者。莊嚴麗華飾也。無量壽論云為地莊嚴也。
T37n1758_p0339b23║觀經云。處處皆有眾寶樓閣莊嚴池上也。時
T37n1758_p0339b24║時遊賞往往登攀眺望淨土適悅情思也。
T37n1758_p0339b25║經曰池中蓮華大如車輪。　贊曰。第六寶蓮
T37n1758_p0339b26║覆水也。此文分四。一顯華名。二辨形量。三釋
T37n1758_p0339b27║顏色。四明香潔。此初二文也。蓮者芙渠之實。
T37n1758_p0339b28║華美曰華。大而復圓狀若車輪。觀經及平等
T37n1758_p0339b29║覺經云。大者或二十里乃至六百萬里。然今
T37n1758_p0339c01║大小亦無定准。此中約小者說也。
T37n1758_p0339c02║經云青色青光黃色黃光赤色赤光白色白光
T37n1758_p0339c03║微妙香潔。　贊曰。此後二文。第三顏色四香
T37n1758_p0339c04║潔四色各有異光也。光即光彩各異。微妙者
T37n1758_p0339c05║深細殊常。香者香氣。潔者體無塵垢。故云微
T37n1758_p0339c06║妙香潔。清淨經云。一一華葉皆作異寶色。何
T37n1758_p0339c07║獨青色光等也。經據純色者說。問何故只有
T37n1758_p0339c08║四色。答表四色是實而無假者。表生居淨土
T37n1758_p0339c09║心無諂曲語不虛詞證四涅槃得四智故。
T37n1758_p0339c10║經曰舍利弗極樂國土成就如是功德莊嚴。
T37n1758_p0339c11║贊曰。第七結成極樂。可知。
T37n1758_p0339c12║經云又舍利弗彼佛國土常作天樂。　贊曰。第
T37n1758_p0339c13║三空盈天樂。空中奏樂聲演法音。彼國人聞
T37n1758_p0339c14║咸生善念。觀經云。無量樂器懸處虛空。不鼓
T37n1758_p0339c15║自鳴。或林或幢皆懸樂器。悉自和鳴。隨眾生
T37n1758_p0339c16║意皆奏法音。人天聞者俱發道意。或歌六度
T37n1758_p0339c17║或讚三乘。
T37n1758_p0339c18║經云黃金為地。　贊曰。第四地布黃金。心無
T37n1758_p0339c19║穢種地感黃金。柔軟自然高低隨步。觀經云。
T37n1758_p0339c20║其地由如日宮懸處虛空。其地柔軟下足即
T37n1758_p0339c21║凹。舉足便起。又彼國無須彌山及諸山等。瑞
T37n1758_p0339c22║相經亦說。其佛國土自然七寶合成其地不
T37n1758_p0339c23║可限量。殊特妙好逾諸十方一切世界。此唯
T37n1758_p0339c24║金者亦文略也。又眾寶妙衣遍有其地。一切
T37n1758_p0339c25║人天踐之而行。種種莊嚴以顯殊特也。
T37n1758_p0339c26║經云晝夜六時而雨曼陀羅華。　贊曰。第五華
T37n1758_p0339c27║雨長天也。晝夜六時者。晝夜各有六時。共十
T37n1758_p0339c28║二時也。問西方淨土境勝地殊。人絕無明國
T37n1758_p0339c29║無昏曉。何言晝夜。答華開金浦化生為天曙
T37n1758_p0340a01║之情。鳥宿瓊林菩薩作時昏之相。不同此界
T37n1758_p0340a02║昏昧各殊。而者助句也。雨者從空飄落謂之
T37n1758_p0340a03║雨也。曼陀羅華者是梵語。此云適意華也。光
T37n1758_p0340a04║潔異香聞者。見者身心適悅長道情故。風飄
T37n1758_p0340a05║萎者。地裂受之更雨新華莊嚴金地故。法華
T37n1758_p0340a06║經云。香風吹萎華更雨新好者。華有四德。一
T37n1758_p0340a07║嚴淨國土。表生彼國善法飾身故。二敷榮見
T37n1758_p0340a08║臺。表勝二乘真實法故。三先華後果。表生彼
T37n1758_p0340a09║國先因後果故。四香氣遠騰聞者歡悅。表生
T37n1758_p0340a10║歸彼者德業馨香名振十方故。故雨華也。問
T37n1758_p0340a11║淨土雨白華者表於何事。答表生淨土唯白
T37n1758_p0340a12║業故。有云赤圓華者不善其理也。法華經云。
T37n1758_p0340a13║唯白蓮華放白毫光。白牛馱駕手執白拂等。
T37n1758_p0340a14║表白是眾色之本一乘是諸法之源。若云赤
T37n1758_p0340a15║圓者此為未可。
T37n1758_p0340a16║經云其國眾生常以清旦各以衣裓盛眾妙華
T37n1758_p0340a17║供養他方十萬億佛。　贊曰。第六人遊諸國。
T37n1758_p0340a18║文分為三。初將華供佛。二還國經行。三結成
T37n1758_p0340a19║極樂。此即初也。經文易見。各以衣裓者衣襟
T37n1758_p0340a20║也。盛諸妙華者易見。供養者進財行曰供。有
T37n1758_p0340a21║所攝資為養故云供養。他方者即十萬億佛。
T37n1758_p0340a22║顯所供養佛數也。准諸經等。或乘七寶宮殿
T37n1758_p0340a23║白寶蓮華承佛威神騰空。往彼十方世界將
T37n1758_p0340a24║諸妙華及諸異物隨心供養。聽聞妙法及受
T37n1758_p0340a25║記別等事。
T37n1758_p0340a26║經云即以食時還到本國飯食經行。　贊曰。
T37n1758_p0340a27║第二還國經行也。即以食時還歸本國。飯了
T37n1758_p0340a28║經行。經行或繞寶殿。或繞瓊林。或往或來。如
T37n1758_p0340a29║絹經來往。故云經行。足行寶地。口念金經。故
T37n1758_p0340b01║云經行也。瑞相經云。諸往生者若欲食時。
T37n1758_p0340b02║七寶應器自然在前。如是眾缽隨意而至。百
T37n1758_p0340b03║味飲食自然盈滿。雖有是食實無食者。但見
T37n1758_p0340b04║色聞香以之為食。自然飽足身心柔軟無所
T37n1758_p0340b05║味著。事已化去。時至復現。廣經云食如何相
T37n1758_p0340b06║違。彼約示現食亦有何失。問西方人勝自有
T37n1758_p0340b07║身光。既無日月暉。寧辨辰齊之候。答金鐘自
T37n1758_p0340b08║振玉磬搖聲。聖眾雲來自然赴會也。問所言
T37n1758_p0340b09║食者資益為義。淨土之中是何食也。答若約
T37n1758_p0340b10║實報淨土即禪悅為味。若以化淨土即假食
T37n1758_p0340b11║資身也。
T37n1758_p0340b12║經云舍利弗極樂國土成就如是功德莊嚴。
T37n1758_p0340b13║贊曰。第三結成極樂。
T37n1758_p0340b14║經云復次舍利弗彼國常有種種奇妙雜色之
T37n1758_p0340b15║鳥。　贊曰。第七鳥吟妙法。分文為二。一敘靈
T37n1758_p0340b16║禽。二去疑執。初文有五。第一總敘靈禽。第二
T37n1758_p0340b17║分別名字。三傳和雅韻。四詮顯法音。第五聞
T37n1758_p0340b18║興善念。此即初也。復次者復重也。次以次反
T37n1758_p0340b19║復徵問故云復次。彼國者。即西方常有恒有
T37n1758_p0340b20║也。種種者。不一故云種種。奇妙者奇異也。妙
T37n1758_p0340b21║殊妙希奇也。雜色者毛色異也。問淨土殊勝
T37n1758_p0340b22║尚無凡夫。何故飛禽亦生彼國。答彌陀變化
T37n1758_p0340b23║而有靈禽。讚利法音莊嚴國界。故下經云。欲
T37n1758_p0340b24║令法音宣流變化所作。
T37n1758_p0340b25║經云白鶴孔雀鸚鵡舍利迦陵頻伽共命之鳥。
T37n1758_p0340b26║贊曰。第二別列名字也。白鶴者。丹朱作頂
T37n1758_p0340b27║霜雪為毛。鳴之則聲振九皋。舞之則雅和八
T37n1758_p0340b28║節。迥異諸鳥故云白鶴。孔雀者。天生靈鳥迥
T37n1758_p0340b29║異凡禽。頂戴綠冠身嚴眾彩。故云孔雀。鸚鵡
T37n1758_p0340c01║者。毛嚴翡翠觜飾朱紅。羽輕俊以能飛。舌纖
T37n1758_p0340c02║長而解語。故云鸚鵡。舍利者梵語。此云鶖鷺
T37n1758_p0340c03║鳥也。幼而且俊。俊而又靈。斯項而萬里飛騰。
T37n1758_p0340c04║增妙而千般音韻。迦陵頻伽者此云妙音鳥。
T37n1758_p0340c05║音聲美妙身體殊常。聞之者側耳傾心。見之
T37n1758_p0340c06║者怡神悅思。妙音鳥也。共命者亦云命命。美
T37n1758_p0340c07║音演法迅羽輕飛。人面禽形一身兩首故云
T37n1758_p0340c08║共命也。
T37n1758_p0340c09║經云是諸眾鳥晝夜六時出和雅音。　贊曰。第
T37n1758_p0340c10║三傳和雅韻也。晝夜六時者。晝夜各有六時。
T37n1758_p0340c11║共十二時也。出和雅音者。和即柔和。雅妙音
T37n1758_p0340c12║韻西方靈鳥不並凡禽。音韻柔和言詞雅妙。
T37n1758_p0340c13║故云出和雅音也。
T37n1758_p0340c14║經云其音演暢五根五力七菩提八聖道分如
T37n1758_p0340c15║是等法。　贊曰。第四詮顯法音也。演暢者。演
T37n1758_p0340c16║者水流不絕之貌。暢者宣暢。五根等者。三十
T37n1758_p0340c17║七菩提分法。經中闕四念住四正勤四神足
T37n1758_p0340c18║也。下有等言。等此三位。今釋此法略為七位。
T37n1758_p0340c19║一四念住。謂身受心法。以慧為體。謂由念力
T37n1758_p0340c20║慧於境住。二四正斷。謂律儀斷斷斷防護斷
T37n1758_p0340c21║修習斷。以精進為體。精進起用能修斷故。三
T37n1758_p0340c22║四神足。謂欲勤心觀。以定為體。為此四種而
T37n1758_p0340c23║修定故。四五根。謂信進念定慧。如名以為五
T37n1758_p0340c24║體。出生善故。五五力體即五根。難屈伏故離
T37n1758_p0340c25║根別立。六七覺支。謂擇法覺支精進喜念定
T37n1758_p0340c26║捨輕安。三是別境。擇法念定。三是善數。勤捨
T37n1758_p0340c27║輕安。一是遍行。謂喜。七八聖道分。謂正見正
T37n1758_p0340c28║思惟正語正業正定正命正念正精進。其正
T37n1758_p0340c29║思惟體以慧為性。能發語言通佛有故。正語
T37n1758_p0341a01║正業以無瞋癡所發身語為體。無貪所發名
T37n1758_p0341a02║為正命。離五邪命俱以無表色思為體。餘如
T37n1758_p0341a03║自名。三十七種合體有九。一慧二精進三定
T37n1758_p0341a04║四信五念六喜七捨八輕安九無表色。遍行
T37n1758_p0341a05║有一。謂喜。別境有三。謂念定慧。善有四。謂
T37n1758_p0341a06║信勤捨輕安。色法有一。謂無表色。菩提所修
T37n1758_p0341a07║與聲聞異。故菩提分名菩薩法。如是等法者。
T37n1758_p0341a08║上等根力覺道。下等念斷神足。故云如是等
T37n1758_p0341a09║法。或可等者謂六度萬行等法。不爾。餘法何
T37n1758_p0341a10║故不演也。
T37n1758_p0341a11║經云其土眾生聞是音已皆悉念佛念法念僧。
T37n1758_p0341a12║贊曰。第五聞興善念念三寶也。佛義如前。
T37n1758_p0341a13║法者梵語達摩。此翻云法。法即執持物解也。
T37n1758_p0341a14║謂即四諦十二因緣六度。僧者梵云僧伽。此
T37n1758_p0341a15║名為眾。和合義也。謂身和共住。語和無諍。意
T37n1758_p0341a16║和無違。戒和同修。見和同止。利和同均。具此
T37n1758_p0341a17║六和故名僧也。皆可重故名為三寶。鳥傳妙
T37n1758_p0341a18║法人發勝心。念三寶之芳名消百生之障累。
T37n1758_p0341a19║問靈禽演法數目頗多。眾念名一何微妙尟。
T37n1758_p0341a20║答禽傳廣法表詞說之無窮。人念三名綰眾
T37n1758_p0341a21║善而俱盡。
T37n1758_p0341a22║經云舍利弗汝勿謂此鳥實是罪報所生。　贊
T37n1758_p0341a23║曰。第二去疑執。文分為五。一遮非實報。二徵
T37n1758_p0341a24║問因由。三答無三趣之名。四通無惡道之字。
T37n1758_p0341a25║五正辨化現之情。此初也。汝者呼於弟子故
T37n1758_p0341a26║云汝。勿由莫也。莫謂此等靈鳥等實是罪報
T37n1758_p0341a27║惡業所生。聞說靈禽恐生滯惑。謂淨土之惡
T37n1758_p0341a28║緣未息。令一會而勝意不生。所以遮云勿謂
T37n1758_p0341a29║此鳥實是罪報所生。
T37n1758_p0341b01║經云所以者何。　贊曰。第二徵問因由。所以
T37n1758_p0341b02║者何由義。非是實報。因由者何謂也。
T37n1758_p0341b03║經云彼佛國土無三惡趣。　贊曰。第三答無
T37n1758_p0341b04║三惡之名。三惡趣者即地獄餓鬼畜生也。地
T37n1758_p0341b05║獄者梵云那落迦。此云苦器。受苦眾生所居
T37n1758_p0341b06║器物。餓鬼者多諸恐怕久受飢虛故名飢鬼
T37n1758_p0341b07║也。畜生者或云刃六反或云希六反。人之畜
T37n1758_p0341b08║養故。或云傍生。造業傍故。受報亦傍。因便令
T37n1758_p0341b09║辨。六趣廣有章門。如別處說。問有何所以惡
T37n1758_p0341b10║道俱無。答生居淨土善業緣深永除異類之
T37n1758_p0341b11║身。盡是同生之眾。只如天宮勝境。尚須善業
T37n1758_p0341b12║所招。極樂殊方豈有惡因能往也。況彼尊發
T37n1758_p0341b13║願言。設我得佛國中有三惡趣者不取正覺。
T37n1758_p0341b14║故知無也。
T37n1758_p0341b15║經云舍利弗其佛國土尚無三惡趣之名何況
T37n1758_p0341b16║有實。　贊曰。第四通無惡道之名字。名字猶
T37n1758_p0341b17║無。何況實有禽類之質。
T37n1758_p0341b18║經云是諸眾鳥皆是阿彌陀佛欲令法音宣流
T37n1758_p0341b19║變化所作。　贊曰。第五正辨化現之情。當初
T37n1758_p0341b20║眾會各有疑心。既非實報之身。此等因何而
T37n1758_p0341b21║有引。此一段經文答也。問彌陀神力廣變佛
T37n1758_p0341b22║身。睹相好以發心。聽梵音而悟道。何故作諸
T37n1758_p0341b23║禽類顯發教門。答化身為佛未是希奇。乃現
T37n1758_p0341b24║靈禽令生牢遇發難遭之勝想生殊特之信
T37n1758_p0341b25║心。化現多途何足為難。況隨類化身處處皆
T37n1758_p0341b26║說。瓊林寶網皆演法音。流水清風盡談真教。
T37n1758_p0341b27║有斯所以乃現靈禽也。
T37n1758_p0341b28║經云舍利弗彼佛國微風吹動諸寶行樹及寶
T37n1758_p0341b29║羅網出微妙音譬如百千種樂同時俱作。　贊
T37n1758_p0341c01║曰。第八風吹樂音也。文分為四。一風搖寶樹。
T37n1758_p0341c02║二聲似樂音。三聞興善念。四結成莊嚴。此初
T37n1758_p0341c03║二文也。微風者細風也。非猝暴風也。吹樹及
T37n1758_p0341c04║網羅即發微妙音韻。譬如者。譬者況也。如由
T37n1758_p0341c05║似也。況似於百千種音樂同時俱奏也。細風
T37n1758_p0341c06║徐起吹樹網羅。音韻而遍滿十方。雅妙而便
T37n1758_p0341c07║同眾樂。故云譬如百千種樂同時俱作也。
T37n1758_p0341c08║經云聞是音者皆自然生念佛念法念僧之心。
T37n1758_p0341c09║贊曰。第三聞興善念也。自然者慣習任運
T37n1758_p0341c10║名曰自然。非無因緣名自然也。生念佛念法
T37n1758_p0341c11║念僧者。三寶之名如前釋也。念佛有三。一心
T37n1758_p0341c12║念。心中繫念。二輕聲念。自耳聞故。三高聲
T37n1758_p0341c13║念。有十種功德。一能排睡眠。二天魔驚怖。三
T37n1758_p0341c14║聲遍十方。四三塗息苦。五外聲不入。六心不
T37n1758_p0341c15║散亂。七勇猛精進。八諸佛歡喜。九三昧現前。
T37n1758_p0341c16║十往生淨土。應作四句分別。一心念口不念。
T37n1758_p0341c17║二口念心不念。三心口俱念。四心口俱不念。
T37n1758_p0341c18║此四句中第一句第三句是。瑞相經云。清風
T37n1758_p0341c19║徐起不寒不暑。吹諸羅網及眾寶樹。演發無
T37n1758_p0341c20║上微妙法音。其有聞者塵垢不起。自然快樂
T37n1758_p0341c21║如得三昧。
T37n1758_p0341c22║經云舍利弗其佛國土成就如是功德莊嚴。
T37n1758_p0341c23║贊曰。第四結成極樂莊嚴。易知。
T37n1758_p0341c24║經云舍利弗於汝意云何彼佛何故號阿彌陀。
T37n1758_p0341c25║贊曰。下第二辨佛身功德也。文分為二。初
T37n1758_p0341c26║明化主功德。二辨聽眾功德。初文分三。初徵
T37n1758_p0341c27║問佛號。二正辨得名。三明成佛劫數。此初文
T37n1758_p0341c28║也。佛自徵也。
T37n1758_p0341c29║經云舍利弗彼佛光明無量照十方國無所障
T37n1758_p0342a01║礙是故號為阿彌陀。　贊曰。第二正辨得名。
T37n1758_p0342a02║而有二義。一約光明得名。二約慧命得名。此
T37n1758_p0342a03║即初。光有二種。一內光即智內照理。二外光
T37n1758_p0342a04║即身光外照也。此即身光也。金剛不壞之體
T37n1758_p0342a05║無礙解脫之身如淨琉璃表裹瑩徹。彼方境
T37n1758_p0342a06║物悉現光中。羽之只有一尋。展之動論無量
T37n1758_p0342a07║也。無量壽佛經云。身多光故乃至無量等光
T37n1758_p0342a08║眾生遇彼光者三垢消滅。若在三塗見光息苦
T37n1758_p0342a09║壽終之後皆得解脫。大論云。阿彌陀國諸菩
T37n1758_p0342a10║薩眾身之常光照十萬由旬。若是佛光遍照十
T37n1758_p0342a11║方世界。又觀經云。彼佛身如百千萬億夜魔
T37n1758_p0342a12║天閻浮檀金色。其身六十萬億那由他恒河
T37n1758_p0342a13║沙由旬。眉間白毫右旋宛轉。如五須彌山。佛
T37n1758_p0342a14║眼如四大海水。清白分明身諸毛孔演出光
T37n1758_p0342a15║明。如須彌山。其佛圓光如百億三千大千世
T37n1758_p0342a16║界。於圓光中有五百萬億那由他恒河沙化
T37n1758_p0342a17║佛。一一化佛亦有眾無數化菩薩而為侍者。
T37n1758_p0342a18║彼佛有八萬四千相。一一相有八萬四千好。
T37n1758_p0342a19║一一好有八萬四千光明。遍照十方無量世
T37n1758_p0342a20║界。有此光明故號阿彌陀也。問光照十方無
T37n1758_p0342a21║量世界者。此土人民何以不睹。答道合即千
T37n1758_p0342a22║里懸應。世乖則肝膽梵越。如翳者不睹於曦
T37n1758_p0342a23║光。豈曦光之有咎。似聾者不聞於雷震。非雷
T37n1758_p0342a24║震之有愆。眾生業累增強。佛有光而不見。
T37n1758_p0342a25║經云又舍利弗彼佛壽命及其人民無量無邊
T37n1758_p0342a26║阿僧祇劫故名阿彌陀。　贊曰。第二答壽命得
T37n1758_p0342a27║名。壽命者第八識上連持功德也。即是不相
T37n1758_p0342a28║應行中攝也。無量者無其限量。無邊者無彼
T37n1758_p0342a29║邊際。阿僧祇劫者此云無央數劫也。問彼尊
T37n1758_p0342b01║彼眾身屬有為。未逃四相遷移。爭免一期磨
T37n1758_p0342b02║滅。答捨兩重生死獲五蘊常身。悲願無邊身
T37n1758_p0342b03║命何盡。況又殺業久已壽命延遠也。問彌陀
T37n1758_p0342b04║已居果位壽命無量可然。人民見處因中。何
T37n1758_p0342b05║故亦同彼佛。答業累輕尟善種增強。既非分
T37n1758_p0342b06║段之身。永離去來之質。與佛齊等於理無違。
T37n1758_p0342b07║故無量壽經曰。彼佛壽命長遠不可稱計。假
T37n1758_p0342b08║使十方世界無量眾生皆成羅漢共盡思惟百
T37n1758_p0342b09║千萬劫不知壽限。菩薩天人壽命亦爾。又清
T37n1758_p0342b10║淨覺經云。阿彌陀佛欲令十方一切有情之
T37n1758_p0342b11║類生其國悉至泥洹。若菩薩者皆令作物作
T37n1758_p0342b12║物已更展轉教化十方之類亦復作佛。作佛
T37n1758_p0342b13║已更轉教化一切眾生悉至泥洹。然後涅槃。
T37n1758_p0342b14║是知壽命無量也。問彼國人民者為是分段
T37n1758_p0342b15║為是變易。答若論報土即便變易之身。若說
T37n1758_p0342b16║化淨國中分段尚猶未捨。問彼佛壽命長遠
T37n1758_p0342b17║此經自明未審。成作佛已來至此於今幾劫。
T37n1758_p0342b18║經曰舍利弗阿彌陀佛成佛已來於今十劫。
T37n1758_p0342b19║贊曰。第三明成佛劫數。
T37n1758_p0342b20║經曰又舍利弗彼佛有無量無邊聲聞弟子皆
T37n1758_p0342b21║是阿羅漢非是算數之所能知諸菩薩眾亦復
T37n1758_p0342b22║如是。　贊曰。第二辨聽眾功德。文分為四。
T37n1758_p0342b23║初小大兩眾算數無邊。二新舊二徒因行有
T37n1758_p0342b24║異。三勸生彼國。四勸生利益。此初分二。初辨
T37n1758_p0342b25║眾多少。二結成莊嚴。此初也。聲聞弟子者。因
T37n1758_p0342b26║聲悟道故曰聲聞。弟子者。長在我後名弟。解
T37n1758_p0342b27║從我生名子。皆阿羅漢者揀前三果故也。非
T37n1758_p0342b28║算數之所知者。算數之不及故。菩薩亦如是
T37n1758_p0342b29║者。亦同聲聞算之不及。問濁世眾生業重難
T37n1758_p0342c01║化。教說三乘。淨土人眾信深易勸。何言四果。
T37n1758_p0342c02║答有二意。一欲明化澤被淺深故。五逆十念
T37n1758_p0342c03║亦生其國。二顯莊嚴眷屬故多眾圍繞。故雖
T37n1758_p0342c04║是淨土亦有聲聞也。故法華經云。彼佛出時
T37n1758_p0342c05║雖非惡世。以本願故亦說三乘。故觀經云。小
T37n1758_p0342c06║乘根者生到彼土得四果也。問若論真淨報
T37n1758_p0342c07║土。二乘不令得居。若論化現。淨方四果盡皆
T37n1758_p0342c08║得往。何故云皆阿羅漢。不說餘三果耶。答報
T37n1758_p0342c09║淨土中聲聞權化。約其殊勝。不說化淨土中
T37n1758_p0342c10║四果。皆有加行位中能伏分別得居淨土。無
T37n1758_p0342c11║量壽經云。二乘種不生。約報土。
T37n1758_p0342c12║經曰舍利弗彼佛國土成就如是功德莊嚴。
T37n1758_p0342c13║贊曰。第二結成莊嚴也。
T37n1758_p0342c14║經曰又舍利弗極樂國土眾生生者皆是阿鞞
T37n1758_p0342c15║跋致。　贊曰。第二新舊二徒因行有異。文分為
T37n1758_p0342c16║二。初新生不退眾。二補處位高眾。此初也。阿
T37n1758_p0342c17║鞞跋致或云阿惟越致是梵語。此云不退轉。
T37n1758_p0342c18║不退有五。一信不退。二位不退。三證不退。四
T37n1758_p0342c19║行不退。五煩惱不退。不被煩惱所退轉故。問
T37n1758_p0342c20║生居淨土何故不退。答無五退緣故。一無病
T37n1758_p0342c21║苦纏故。二無違行故。三常誦經法。四常營善
T37n1758_p0342c22║事。五長和順無諸違諍事。所以不退。此界人
T37n1758_p0342c23║多退反此應知。又有欲境所牽多諸退屈也。
T37n1758_p0342c24║經曰其中多有一處補處其數甚多非是算數
T37n1758_p0342c25║所能知之但可以無量無邊阿僧祇劫說。　贊
T37n1758_p0342c26║曰。第二補處位高眾。一生補處者。補者補闕。
T37n1758_p0342c27║處者處所。此等菩薩因圓十地劫滿三祇。盡
T37n1758_p0342c28║此一生便成正覺。故云一生補處也。餘經文
T37n1758_p0342c29║易見故。只如彌勒現居天界當來果成。一生
T37n1758_p0343a01║補大覺之尊三會度無量之眾。即是此類。故
T37n1758_p0343a02║無量壽經云。設我得佛。他方國土諸菩薩眾
T37n1758_p0343a03║來生我國。究竟各到一生補處。以本願力故
T37n1758_p0343a04║生彼即入補處之位。
T37n1758_p0343a05║經曰舍利弗眾生聞者應當發願願生彼國。
T37n1758_p0343a06║贊曰。第三勸生彼國。現在未來一切眾生聞
T37n1758_p0343a07║我向來說者。應當發願願生彼國。問慈氏天
T37n1758_p0343a08║宮快樂不少。勝侶頗多。何須堅勸往彼西方。
T37n1758_p0343a09║答若論兜率即勝人間。乃並西方全成微劣。
T37n1758_p0343a10║勝劣既異。彼此各殊。勸生西方捨劣求勝也。
T37n1758_p0343a11║勝劣有異者。淨土十勝天宮十劣。淨土十勝
T37n1758_p0343a12║者。一化主所居勝。二所化命長勝。三國非界
T37n1758_p0343a13║繫勝。四淨方無欲勝。五女子不居勝。六修行
T37n1758_p0343a14║不退勝。七淨方非穢勝。八國土莊嚴勝。九
T37n1758_p0343a15║念佛攝情勝。十十念往生勝。天宮十劣者。一
T37n1758_p0343a16║所居國土劣。二所化壽役劣。三界繫攝屬劣。
T37n1758_p0343a17║四彼天有欲劣。五男女雜居劣。六修行有退
T37n1758_p0343a18║劣。七穢方非淨劣。八國土莊嚴劣。九善念攝
T37n1758_p0343a19║情劣。十修行勞苦劣。有斯十勝十劣所以勸
T37n1758_p0343a20║生彼國。
T37n1758_p0343a21║經曰所以者何得與如是諸上善人俱會一處。
T37n1758_p0343a22║贊曰。第四勸生利益。諸上善人者。善者過
T37n1758_p0343a23║現益物謂之善。人即前聲聞不退及補處等
T37n1758_p0343a24║菩薩也。俱在西方一會處也。同師進業必假
T37n1758_p0343a25║良緣。朋家作仇事資惡黨。孟母移居於勝處。
T37n1758_p0343a26║宣尼不飲於盜泉。蓋恥惡而慕善也。慕善則
T37n1758_p0343a27║芳蘭襲慶。朋惡則鮑肆葷風也。勸生西方親
T37n1758_p0343a28║之勝侶也。
T37n1758_p0343a29║經曰舍利弗不可以少善根福德因緣得生彼
T37n1758_p0343b01║國。　贊曰。自下第二舉極樂之因殊。文分五
T37n1758_p0343b02║段。一遮少善。二說多因。三聖眾來迎。四眾生
T37n1758_p0343b03║生往。五結勸往生。此即初也。不可以微少善
T37n1758_p0343b04║根得往殊常淨土。問十念彌陀頓生淨土。據
T37n1758_p0343b05║斯所說果著因微。何故少善因緣不生彼土。
T37n1758_p0343b06║答十念得生淨土。接引懈怠眾生。卻談多善
T37n1758_p0343b07║因緣。乃被精進勸學者或廣或略理不相違。
T37n1758_p0343b08║佛說阿彌陀經通贊疏卷中
