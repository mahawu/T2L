T37n1761_p0356b07║
T37n1761_p0356b08║
T37n1761_p0356b09║　　No. 1761 [cf. No. 366]
T37n1761_p0356b10║佛說阿彌陀經義疏(并序)
T37n1761_p0356b11║
T37n1761_p0356b12║　　　　西湖靈芝崇福寺釋元照述
T37n1761_p0356b13║一乘極唱終歸咸指於樂邦。萬行圓修最勝
T37n1761_p0356b14║獨推於果號。良以從因建願秉志躬行。歷塵
T37n1761_p0356b15║點劫懷濟眾之仁。無芥子地非捨身之處。悲
T37n1761_p0356b16║智六度攝化以無遺。內外兩財隨求而必應。
T37n1761_p0356b17║機興緣熟行滿功成。一時圓證於三身萬德
T37n1761_p0356b18║總彰於四字。是以知識廣讚感獄火化為涼
T37n1761_p0356b19║風。善友教稱見金蓮狀同杲日。八十億劫之
T37n1761_p0356b20║重罪廓爾煙消。十萬億剎之遐方倏如羽化。
T37n1761_p0356b21║嗟乎識昏障厚信寡疑多。貶淨業為權乘。嗤
T37n1761_p0356b22║誦持為麤行。豈非耽湎朽宅自甘永劫之沈
T37n1761_p0356b23║迷。悖戾慈親深痛一生之虛喪。須信非憑他
T37n1761_p0356b24║力截業惑以無期。不遇此門脫生死而無路。
T37n1761_p0356b25║聞持頗眾正恊於時緣。著述雖多鮮窮於要
T37n1761_p0356b26║旨。盡毫端而申釋敢斆前修。舒舌相以讚揚
T37n1761_p0356b27║誓同諸佛。太虛可際。鄙志奚窮。敬勉同舟深
T37n1761_p0356b28║崇此道矣。
T37n1761_p0356b29║將釋此經。先以義門括其綱要。始可入文釋
T37n1761_p0356c01║其義趣。初中大覺世尊一代名教。大小雖殊
T37n1761_p0356c02║不出教理行果。因教顯理。依理起行。由行克
T37n1761_p0356c03║果。四法收之鮮無不盡。初中言教大略有二。
T37n1761_p0356c04║初明教興二辨教相。初中大本經云。佛言如
T37n1761_p0356c05║來以無量大悲矜哀三界。所以出興於世。光
T37n1761_p0356c06║闡道教普令群萌獲其法利。開示五趣度未
T37n1761_p0356c07║度者。決正生死泥洹之道。此明出世大意。該
T37n1761_p0356c08║於眾典。是謂通明教興也。次據今經略言五
T37n1761_p0356c09║意。一欲令眾生知娑婆苦求出離。故經云。彼
T37n1761_p0356c10║國眾生無有眾苦。二令知佛境界生忻慕。故
T37n1761_p0356c11║下明依正莊嚴勸生彼國。三令攝心安住念
T37n1761_p0356c12║佛三昧。故下云。聞說阿彌陀佛執持名號一
T37n1761_p0356c13║心不亂等。四令破障脫苦得清淨樂。故下云。
T37n1761_p0356c14║是人終時心不顛倒即得往生等。五令生彼
T37n1761_p0356c15║國成就菩提。故下云。是諸人等皆得不退轉
T37n1761_p0356c16║等。此明說經正意局在今文。所謂別敘教興
T37n1761_p0356c17║也。次辨教相。淨土教觀通明現在十方諸佛。
T37n1761_p0356c18║即如下引六方恒沙諸佛出廣長舌勸信是
T37n1761_p0356c19║經。即其證也。又準下文。善男善女聞經受持。
T37n1761_p0356c20║不歷階漸皆不退轉阿耨菩提。故知一切淨
T37n1761_p0356c21║土教門皆是大乘圓頓成佛之法。定非偏小。
T37n1761_p0356c22║如別委論。二明理者。理即教體。亦分為二。初
T37n1761_p0356c23║通二別。初中一切大乘皆以方等實相為體。
T37n1761_p0356c24║方謂方廣。等即平等。實相妙理橫遍諸法故
T37n1761_p0356c25║名方廣。豎該凡聖故言平等。故知橫豎一切
T37n1761_p0356c26║諸法悉自緣生。皆不思議無非實相。此通一
T37n1761_p0356c27║代大乘所詮之理。二言別者。今經即以彌陀
T37n1761_p0356c28║修因感果依正莊嚴不思議功德為所詮理。
T37n1761_p0356c29║良以因中發無相大願。修無住妙行感無得
T37n1761_p0357a01║聖果。點事如理相即非相。故所感身土無非
T37n1761_p0357a02║實相。即下經云。如我今者讚歎阿彌陀佛不
T37n1761_p0357a03║可思議功德。若非妙理。那稱不思議乎。三明
T37n1761_p0357a04║行者。行即教宗。亦有通別。初通明大行。不出
T37n1761_p0357a05║發無上道心修六度萬行。備在眾經。不復具
T37n1761_p0357a06║舉。二別論者。修行淨業感生淨土。別是一門
T37n1761_p0357a07║出離徑術。就淨業中復有多種。諸經所示行
T37n1761_p0357a08║法各殊。觀經三福妙觀。大本一日一夜懸繒
T37n1761_p0357a09║幡蓋。十日十夜奉持齋戒。大悲經中一日稱
T37n1761_p0357a10║名展轉相勸。般舟經中一日若過繫念現前。
T37n1761_p0357a11║九十日中恒不坐臥。鼓音聲經十日十夜六
T37n1761_p0357a12║時禮念。陀羅尼集誦諸神咒。大法鼓經但作
T37n1761_p0357a13║生意知有彼佛。權巧赴機行法不一。教門雖
T37n1761_p0357a14║異無不往生。今經專示持名之法。正是經宗。
T37n1761_p0357a15║於今為要。故當委示。不可籠通。括束經文且
T37n1761_p0357a16║為五例。一心起忻厭厭苦忻樂。二身須西向
T37n1761_p0357a17║正立合掌。三克期日限。一日七日。四繫心佛
T37n1761_p0357a18║境專一不亂。五期死無退。決誓求脫。若此稱
T37n1761_p0357a19║名下至十念尚得往生。況一日七日乎。四明
T37n1761_p0357a20║果者。果即教用。亦有二別。一者近果經云。是
T37n1761_p0357a21║人終時心不顛倒。即得往生極樂世界。由前
T37n1761_p0357a22║稱佛結業成因。捨此穢苦感彼淨樂。即獲法
T37n1761_p0357a23║性淨身住同居淨土也。二者遠果下云。眾生
T37n1761_p0357a24║生者皆得不退阿耨菩提。此謂生彼國已聞
T37n1761_p0357a25║法得忍。修菩提道斷惑。證真究竟成佛。即證
T37n1761_p0357a26║清淨法身居法性土也。上列四章略提梗概。
T37n1761_p0357a27║餘如後釋。仍委他文。次釋文中。此經凡有兩
T37n1761_p0357a28║譯。一姚秦羅什法師譯。即今本也。二大唐玄
T37n1761_p0357a29║奘法師譯。今見藏中立題各異。如下所明。自
T37n1761_p0357b01║古解釋凡有三家。唐慈恩法師通讚一卷。今
T37n1761_p0357b02║朝孤山法師霅溪法師皆有疏記見行于世。
T37n1761_p0357b03║今之所出各從其志時有異同。臨文目見。次
T37n1761_p0357b04║正釋文相又二。初釋經題二釋經文。初中此
T37n1761_p0357b05║經本名稱讚不可思議功德一切諸佛所護念
T37n1761_p0357b06║經。總十六字。經字為通題。上十五字為別
T37n1761_p0357b07║題。上八字屬教。即經所說依正莊嚴稱名往
T37n1761_p0357b08║生皆是彌陀修因感果威神願力不思議功德
T37n1761_p0357b09║也。下七字屬機。即依教起行。專修成業。眾聖
T37n1761_p0357b10║冥加攝持。不退直至菩提也。奘師唐譯即用
T37n1761_p0357b11║本題云稱讚淨土佛攝受經。語雖少異義意
T37n1761_p0357b12║大同。對文可見。今經秦譯隱略本題在六方
T37n1761_p0357b13║佛後。即下云汝等眾生當信是等。據宗取要
T37n1761_p0357b14║別建此題略有五意。一則上符經旨。經中唯
T37n1761_p0357b15║示持名方法。故取佛名用標題首。二則下適
T37n1761_p0357b16║機宜。彌陀名號眾所樂聞。故用標題。人多信
T37n1761_p0357b17║受故。三理自包含。但標佛名。稱讚護念任運
T37n1761_p0357b18║自攝故。四義存便易。梵號兼含耳聞淳熟故。
T37n1761_p0357b19║五語從簡要。後世受持稱道不繁故。且如唐
T37n1761_p0357b20║譯。從本立題而未聞流布。又如大本。從華標
T37n1761_p0357b21║目。而罕見誦持。乃知秦本深體聖心。故得四
T37n1761_p0357b22║海同遵百代無古。感通傳說。羅什法師七佛
T37n1761_p0357b23║以來翻經。信非虛矣。今釋此題。上五字為別。
T37n1761_p0357b24║局今經故。下一字為通。同眾典故。就別題中。
T37n1761_p0357b25║上二字標能說教主。定是釋迦。但舉通號。下
T37n1761_p0357b26║三字示所說人。簡非他佛故標別號。通別互
T37n1761_p0357b27║舉譯人之巧。傾出我口暢悅彼心。以教合機
T37n1761_p0357b28║故稱佛說。阿彌陀此翻無量。經自釋云。彼佛
T37n1761_p0357b29║光明無量。照十方國無所障礙。是故號為阿
T37n1761_p0357c01║彌陀。此謂無邊量也。又云。彼佛壽命及其人
T37n1761_p0357c02║民無量無邊阿僧祇劫。故名阿彌陀。此謂無
T37n1761_p0357c03║數量也。光表佛智。壽表佛福。以此福智嚴本
T37n1761_p0357c04║法身。三德圓備以立嘉號。餘如下文。通題中。
T37n1761_p0357c05║梵云修多羅此翻為線。線能貫攝。即喻教詮。
T37n1761_p0357c06║文理連貫包攝群機。訓法訓常義如常說。次
T37n1761_p0357c07║釋經文。大分三分。初至大眾俱為序分。二爾
T37n1761_p0357c08║時佛告下至是為甚難為正宗分。三佛說此
T37n1761_p0357c09║經下至末文為流通分。初中諸經皆有證信
T37n1761_p0357c10║發起二序。此經但列證信獨無發起。往生傳
T37n1761_p0357c11║序云。此乃十二分教無問自說之經。其猶母
T37n1761_p0357c12║之拊嬰兒。不俟其請。但欲顧其手足乳而哺
T37n1761_p0357c13║之耳。今以義求略為二意。一表他方淨剎非
T37n1761_p0357c14║二乘偏小境界。縱有權行。示同不知。不假因
T37n1761_p0357c15║緣。孤然自說。彰其特異。即下諸佛歎釋迦云。
T37n1761_p0357c16║能為甚難希有之事。說此世間難信之法。是
T37n1761_p0357c17║也。二表我佛世尊大慈憫物。如母愛子。憐其
T37n1761_p0357c18║小騃。不能請問。召以誨之。彰其深切。故下如
T37n1761_p0357c19║來囑云。汝等皆當信受我語及諸佛所說。是
T37n1761_p0357c20║也。就證信中。此即阿難結集奉教安列。六事
T37n1761_p0357c21║為證明非虛謬。令物信故。六緣不具教則不
T37n1761_p0357c22║興。名六成就。諸經之首。解釋極繁。此但略提
T37n1761_p0357c23║大要。餘廣如彼。初如是者。如云指法之辭。即
T37n1761_p0357c24║指正宗所說法門。契理曰如。離非曰是。信故
T37n1761_p0357c25║聞持名信成就。二我聞者。阿難自言親從佛
T37n1761_p0357c26║聞非他傳告。即聞成就三一時者。主伴會集說
T37n1761_p0357c27║聽始終。簡非餘時。即時成就。四佛者。釋迦教
T37n1761_p0357c28║主。金口親宜非餘所說。即主成就。具云佛陀。
T37n1761_p0357c29║翻云覺者。覺名乃通。此局妙覺究竟極果。十
T37n1761_p0358a01║號之一也。是為通號。五在舍衛等者。說經有
T37n1761_p0358a02║處。舉舍衛乃遊化之境。舉祇園即依住之處。
T37n1761_p0358a03║即處成就。舍衛翻聞物。言人物富庶遠聞諸
T37n1761_p0358a04║國故。祇陀施樹。給孤買園。共成佛剎故以為
T37n1761_p0358a05║名。六與大比丘下。道俗四部大眾同會。非我
T37n1761_p0358a06║獨聞。即眾成就。眾有三類。初聲聞眾。二並諸
T37n1761_p0358a07║下即菩薩眾。三及釋提下人天眾。聲聞常時
T37n1761_p0358a08║侍佛。威儀復勝。故在前列。菩薩隱顯無定。形
T37n1761_p0358a09║服不拘。故以次之。人天俗眾形服全乖。故列
T37n1761_p0358a10║于後。初中有四。初示數。二皆是下歎德。三長
T37n1761_p0358a11║老下列名。四如是下總結。初中。大比丘者。上
T37n1761_p0358a12║首弟子。如下列者。千二百等眷屬弟子並不
T37n1761_p0358a13║列。比丘或云苾芻。此翻乞士。乞食資身。乞法
T37n1761_p0358a14║練心。又翻怖魔。志怖彼魔德令魔怖。又云破
T37n1761_p0358a15║惡。稟戒破業。定慧破惑。此三因名。果號如
T37n1761_p0358a16║後。僧者具云僧伽。此翻為眾。四人已上秉御
T37n1761_p0358a17║一切滅惡生善羯磨。總該凡聖通收理事。故
T37n1761_p0358a18║云眾也。佛初成道度三迦葉。共有弟子千人。
T37n1761_p0358a19║次度舍利弗目連。共有弟子二百五十人。此
T37n1761_p0358a20║皆本是外道。遇佛得度。荷佛恩深故常隨侍。
T37n1761_p0358a21║或云重其最初歸佛。故多列之。未必常預會
T37n1761_p0358a22║也。歎德中。阿羅漢亦有三翻。初云應供。堪為
T37n1761_p0358a23║物養。即乞士果也。次云殺賊。摧伏魔怨。即怖
T37n1761_p0358a24║魔果也。三云無生。結盡苦亡。即破惡果也。即
T37n1761_p0358a25║如下列會中上首。人天大眾知其德業識其
T37n1761_p0358a26║儀貌。故云眾知識也。列名中。德重臘高故稱
T37n1761_p0358a27║長老。語局初人義該諸位。舍利弗此翻身子
T37n1761_p0358a28║亦云珠子。其母好身形。聰明在眼珠。時人以
T37n1761_p0358a29║子顯母為作此號。又云舍標父。利標母。雙顯
T37n1761_p0358b01║父母故言舍利弗。弗即子也。摩訶目犍連。摩
T37n1761_p0358b02║訶翻大。同名者眾。加大簡之。下皆類之。目犍
T37n1761_p0358b03║連。文殊問經翻萊茯根(萊茯讀為蘿蔔)。真諦云。勿伽
T37n1761_p0358b04║羅翻胡豆。二物古仙所嗜。因以命族。名尼拘
T37n1761_p0358b05║律陀。乃是樹名。父母禱神樹得子。因以名焉。
T37n1761_p0358b06║迦葉此翻大龜氏。其先代學道。靈龜負仙書
T37n1761_p0358b07║而應。從德命族。真諦翻為光波。上古仙人身
T37n1761_p0358b08║光炎涌。狀若波燃。亦云飲光。能映餘光使不
T37n1761_p0358b09║現故。名畢缽羅亦是樹名。由禱樹得故。迦旃
T37n1761_p0358b10║延翻文飾。亦云肩垂亦云好肩。亦名柯羅。此
T37n1761_p0358b11║翻思勝。皆從姓為名。拘絺羅此翻大膝(有云膝蓋大故)
T37n1761_p0358b12║舍利弗舅。與姊論義常勝姊。姊孕不勝。知懷
T37n1761_p0358b13║智人。遂往南天竺。讀誦眾經無暇剪爪。時人
T37n1761_p0358b14║呼為長爪梵志。離波多亦名離越。此翻星宿。
T37n1761_p0358b15║或云室宿。父母從星乞得。因星作名。或云假
T37n1761_p0358b16║和合。文殊問經稱常作聲。有人引智論。嘗宿
T37n1761_p0358b17║空亭證二鬼諍屍。依實判歸小鬼。大鬼怒拔
T37n1761_p0358b18║其手足。小鬼取屍補之。因其煩惱不測誰身。
T37n1761_p0358b19║故云假和合。又心懷疑惑。逢人即問。見我身
T37n1761_p0358b20║否。眾僧語云。汝身本是他之遺體。非已有也。
T37n1761_p0358b21║因即得道故以為名。周利槃陀伽此翻蛇奴。
T37n1761_p0358b22║或言周利云大路邊。槃陀伽云小路邊。生於
T37n1761_p0358b23║道傍故以為名。難陀此云善歡喜。亦翻忻樂。
T37n1761_p0358b24║本牧牛人。以牧牛事試。佛為說法忻樂得道。
T37n1761_p0358b25║故有處名牧牛難陀。或云即律中跋難陀也。
T37n1761_p0358b26║阿難陀此云歡喜。或云無染。淨飯王聞太子
T37n1761_p0358b27║成佛。王大歡喜。白飯王奏生兒。舉國忻然。因
T37n1761_p0358b28║以為名。羅睺羅此云覆障。佛之嫡子。酬往業
T37n1761_p0358b29║故在胎六年。故云覆障。真諦云。羅睺本言修
T37n1761_p0358c01║羅。能手障日月。應言障月。佛言我法如月。此
T37n1761_p0358c02║兒障我不即出家。世世能捨故云覆障。憍梵
T37n1761_p0358c03║波提此翻牛齝(音詩)或云牛王。或云牛跡。昔五
T37n1761_p0358c04║百世曾作牛王。餘報未盡。唼唼常嚼。時人
T37n1761_p0358c05║稱為牛齝。亦由此故名是為牛跡。避人見
T37n1761_p0358c06║笑。常居天上。賓頭盧頗羅墮。上是據姓。
T37n1761_p0358c07║賓頭盧此翻不動(言其所證)。頗羅墮真諦翻捷疾。
T37n1761_p0358c08║或利根或廣語(言其根性)。婆羅門中一姓也。迦留
T37n1761_p0358c09║陀夷此翻黑光。或云麤黑。從形貌為名。劫賓
T37n1761_p0358c10║那此翻房宿(音秀)。禱星感子故以為名。又初出
T37n1761_p0358c11║家欲往見佛。夜雨寄陶師家宿。又一比丘隨
T37n1761_p0358c12║後而來。前比丘推草與之。在地而坐。後比丘
T37n1761_p0358c13║即為說法。豁然得道。後比丘即是佛。共佛房
T37n1761_p0358c14║宿(音夙)。從得道處為名。薄呴羅此翻善容。亦云
T37n1761_p0358c15║偉形。而色貌端正故言善容。年一百六十。無
T37n1761_p0358c16║病無夭。昔持一不殺戒。九十一劫命不中夭。
T37n1761_p0358c17║昔施僧一訶利勒果故身常無病。感今勝報。
T37n1761_p0358c18║故以為名。阿㝹樓馱亦云阿那律。或云阿泥
T37n1761_p0358c19║盧頭。皆梵音奢切耳。此翻無貧。亦云如意。或
T37n1761_p0358c20║云無竭。昔於飢世施支佛稗飯。九十一劫果
T37n1761_p0358c21║報充足。故以為名總結中。略舉上首一十六
T37n1761_p0358c22║人。不可盡列。故云如是等。南山云。學在我後
T37n1761_p0358c23║故為弟。解從我生故稱子。次菩薩中三。初示
T37n1761_p0358c24║數。二文殊下列名。三與如下總結。初中。同聞
T37n1761_p0358c25║極多。略舉四名故云諸也。菩薩梵言之略。天
T37n1761_p0358c26║台戒疏云。摩訶菩提質帝薩埵此翻大道心成
T37n1761_p0358c27║眾生。或云。菩薩翻覺有情。覺謂上求。即是智
T37n1761_p0358c28║也。有情謂下化。即是悲也。列名中。文殊師利
T37n1761_p0358c29║亦云曼殊室利。此翻妙吉祥。妙即彰其所證。
T37n1761_p0359a01║吉祥美其利物。或云妙德。義亦同之。紹隆佛
T37n1761_p0359a02║種稱法王子。智論云。佛為法王。菩薩入正
T37n1761_p0359a03║法位。乃至十地悉名法王子。乃知此名該下
T37n1761_p0359a04║諸位。阿逸多此云無能勝。言其悲智非偏小
T37n1761_p0359a05║所及。乾陀訶提此翻不休息。眾生無盡修因
T37n1761_p0359a06║感果無窮已故。常精進者。眾生無量。上求下
T37n1761_p0359a07║化無暫懈故。總結中。然菩薩名通於初後。如
T37n1761_p0359a08║上所列。莫非深位補處。或是權現影響故云
T37n1761_p0359a09║諸大也。三人天中。釋提桓因具云釋迦因陀
T37n1761_p0359a10║羅。此翻能天帝。即三十三天主。今言帝釋即
T37n1761_p0359a11║華梵雙舉。大梵四王天主甚多。不復盡舉故
T37n1761_p0359a12║云無量也。更兼道俗四眾龍鬼八部。故云大
T37n1761_p0359a13║眾俱。序中從略。文見流通。第二正宗分大分
T37n1761_p0359a14║三段。從初至俱會一處。先讚二報莊嚴令生
T37n1761_p0359a15║忻慕。二不可以少下。正示專念持名教修行
T37n1761_p0359a16║法。三如我今者下。後引諸佛同讚勸信受持。
T37n1761_p0359a17║科分三節曲盡一經。有智試觀。思過半矣。初
T37n1761_p0359a18║中又二。初總標依正。上二句指對告人。眾
T37n1761_p0359a19║集即告。故云爾時。身子大權智慧第一。知言
T37n1761_p0359a20║解意深契佛懷。故諸經便多令對語。彌勒下
T37n1761_p0359a21║生經云。大智舍利弗能隨佛轉法輪。佛法之
T37n1761_p0359a22║大將。乃知身子才辨超倫。及至此經殊無一
T37n1761_p0359a23║詞申疑請問。從始至末盡是如來呼以告之。
T37n1761_p0359a24║即向所謂示同不知義見于此。從是已下即
T37n1761_p0359a25║所告事。上四句標依報。淨土多種。如別所論。
T37n1761_p0359a26║今此所標同居淨土。如世邦國方向遠近。二
T37n1761_p0359a27║皆是定。對此極苦故名極樂。亦名安樂亦號
T37n1761_p0359a28║安養。十萬億剎凡情疑遠。然彈指屈臂剎那
T37n1761_p0359a29║可到。一以十方淨穢同一心故。二以心念迅
T37n1761_p0359b01║速不思議故。十疑論云。但使眾生淨業成者。
T37n1761_p0359b02║臨終在定之心。即是淨土受生之心。動念即
T37n1761_p0359b03║是生淨土時。為此觀經云彌陀淨土去此不
T37n1761_p0359b04║遠。又心業力不思議一念即生。不須愁遠等。
T37n1761_p0359b05║下三句標正報。但言化主必兼徒眾。簡非過
T37n1761_p0359b06║未故云現在。舍利下二別釋依正。又二。從
T37n1761_p0359b07║初至莊嚴釋依報。舍利弗於汝意下次明正
T37n1761_p0359b08║報。初中又二。初略釋名義。又舍利下廣明勝
T37n1761_p0359b09║相。初中上三句徵問。下四句釋通。無眾苦者。
T37n1761_p0359b10║對顯娑婆令生忻厭。三界六道總名苦果。於
T37n1761_p0359b11║中復有八苦五苦三苦。生．老．病．死．貧困．愛
T37n1761_p0359b12║別．怨會．求不得為八苦也。殺．盜．婬．妄．飲酒
T37n1761_p0359b13║五種惡業並是苦因。必招苦果。名五苦也。苦
T37n1761_p0359b14║苦．壞苦．行苦名三苦也。諸經論中略示名數。
T37n1761_p0359b15║諦論忍土。一切皆苦無一可樂。火宅牢獄未
T37n1761_p0359b16║足為喻。彌陀淨土境界殊絕。聖賢同會聞法
T37n1761_p0359b17║悟道。壽命永劫不退菩提。更有餘樂不能過
T37n1761_p0359b18║此。秖無諸苦。已為可樂。況具諸勝事。其樂何
T37n1761_p0359b19║窮。故云極也。大本云。設我得佛。國中人天所
T37n1761_p0359b20║受快樂不如漏盡比丘。不取正覺。善導云。願
T37n1761_p0359b21║生彼國。必須勵心克己畢命為期。上在一形
T37n1761_p0359b22║似如小苦。前念命終後念即生。長時永劫受
T37n1761_p0359b23║無為法樂。直至成佛不退生死。豈不快哉。
T37n1761_p0359b24║次廣明中。依報國土耳目所對。不出聲色。據
T37n1761_p0359b25║經後結成就莊嚴。止有三處即為三段。初欄
T37n1761_p0359b26║網樹池唯是妙色莊嚴。二金地華樂則兼色
T37n1761_p0359b27║聲莊嚴。三鳴禽風樹止是法音莊嚴。故今科
T37n1761_p0359b28║約與昔全殊。請考經文無宜執舊。就初莊嚴
T37n1761_p0359b29║分二。初至香潔即列相。舍利下二結示。列相
T37n1761_p0359c01║又二。初至極樂舉欄網行樹以顯名。又舍利
T37n1761_p0359c02║下二引池閣寶蓮以示相。初中上七句示相。
T37n1761_p0359c03║下二句結名。言行樹者周迴七重。一一樹高
T37n1761_p0359c04║八千由旬。行行相當不參差故。其樹枝葉上
T37n1761_p0359c05║下七層皆垂珠網。狀同佛塔。觀經云。妙真珠
T37n1761_p0359c06║網彌覆樹上。一一樹上有七重網。一一網間
T37n1761_p0359c07║有五百億妙華宮殿。一重樹下一重欄楯故
T37n1761_p0359c08║亦七重網是珠瓔復依樹上。則知皆是下二
T37n1761_p0359c09║句止顯樹欄之體耳。一金二銀三琉璃四玻
T37n1761_p0359c10║璃是為四寶。初正示若準觀經。七寶華葉無
T37n1761_p0359c11║不具足。又大本中根莖枝葉七寶間錯。此中
T37n1761_p0359c12║略舉。委在他文。周匝圍繞。有云凡佛菩薩居
T37n1761_p0359c13║處皆然。非謂一國土止有七重耳。結名可解。
T37n1761_p0359c14║下諸莊嚴例順此結。二池閣中分四。初明池
T37n1761_p0359c15║水。二池畔階道。三階上樓閣。四池中蓮華。初
T37n1761_p0359c16║中七寶池者。彼有八池。七寶所成。池中之水
T37n1761_p0359c17║亦七寶色。名八功德。一澄清。二清冷。三甘
T37n1761_p0359c18║美。四輕軟。五潤澤。六安和。七除飢渴。八長
T37n1761_p0359c19║養諸根。每一池心有如意珠王。水從中出流
T37n1761_p0359c20║注池中。金沙布地者。觀經云。渠下皆以雜色
T37n1761_p0359c21║金剛以為底沙。二中階砌亦即四寶。三明樓
T37n1761_p0359c22║閣。乃列七寶。觀經云。眾寶國土一一界上有
T37n1761_p0359c23║五百億寶樓。琉璃梵語。此翻不遠。去波羅奈
T37n1761_p0359c24║城不遠有山出此寶故。玻璃亦云頗胝迦。此
T37n1761_p0359c25║翻水玉。或云水精。硨磲下並華言。如車之磲。
T37n1761_p0359c26║磲謂車輞。赤珠者。佛地論云。赤蟲所出珠。體
T37n1761_p0359c27║赤故。碼瑙。應法師云。此寶色赤如馬腦焉。大
T37n1761_p0359c28║本云。設我得佛。自地至空。宮殿樓閣池流華
T37n1761_p0359c29║樹皆以無量雜寶百千種香而共合成。嚴飾奇
T37n1761_p0360a01║妙超諸天人等。四示蓮華有五。一形量。二顯
T37n1761_p0360a02║色。三光焰。四香氣。五潔淨。對文可見。若準觀
T37n1761_p0360a03║經。一一池中有六十億七寶蓮華。一一蓮華
T37n1761_p0360a04║團圓正等十二由旬。既言七寶。非止四色。十
T37n1761_p0360a05║二由旬。非止車輪。然車有大小。難為定準。此
T37n1761_p0360a06║間極大不過數尺。可依輪王車輪為量。十住
T37n1761_p0360a07║毘婆沙云轉輪聖王千輻金輪種種珍寶莊嚴
T37n1761_p0360a08║其輞。琉璃為轂。周圓十五里。準此。未及半由
T37n1761_p0360a09║旬。亦約小者耳。所以二經不同者。慈恩云。華
T37n1761_p0360a10║有大小。彼據極大。此約最小。今準大本。池中
T37n1761_p0360a11║蓮華或一由旬乃至百千由旬。則知大小不
T37n1761_p0360a12║同。經中但是隨宜趣舉。不必以此較經優劣。
T37n1761_p0360a13║二結示中。如是者。指上多種殊妙之相。皆
T37n1761_p0360a14║是彌陀菩提願行從因至果歷劫熏修之所成
T37n1761_p0360a15║就。故云功德莊嚴。故觀經云。如此妙華是本
T37n1761_p0360a16║法藏比丘願力所成。自餘皆爾。豈唯華座乎。
T37n1761_p0360a17║四十八願結云。彼佛於大眾中建此願已。一
T37n1761_p0360a18║向專志莊嚴妙土等。下結諸文並同此釋。第
T37n1761_p0360a19║二莊嚴二。初列相。舍利下二結示。初中有三。
T37n1761_p0360a20║一天樂。二金地。三天華。初常作天樂者。準觀
T37n1761_p0360a21║經。作樂有三。水觀中云。百億華幢無量樂器
T37n1761_p0360a22║以為莊嚴。八種清風鼓此樂器等。又樓觀云。
T37n1761_p0360a23║其樓閣中有無量諸天作天妓樂。又有樂器
T37n1761_p0360a24║懸處虛空。不鼓自鳴等。準下經云。風吹樹網
T37n1761_p0360a25║如百千種樂。故知彼土天樂非一。二黃金為
T37n1761_p0360a26║地者。準觀經。彼國皆琉璃地。以黃金繩雜廁
T37n1761_p0360a27║問錯。兼以七寶界其分齊。今言黃金。乃地面
T37n1761_p0360a28║莊嚴耳。三天華又三。初六時雨華。其土下二
T37n1761_p0360a29║盛華供養。即以下三供已還國。初中彼國光
T37n1761_p0360b01║明常照。既無日月則無晝夜。順此方機且言
T37n1761_p0360b02║六時。準大本中。彼以蓮開鳥鳴為曉。蓮合鳥
T37n1761_p0360b03║棲為夜。曼陀羅此翻適意。言其美也。又翻白
T37n1761_p0360b04║華。取其色也。二中其土眾生。通目九品。衣
T37n1761_p0360b05║裓真諦云。外國盛華器也。纔生彼國即獲六
T37n1761_p0360b06║通。日往他方為聞法故。觀經云。應時即能飛
T37n1761_p0360b07║行。遍至十方歷事諸佛。又遊歷十方供養諸
T37n1761_p0360b08║佛。於諸佛前聞甚深法等。十萬億者趣舉大
T37n1761_p0360b09║數。三中食時謂中前也。大本云。彼國宮殿衣
T37n1761_p0360b10║服飲食猶第六天自然之物。若欲食時。七寶
T37n1761_p0360b11║缽器自然在前。百味飲食自然盈滿。雖有此
T37n1761_p0360b12║食實無食者。但見色聞香意以為食。自然飽
T37n1761_p0360b13║足。事已化去。時至復現等。寄歸傳云。五天道
T37n1761_p0360b14║俗多作經行。直來直去唯遵一路。如織之經。
T37n1761_p0360b15║故曰經行。四分律云。經行有五益。一堪遠行。
T37n1761_p0360b16║二能思惟。三少病。四消食。五得定久住。結示
T37n1761_p0360b17║同前。第三莊嚴亦二。初列相。舍利下結示。初
T37n1761_p0360b18║列相中復有二種。初至所作眾鳥演聖法。舍
T37n1761_p0360b19║利下二風樹出妙音。初中又二。初正示。舍利
T37n1761_p0360b20║下釋疑。正示有三。先列眾禽略舉六種。前三
T37n1761_p0360b21║易識。舍利此云春鶯或云鶖鷺。迦陵頻伽此
T37n1761_p0360b22║翻妙聲。在㲉中鳴已超眾鳥。共命者。兩首一
T37n1761_p0360b23║身報同識異。故法華中翻為命命鳥是也。準
T37n1761_p0360b24║觀經。更有百寶色鳧雁鴛鴦等。是諸下次明
T37n1761_p0360b25║演法。和雅謂聲音感人。演暢謂說法無滯。五
T37n1761_p0360b26║根者。一信。二精進。三念。四定。五慧。能生
T37n1761_p0360b27║聖道故總名根。即此五法能排業惑故名為
T37n1761_p0360b28║力。七菩提分即七覺支。一擇法。二精進。三
T37n1761_p0360b29║喜。四除。五定。六捨。七念。無學實覺七事能
T37n1761_p0360c01║到故名為分。八正道分者。一正見。二正思惟。
T37n1761_p0360c02║三正語。四正業。五正命。六正精進。七正念。
T37n1761_p0360c03║八正定。前二慧學。中三戒學。後三定學。即是
T37n1761_p0360c04║離明三學。初果已去見真諦理皆名正道。亦
T37n1761_p0360c05║名聖道。餘如法界次第委明。准觀經云。常讚
T37n1761_p0360c06║念佛念法念僧。或說苦空無常無我諸波羅
T37n1761_p0360c07║蜜。故云如是等法。其土下後顯益物。念佛知
T37n1761_p0360c08║佛恩重。念法知法功深。念僧知僧德大又念
T37n1761_p0360c09║佛願速證誠。念法願勤修學。念僧願親參預。
T37n1761_p0360c10║又念自心佛體自覺了。念自心法軌生聖道。
T37n1761_p0360c11║念自心僧隨緣和合。三寶多種隨機淺深。當
T37n1761_p0360c12║知此界心垢常思五欲。彼方心淨專念三寶。
T37n1761_p0360c13║晨夕所存更無他意。兩土昇沈於茲可見。次
T37n1761_p0360c14║釋疑中二段。初至有實遮其疑情。是諸下二
T37n1761_p0360c15║決所疑事。初中三節。先遮疑情。濁世禽畜罪
T37n1761_p0360c16║業所招。極樂淨土何緣有此。所以下次伸意。
T37n1761_p0360c17║彼國唯有人天兩道。法藏願云。設我得佛。國
T37n1761_p0360c18║有地獄餓鬼畜生者。不取正覺。舍利下三舉
T37n1761_p0360c19║況。大本云。彼國無有三塗苦難之名。但有自
T37n1761_p0360c20║然快樂之音。是故其國名曰安樂。二決疑中
T37n1761_p0360c21║彌陀變化者。準觀經。即池水中如意珠王涌
T37n1761_p0360c22║出金光。其光化為百寶色鳥。和鳴哀雅。當知
T37n1761_p0360c23║眾鳥即是彌陀化身。欲使法音遍布遠近。顯
T37n1761_p0360c24║知非是罪報所生也。二風樹妙音分二。初示
T37n1761_p0360c25║相。即前樹網風動成音。其音美妙如眾樂焉。
T37n1761_p0360c26║聞是下顯益同前。結示可解。第二明正報中
T37n1761_p0360c27║分二。初至十劫化主名號。舍利下二徒眾莊
T37n1761_p0360c28║嚴。初中復二。初徵問。汝意云何。審其解否。
T37n1761_p0360c29║既無所對故為釋通。阿彌陀此翻無量。一者
T37n1761_p0361a01║光明二者壽命。無量是通。光壽為別。初光明
T37n1761_p0361a02║無量者。佛光有二。一者常光。二者現起光。今
T37n1761_p0361a03║此乃是彌陀常光。大本云。無量壽佛威神光
T37n1761_p0361a04║明最尊第一。諸佛光明所不能及。是故號為
T37n1761_p0361a05║無量光佛。乃至我說彼佛光明。晝夜一劫尚
T37n1761_p0361a06║不能盡等。又佛觀云。身諸毛孔演出光明。如
T37n1761_p0361a07║須彌山。彼佛圓光如百億三千大千世界。又
T37n1761_p0361a08║云彼佛有八萬四千相。一一相有八萬四千
T37n1761_p0361a09║好。一一好有八萬四千光明。遍照十方世界
T37n1761_p0361a10║念佛眾生。攝取不捨。當知我輩處佛光中。都
T37n1761_p0361a11║不覺知。佛光常攝。略無厭棄。猶如盲人居日
T37n1761_p0361a12║輪下。又如溷蟲樂在穢處。撫膺自責實可悲
T37n1761_p0361a13║痛。二壽命無量又二。初明主伴壽量。舍利下
T37n1761_p0361a14║二示果成劫數。初中佛壽有二。法報二佛一
T37n1761_p0361a15║向無量。應佛皆具長短二量。今此淨土彌陀
T37n1761_p0361a16║應身示其長量。大本云。彼佛壽命長久不可
T37n1761_p0361a17║稱計。假使十方無量眾生皆成聲聞緣覺。都
T37n1761_p0361a18║共集會竭其智力。百千萬劫悉共推算計。不
T37n1761_p0361a19║能窮盡。又云聲聞菩薩天人之眾壽命長短
T37n1761_p0361a20║亦復如是。故云及人民也。阿僧祇此云無數。
T37n1761_p0361a21║或云阿僧祇耶。翻無央數。二示劫數。言十劫
T37n1761_p0361a22║者。準法華。大通智勝佛時。彌陀乃是十六王
T37n1761_p0361a23║子之一數。釋迦既經塵劫。彌陀豈得不然。楞
T37n1761_p0361a24║嚴勢至章云。我於往昔恒河沙劫。有佛出世
T37n1761_p0361a25║名無量光。十二如來相繼一劫。準大本中。即
T37n1761_p0361a26║阿彌陀也。今經大本皆言十劫。乃是一期赴
T37n1761_p0361a27║機之說。不足疑矣。二徒眾莊嚴分二。初至祇
T37n1761_p0361a28║劫說正示聖眾。舍利下二結勸往生。初中又
T37n1761_p0361a29║二。初至莊嚴通列兩眾。又舍利下別顯行功。
T37n1761_p0361b01║初中又二。初正列。舍利下結示。初中聲聞弟
T37n1761_p0361b02║子即中三品。諸菩薩眾即上三品。總攝初心
T37n1761_p0361b03║不退補處(眾總三乘獨無緣覺應以斷證同聲聞攝)。故大本云。彼國聲
T37n1761_p0361b04║聞菩薩其數難量。不可稱說。神智洞達威力
T37n1761_p0361b05║自在等。往生論說二乘不生。蓋是定性取涅
T37n1761_p0361b06║槃者。今此謂曾發大心求佛菩提。示修小行。
T37n1761_p0361b07║法華獲記真聲聞。涅槃知常出家菩薩之類
T37n1761_p0361b08║也。次結示中此亦彌陀所化。來生彼國修因
T37n1761_p0361b09║證果。威神說法。為國莊嚴。義同前釋。二別顯
T37n1761_p0361b10║中眾生生者。通九品收。阿鞞跋致此云不退
T37n1761_p0361b11║轉。下云是諸人等皆得不退阿耨菩提。則知
T37n1761_p0361b12║生彼國者下至凡夫直至成佛更無退墮。十疑
T37n1761_p0361b13║論云。彼國有五因緣故不退。一彌陀願力攝
T37n1761_p0361b14║持。二佛光常照。三水鳥樹林常說法。四純諸
T37n1761_p0361b15║菩薩為友無諸惡緣。五壽命永劫。餘廣如彼。
T37n1761_p0361b16║一生補處。即等覺菩薩。如觀音勢至等。眾類
T37n1761_p0361b17║既多。非算所及。止可但言阿僧祇耳。問得忍
T37n1761_p0361b18║補處祇合垂形五道入三塗處救苦眾生。何
T37n1761_p0361b19║以長居淨土。答隨其志願攝化有殊。或遊戲
T37n1761_p0361b20║十方。或往來三界。宣揚法化利樂群生。準大
T37n1761_p0361b21║本云。十方恒沙佛國無量菩薩悉生彼國。恭
T37n1761_p0361b22║敬供養聽受經法。宣布道化。又云於此世界
T37n1761_p0361b23║有六十七億不退菩薩。往生彼國。又復授記
T37n1761_p0361b24║十方菩薩。皆當往生。廣如下卷。二結勸中初
T37n1761_p0361b25║正勸。眾生聞者通指末代聞上所說。勸令發
T37n1761_p0361b26║願。願必引行。行必感果。所以下伸意。如是者
T37n1761_p0361b27║指前所列三乘聖眾。皆是善人。欲明此界三
T37n1761_p0361b28║惡充滿皆不善聚是可厭耳。第二正示行法
T37n1761_p0361b29║分三段。初至彼國簡餘善不生。若有下二正
T37n1761_p0361c01║示修法。我見下三結顯勸意。初中如來欲明
T37n1761_p0361c02║持名功勝。先貶餘善為少善根。所謂布施持
T37n1761_p0361c03║戒立寺造像禮誦坐禪懺念苦行一切福業若
T37n1761_p0361c04║無正信迴向願求皆為少善。非往生因。若依
T37n1761_p0361c05║此經執持名號決定往生。即知稱名是多善根
T37n1761_p0361c06║多福德也。昔作此解人尚遲疑。近得襄陽石
T37n1761_p0361c07║碑經本。文理冥符。始懷深信。彼云。善男子善
T37n1761_p0361c08║女人聞說阿彌陀佛一心不亂專持名號。以
T37n1761_p0361c09║稱名故諸罪消滅。即是多功德多善根多福
T37n1761_p0361c10║德因緣。彼石經本梁陳人書。至今六百餘載。
T37n1761_p0361c11║竊疑今本相傳訛脫。二中分三。初至不亂專
T37n1761_p0361c12║念持名。其人下二臨終感聖。是人下三正念
T37n1761_p0361c13║往生。初二句索持機不簡男女次二句勸信
T37n1761_p0361c14║受。或披經典。或遇知識聞必生信。信故持
T37n1761_p0361c15║名。次七句示期限。一日七日隨人要約。今經
T37n1761_p0361c16║制法。理必依承。若準大本觀經。則無日限。下
T37n1761_p0361c17║至十念皆得往生。十念即十聲也。後一句教
T37n1761_p0361c18║繫想。此一句經正明成業。先須斂念面向西
T37n1761_p0361c19║方合掌正身。遙想彼佛現坐道場依正莊嚴
T37n1761_p0361c20║光明相好。自慨此身久沈苦海。漂流生死孤
T37n1761_p0361c21║露無依。譬如嬰兒墮在坑阱叫呼父母急救
T37n1761_p0361c22║危忙。一志依投懇求解免。聲聲相續念念不
T37n1761_p0361c23║移。雖復理事行殊定散機異。皆成淨業盡得
T37n1761_p0361c24║往生。不然則無記妄緣定成虛福耳。善導問
T37n1761_p0361c25║曰。何故不令作觀。直遣專稱名號。有何意耶。
T37n1761_p0361c26║答曰。乃由眾生障重境細心麤識颺神飛觀
T37n1761_p0361c27║難成就。是以大聖悲憐直勸專稱名號。正由
T37n1761_p0361c28║稱名易故相續即生。又云彌陀世尊本發深
T37n1761_p0361c29║重誓願。以光明名號攝化十方。但使信心求
T37n1761_p0361c30║念。上盡一形下至十聲一聲等。以佛願力易
T37n1761_p0362a01║得往生問達法本空心淨土淨。何須念佛求
T37n1761_p0362a02║生淨土。答若真達理。語默皆如不礙修持。何
T37n1761_p0362a03║妨念佛。若貶念佛。未曰達人。何以然者。既達
T37n1761_p0362a04║法空則不住於相。既常念佛則不滯於空。超
T37n1761_p0362a05║越二邊從容中道。念念契合彌陀法身。聲聲
T37n1761_p0362a06║流入薩婆若海。臨終決定上品上生。豈非心
T37n1761_p0362a07║淨佛土淨乎。故十疑論云。智者熾然求生淨
T37n1761_p0362a08║土。達生體不可得。此乃真無生。非謂生法外
T37n1761_p0362a09║別有無生也。淨名云。雖知諸佛國及與眾生
T37n1761_p0362a10║空。而常修淨土教化諸群生。即斯謂也。問觀
T37n1761_p0362a11║經云。是心作佛是心是佛。何須念他佛耶。答
T37n1761_p0362a12║祇由心本是佛故。令專念彼佛。梵網戒云。常
T37n1761_p0362a13║須自知我是未成之佛諸佛是已成之佛。汝
T37n1761_p0362a14║心佛者未成佛也。彌陀佛者已成佛也。未成
T37n1761_p0362a15║之佛久沈欲海。具足煩惱杳無出期。已成之
T37n1761_p0362a16║佛久證菩提。具足威神能為物護。是故諸經
T37n1761_p0362a17║勸令念佛。即是以己未成佛。求他已成佛而
T37n1761_p0362a18║為救護耳。是故眾生若不念佛聖凡永隔。父
T37n1761_p0362a19║子乖離長處輪迴。去佛遠矣。問四字名號凡
T37n1761_p0362a20║下常聞。有何勝能超過眾善。答佛身非相。果
T37n1761_p0362a21║德深高。不立嘉名莫彰妙體。十方三世皆有
T37n1761_p0362a22║異名。況我彌陀以名接物。是以耳聞口誦。無
T37n1761_p0362a23║邊聖德攬入識心。永為佛種頓除億劫重罪。
T37n1761_p0362a24║獲證無上菩提。信知非少善根。是多功德也。
T37n1761_p0362a25║華嚴云寧。受地獄苦得聞諸佛名。不受無量
T37n1761_p0362a26║樂而不聞佛名。藥師經云。若彼佛名入其耳
T37n1761_p0362a27║中墮惡道者。無有是處。阿難諸佛境界誠為
T37n1761_p0362a28║難信。皆是如來威力。非聲聞支佛所能信受。
T37n1761_p0362a29║唯除補處菩薩耳。瞻察經云。欲生他方現在
T37n1761_p0362b01║淨土者。應當隨彼世界佛名專意念誦一心
T37n1761_p0362b02║不亂。決定得生彼佛淨土。善根增長速獲不
T37n1761_p0362b03║退。當知一切善根中其業最勝等。餘諸佛名
T37n1761_p0362b04║聞持尚爾。況我彌陀有本誓乎。末俗障重多
T37n1761_p0362b05║忽持名。故委引聖言。想無遲慮也。二感聖中。
T37n1761_p0362b06║其人下是人并指上文執持名者。臨終攝引
T37n1761_p0362b07║彌陀本願。大經云。十方眾生至心發願欲生
T37n1761_p0362b08║我國。臨壽終時假令不與大眾圍繞現其人
T37n1761_p0362b09║前者。不取正覺。聖眾現前亦有多別。或真佛
T37n1761_p0362b10║化佛觀音勢至隨其品位。委在觀經。或謂臨
T37n1761_p0362b11║終見佛以為魔者。或云自心業現。實無他佛
T37n1761_p0362b12║來者。斯蓋不知生佛一體感應道交。自障障
T37n1761_p0362b13║他為過不淺。如別所明。三正念中。凡人臨終
T37n1761_p0362b14║識神無主。善惡業種無不發現。或起惡念或
T37n1761_p0362b15║起邪見。或生繫戀或發猖狂。惡相非一。皆名
T37n1761_p0362b16║顛倒。因前誦佛罪滅障除。淨業內熏慈光外
T37n1761_p0362b17║攝脫苦得樂。一剎那間。下文勸生其利在此。
T37n1761_p0362b18║三結顯中。我見是利即躡上科。故說此言。覆
T37n1761_p0362b19║示前段。正報中文對文可見。大段第三勸信
T37n1761_p0362b20║中三節。初至佛所說引諸佛同讚勸。若有人
T37n1761_p0362b21║下二約三時因果勸。如我今者下舉諸佛互
T37n1761_p0362b22║讚勸。初中又二。初至之利指前自讚。東方下
T37n1761_p0362b23║次引諸佛讚。初中如前所說依正殊特持名
T37n1761_p0362b24║脫苦。莫非彌陀大悲願行。從因至果功德利
T37n1761_p0362b25║益殆非心思口議所及。二中又二。初盡六方
T37n1761_p0362b26║正列。於汝意云何下釋經名。初中但列六方。
T37n1761_p0362b27║若依唐譯則列十方。今謂但舉六方四維自
T37n1761_p0362b28║攝。但言略耳。下諸佛名相承不釋。今以義詳。
T37n1761_p0362b29║或從色相。或取言音。或約行業。或從譬喻。大
T37n1761_p0362c01║略不出果德三身。收無不盡。文或偏舉。義必
T37n1761_p0362c02║兼含。初東方分二。初敘現通。二引讚詞。餘五
T37n1761_p0362c03║例此更不重分。初中阿閦鞞。此云不動。法身
T37n1761_p0362c04║體寂無遷變故。若就因行。毀譽敬慢同一如
T37n1761_p0362c05║故。次列三佛皆從喻名。眾山之中須彌最勝。
T37n1761_p0362c06║諸佛法身超過諸法。初言相者其狀同也。次
T37n1761_p0362c07║言大者出過喻也。三言光者光則表智法兼
T37n1761_p0362c08║報也。妙音說法稱機即應佛也。河沙佛土略
T37n1761_p0362c09║列五名。故云如是等。各於其國者。正當釋迦
T37n1761_p0362c10║說此經時。十方諸佛同時勸讚令信是經。若
T37n1761_p0362c11║據諸佛。言無虛妄。但由眾生障重信難故。現
T37n1761_p0362c12║舌相表示誠言。諸佛常舌上至額際今此現
T37n1761_p0362c13║起。長廣量等隨宜大小。何止大千乎。次引讚
T37n1761_p0362c14║詞。當信是句絕稱讚下即經本題。上句指前
T37n1761_p0362c15║釋迦所說。下二句如後經文所解。餘見題中。
T37n1761_p0362c16║下五並同此釋。二南方中。日月燈三皆破闇。
T37n1761_p0362c17║或次對三身。或單喻智德。名聞光者。名聞十
T37n1761_p0362c18║方。如光遍照。大焰肩者。言相則兩肩光焰。在
T37n1761_p0362c19║智則雙照真俗。須彌燈者。山燈即喻法報二
T37n1761_p0362c20║身。無量精進。從行為名。方便度生未嘗暫懈。
T37n1761_p0362c21║眾生無量。悲智亦然。三西方。前三皆名無
T37n1761_p0362c22║量。初即壽命。二即相好。三即所證法身。無
T37n1761_p0362c23║上故喻如幢。大光大明並喻佛智。自行化他
T37n1761_p0362c24║破障除惑。寶相者。應佛相好如寶可貴。淨光
T37n1761_p0362c25║者亦即法報。問初無量壽即是彌陀。若自勸
T37n1761_p0362c26║讚。於義非便。答同名甚多。必非極樂法藏所
T37n1761_p0362c27║成之彌陀。四北方中。焰肩同前。但無大字。
T37n1761_p0362c28║最勝音同上妙音。難殂者。法身堅密不可壞
T37n1761_p0362c29║故。殂音敘。又音疽。壞也。日生者。如世晨曦
T37n1761_p0363a01║破晦暝故。網明者。法門交映如帝網故。五下
T37n1761_p0363a02║方中。獅子者。眾聖中尊故。以獸王比焉。又獅
T37n1761_p0363a03║子一吼獸聞皆死。喻佛說法魔外消亡。名聞
T37n1761_p0363a04║名光。義同前釋。達磨翻法。單云法者。所證法
T37n1761_p0363a05║身軌持萬化故。次云幢者。高出物表故。三云
T37n1761_p0363a06║持者。任持常住故。六上方中。梵音者。梵即淨。
T37n1761_p0363a07║法音清朗眾樂聞故。宿王者。宿音秀。星宿中
T37n1761_p0363a08║王。所謂月也。經云。眾星之中月天子為第一。
T37n1761_p0363a09║或可北辰居天中。而眾星拱之。而辰星為宿
T37n1761_p0363a10║中王。亦喻法身出過諸法也。香上者。眾德如
T37n1761_p0363a11║香。超諸菩薩更兼智德。故云香光。焰肩須彌
T37n1761_p0363a12║同前故不釋。雜色寶華者。以萬行因華嚴法
T37n1761_p0363a13║身果德。下寶華德義亦同之。娑羅此翻堅固。
T37n1761_p0363a14║冬夏不凋。即喻法身無變易故。見一切義者。
T37n1761_p0363a15║洞達諸法甚深義趣。諸佛果海德量何窮。三
T37n1761_p0363a16║世道同。理無差異。隨機順物一相為名。以意
T37n1761_p0363a17║裁量。略如上解。後賢披閱更試講磨。次釋名
T37n1761_p0363a18║中分三。初至念經徵前經名。上句已見前文。
T37n1761_p0363a19║故但問下二句。恐未曉故問釋之。舍利下二
T37n1761_p0363a20║示義。又二。先敘聞持。是諸下次明得益。初中
T37n1761_p0363a21║聞經受持者。牒上二報莊嚴。正明行法二大
T37n1761_p0363a22║章也。及諸佛名者。牒上引佛勸信。第三一章
T37n1761_p0363a23║初科所引六方名也。次得益中。諸佛護念直
T37n1761_p0363a24║至菩提。護謂覆護。不使魔嬈。念謂記念。不令
T37n1761_p0363a25║退失。勢至章云。十方如來憐念眾生。如母憶
T37n1761_p0363a26║子。大論云。譬如魚母若不念子。子即壞爛等。
T37n1761_p0363a27║阿耨多羅此翻無上。三藐云正等。三菩提云
T37n1761_p0363a28║正覺。即佛果號。薄地凡夫業惑纏縛。流轉五
T37n1761_p0363a29║道百千萬劫。忽聞淨土志願求生。一日稱名
T37n1761_p0363b01║即超彼國。諸佛護念直趣菩提。可謂萬劫難
T37n1761_p0363b02║逢。千生一遇。誓從今日終盡未來。在處稱揚。
T37n1761_p0363b03║多方勸誘。所感身土所化機緣。與阿彌陀等
T37n1761_p0363b04║無有異。此心罔極。唯佛證知是故下三勸信。
T37n1761_p0363b05║信我語者。謂信教也。如不信我。十方諸佛豈
T37n1761_p0363b06║虛妄乎。次三時因果中。初正示。是故下二結
T37n1761_p0363b07║勸。初中已即過去。今即現在。當即未來。發願
T37n1761_p0363b08║是因。生即是果。三因三果別對可知。欲顯淨
T37n1761_p0363b09║土。唯恐無願。有願必生定無漏失。十疑論云。
T37n1761_p0363b10║生彼國已悉得無生。未有一人退落三界為
T37n1761_p0363b11║生死業縛等。次結勸中。若有信者。簡彼不信。
T37n1761_p0363b12║任不發願自甘塗炭。是誰之咎。三諸佛互讚
T37n1761_p0363b13║中二段。初我讚諸佛。彼下諸佛贊我。初文如
T37n1761_p0363b14║我今者等。即指前科六方勸信。二中又二。初
T37n1761_p0363b15║出彼讚詞。當知下二顯示誠實。初中釋迦翻
T37n1761_p0363b16║能仁。即大慈垂應。牟尼翻寂默。即妙智冥真。
T37n1761_p0363b17║合此為佛。則三身備矣。他不能為故甚難。舉
T37n1761_p0363b18║世未見故希有。下列二難。於此惡世修行成
T37n1761_p0363b19║佛一難也。為諸眾生說此法門二難也。初中
T37n1761_p0363b20║娑婆亦云索訶。此翻堪忍。悲華經云。是諸眾
T37n1761_p0363b21║生忍受三毒及諸煩惱故。準佛剎經有二義。
T37n1761_p0363b22║初義同上。二云彼有行菩薩乘者。成就忍辱。
T37n1761_p0363b23║將護有情。善自調伏。若人加害。悉能含忍終
T37n1761_p0363b24║不放逸。故云堪忍。五濁亦云五滓。又言惡者。
T37n1761_p0363b25║謂能具造十惡業故。劫者梵云劫波。此翻時
T37n1761_p0363b26║分。下四濁聚在此時。從減劫人壽二萬歲時
T37n1761_p0363b27║即入劫濁。見者。身見邊見邪見戒取見取五
T37n1761_p0363b28║利使也。煩惱者。貪嗔癡慢疑五鈍使也。眾生
T37n1761_p0363b29║者。攬陰為人。假名眾生。命者。剎那生滅。催
T37n1761_p0363c01║年促壽。第二難中。念佛法門不簡愚智。不擇
T37n1761_p0363c02║豪賤。不論久近。不選善惡。唯取決誓猛信臨
T37n1761_p0363c03║終惡相十念往生此乃具縛凡愚屠沽下類剎
T37n1761_p0363c04║那超越成佛之法。可謂一切世間甚難信也。
T37n1761_p0363c05║二顯實中。承前二難則彰諸佛所讚不虛。意
T37n1761_p0363c06║使眾生聞而信受。第三流通分。正說既終。眾
T37n1761_p0363c07║喜受持。展轉傳布遍於四海垂於萬世。故因
T37n1761_p0363c08║眾散以為流通。一切世間總收四部。別舉三
T37n1761_p0363c09║趣。以決序文。阿修羅此翻非天。受樂如天。懷
T37n1761_p0363c10║諂同鬼。從行為名。歡喜則出離有門。信受乃
T37n1761_p0363c11║憶持修習。得法巷懷。仰恩荷德。傾誠展敬。
T37n1761_p0363c12║志願流通。
T37n1761_p0363c13║阿彌陀經義疏
