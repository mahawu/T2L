T37n1753_p0261b01║
T37n1753_p0261b02║觀經正宗分定善義卷第三
T37n1753_p0261b03║
T37n1753_p0261b04║　　　　沙門善導集記
T37n1753_p0261b05║從此已下次辯正宗。即有其十六。還就一
T37n1753_p0261b06║一觀中。對文料簡。不勞預顯。今定立正宗
T37n1753_p0261b07║與諸師不同。今直以就法定者。從日觀初
T37n1753_p0261b08║句下至下品下生已來是其正宗。從日觀
T37n1753_p0261b09║已上雖有多義不同。看此文勢但是由序
T37n1753_p0261b10║也。應知。
T37n1753_p0261b11║就初日觀中先舉。次辨。後結。即有其五。
T37n1753_p0261b12║一從佛告韋提下至想於西方已來正明
T37n1753_p0261b13║總告總勸。此明韋提前請彌陀佛國。又請
T37n1753_p0261b14║正受之行。如來當時即許為說。但以機緣
T37n1753_p0261b15║未備顯行未周。更開三福之因以作未聞
T37n1753_p0261b16║之益。又如來重告勸發流通。此法難聞廣令
T37n1753_p0261b17║開悟。言佛告韋提汝及眾生者。此明告勸。
T37n1753_p0261b18║若欲等出塵勞。求生佛國者。宜須勵意
T37n1753_p0261b19║也。言應當專心已下。此明眾生散動。識
T37n1753_p0261b20║劇猿猴。心遍六塵無由暫息。但以境緣
T37n1753_p0261b21║非一。觸目起貪亂想。安心三昧何容可
T37n1753_p0261b22║得。自非捨緣託靜。相續注心。直指西方
T37n1753_p0261b23║簡餘九域。是以一身一心一迴向。一處一
T37n1753_p0261b24║境界一相續一歸依一正念。是名想成就
T37n1753_p0261b25║明正受。此世後生隨心解脫也。二從云何作
T37n1753_p0261b26║想下至皆見日沒已來。正明牒所觀事。此
T37n1753_p0261b27║明諸眾生等久流生死不解安心。雖指西
T37n1753_p0261b28║方。不知云何作意。故使如來為生反問遣
T37n1753_p0261b29║除疑執。以示正念之方。言凡作想者。此明
T37n1753_p0261c01║總牒前意顯後入觀之方便。言一切眾生
T37n1753_p0261c02║者。總舉得生之類。言自非生盲已下。此得
T37n1753_p0261c03║簡機堪與不堪。言生盲者。從母胎中出眼
T37n1753_p0261c04║即不見物者名曰生盲。此人不得教作日
T37n1753_p0261c05║觀。由不識日輪光相故。除生盲以外遇緣
T37n1753_p0261c06║患者。教作日觀盡得成就。由未患眼時
T37n1753_p0261c07║識其日輪光明等相。今雖患目但令善取
T37n1753_p0261c08║日輪等相。正念堅持不限時節必得成就。
T37n1753_p0261c09║問曰。韋提上請願見極樂之境。及至如來
T37n1753_p0261c10║許說。即先教住心觀日。有何意也。答曰。
T37n1753_p0261c11║此有三意。一者欲令眾生識境住心。指方
T37n1753_p0261c12║有在。不取冬夏兩時。唯取春秋二際。其日
T37n1753_p0261c13║正東出。直西沒。彌陀佛國當日沒處。直西超
T37n1753_p0261c14║過十萬億剎即是。二者欲令眾生識知自業
T37n1753_p0261c15║障有輕重。云何得知。由教住心觀日。初
T37n1753_p0261c16║欲住心時。教令跏趺正坐。右腳著左髀上
T37n1753_p0261c17║與外齊。左足安右髀上與外齊。左手安右
T37n1753_p0261c18║手上。令身正直。合口齒勿相近。舌柱上齶
T37n1753_p0261c19║為令咽喉及鼻中氣道宣通故。又令觀身四
T37n1753_p0261c20║大內外俱空都無一物。身之地大皮肉筋骨等
T37n1753_p0261c21║心想。散向西方盡西方際。乃至不見一塵
T37n1753_p0261c22║之相。又想身之水大血汗津淚等心想。散向
T37n1753_p0261c23║北方盡北方際。乃至不見一塵之相。又想
T37n1753_p0261c24║身之風大散向東方盡東方際。乃至不見
T37n1753_p0261c25║一塵之相。又想身之火大散向南方盡南方
T37n1753_p0261c26║際。乃至不見一塵之相。又想身之空大即
T37n1753_p0261c27║與十方虛空一合。乃至不見一塵不空之
T37n1753_p0261c28║相。又想身之五大皆空。唯有識大湛然凝住。
T37n1753_p0261c29║猶如圓鏡。內外明照朗然清淨。作此想時。
T37n1753_p0262a01║亂想得除。心漸凝定。然後徐徐轉心諦觀
T37n1753_p0262a02║於日。其利根者一坐即見明相現前。當境現
T37n1753_p0262a03║時。或如錢大。或如鏡面大。於此明上即自
T37n1753_p0262a04║見業障輕重之相。一者黑障猶如黑雲障日。
T37n1753_p0262a05║二者黃障又如黃雲障日。三者白障如似
T37n1753_p0262a06║白雲障日。此日猶雲障故不得朗然顯照。
T37n1753_p0262a07║眾生業障亦如是。障蔽淨心之境不能令
T37n1753_p0262a08║心明照。行者若見此相。即須嚴飾道場安
T37n1753_p0262a09║置佛像。清淨洗浴著淨衣。又燒名香。表白
T37n1753_p0262a10║諸佛一切賢聖。向佛形像。現在一生懺悔無
T37n1753_p0262a11║始已來乃身口意業所造十惡五逆四重謗
T37n1753_p0262a12║法闡提等罪。極須悲涕雨淚深生慚愧。內
T37n1753_p0262a13║徹心髓。切骨自責。懺悔已還如前坐法安
T37n1753_p0262a14║心取境。境若現時。如前三障盡除。所觀淨
T37n1753_p0262a15║境朗然明淨。此名頓滅障也。或一懺即盡者
T37n1753_p0262a16║名利根人也。或一懺但除黑障。或一懺得
T37n1753_p0262a17║除黃白等障。或一懺但除白障。此名漸除
T37n1753_p0262a18║不名頓滅也。既自識業相如是。唯須勤心
T37n1753_p0262a19║懺悔。日夜三時六時等但憶得即懺者。最是
T37n1753_p0262a20║上根上行人也。譬如湯火燒身亦覺即卻。豈
T37n1753_p0262a21║容徒待時待處待緣待人方始除也。三者
T37n1753_p0262a22║欲令眾生識知彌陀依正二報。種種莊嚴光
T37n1753_p0262a23║明等相。內外照曜。超過此日百千萬倍。行者
T37n1753_p0262a24║等若不識彼境光相者。即看此日輪光明之
T37n1753_p0262a25║相。若行住坐臥禮念憶想常作此解。不久之
T37n1753_p0262a26║間即得定心。見彼淨土之事快樂莊嚴。為
T37n1753_p0262a27║此義故世尊先教作日想觀也。三從當起
T37n1753_p0262a28║想念下至狀如懸鼓已來。正教觀察。此明
T37n1753_p0262a29║正身威儀面向西方。守境住心堅執不移。
T37n1753_p0262b01║所期皆應。四從既見日已下至明了已來。
T37n1753_p0262b02║辯觀成相。此明標心見日。制想除緣。念
T37n1753_p0262b03║念不移。淨相了然而現。又行者初在定中
T37n1753_p0262b04║見此日時。即得三昧定樂。身心內外融液
T37n1753_p0262b05║不可思議。當見此時。好須攝心令定不得
T37n1753_p0262b06║上心貪取。若起貪心。心水即動。以心動故
T37n1753_p0262b07║淨境即失。或動或闇或黑或青黃赤白等色
T37n1753_p0262b08║不得安定。見此事時。即自念言。此等境相
T37n1753_p0262b09║搖動不安者。由我貪心動念。致使淨境動
T37n1753_p0262b10║滅。即自安心正念。還從本起。動相即除。靜
T37n1753_p0262b11║心還現。既知此過更不得起增上貪心也。
T37n1753_p0262b12║已下諸觀邪正得失一同此也。觀日見日。
T37n1753_p0262b13║心境相應。名為正觀。觀日不見日。乃見
T37n1753_p0262b14║餘雜境等。心境不相應。故名邪也。斯乃娑
T37n1753_p0262b15║婆之闇宅觸事無以比方。唯有朗日舒輝。
T37n1753_p0262b16║寄想遠標於極樂。五從是為已下總結。上
T37n1753_p0262b17║來雖有五句不同。廣明日觀竟。
T37n1753_p0262b18║二就水觀中亦先舉。次辯。後結。即有其六。
T37n1753_p0262b19║一從次作水想下至內外映徹已來。總標
T37n1753_p0262b20║地體。問曰。前教觀日。為知業相等。故令觀
T37n1753_p0262b21║日。今此觀中又教觀水。有何所以。答曰。日
T37n1753_p0262b22║輪常照。以表極樂之長暉。復恐彼地不平。
T37n1753_p0262b23║類此穢國之高下。但以娑婆闇宅唯日能明。
T37n1753_p0262b24║此界丘阬未無高下之處。欲取能平之者。
T37n1753_p0262b25║無過於水。示斯可平之相。況彼琉璃之地
T37n1753_p0262b26║也。又問曰。此界之水濕而且軟。未審彼地亦
T37n1753_p0262b27║同此水也。答曰。此界之平水。以對彼地等
T37n1753_p0262b28║無高下。又轉水成冰者。對彼琉璃之地內
T37n1753_p0262b29║外映徹也。此明彌陀曠劫等行無偏。正習
T37n1753_p0262c01║俱亡。能感地輪之映徹。又問曰。既教想水
T37n1753_p0262c02║以住心。轉水以成冰。轉冰以成琉璃地
T37n1753_p0262c03║者。云何作法而令境現。答曰。若住身威儀一
T37n1753_p0262c04║同前日觀中法。又欲觀水以取定心者。還
T37n1753_p0262c05║須對相似之境而觀。即易可得定。行者等
T37n1753_p0262c06║於靜處取一碗水。著床前地上好滿盛之。
T37n1753_p0262c07║自身在床上坐。當自眉間著一白物如豆
T37n1753_p0262c08║許大。低頭臨面水上。一心照看此白處。更
T37n1753_p0262c09║莫異緣。又水初在地波浪不住。臨面觀之
T37n1753_p0262c10║不見面像。為觀不休漸漸面現。初時面相
T37n1753_p0262c11║不住。乍長乍短乍寬乍狹乍見不見。此相現
T37n1753_p0262c12║時更須極細用心。不久之間水波微細似動
T37n1753_p0262c13║不動。面相漸得明現。雖見面上眼耳鼻口
T37n1753_p0262c14║等。亦未須取亦不須妨。但縱身心知有
T37n1753_p0262c15║勿取也。唯取白處了了觀之。正念守護勿
T37n1753_p0262c16║令失意異緣。當見此時心漸得住。水性湛
T37n1753_p0262c17║然也。又行者等欲識知自心中水波浪不住
T37n1753_p0262c18║者。但觀此水動不動之相。即知自心境現不
T37n1753_p0262c19║現明闇之相也。又待水靜時取一米許。當
T37n1753_p0262c20║水上信手投之水中。其水波即動遍於碗
T37n1753_p0262c21║內。自面臨上觀之。其白者即動。更著豆許
T37n1753_p0262c22║投之。水波更大。面上白者或見不見。乃至
T37n1753_p0262c23║棗等投之於水。其波轉大。面上白者及自身
T37n1753_p0262c24║頭面。總皆隱沒不現。猶水動故也。言碗者
T37n1753_p0262c25║即喻身器也。言水者即喻自心水也。言波
T37n1753_p0262c26║浪者即喻亂想煩惱也。言漸漸波浪息者。
T37n1753_p0262c27║即是制捨眾緣住心一境也。言水靜境現
T37n1753_p0262c28║者。即是能緣之心無亂。所緣之境不動。內
T37n1753_p0262c29║外恬怕所求之相顯然。又細想及麤想。心水
T37n1753_p0263a01║即動。心水既動。靜境即失。又細塵及以麤塵
T37n1753_p0263a02║投之寂靜水中。其水波浪即動。又行者等
T37n1753_p0263a03║但看此水動不動相。即識自心住不住也。
T37n1753_p0263a04║又境現失不失邪正等。一同前日觀也。又天
T37n1753_p0263a05║親讚云。觀彼世界相。勝過三界道。究竟如
T37n1753_p0263a06║虛空。廣大無邊際。此即總明彼國地之分
T37n1753_p0263a07║量也。二從下有金剛七寶下至不可具見
T37n1753_p0263a08║已來。正明地下莊嚴。即有其七。一明幢體
T37n1753_p0263a09║等是無漏金剛。二明擎地相顯映莊嚴。三明
T37n1753_p0263a10║方楞具足表非圓相。四明百寶合成量出
T37n1753_p0263a11║塵沙。五明寶出千光。光周無邊之際。六明
T37n1753_p0263a12║光多異色。色照他方。隨機變現。無時不益
T37n1753_p0263a13║也。七明眾光散彩。映絕日輪。新往者睹之
T37n1753_p0263a14║卒難周悉。讚云。地下莊嚴七寶幢。無量無邊
T37n1753_p0263a15║無數億。八方八面百寶成。見彼無生自然悟。
T37n1753_p0263a16║無生寶國永為常。一一寶流無數光。行者傾
T37n1753_p0263a17║心常對目。騰神踊躍入西方。又讚云。西方
T37n1753_p0263a18║寂靜無為樂。畢竟逍遙離有無。大悲薰心遊
T37n1753_p0263a19║法界。分身利物等無殊。或現神通而說法
T37n1753_p0263a20║或現相好入無餘。變現莊嚴隨意出。群生
T37n1753_p0263a21║見者罪皆除。又讚云。歸去來。魔鄉不可停。
T37n1753_p0263a22║曠劫來流轉。六道盡皆經。到處無餘樂。唯
T37n1753_p0263a23║聞愁歎聲。畢此生平後。入彼涅槃城。三從
T37n1753_p0263a24║琉璃地上下至分齊分明已來。正明地上莊
T37n1753_p0263a25║嚴顯標殊勝。此明依持圓淨。七寶池林等是
T37n1753_p0263a26║能依。琉璃寶地是所依。地是能持。池臺樹
T37n1753_p0263a27║等是所持。此由彌陀因行周備。致使感報
T37n1753_p0263a28║圓明。明淨之義即無漏為體也。讚云。寶地莊
T37n1753_p0263a29║嚴無比量。處處光明照十方。寶閣華臺皆
T37n1753_p0263b01║遍滿。雜色朎朧難可量。寶雲寶蓋臨空覆。
T37n1753_p0263b02║聖眾飛通互往來。寶幢旛蓋隨風轉。寶樂
T37n1753_p0263b03║含輝應念迴。帶惑疑生華未發。合掌籠籠
T37n1753_p0263b04║喻處胎。內受法樂無微苦。障盡須臾華自
T37n1753_p0263b05║開。耳目精明身金色。菩薩徐徐授寶衣。光
T37n1753_p0263b06║觸體得成三忍。即欲見佛下金臺。法侶迎
T37n1753_p0263b07║將入大會。瞻仰尊顏讚善哉。言金繩已
T37n1753_p0263b08║下。正明黃金作道狀似金繩也。或以雜寶
T37n1753_p0263b09║為地琉璃作道。或以琉璃為地白玉作道。
T37n1753_p0263b10║或以紫金白銀為地百寶作道。或以不可
T37n1753_p0263b11║說寶為地還以不可說寶作道。或以千萬
T37n1753_p0263b12║寶為地二三寶作道。如是轉相間雜。轉共
T37n1753_p0263b13║合成。轉相照曜。轉相顯發。光光色色各各不
T37n1753_p0263b14║同。而無雜亂。行者等莫言但有金道。而無
T37n1753_p0263b15║餘寶作道也。四從一一寶中有五百色光下
T37n1753_p0263b16║至樂器以為莊嚴已來。正明空裏莊嚴。即
T37n1753_p0263b17║有其六。一明寶出多光二明喻顯其相。三
T37n1753_p0263b18║明光變成臺。四明光變成於樓閣。五明光
T37n1753_p0263b19║變成於華幢。六明光變成於寶樂之音。又
T37n1753_p0263b20║明地上雜寶一一各出五百色光。一一色光
T37n1753_p0263b21║上涌空中作一光臺。一一臺中寶樓千萬。各
T37n1753_p0263b22║以一二三四乃至不可說寶以為莊嚴合成
T37n1753_p0263b23║也。言如華又如星月者。佛以慈悲畏人不
T37n1753_p0263b24║識。故借喻以顯之。言於臺兩邊各有百億華
T37n1753_p0263b25║幢者。寶地眾多光明無量。一一光等化作光
T37n1753_p0263b26║臺。遍滿空中。行者等行住坐臥常作此想。五
T37n1753_p0263b27║從八種清風下至無我之音已來。正明光
T37n1753_p0263b28║變樂音。轉成說法之相。即有其三。一明八
T37n1753_p0263b29║風從光而出。二明風光即出即鼓樂發音。
T37n1753_p0263c01║三明顯說四倒四真恒沙等法。讚云。安樂國
T37n1753_p0263c02║清淨。常轉無垢輪。一念及一時。利益諸群
T37n1753_p0263c03║生。讚佛諸功德。無有分別心。能令速滿足
T37n1753_p0263c04║功德大寶海。六從是為下總結。上來雖有
T37n1753_p0263c05║六句不同。廣明水觀竟。
T37n1753_p0263c06║三就地想觀中。亦先舉。次辨。後結。即有其
T37n1753_p0263c07║六。一從此想成時者。正明結前生後。二從
T37n1753_p0263c08║一一觀之下至不可具說已來。正明辨觀
T37n1753_p0263c09║成相。即有其六。一明心標一境不得總雜
T37n1753_p0263c10║觀之。二明既專一境境即現前。既得現前
T37n1753_p0263c11║必令明了。三明境既現心。閉目開目守令
T37n1753_p0263c12║莫失。四明身四威儀晝夜常念。唯除睡時
T37n1753_p0263c13║憶持不捨。五明凝心不絕即見淨土之相。
T37n1753_p0263c14║此名想心中見。猶有覺想故。六明想心漸
T37n1753_p0263c15║微。覺念頓除。正受相應證於三昧。真見彼
T37n1753_p0263c16║境微妙之事。何由具說。斯乃地廣無邊。寶幢
T37n1753_p0263c17║非一。眾珍曜彩。轉變彌多。是以勸物傾心。
T37n1753_p0263c18║恒如對目。三從是為下總結。四從佛告
T37n1753_p0263c19║阿難下至說是觀地法已來。正明勸發流
T37n1753_p0263c20║通隨緣廣說。即有其四。一明告命。二明勸
T37n1753_p0263c21║持佛語。廣為未來大眾說前觀地之益。三
T37n1753_p0263c22║明簡機堪受堪信欲得捨此娑婆生死之
T37n1753_p0263c23║身八苦五苦三惡道苦等。聞即信行者不惜
T37n1753_p0263c24║身命急為說之。若得一人捨苦出生死者。
T37n1753_p0263c25║是名真報佛恩。何以故。諸佛出世種種方便
T37n1753_p0263c26║勸化眾生者。不欲直令制惡修福受人
T37n1753_p0263c27║天樂也。人天之樂猶如電光。須臾即捨還
T37n1753_p0263c28║入三惡長時受苦。為此因緣但勸即令求
T37n1753_p0263c29║生淨土。向無上菩提。是故今時有緣相勸
T37n1753_p0264a01║誓生淨土者。即稱諸佛本願意也。若不樂
T37n1753_p0264a02║信行者。如清淨覺經云。若有人聞說淨土
T37n1753_p0264a03║法門。聞如不聞。見如不見。當知此等始
T37n1753_p0264a04║從三惡道來。罪障未盡。為此無信向耳。
T37n1753_p0264a05║佛言。我說此人未可得解脫也。此經又云。
T37n1753_p0264a06║若人聞說淨土法門。聞即悲喜交流身毛為
T37n1753_p0264a07║豎者。當知此人過去已曾修習此法。今得
T37n1753_p0264a08║重聞即生歡喜。正念修行必得生也。四明
T37n1753_p0264a09║正教觀寶地以住心也。五從若觀是地者
T37n1753_p0264a10║下至心得無疑已來。正明顯觀利益。即有
T37n1753_p0264a11║其四。一明指法唯觀寶地。不論餘境。二
T37n1753_p0264a12║明因觀無漏之寶地。能除有漏多劫罪也。
T37n1753_p0264a13║三明捨身已後必生淨土。四明修因正念
T37n1753_p0264a14║不得雜疑。雖得往生含華未出。或生邊
T37n1753_p0264a15║界。或墮宮胎。或因大悲菩薩入開華三昧。
T37n1753_p0264a16║疑障乃除。宮華開發身相顯然。法侶攜將遊
T37n1753_p0264a17║於佛會。斯乃注心見於寶地。即滅宿障罪
T37n1753_p0264a18║僣。願行之業已圓。命盡無疑不往。今既觀
T37n1753_p0264a19║斯勝益。更勸辨知邪正。六從作是觀已下。
T37n1753_p0264a20║正明辨觀邪正。邪正義者前日觀中已說。上
T37n1753_p0264a21║來雖有六句不同。廣明地觀竟。
T37n1753_p0264a22║四就寶樹觀中。亦先舉。次辨。後結。即有其
T37n1753_p0264a23║十。一從佛告阿難下至次觀寶樹已來。正
T37n1753_p0264a24║明告命總舉觀名。結前生後。二言觀寶樹
T37n1753_p0264a25║者。重牒觀名也。言一一觀之已下。生後觀
T37n1753_p0264a26║相。正教儀則。此明彌陀淨國廣闊無邊。寶
T37n1753_p0264a27║樹寶林豈以七行為量也。今言七重者。或
T37n1753_p0264a28║有一樹。黃金為根。紫金為莖。白銀為枝。碼
T37n1753_p0264a29║瑙為條。珊瑚為葉。白玉為華。真珠為果。如
T37n1753_p0264b01║是七重互為根莖乃至華果等。七七四十九
T37n1753_p0264b02║重也。或有一寶為一樹者。或二三四乃至
T37n1753_p0264b03║百千萬億不可說寶為一樹者。此義彌陀經
T37n1753_p0264b04║義中已廣論竟。故名七重也。言行者。彼國
T37n1753_p0264b05║林樹雖多。行行整直而無雜亂。言想者。未
T37n1753_p0264b06║閑真觀自在隨心。要藉假想以住心。方能
T37n1753_p0264b07║證益也。三從一一下至由旬已來。正明
T37n1753_p0264b08║樹之體量。此明諸寶林樹皆從彌陀無漏心
T37n1753_p0264b09║中流出。由佛心是無漏故其樹亦是無漏
T37n1753_p0264b10║也。讚云。正道大慈悲。出世善根生。淨光明滿
T37n1753_p0264b11║足。如鏡日月輪。言量者。一一樹高三十二萬
T37n1753_p0264b12║里。亦無老死者。亦無小生者。亦無初生漸
T37n1753_p0264b13║長者。起即同時頓起。量數等齊。何意然者。彼
T37n1753_p0264b14║界位是無漏無生之界。豈有生死漸長之義
T37n1753_p0264b15║也。四從其諸寶樹下至以為映飾已來。正
T37n1753_p0264b16║明雜樹雜嚴雜飾異相。即有其四。一明林樹
T37n1753_p0264b17║華葉間雜不同。二明一一根莖枝條果等皆
T37n1753_p0264b18║具眾寶。三明一一華葉轉互不同。琉璃色中
T37n1753_p0264b19║出金色光。如是轉相間雜。四明更將一切
T37n1753_p0264b20║雜寶而嚴飾之。又讚云。備諸珍寶性。具足
T37n1753_p0264b21║妙莊嚴。無垢光炎熾。明淨曜世間。又讚云。
T37n1753_p0264b22║彌陀淨國寶樹多。四面垂條天衣挂繞。寶雲
T37n1753_p0264b23║含蓋。化鳥連聲旋轉臨空奏法音而入會。
T37n1753_p0264b24║他方聖眾聽響以開心。本國能人見形而取
T37n1753_p0264b25║悟。五從妙真珠網下至色中上者已來。正
T37n1753_p0264b26║明樹上空裹莊嚴相。即有其七。一明珠網
T37n1753_p0264b27║臨空覆樹。二明網有多重。三明宮殿多少。
T37n1753_p0264b28║四明一一宮內多諸童子。五明童子身服
T37n1753_p0264b29║珠瓔珞。六明瓔珞光照遠近。七明光超上
T37n1753_p0264c01║色。六從此諸寶林下至有七寶果已來。明
T37n1753_p0264c02║其林樹雖多而無雜亂。華實開時。不從內
T37n1753_p0264c03║出。斯乃法藏因深。致使自然而有。七從一
T37n1753_p0264c04║一樹葉下至婉轉葉間已來。正明華葉色
T37n1753_p0264c05║相不同。即有其五。一明葉量大小等無差
T37n1753_p0264c06║別。二明葉出光色多少。三明恐疑不識借
T37n1753_p0264c07║喻以顯。如天瓔珞。四明葉有妙華。色比天
T37n1753_p0264c08║金。相喻火輪。五明迭相顯照。婉轉葉間。八
T37n1753_p0264c09║從涌生諸果下至亦於中現已來。正明果
T37n1753_p0264c10║有不思議德用之相。即有其五。一明標果
T37n1753_p0264c11║生時自然涌出。二明借喻以標果相。三明
T37n1753_p0264c12║果有神光化成旛蓋。四明寶蓋圓明內現
T37n1753_p0264c13║三千之界。依正二嚴種種相現。五明十方淨
T37n1753_p0264c14║土普現蓋中。彼國人天無不睹見。又此樹
T37n1753_p0264c15║量彌高。縱廣彌闊。華果眾多。神變非一。一
T37n1753_p0264c16║一樹既然。遍滿彼國所有諸樹之果眾多。盡
T37n1753_p0264c17║皆如此。應知。一切行者行住坐臥常作此
T37n1753_p0264c18║想。九從見此樹已下至分明已來。辯觀成
T37n1753_p0264c19║相。即有其三。一明結觀成相。二明次第觀
T37n1753_p0264c20║之不得雜亂。三明一一起心住境。先觀
T37n1753_p0264c21║樹根。次想莖枝乃至華果次想網宮。次想
T37n1753_p0264c22║童子瓔珞。次想葉量華果光色。次想旛蓋廣
T37n1753_p0264c23║現佛事。既能一一次第觀之者。無不明了
T37n1753_p0264c24║也。十從是為下總結。斯乃寶樹連暉。網簾
T37n1753_p0264c25║空殿。華分千色。果現他方。上來雖有十句
T37n1753_p0264c26║不同。廣明寶樹觀竟。
T37n1753_p0264c27║五就寶池觀中。亦先舉。次辨。後結。即有其
T37n1753_p0264c28║七。一從次當想水已下。總舉觀名。即是牒
T37n1753_p0264c29║前生後。此明寶樹雖精。若無池水。亦未
T37n1753_p0265a01║名好。一為不空世界。二為莊嚴依報。為
T37n1753_p0265a02║斯義故。有此池渠觀也。二從極樂國土下
T37n1753_p0265a03║至如意珠王生已來。正明池數并辨出處。
T37n1753_p0265a04║即有其五。一明標指所歸之國。二明池有
T37n1753_p0265a05║八數之名。三明一一池岸七寶合成。正由寶
T37n1753_p0265a06║光映徹通照。八德之水一同雜寶之色。故名
T37n1753_p0265a07║寶水也。四明是諸眾寶體性柔軟。五明八池
T37n1753_p0265a08║之水皆從如意寶中出。即名如意水。此水即
T37n1753_p0265a09║有八種之德。一者清淨潤澤。即是色入攝。二
T37n1753_p0265a10║者不臭。即是香入攝。三者輕。四者冷。五者軟。
T37n1753_p0265a11║即是觸入攝。六者美。是味入攝。七者飲時調
T37n1753_p0265a12║適。八者飲已無患。是法入攝。此八德之義已
T37n1753_p0265a13║在彌陀義中廣說竟。又讚云。極樂莊嚴安養
T37n1753_p0265a14║國。八德寶池流遍滿。四岸含暉間七寶。水
T37n1753_p0265a15║色分明映寶光。體性柔軟無堅觸。菩薩徐行
T37n1753_p0265a16║散寶香。寶香寶雲成寶蓋。寶蓋臨空覆寶
T37n1753_p0265a17║幢。寶幢嚴儀圍寶殿。寶殿寶鈴垂珠網。寶
T37n1753_p0265a18║網寶樂千重轉。隨機讚歎寶宮樓。一一宮樓
T37n1753_p0265a19║有佛會。恒沙聖眾坐思量。願此有緣常憶念。
T37n1753_p0265a20║捨命同生彼法堂。三從分為十四支下至
T37n1753_p0265a21║以為底沙已來。正明池分異溜旋還無亂。
T37n1753_p0265a22║即有其三。一明渠數多少。二明一一渠岸
T37n1753_p0265a23║作黃金色。三明渠下底沙作雜寶色。言金
T37n1753_p0265a24║剛者即是無漏之體也。四從一一水中下
T37n1753_p0265a25║至尋樹上下已來。正明水有不思議用。即
T37n1753_p0265a26║有其五。一明別指渠名顯彼莊嚴之相。二
T37n1753_p0265a27║明渠內寶華多少。三明華量大小。四明摩
T37n1753_p0265a28║尼寶水流注華間。五明寶水從渠而出尋
T37n1753_p0265a29║諸寶樹上下無礙。故名如意水也。五從其
T37n1753_p0265b01║聲微妙下至諸佛相好者已來。正明水有
T37n1753_p0265b02║不可思議德。即有其二。一明寶水華間流
T37n1753_p0265b03║注。微波相觸即出妙聲。聲中皆說妙法。二
T37n1753_p0265b04║明寶水上岸尋樹枝條華果葉等。或上或下。
T37n1753_p0265b05║中間相觸皆出妙聲。聲中皆說妙法。或說
T37n1753_p0265b06║眾生苦事。覺動菩薩大悲。勸令引他。或說
T37n1753_p0265b07║人天等法。或說二乘等法。或說地前地上等
T37n1753_p0265b08║法。或說佛地三身等法。六從如意珠王下
T37n1753_p0265b09║至念佛法僧已來。正明摩尼多有神德。即
T37n1753_p0265b10║有其四。一明珠王內出金光。二明光化作
T37n1753_p0265b11║百寶之鳥。三明鳥聲哀雅天樂無以比方。四
T37n1753_p0265b12║明寶鳥連音同聲讚歎念佛法僧。然佛是眾
T37n1753_p0265b13║生無上大師。除邪向正。法是眾生無上良藥
T37n1753_p0265b14║能斷煩惱毒病。法身清淨。僧是眾生無上福
T37n1753_p0265b15║田。但使傾心四事不憚疲勞。五乘依果自
T37n1753_p0265b16║然應念所須而至。其寶珠前生八味之水。後
T37n1753_p0265b17║出種種金光。非直破闇除昏。到處能施佛
T37n1753_p0265b18║事。七從是為下總結。上來雖有七句不同。
T37n1753_p0265b19║廣明寶池觀竟。
T37n1753_p0265b20║六就寶樓觀中。亦先舉。次辨。後結。即有其
T37n1753_p0265b21║十一。初言眾寶國土者。即是總舉觀名。牒
T37n1753_p0265b22║前生後。此明淨土雖有寶流灌注。若無
T37n1753_p0265b23║寶樓宮閣亦未為精。為此依報莊嚴種種
T37n1753_p0265b24║圓備也。二言一一界上者。正明寶樓住處。
T37n1753_p0265b25║地界遍於彼國。樓亦無窮也。三言有五百
T37n1753_p0265b26║億者。正顯其數。一界之上既然。遍滿彼國
T37n1753_p0265b27║亦皆如是。應知。四從其樓閣中下至作天
T37n1753_p0265b28║伎樂已來正明閣內莊嚴。五從又有樂器
T37n1753_p0265b29║下至不鼓自鳴已下。正明樓外莊嚴。寶
T37n1753_p0265c01║樂飛空聲流法響。晝夜六時如天寶幢。無
T37n1753_p0265c02║思成自事也。六從此眾音中下至念比丘
T37n1753_p0265c03║僧已來。正明樂雖無識即有說法之能。七
T37n1753_p0265c04║從此想成已下至寶池已來。正明顯觀成
T37n1753_p0265c05║相。此明專心住境。悕見寶樓。剋念不移。
T37n1753_p0265c06║自上莊嚴總現。八從是為下總結。九從若
T37n1753_p0265c07║見此者。牒前觀相。生後利益。十從除無量
T37n1753_p0265c08║下至生彼國已來。正明依法觀察除障多
T37n1753_p0265c09║劫。身器清淨應佛本心。捨身他世必往無
T37n1753_p0265c10║疑。十一從作是觀者下至邪觀已來。辨觀
T37n1753_p0265c11║邪正之相。上來雖有十一句不同。廣明寶
T37n1753_p0265c12║樓觀竟。
T37n1753_p0265c13║七就華座觀中。亦先舉。次辨。後結。即有其
T37n1753_p0265c14║十九。一從佛告阿難下至除苦惱法已來。
T37n1753_p0265c15║正明敕聽許說。即有其三。一明告命二人。
T37n1753_p0265c16║二明敕聽令之諦受正念修行。三明佛為
T37n1753_p0265c17║說華座觀法。但能住心緣念。罪苦得除。二
T37n1753_p0265c18║從汝等憶持下至解說已來。正明勸發流
T37n1753_p0265c19║通。此明觀法深要。急救常沒眾生妄愛迷心
T37n1753_p0265c20║漂流六道。汝持此觀處處勸修。普得知聞
T37n1753_p0265c21║同昇解脫。三從說是語時下至不得為比
T37n1753_p0265c22║已來。正明娑婆化主為物故住想西方。安
T37n1753_p0265c23║樂慈尊知情故則影臨東域。斯乃二尊許應
T37n1753_p0265c24║無異。直以隱顯有殊。正由器朴之類萬差。
T37n1753_p0265c25║致使互為郢匠。言說是語時者。正明就
T37n1753_p0265c26║此意中即有其七。一明告勸二人時也。二
T37n1753_p0265c27║明彌陀應聲即現。證得往生也。三明彌陀
T37n1753_p0265c28║在空而立者。但使迴心正念願生我國。立
T37n1753_p0265c29║即得生也。問曰。佛德尊高不可輒然輕舉。
T37n1753_p0266a01║既能不捨本願來應大悲者。何故不端坐
T37n1753_p0266a02║而赴機也。答曰。此明如來別有密意。但以
T37n1753_p0266a03║娑婆苦界。雜惡同居八苦相燒。動成違返。詐
T37n1753_p0266a04║親含笑。六賊常隨。三惡火阬臨臨欲入。若
T37n1753_p0266a05║不舉足以救迷。業繫之牢何由得勉。為斯
T37n1753_p0266a06║義故。立撮即行。不及端坐以赴機也。四明
T37n1753_p0266a07║觀音勢至以為侍者表無餘眾也。五明三
T37n1753_p0266a08║尊身心圓淨光明踰盛也。六明佛身光明朗
T37n1753_p0266a09║照十方。垢障凡夫何能具睹。七明佛身無
T37n1753_p0266a10║漏。光亦同然。豈將有漏之天金比方之也。
T37n1753_p0266a11║四從時韋提希見無量下至作禮已來。正
T37n1753_p0266a12║明韋提實是垢凡女質不足可言。但以聖
T37n1753_p0266a13║力冥加彼佛現時。得蒙稽首。斯乃序臨淨
T37n1753_p0266a14║國。喜歎無以自勝。今乃正睹彌陀。更益心
T37n1753_p0266a15║開悟忍。五從白佛言下至及二菩薩已來。
T37n1753_p0266a16║正明夫人領荷佛恩。為物陳疑。生於後問。
T37n1753_p0266a17║此明夫人意者佛今現在蒙尊加念。得睹
T37n1753_p0266a18║彌陀。佛滅後眾生云何可見也。六從未來眾
T37n1753_p0266a19║生下至及二菩薩已來。明其夫人為物置
T37n1753_p0266a20║請使同己見。七從佛告韋提下至當起想
T37n1753_p0266a21║念已來。正明總告許說之言。問曰。夫人置
T37n1753_p0266a22║請。通已為生。及至如來酬答。但指韋提
T37n1753_p0266a23║不通生也。答曰。佛身臨化說法以逗機。不
T37n1753_p0266a24║請尚自普弘。何論別指而不等備。但以文
T37n1753_p0266a25║略故無兼為之。心必有也。八從七寶地上
T37n1753_p0266a26║下至華想已來。正明教觀方便。問曰。眾生
T37n1753_p0266a27║盲闇逐想增勞。對目冥若夜遊。遠標淨境。
T37n1753_p0266a28║何由可悉。答曰。若望眾生惑障動念。徒自
T37n1753_p0266a29║疲勞。仰憑聖力遙加。致使所觀皆見。云何
T37n1753_p0266b01║作法住心而令得見也。欲作法者。諸行者
T37n1753_p0266b02║等先於佛像前至心懺悔。發露所造之罪。
T37n1753_p0266b03║極生慚愧悲泣流淚。悔過既竟。又心口請
T37n1753_p0266b04║釋迦佛十方恒沙等佛。又念彼彌陀本願言。
T37n1753_p0266b05║弟子某甲等生盲罪重。障隔處深。願佛慈悲
T37n1753_p0266b06║攝受護念指授開悟。所觀之境願得成就。今
T37n1753_p0266b07║頓捨身命仰屬彌陀。見以不見皆是佛恩
T37n1753_p0266b08║力。道此語已。更復至心懺悔竟已。即向靜
T37n1753_p0266b09║處面向西方正坐跏趺。一同前法。既住心
T37n1753_p0266b10║已。徐徐轉心想彼寶地雜色分明。初想不
T37n1753_p0266b11║得亂想多境。即難得定。唯觀方寸一尺
T37n1753_p0266b12║等。或一日二日三日。或四五六七日。或一月
T37n1753_p0266b13║一年二三年等。無問日夜。行住坐臥身口意
T37n1753_p0266b14║業常與定合。唯萬事俱捨。由如失意聾盲癡
T37n1753_p0266b15║人者。此定必即易得。若不如是。三業隨緣
T37n1753_p0266b16║轉。定想逐波飛。縱盡千年壽。法眼未曾開。
T37n1753_p0266b17║若心得定時。或先有明相現。或可先見寶
T37n1753_p0266b18║地等種種分明不思議者。有二種見。一者想
T37n1753_p0266b19║見。猶有知覺故。雖見淨境。未多明了。二
T37n1753_p0266b20║者若內外覺滅。即入正受三昧。所見淨境即
T37n1753_p0266b21║非想見得為比校也。九從令其蓮華下
T37n1753_p0266b22║至八萬四千光已來。正明寶華有種種莊
T37n1753_p0266b23║嚴。即有其三。一明一一華葉備眾寶色。二
T37n1753_p0266b24║明一一葉有眾多寶脈。三明一一脈有眾
T37n1753_p0266b25║多光色此令行者住心一一想之。悉令心
T37n1753_p0266b26║眼得見。既見華葉已。次想葉間眾寶。次想
T37n1753_p0266b27║寶出多光。光成寶蓋。次想華臺臺上眾寶
T37n1753_p0266b28║及珠網等。次想臺上四柱寶幢。次想幢上寶
T37n1753_p0266b29║幔。次想幔上寶珠光明雜色遍滿虛空。各
T37n1753_p0266c01║現異相。如是次第一一住心不捨。不久之
T37n1753_p0266c02║間即得定心。既得定心。彼諸莊嚴一切顯現。
T37n1753_p0266c03║應知。十從了了下辯觀成相。十一從華葉
T37n1753_p0266c04║小者下至遍覆地上已來。正明葉葉有種
T37n1753_p0266c05║種莊嚴。即有其六。一明華葉大小。二明華
T37n1753_p0266c06║葉多少。三明葉間珠映多少。四明珠有千
T37n1753_p0266c07║光。五明一一珠光變成寶蓋。六明寶蓋上
T37n1753_p0266c08║照虛空下覆寶地。十二從釋迦毘楞伽下
T37n1753_p0266c09║至以為交飾已來。正明臺上莊嚴之相。十
T37n1753_p0266c10║三從於其臺上下至妙寶珠以為映飾已
T37n1753_p0266c11║來。正明幢上莊嚴之相。即有其四。一明臺
T37n1753_p0266c12║上自有四幢。二明幢之體量大小。三明幢
T37n1753_p0266c13║上自有寶幔狀似天宮。四明幢上自有眾
T37n1753_p0266c14║多寶珠輝光映飾。十四從一一寶珠下至
T37n1753_p0266c15║施作佛事已來。正明珠光有不思議德用之
T37n1753_p0266c16║相。即有其五。一明一一珠有多光。二明一
T37n1753_p0266c17║一光各作異色。三明一一光色遍於寶土。
T37n1753_p0266c18║四明光所至處各作異種莊嚴。五明或作
T37n1753_p0266c19║金臺珠網華雲寶樂遍滿十方。十五從是
T37n1753_p0266c20║為下總結觀名。十六從佛告阿難下至比
T37n1753_p0266c21║丘願力所成已來。正明華座得成所由。十七
T37n1753_p0266c22║從若欲念彼佛者下至自見面像已來。正
T37n1753_p0266c23║明重顯觀儀。如前次第住心。不得雜亂
T37n1753_p0266c24║也。十八從此想成者下至生極樂世界已
T37n1753_p0266c25║來。正明結觀成相。即有二益。一明除罪益。
T37n1753_p0266c26║二明得生益。十九從作是觀者下至名為
T37n1753_p0266c27║邪觀已來。正明辨觀邪正相。斯乃華依寶
T37n1753_p0266c28║地。葉間奇珍。臺瑩四幢。光施佛事。上來雖
T37n1753_p0266c29║有十九句不同。廣明華座觀竟。
T37n1753_p0267a01║八就像觀中。亦先舉。次辨。後結。即有其十
T37n1753_p0267a02║三。一從佛告阿難下至次當想佛已來。正
T37n1753_p0267a03║明結前生後。言所以者何者。是其問也。
T37n1753_p0267a04║所以須想佛者何。二從諸佛如來下至心
T37n1753_p0267a05║想中已來。正明諸佛大慈應心即現。有斯
T37n1753_p0267a06║勝益故勸汝想之。問曰。韋提上請唯指彌
T37n1753_p0267a07║陀。未審如來今總舉諸佛。有何意也。答曰。
T37n1753_p0267a08║欲顯諸佛三身同證。悲智果圓等齊無二。端
T37n1753_p0267a09║身一坐影現無方。意赴有緣時臨法界。言
T37n1753_p0267a10║法界者有三義。一者心遍故解法界。二者
T37n1753_p0267a11║身遍故解法界。三者無障礙故解法界。正
T37n1753_p0267a12║由心到故身亦隨到。身隨於心故言是法
T37n1753_p0267a13║界身也。言法界者是所化之境即眾生界也
T37n1753_p0267a14║言身者是能化之身即諸佛身也。言入眾生
T37n1753_p0267a15║心想中者。乃由眾生起念願見諸佛。佛即
T37n1753_p0267a16║以無礙智知。即能入彼想心中現。但諸行
T37n1753_p0267a17║者若想念中若夢定中見佛者。即成斯義
T37n1753_p0267a18║也。三從是故汝等下至從心想生已來。正
T37n1753_p0267a19║明結勸利益。此明標心想佛。但作佛解
T37n1753_p0267a20║從頂至足心想不捨。一一觀之無暫休息。
T37n1753_p0267a21║或想頂相。或想眉間白毫乃至足下千輪之
T37n1753_p0267a22║相。作此想時。佛像端嚴相好具足了然而
T37n1753_p0267a23║現。乃由心緣一一相故。即一一相現。心若
T37n1753_p0267a24║不緣。眾相不可見。但自心想作。即應心而
T37n1753_p0267a25║現。故言是心即是三十二相也。言八十隨
T37n1753_p0267a26║形好者。佛相既現。眾好皆隨也。此正明如
T37n1753_p0267a27║來教諸想者具足觀也。言是心作佛者。依
T37n1753_p0267a28║自信心緣相如作也。言是心是佛者。心能
T37n1753_p0267a29║想佛。依想佛身而現。即是心佛也。離此心
T37n1753_p0267b01║外更無異佛者也。言諸佛正遍知者。此明
T37n1753_p0267b02║諸佛得圓滿無障礙智。作意不作意常能遍
T37n1753_p0267b03║知法界之心。但能作想即從汝心想而現
T37n1753_p0267b04║似如生也。或有行者。將此一門之義作唯
T37n1753_p0267b05║識法身之觀。或作自性清淨佛性觀者。其意
T37n1753_p0267b06║甚錯。絕無少分相似也。既言想像假立三
T37n1753_p0267b07║十二相者。真如法界身豈有相而可緣。有
T37n1753_p0267b08║身而可取也。然法身無色絕於眼對。更無
T37n1753_p0267b09║類可方。故取虛空以喻法身之體也。又今
T37n1753_p0267b10║此觀門等唯指方立相。住心而取境。總不
T37n1753_p0267b11║明無相離念也。如來懸知末代罪濁凡夫。
T37n1753_p0267b12║立相住心尚不能得。何況離相而求事者。
T37n1753_p0267b13║如似無術通人居空立舍也。四從是故應
T37n1753_p0267b14║當下至三佛陀已來。正明如前所益專住
T37n1753_p0267b15║必成。展轉相教勸觀彼佛也。五從想彼佛
T37n1753_p0267b16║者。牒前生後。言先當想像者。定所觀境。
T37n1753_p0267b17║六從閉目開目下至如觀掌中已來。正明
T37n1753_p0267b18║辨觀成相。即有其四。一明身四威儀眼之
T37n1753_p0267b19║開合見一金像似現目前。常作此想。二明
T37n1753_p0267b20║既能觀像。像即須有坐處。即想前華座。想
T37n1753_p0267b21║像在上而坐。三明想見像坐已。心眼即
T37n1753_p0267b22║開。四明心眼既開即見金像及彼極樂諸莊
T37n1753_p0267b23║嚴事。地上虛空了然無礙。又觀像住心之法
T37n1753_p0267b24║一如前說。從頂一一想之。面眉毫相眼鼻
T37n1753_p0267b25║口耳咽項肩臂手指又抽心向上想。胸腹臍
T37n1753_p0267b26║陰脛膝[跳-兆+尃]足十指千輪等一一想之從上向
T37n1753_p0267b27║下名順觀。從不千輪向上名逆觀。如是
T37n1753_p0267b28║逆順住心。不久必得成也。又佛身及華座
T37n1753_p0267b29║寶地等必須上下通觀。然十三觀中此寶地
T37n1753_p0267c01║寶華金像等觀最要。若欲教人即教此法。
T37n1753_p0267c02║但此一法成者。餘觀即自然了也。七從見此
T37n1753_p0267c03║已下。結成上像身觀。生後二菩薩觀也。八
T37n1753_p0267c04║從復當更作一大蓮華下至坐右華座已
T37n1753_p0267c05║來。正明成上三身觀。生後多身觀。欲觀此
T37n1753_p0267c06║二菩薩者。一如觀佛法也。九從此想成時
T37n1753_p0267c07║下至遍滿彼國已來。正明結成上多身觀。
T37n1753_p0267c08║生後說法相此明諸行者等行住坐臥常緣
T37n1753_p0267c09║彼國一切寶樹一切寶樓華池等。若禮念若
T37n1753_p0267c10║觀想。常作此解也。十從此想成時下至憶
T37n1753_p0267c11║持不捨已來。正明因定得見極樂莊嚴。又
T37n1753_p0267c12║聞一切莊嚴皆能說於妙法。既見聞此已
T37n1753_p0267c13║恒持莫失名守定心也。十一從令與脩多
T37n1753_p0267c14║羅合下至見極樂世界已來。辨觀邪正之
T37n1753_p0267c15║相。十二從是為下總結。十三從作是觀者
T37n1753_p0267c16║下至得念佛三昧已來。正明剋念修觀現
T37n1753_p0267c17║蒙利益。斯乃群生障重。真佛之觀難階。是
T37n1753_p0267c18║以大聖垂哀。且遣注心形像。上來雖有十
T37n1753_p0267c19║三句不同。廣明像觀竟。
T37n1753_p0267c20║九就真身觀中。亦先舉。次辨。後結。即有其
T37n1753_p0267c21║十二。一從佛告阿難下至身相光明已來。
T37n1753_p0267c22║正明告命結成前像觀。生後真身之觀也。
T37n1753_p0267c23║二從阿難當知下至金色已來。正明顯真
T37n1753_p0267c24║佛之身相踰天金之色也。三從佛身高六
T37n1753_p0267c25║十下至由旬已來。正明身量大小。四從眉
T37n1753_p0267c26║間下至菩薩為侍者已來。正明總觀身相。
T37n1753_p0267c27║即有其六。一明毫相大小。二明眼相大小。
T37n1753_p0267c28║三明毛孔光大小。四明圓光大小。五明化佛
T37n1753_p0267c29║多少。六明侍者多少。五從無量壽佛下至
T37n1753_p0268a01║攝取不捨已來。正明觀身別相光益有緣。
T37n1753_p0268a02║即有其五。一明相多少。二明好多少。三明
T37n1753_p0268a03║光多少。四明光照遠近。五明光所及處偏
T37n1753_p0268a04║蒙攝益。問曰。備修眾行但能迴向皆得往
T37n1753_p0268a05║生。何以佛光普照唯攝念佛者。有何意也。
T37n1753_p0268a06║答曰。此有三義。一明親緣。眾生起行。口常
T37n1753_p0268a07║稱佛。佛即聞之。身常禮敬佛。佛即見之。心
T37n1753_p0268a08║常念佛。佛即知之。眾生憶念佛者。佛亦憶
T37n1753_p0268a09║念眾生。彼此三業不相捨離。故名親緣也。
T37n1753_p0268a10║二明近緣。眾生願見佛。佛即應念現在目
T37n1753_p0268a11║前。故名近緣也。三明增上緣。眾生稱念即
T37n1753_p0268a12║除多劫罪。命欲終時。佛與聖眾自來迎接。
T37n1753_p0268a13║諸邪業繫無能礙者。故名增上緣也。自餘眾
T37n1753_p0268a14║行。雖名是善。若比念佛者。全非比校也。
T37n1753_p0268a15║是故諸經中處處廣讚念佛功能。如無量壽
T37n1753_p0268a16║經四十八願中。唯明專念彌陀名號得生。
T37n1753_p0268a17║又如彌陀經中。一日七日專念彌陀名號得
T37n1753_p0268a18║生。又十方恒沙諸佛證誠不虛也。又此經定
T37n1753_p0268a19║散文中。唯標專念名號得生。此例非一也。
T37n1753_p0268a20║廣顯念佛三昧竟。六從其光相好已下。結
T37n1753_p0268a21║少顯多。輒欲觀者難為周悉。七從但當憶
T37n1753_p0268a22║想已下。正明莊嚴微妙。出過凡境。雖未證
T37n1753_p0268a23║目前。但當憶想令心眼見也。八從見此事
T37n1753_p0268a24║者下至攝諸眾生已來。正明功呈不失觀
T37n1753_p0268a25║益得成。即有其五。一明因觀得見十方諸
T37n1753_p0268a26║佛。二明以見諸佛故結成念佛三昧。三明
T37n1753_p0268a27║但觀一佛即觀一切佛身也。四明由見佛
T37n1753_p0268a28║身故即見佛心也。五明佛心者慈悲為體。
T37n1753_p0268a29║以此平等大慈普攝一切也。九從作此觀
T37n1753_p0268b01║者。下至得無生忍已來。正明捨身他世得
T37n1753_p0268b02║生彼益也。十從是故智者下至現前授記
T37n1753_p0268b03║已來。重明結勸修觀利益。即有其五。一明
T37n1753_p0268b04║簡出能修觀人。二明專心諦觀無量壽佛。
T37n1753_p0268b05║三明相好眾多不得總雜而觀。唯觀白毫
T37n1753_p0268b06║一相但得見白毫者。一切眾相自然而現
T37n1753_p0268b07║也。四明既見彌陀即見十方佛也。五明既
T37n1753_p0268b08║見諸佛即於定中得蒙授記也。十一從
T37n1753_p0268b09║是為遍觀已下總結。十二從作此觀已下。
T37n1753_p0268b10║正明辨觀邪正之相。斯乃真形量遠毫若五
T37n1753_p0268b11║山。震響隨機光沾有識。欲使含靈歸命注
T37n1753_p0268b12║想無遺乘佛本弘齊臨彼國。上來雖有十
T37n1753_p0268b13║二句不同。廣明真身觀竟。
T37n1753_p0268b14║十就觀音觀中。亦先舉。次辨。後結。即有其
T37n1753_p0268b15║十五。一從佛告阿難下至菩薩已來。正明
T37n1753_p0268b16║結成前真身觀生後菩薩觀。二從此菩薩
T37n1753_p0268b17║身長下至皆於中現已來。正明總標身相。
T37n1753_p0268b18║即有其六。一明身量大小。二明身色與佛
T37n1753_p0268b19║不同。三明肉髻與佛蠃髻不同。四明圓
T37n1753_p0268b20║光大小。五明化佛侍者多少。六明身光普
T37n1753_p0268b21║現五道眾生。三從頂上毘楞伽下至二十
T37n1753_p0268b22║五由旬已來。正明天冠之內化佛殊異。四從
T37n1753_p0268b23║觀音已下。正明面色與身色不同五從眉
T37n1753_p0268b24║間下至蓮華色已來。正明毫光轉變遍滿
T37n1753_p0268b25║十方。化侍彌多更比紅蓮之色。即有其五。
T37n1753_p0268b26║一明毫相作七寶色。二明毫光多少。三明
T37n1753_p0268b27║光有化佛多少。四明侍者多少。五明化侍
T37n1753_p0268b28║變現遍滿十方。六從有八十億光明下至
T37n1753_p0268b29║莊嚴事已來。正明身服光瓔非眾寶作。七
T37n1753_p0268c01║從手掌作五百億下至接引眾生已來。正
T37n1753_p0268c02║明手有慈悲之用也。即有其六。一明手掌
T37n1753_p0268c03║作雜蓮之色。二明一一指端有八萬印文。
T37n1753_p0268c04║三明一一文有八萬餘色。四明一一色有
T37n1753_p0268c05║八萬餘光。五明光體柔軟等照一切。六明
T37n1753_p0268c06║以此寶光之手接引有緣也。八從舉足時
T37n1753_p0268c07║下至莫不彌滿已來。正明足有德用之相。
T37n1753_p0268c08║九從其餘身相已下。指同於佛。十從唯頂
T37n1753_p0268c09║上下至不及世尊已來。正明師徒位別果
T37n1753_p0268c10║願未圓。致使二相有虧。表居不足之地
T37n1753_p0268c11║也。十一從是為下總結。十二從佛告阿難
T37n1753_p0268c12║下至當作是觀已來。正明重結前文生其
T37n1753_p0268c13║後益。十三從作是觀者下至何況諦觀已
T37n1753_p0268c14║來。正明勸觀利益。十四從若有欲觀觀音
T37n1753_p0268c15║下至如觀掌中已來。正明重顯觀儀勸物
T37n1753_p0268c16║傾心。使沾兩益。十五從作是觀已下。正明
T37n1753_p0268c17║辨觀邪正相。斯乃觀音願重影現十方。寶
T37n1753_p0268c18║手停輝隨機引接。上來雖有十五句不同。
T37n1753_p0268c19║廣明觀音觀竟。
T37n1753_p0268c20║十一就勢至觀中。亦先舉。次辨。後結。即有
T37n1753_p0268c21║其十三。一從次觀大勢至已下。總舉觀名。
T37n1753_p0268c22║二從此菩薩身量大小已下。次辨觀相。即
T37n1753_p0268c23║有其五。一明身量等類觀音。二明身色等
T37n1753_p0268c24║類觀音。三明面相等類觀音。四明身光相
T37n1753_p0268c25║好等類觀音。五明毫相舒光轉變等類觀
T37n1753_p0268c26║音。三從圓光面各百二十五由旬已下。正明
T37n1753_p0268c27║圓光等不同觀音之相。即有其四。一明圓
T37n1753_p0268c28║光大小。二明光照遠近。三明化佛多少。四
T37n1753_p0268c29║明化佛侍者多少。四從舉身光明下至名
T37n1753_p0269a01║大勢至已來。正明身光遠備照益有緣。等
T37n1753_p0269a02║及他方。皆作紫金之色。即有其八。一明身
T37n1753_p0269a03║光總別不同。二明光照遠近。三明光所觸
T37n1753_p0269a04║處皆作紫金之色。四明但與勢志宿業有
T37n1753_p0269a05║緣者。即得睹觸此光。五明但見一毛孔光
T37n1753_p0269a06║即能多見諸佛淨妙身光。此即舉少以顯多
T37n1753_p0269a07║益。欲使行之者悕心渴仰入觀以證之。六
T37n1753_p0269a08║明依光以立名。七明光之體用。即無漏為
T37n1753_p0269a09║體故名智慧光。又能除息十方三惡之苦。
T37n1753_p0269a10║名無上力。即為用也。八明名大勢至者此
T37n1753_p0269a11║即依德立名也。五從此菩薩天冠下至皆
T37n1753_p0269a12║於中現已來。正明天冠莊嚴之相與觀音不
T37n1753_p0269a13║同。即有其四。一明冠上寶華多少。二明一
T37n1753_p0269a14║一華上寶臺多少。三明一一臺中映現十方
T37n1753_p0269a15║諸佛淨土。四明他方土現。彼此都無增減。
T37n1753_p0269a16║六從頂上肉髻下至普現佛事已來。正明
T37n1753_p0269a17║肉髻寶瓶之相。七從餘諸身相已下。指同
T37n1753_p0269a18║觀音也。八從此菩薩行時下至如極樂世
T37n1753_p0269a19║界已來。正明行與觀音不同相。即有其
T37n1753_p0269a20║四。一明行不同相。二明震動遠近相。三明
T37n1753_p0269a21║所震動處華現多。四明所現之華高而且
T37n1753_p0269a22║顯。多諸瑩飾以類極樂莊嚴也。九從此菩
T37n1753_p0269a23║薩坐時下至度苦眾生已來。正明坐不同
T37n1753_p0269a24║觀音相即有其七。一明坐相。二明先動本
T37n1753_p0269a25║國相。三明次動他方遠近相。四明動搖下
T37n1753_p0269a26║上佛剎多少相。五明彌陀觀音等分身雲集
T37n1753_p0269a27║相。六明臨空側塞皆坐寶華。七明分身說
T37n1753_p0269a28║法各應所宜。問曰。彌陀經云。彼國眾生無
T37n1753_p0269a29║有眾苦但受諸樂故名極樂。何故此經分
T37n1753_p0269b01║身說法乃云度苦者。有何意也。答曰今言
T37n1753_p0269b02║苦樂者有二種。一者三界中苦樂。二者淨土
T37n1753_p0269b03║中苦樂。言三界苦樂者。苦則三塗八苦等。樂
T37n1753_p0269b04║則人天五欲放逸繫縛等樂。雖言是樂然是
T37n1753_p0269b05║大苦。必竟無有一念真實樂也。言淨土苦
T37n1753_p0269b06║樂者。苦則地前望地上為苦。地上望地前
T37n1753_p0269b07║為樂。下智證望上智證為苦。上智證望下
T37n1753_p0269b08║智證為樂。此例舉一可知也。今言度苦眾
T37n1753_p0269b09║生者。但為進下位令昇上位。轉下證令
T37n1753_p0269b10║得上證。稱本所求即名為樂。故言度苦
T37n1753_p0269b11║也。若不然者。淨土之中一切聖人皆以無
T37n1753_p0269b12║漏為體。大悲為用。畢竟常住離於分段之
T37n1753_p0269b13║生滅。更就何義名為苦也。十從作此觀者
T37n1753_p0269b14║下至十一觀已來。正明辨觀邪正總結分
T37n1753_p0269b15║齊。十一從觀此菩薩者已下。正明修觀利
T37n1753_p0269b16║益除罪多劫。十二從作此觀者下至淨妙
T37n1753_p0269b17║國土已來。正明總結前文重生後益。十三
T37n1753_p0269b18║從此觀成已下。正明總牒二身。辨觀成相。
T37n1753_p0269b19║斯乃勢至威高坐搖他國。能使分身雲集演
T37n1753_p0269b20║法利生。永絕胞胎常遊法界。上來雖有
T37n1753_p0269b21║十三句不同。廣解勢至觀竟。
T37n1753_p0269b22║十二就普觀中。亦先舉。次辨。後結。即有其
T37n1753_p0269b23║六。一從見此事時已下。正明牒前生後。二
T37n1753_p0269b24║從當起自心下至皆演妙法已來。正明凝
T37n1753_p0269b25║心入觀即常作自往生想。即有其九。一明
T37n1753_p0269b26║自生想。二明向西想。三明坐華想。四明華
T37n1753_p0269b27║合想。五明華開想。六明寶光來照身想。七
T37n1753_p0269b28║明既蒙光照作眼開想。八明眼目既開作
T37n1753_p0269b29║見佛菩薩想。九明聞法想。三從與十二部
T37n1753_p0269c01║經合下至不失已來。正明定散無遺守心
T37n1753_p0269c02║常憶。一則觀心明淨。二則諸惡不生。由內
T37n1753_p0269c03║與法樂相應。外則無三邪之障。四從見此
T37n1753_p0269c04║事已下。明觀成之益。五從是為下。總結。六
T37n1753_p0269c05║從無量壽下至常來至此行人之所已來。
T37n1753_p0269c06║正明重舉能觀之人即蒙彌陀等三身護念
T37n1753_p0269c07║之益。斯乃群生注念願見西方依正二嚴。
T37n1753_p0269c08║了了常如眼見。上來雖有六句不同。廣解
T37n1753_p0269c09║普觀竟。
T37n1753_p0269c10║十三就雜想觀中。亦先舉。次辨。後結。即有
T37n1753_p0269c11║其十一。一從佛告阿難已下。正明告命結
T37n1753_p0269c12║勸生後。二從先當觀於一丈六已下。正明
T37n1753_p0269c13║觀像以表真想水以表地。此是如來教諸
T37n1753_p0269c14║眾生易境轉心入觀。或在池水華上。或在
T37n1753_p0269c15║寶宮寶閣內。或在寶林寶樹下。或在寶臺寶
T37n1753_p0269c16║殿中。或在虛空寶雲華蓋之內。如是等處一
T37n1753_p0269c17║一住心想之。皆作化佛想。為令機境相稱
T37n1753_p0269c18║易得成故也。三從如先所說下至非心力
T37n1753_p0269c19║所及已來。正明境大心小卒難成就。致使
T37n1753_p0269c20║聖意悲傷勸觀於小。四從然彼如來下至
T37n1753_p0269c21║必得成就已來。正明凡心狹小聖量彌寬。注
T37n1753_p0269c22║想無由。恐難成就。斯乃不以小故難成。
T37n1753_p0269c23║不由大故不現。直是彌陀願重。致使想者
T37n1753_p0269c24║皆成。五從但想佛像下至具足身相已來。
T37n1753_p0269c25║正明比校顯勝。想像尚自得福無量。何況
T37n1753_p0269c26║觀於真佛者得益之功更甚。六從阿彌陀
T37n1753_p0269c27║下至丈六八尺已來。正明能觀所觀佛像
T37n1753_p0269c28║雖身有大小。明皆是真。即有其三。一明彌
T37n1753_p0269c29║陀身通無礙。隨意遍周。言如意者有二種。
T37n1753_p0270a01║一者如眾生意隨彼心念皆應度之。二者
T37n1753_p0270a02║如彌陀之意五眼圓照六通自在。觀機可
T37n1753_p0270a03║度者。一念之中無前無後身心等赴三輪開
T37n1753_p0270a04║悟。各益不同也。二明或現大身或現小身。
T37n1753_p0270a05║三明身量雖有大小皆作真金之色。此即
T37n1753_p0270a06║定其邪正也。七從所現之形已下。正明身
T37n1753_p0270a07║雖大小有殊。光相即與真無異。八從觀世
T37n1753_p0270a08║音菩薩已下。正明指同前觀。佛大侍者亦
T37n1753_p0270a09║大。佛小侍者亦小。九從眾生但觀首相已
T37n1753_p0270a10║下。正明勸觀二別。云何二別。觀音頭首上
T37n1753_p0270a11║有一立化佛。勢至頭首之上有一寶瓶。十
T37n1753_p0270a12║從此二菩薩已下。正明彌陀觀音勢至等宿
T37n1753_p0270a13║願緣重。誓同捨惡等至菩提。影響相隨遊
T37n1753_p0270a14║方化益。十一從是為下總結。上來雖有十
T37n1753_p0270a15║一句不同。廣解雜想觀竟。
T37n1753_p0270a16║上從日觀下至雜想觀已來。總明世尊答
T37n1753_p0270a17║前韋提第四請云教我思惟正受兩句。
T37n1753_p0270a18║總讚云。初教日觀除昏闇。想水成冰淨內
T37n1753_p0270a19║心。地下金幢相映發。地上莊嚴億萬重。寶雲
T37n1753_p0270a20║寶蓋臨空轉。人天音樂互相尋。寶樹垂瓔
T37n1753_p0270a21║間雜果。池流德水注華中。寶樓寶閣皆相
T37n1753_p0270a22║接。光光相照等無蔭。三華獨迴超眾座。四
T37n1753_p0270a23║幢承縵網珠羅。稟識心迷由未曉。住心觀
T37n1753_p0270a24║像靜坐彼。一念心開見真佛。身光相好轉彌
T37n1753_p0270a25║多。救苦觀音緣法界。無時不變入娑婆。勢
T37n1753_p0270a26║至威光能震動。隨緣照攝會彌陀。歸去來。
T37n1753_p0270a27║極樂安身實是精。正念西歸華含想。見佛莊
T37n1753_p0270a28║嚴說法聲。復有眾生心帶惑。緣真上境恐
T37n1753_p0270a29║難成。致使如來開漸觀。華池丈六等金形。
T37n1753_p0270b01║變現靈儀雖大小。應物時宜度有情。普勸
T37n1753_p0270b02║同生知識等。專心念佛向西傾。
T37n1753_p0270b03║又就前請中。初從日觀下至華座觀已來。
T37n1753_p0270b04║總明依報。二從像觀下至雜想觀已來。總
T37n1753_p0270b05║明正報。上來雖有依正二報不同。廣明定
T37n1753_p0270b06║善一門義竟。
T37n1753_p0270b07║觀經正宗分定善義卷第三
