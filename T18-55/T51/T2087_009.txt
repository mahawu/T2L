T51n2087_p0919a01║【□】
T51n2087_p0919a02║【CL125n1530_p0088a01】大唐西域記卷第九(一國)
T51n2087_p0919a03║【□】
T51n2087_p0919a04║　　　　三藏法師玄奘奉　詔譯
T51n2087_p0919a05║　　　　大總持寺沙門辯機撰
T51n2087_p0919a06║【○】摩伽陀國下
T51n2087_p0919a07║菩提樹東渡尼連禪那河大林中有窣堵波。
T51n2087_p0919a08║其北有池。香象侍母處也。如來在昔修菩
T51n2087_p0919a09║薩行為香象子。居北山中遊此池測。其母
T51n2087_p0919a10║盲也採藕根汲清水。恭行孝養與時推移。
T51n2087_p0919a11║屬有一人遊林迷路。彷徨往來悲號慟
T51n2087_p0919a12║哭。象子聞而愍焉導之。以示歸路。是人既
T51n2087_p0919a13║還遂白王曰。我知香象遊舍林藪。此奇貨也
T51n2087_p0919a14║可往捕之。王納其言興兵往狩。是人前
T51n2087_p0919a15║導指象示王。即時兩臂墮落若有斬截者。
T51n2087_p0919a16║其王雖驚此異。仍縛象子以歸。象子既已
T51n2087_p0919a17║維縶多時而不食水草。典【CL125n1530_p0088b01】廄者以聞。王遂
T51n2087_p0919a18║親問之。象子曰。我母盲冥累日飢餓。今見
T51n2087_p0919a19║幽厄詎能甘食。王愍其情也。故遂放之。
T51n2087_p0919a20║其側窣堵波。前建石柱。是昔迦葉波佛於
T51n2087_p0919a21║此宴坐。其側有過去四佛坐及經行遺跡
T51n2087_p0919a22║之所。
T51n2087_p0919a23║四佛坐東渡莫訶河至大林中。有石柱。是
T51n2087_p0919a24║外道入定發惡願處。昔有外道鬱頭藍子
T51n2087_p0919a25║者。志逸煙霞身遺草澤。於此法林栖神
T51n2087_p0919a26║匿跡。既具五神通得第一有定。摩揭陀王
T51n2087_p0919a27║特深宗敬。每至中時請就宮食。鬱頭藍子
T51n2087_p0919a28║凌虛履空往來無替。摩揭陀王候時瞻望。
T51n2087_p0919a29║亦既至已捧接置座。王將出遊欲委留事。
T51n2087_p0919b01║簡擢中宮無堪承命。有少息女淑慎令
T51n2087_p0919b02║儀。既親且賢無出其右。摩揭陀王召而命
T51n2087_p0919b03║曰。吾方遠遊將有所委。爾宜悉心慎終
T51n2087_p0919b04║其事。彼鬱頭藍仙宿所宗敬。時至來飯如
T51n2087_p0919b05║我所奉。敕誡既已便即巡【CL125n1530_p0089a01】覽。少女承旨
T51n2087_p0919b06║瞻候如儀。大仙至已捧而置座。鬱頭藍子
T51n2087_p0919b07║既觸女人。起欲界染退失神通。飯訖言歸
T51n2087_p0919b08║不得虛遊。中心愧恥詭謂女曰。吾比修道
T51n2087_p0919b09║業入定怡神。凌虛往來略無暇景。國人願
T51n2087_p0919b10║睹聞之久矣。然先達垂訓利物為務。豈守
T51n2087_p0919b11║獨善忘其兼濟。今欲從門而出履地而
T51n2087_p0919b12║往。使夫睹見之徒咸蒙福利。王女聞已宣
T51n2087_p0919b13║告遠近。是時人以馳競灑掃衢路百千萬
T51n2087_p0919b14║眾佇望來儀。鬱頭藍子步自王宮至彼法
T51n2087_p0919b15║林。宴坐入定心馳外境。棲林則烏鳥嚶囀。臨
T51n2087_p0919b16║池乃魚鱉諠聲。情散心亂失神廢定。乃生
T51n2087_p0919b17║忿恚即發惡願。願我當來為暴惡獸狸身
T51n2087_p0919b18║鳥翼搏食生類。身廣三千里。兩翅各廣千五
T51n2087_p0919b19║百里。投林噉諸羽族。入流食彼水生。發
T51n2087_p0919b20║願既已忿心漸息。勤求頃之復得本定。不久
T51n2087_p0919b21║命終生第一有天。壽八【CL125n1530_p0089b01】萬劫。如來記之。天
T51n2087_p0919b22║壽畢已當果昔願得此弊身。從是流轉惡
T51n2087_p0919b23║道未期出離。
T51n2087_p0919b24║莫訶河東入大林野。行百餘里至屈屈
T51n2087_p0919b25║(居勿反)吒播陀山(唐言雞足)。亦謂窶盧播陀山(唐言尊足)。
T51n2087_p0919b26║高巒陗無極深壑洞無涯。山麓谿澗喬林羅
T51n2087_p0919b27║谷。岡岑嶺嶂繁草被巖。峻起三峰傍挺絕
T51n2087_p0919b28║崿。氣將天接。形與雲同。其後尊者大迦葉
T51n2087_p0919b29║波。居中寂滅不敢指言。故云尊足。摩訶迦
T51n2087_p0919c01║葉波者。聲聞弟子也。得六神通具八解脫。
T51n2087_p0919c02║如來化緣斯畢。垂將涅槃告迦葉波曰。我
T51n2087_p0919c03║於曠劫勤修苦行。為諸眾生求無上法。昔
T51n2087_p0919c04║所願期今已果滿。我今將欲入大涅槃。以
T51n2087_p0919c05║諸法藏。囑累於汝。住持宣布勿有失墜。姨
T51n2087_p0919c06║母所獻金縷袈裟。慈氏成佛留以傳付。我遺
T51n2087_p0919c07║法中諸修行者。若比丘比丘尼鄔波索迦
T51n2087_p0919c08║(唐言近事男。舊曰伊蒱塞。又曰優波塞。又曰優婆塞。皆訛也)鄔波斯迦【CL125n1530_p0090a01】(唐言近事女。
T51n2087_p0919c09║舊曰優婆斯。又曰優婆夷。皆訛也)。皆先濟渡令離流轉。迦
T51n2087_p0919c10║葉承旨住持正法。結集既已至第二十年。
T51n2087_p0919c11║厭世無常將入寂滅。乃往雞足山山陰而
T51n2087_p0919c12║上。屈盤取路至西南岡。山峰險阻崖徑
T51n2087_p0919c13║槃薄。乃以錫扣剖之如割。山徑既開逐
T51n2087_p0919c14║路而進。槃紆曲折迴互斜通。至于山頂東
T51n2087_p0919c15║北面出。既入三峰之中。捧佛袈裟而立。以
T51n2087_p0919c16║願力故三峰斂覆。故今此山三脊隆起。當來
T51n2087_p0919c17║慈氏世尊之興世也。三會說法之後。餘有無
T51n2087_p0919c18║量憍慢眾生將登此山。至迦葉所。慈氏彈
T51n2087_p0919c19║指。山峰自開。彼諸眾生既見迦葉更增憍
T51n2087_p0919c20║慢。時大迦葉授衣致辭禮敬已畢。身昇虛
T51n2087_p0919c21║空示諸神變。化火焚身遂入寂滅。時眾瞻
T51n2087_p0919c22║仰憍慢心除。因而感悟皆證聖果。故今山上
T51n2087_p0919c23║建窣堵波。靜夜遠望或見明炬。及有登
T51n2087_p0919c24║山遂無所睹。
T51n2087_p0920a01║【CL125n1530_p0090b01】雞足山東北行百餘里至佛陀伐那山峰崖
T51n2087_p0920a02║崇峻巘崿隱嶙。巖間石室佛嘗降止。傍有
T51n2087_p0920a03║盤石。帝釋梵王摩牛頭栴檀塗飾如來。
T51n2087_p0920a04║今其石上餘香郁烈。五百羅漢潛靈於此。諸
T51n2087_p0920a05║有感遇或得睹見。時作沙彌之形入里乞
T51n2087_p0920a06║食。隱顯靈奇之跡羌難以述。佛陀伐那山
T51n2087_p0920a07║空谷中東行三十餘里至洩(移結反)瑟知
T51n2087_p0920a08║林(唐言杖林)。林竹修篠被山滿谷。其先有婆羅
T51n2087_p0920a09║門聞釋迦佛身長丈六。常懷疑惑未之
T51n2087_p0920a10║信也。乃以丈六竹杖欲量佛身。恒於
T51n2087_p0920a11║杖端出過丈六。如是增高莫能窮實。遂投
T51n2087_p0920a12║杖而去。四植根焉。中有大窣堵波。無憂王
T51n2087_p0920a13║之所建也。如來在昔於此七日。為諸天人
T51n2087_p0920a14║現大神通說深妙法。
T51n2087_p0920a15║杖林中近有鄔波索迦闍耶犀那者(唐言勝軍)。西
T51n2087_p0920a16║印度剎帝利種也。志尚夷簡情悅山林。跡
T51n2087_p0920a17║居幻境心遊真際。內外【CL125n1530_p0091a01】典籍窮究幽微。辭
T51n2087_p0920a18║論清高儀範閑雅。諸沙門婆羅門外道異學
T51n2087_p0920a19║國王大臣長者豪右。相趨通謁伏膺請益。受
T51n2087_p0920a20║業門人十室而六。年漸七十耽讀不倦。餘藝
T51n2087_p0920a21║捐廢。唯習佛經。策勵身心不舍晝夜。印
T51n2087_p0920a22║度之法香末為泥。作小窣堵波高五六寸。
T51n2087_p0920a23║書寫經文以置其中。謂之法舍利也。數漸
T51n2087_p0920a24║盈積建大窣堵波。總聚於內常修供養。故
T51n2087_p0920a25║勝軍之為業也。口則宣說妙法導誘學人。
T51n2087_p0920a26║手乃作窣堵波式崇勝福。夜又經行禮誦宴
T51n2087_p0920a27║坐思惟。寢食不遑晝夜無怠。年百歲矣志
T51n2087_p0920a28║業不衰。三十年間凡作七拘胝(唐言億)法舍
T51n2087_p0920a29║利窣堵波。每滿一拘胝建大窣堵波。而總
T51n2087_p0920b01║置中盛修供養。請諸僧眾法會稱慶。其
T51n2087_p0920b02║時神光燭曜靈異昭彰。自茲厥後時放光
T51n2087_p0920b03║明。
T51n2087_p0920b04║杖林西南十餘里大山陽有二溫泉。其水
T51n2087_p0920b05║甚【CL125n1530_p0091b01】熱。在昔如來化出此水。於中浴焉。今者
T51n2087_p0920b06║尚存。清流無減。遠近之人皆來就浴。沈痾
T51n2087_p0920b07║宿疹無不除差。其傍則有窣堵波。如來經
T51n2087_p0920b08║行之處也。杖林東南行六七里至大山。橫
T51n2087_p0920b09║嶺之前。有石窣堵波。昔如來兩三月為諸
T51n2087_p0920b10║人天。於此說法。時頻毘娑羅王欲來聽法。
T51n2087_p0920b11║乃疏山積石壘階以進。廣二十餘步。長三
T51n2087_p0920b12║四里。
T51n2087_p0920b13║大山北三四里有孤山。昔廣博仙人棲隱。於
T51n2087_p0920b14║此鑒崖為室餘趾尚存。傳教門人遺風猶
T51n2087_p0920b15║扇。　孤山東北四五里有小孤山。山壁石室
T51n2087_p0920b16║廣袤可坐千餘人矣。如來在昔於此三
T51n2087_p0920b17║月說法。石室上有大磐石。帝釋梵王摩牛
T51n2087_p0920b18║頭栴檀塗飾佛身。石上餘香于今郁烈。
T51n2087_p0920b19║石室西南隅有巖岫。印度謂之阿素洛(舊曰阿修
T51n2087_p0920b20║羅。又曰阿須倫。又曰阿修羅。皆訛也)宮也。往有好事者深閑
T51n2087_p0920b21║咒【CL125n1530_p0092a01】術。顧儔命侶十有四人。約契同志入此
T51n2087_p0920b22║巖岫。行三四十里廓然大明。乃見城邑臺觀。
T51n2087_p0920b23║皆是金銀琉璃。是人至已。有諸少女。佇
T51n2087_p0920b24║立門側。歡喜迎接甚加禮遇。於是漸進至
T51n2087_p0920b25║內。城門有二婢使各捧金盤。盛滿花香而
T51n2087_p0920b26║來迎候。謂諸人曰。宜就池浴塗冠香花
T51n2087_p0920b27║已。而後可入。上斯為美矣。唯彼術士宜時
T51n2087_p0920b28║速進。餘十三人遂即沐浴。既入池已恍若
T51n2087_p0920b29║有忘。乃坐稻田中。去此之北平川中已三
T51n2087_p0920c01║四十里矣。
T51n2087_p0920c02║石室側有棧道。廣十餘步。長四五里。昔頻毘
T51n2087_p0920c03║娑羅王將往佛所。乃靳石通谷疏崖
T51n2087_p0920c04║填川。或壘石或鑒巖。作為階級以至佛
T51n2087_p0920c05║所。從此大山中東行六十餘里至矩奢揭
T51n2087_p0920c06║羅補羅城(唐言上茅宮城)。上茅宮城。摩揭陀國之正
T51n2087_p0920c07║中。古先君王之所都。多出勝上吉祥香茅。
T51n2087_p0920c08║以故謂之上茅城【CL125n1530_p0092b01】也。崇山四周以為外郭。
T51n2087_p0920c09║西通峽徑北闢山門。東西長南北狹。周一
T51n2087_p0920c10║百五十餘里。內城餘趾周三十餘里。羯尼迦
T51n2087_p0920c11║樹遍諸蹊徑。花含殊馥色爛黃金。暮春之
T51n2087_p0920c12║月林皆金色。
T51n2087_p0920c13║宮城北門外有窣堵波。是提婆達多與未生
T51n2087_p0920c14║怨王共為親友。乃放護財醉象欲害如來。
T51n2087_p0920c15║如來指端出五師子。醉象於此馴伏而前
T51n2087_p0920c16║伏
T51n2087_p0920c17║醉象東北有窣堵波。是舍利子聞阿濕婆
T51n2087_p0920c18║恃比丘(唐言馬勝)說法證果之處。初舍利子在
T51n2087_p0920c19║家也。高才雅量見重當時。門生學徒傳以
T51n2087_p0920c20║受業。此時將入王舍大城。馬勝比丘亦方
T51n2087_p0920c21║乞食。時舍利子遙見馬勝。謂門生曰。彼來
T51n2087_p0920c22║者甚庠序。不證聖果豈斯調寂。宜少佇
T51n2087_p0920c23║待觀其進趣。馬勝比丘已證羅漢。心得自
T51n2087_p0920c24║在容止和雅。振錫來儀。舍利子曰。長老善
T51n2087_p0920c25║安樂耶。師何人證何【CL125n1530_p0093a01】法。若此之悅豫乎。
T51n2087_p0920c26║馬勝謂曰。爾不知耶。淨飯王太子捨轉輪
T51n2087_p0920c27║王位。悲愍六趣苦行六年。證三菩提具一
T51n2087_p0920c28║切智。是吾師也。夫法者非有非空難用銓
T51n2087_p0920c29║緒。唯佛與佛乃能究述。豈伊愚昧所能
T51n2087_p0921a01║祥議。因為頌說稱讚佛法。舍利子聞已便
T51n2087_p0921a02║獲果證。舍利子證果北不遠有大深坑。傍
T51n2087_p0921a03║建窣堵波。是室利鞠多(唐言勝密)以火坑毒飯
T51n2087_p0921a04║欲害佛處。勝密者。宗信外道深著邪見。
T51n2087_p0921a05║諸梵志曰。喬答摩國人尊敬。遂令我徒無
T51n2087_p0921a06║所恃賴。汝今可請至家飯會。門穿大坑滿
T51n2087_p0921a07║中縱火。棧以朽木覆以燥土。凡諸飲食皆
T51n2087_p0921a08║雜毒藥。若免火坑當遭毒食。勝密承命
T51n2087_p0921a09║便設毒會。城中之人皆知勝密於世尊
T51n2087_p0921a10║所起惡害心。咸皆勸請願佛勿往。世尊告
T51n2087_p0921a11║曰。無得懷憂。如來之身物莫能害。於是
T51n2087_p0921a12║【CL125n1530_p0093b01】受請而往。足履門閫火坑成池。清瀾澄鑒
T51n2087_p0921a13║蓮花彌漫。勝密見已憂惶無措。謂其徒曰。
T51n2087_p0921a14║以術免火尚有毒食。世尊飯食已訖為說
T51n2087_p0921a15║妙法。勝密聞已謝咎歸依。
T51n2087_p0921a16║勝密火坑東北山城之曲有窣堵波。是時縛
T51n2087_p0921a17║迦大醫(唐曰耆婆訛也)於此為佛建說法堂。周其
T51n2087_p0921a18║壖垣種植花果。餘趾蘖株尚有遺跡。如來
T51n2087_p0921a19║在世多於中止。其傍復有縛迦故宅。餘基
T51n2087_p0921a20║舊井墟坎猶存。宮城東北行十四五里至姞
T51n2087_p0921a21║栗陀羅矩吒山(唐言鷲峰亦謂鷲臺。舊曰耆闍崛山訛也)。接北山
T51n2087_p0921a22║之陽。孤摽特起既棲鷲鳥。又類高臺。空
T51n2087_p0921a23║翠相映。濃淡分色。如來御世垂五十年。多
T51n2087_p0921a24║居此山廣說妙法。頻毘娑羅王為聞法故
T51n2087_p0921a25║興發人徒。自山麓至峰岑。跨谷凌巖
T51n2087_p0921a26║編石為階。廣十餘步。長五六里。中路有二
T51n2087_p0921a27║小窣堵波。一謂下乘。即王至【CL125n1530_p0094a01】此徒行以進。
T51n2087_p0921a28║一謂退凡。即簡凡人不令同往。其山頂
T51n2087_p0921a29║則東西長南北狹。臨崖西埵有磚精舍。高
T51n2087_p0921b01║廣奇製東闢其戶。如來在昔多居說法。今
T51n2087_p0921b02║作說法之像。量等如來之身。
T51n2087_p0921b03║精舍東有長石。如來經行所履也。傍有大
T51n2087_p0921b04║石。高丈四五尺。周三十餘步。是提婆達多遙
T51n2087_p0921b05║擲擊佛處也。其南崖下有窣堵波。在昔如
T51n2087_p0921b06║來於此說法花經。精舍南山崖側有大石
T51n2087_p0921b07║室。如來在昔於此入定。
T51n2087_p0921b08║佛石室西北石室。前有大磐石。阿難為魔
T51n2087_p0921b09║怖處也。尊者阿難於此入定。魔王化作鷲
T51n2087_p0921b10║鳥。於黑月夜分據其大石。奮翼驚鳴以
T51n2087_p0921b11║怖尊者。尊者是時驚懼無措。如來鑒見伸
T51n2087_p0921b12║手安慰。通過石壁摩阿難頂。以大慈言而
T51n2087_p0921b13║告之曰。魔所變化宜無怖懼。阿難蒙慰身
T51n2087_p0921b14║心安樂。石上鳥跡【CL125n1530_p0094b01】崖中通穴。歲月雖久于今
T51n2087_p0921b15║尚存。
T51n2087_p0921b16║精舍側有數石室。舍利子等諸大羅漢於此
T51n2087_p0921b17║入定。舍利子石室前有一大井。枯涸無水
T51n2087_p0921b18║墟坎猶存。
T51n2087_p0921b19║精舍東北石澗中有大磐石。是如來曬袈
T51n2087_p0921b20║裟之處。衣文明徹皎如彫刻。其傍石上有
T51n2087_p0921b21║佛腳跡。輪文雖暗規摸可察。北山頂有窣
T51n2087_p0921b22║堵波。是如來望摩揭陀城。於此七日說法。
T51n2087_p0921b23║山城北門西有毘布羅山。聞之土俗曰。山
T51n2087_p0921b24║西南崖陰昔有五百溫泉。今者數十而已。然
T51n2087_p0921b25║猶有冷有暖。未盡溫也。其泉源發雪山之
T51n2087_p0921b26║南無熱惱池。潛流至此。水甚清美味同本
T51n2087_p0921b27║池。流經五百枝小熱地獄。火熱上炎致斯
T51n2087_p0921b28║溫熱。泉流之口並皆彫石。或作師子白象之
T51n2087_p0921b29║首。或作石筒懸流之道。下乃編石為池。諸
T51n2087_p0921c01║方異域咸來此浴。浴者宿疾多差。溫泉左
T51n2087_p0921c02║右諸窣堵波及精舍。基址鱗次。【CL125n1530_p0095a01】並是過去四
T51n2087_p0921c03║佛坐及經行遺跡之所。此處既山水相帶仁
T51n2087_p0921c04║智攸居。隱淪之士蓋亦多矣。
T51n2087_p0921c05║溫泉西有卑缽羅石室。世尊在昔恒居其中。
T51n2087_p0921c06║後壁洞穴是阿素洛宮也。習定比丘多居
T51n2087_p0921c07║此室。時出怪異龍蛇師子之形。見之者心
T51n2087_p0921c08║發狂亂。然斯勝地靈聖所止。躡跡欽風
T51n2087_p0921c09║忘其災禍。近有比丘戒行貞潔心樂幽寂。
T51n2087_p0921c10║欲於此室匿跡習定。或有諫曰。勿往彼
T51n2087_p0921c11║也。彼多災異為害不少。既難取定亦恐
T51n2087_p0921c12║喪身。宜鑒前事勿貽後悔。比丘曰。不然。
T51n2087_p0921c13║我方志求佛果摧伏天魔。若此之害夫何
T51n2087_p0921c14║足言。便即振錫而往室焉。於是設壇場
T51n2087_p0921c15║誦禁咒。旬日之後穴出少女。謂比丘曰。
T51n2087_p0921c16║尊者染衣守戒為含識歸依。修慧習定作
T51n2087_p0921c17║生靈善導。而今居此驚懼我曹。如來之教豈
T51n2087_p0921c18║若是耶。比丘曰。我守淨戒遵聖教也。
T51n2087_p0921c19║匿跡山谷【CL125n1530_p0095b01】遠諠雜也。忽此見譏其咎安在。
T51n2087_p0921c20║對曰。尊者誦咒聲發火從外入。燒我居室
T51n2087_p0921c21║苦我枝屬。唯願悲愍勿復誦咒。比丘曰。
T51n2087_p0921c22║誦咒自護非欲害物。往者行人居此習定。
T51n2087_p0921c23║期於聖果以濟幽塗。睹怪驚懼喪棄身
T51n2087_p0921c24║命。汝之辜也。其何辭乎。對曰。罪障既重
T51n2087_p0921c25║智慧斯淺。自今已來屏居守分。亦願尊者
T51n2087_p0921c26║勿誦神咒。比丘於是修定如初安靜無
T51n2087_p0921c27║害。
T51n2087_p0921c28║毘布羅山上有窣堵波。昔者如來說法之處。
T51n2087_p0921c29║今有露形外道。多依此住。修習苦行夙夜
T51n2087_p0922a01║匪懈。自旦至昏旋轉觀察。山城北門左南
T51n2087_p0922a02║崖陰東行二三里至大石室。昔提婆達多于
T51n2087_p0922a03║此入定。
T51n2087_p0922a04║石室東不遠磐石上有班采狀血染。傍建
T51n2087_p0922a05║窣堵波。是習定比丘自害證果之處。昔有
T51n2087_p0922a06║比丘【CL125n1530_p0096a01】勤勵心身屏居修定。歲月逾遠不
T51n2087_p0922a07║證聖果。退而自咎。竊復歎曰。無學之果終
T51n2087_p0922a08║不時證。有累之身徒生何益。便就此石自
T51n2087_p0922a09║刺其頸。是時即證阿羅漢果。上昇虛空
T51n2087_p0922a10║示現神變。化火焚身而入寂滅。美其雅操
T51n2087_p0922a11║建以記功。
T51n2087_p0922a12║比丘證果東石崖上有石窣堵波。習定比
T51n2087_p0922a13║丘投崖證果之處。昔在佛世有一比丘。宴
T51n2087_p0922a14║坐山林修證果定。精勤已久不得果證。晝
T51n2087_p0922a15║夜繼念無忘靜定。如來知其根機將發也。
T51n2087_p0922a16║遂往彼而成之。自竹林園至山崖下。彈指
T51n2087_p0922a17║而召佇立以待。此比丘遙睹聖眾。身意勇
T51n2087_p0922a18║悅投崖而下。猶其淨心敬信佛語。未至于
T51n2087_p0922a19║地已獲果證。世尊告曰。宜知是時。即昇虛
T51n2087_p0922a20║空示現神變。用彰淨信故斯封記。
T51n2087_p0922a21║山城北門行一里餘。至迦蘭陀竹園。今有
T51n2087_p0922a22║精【CL125n1530_p0096b01】舍。石基磚室。東闢其戶。如來在世多居
T51n2087_p0922a23║此中。說法開化導凡拯俗。今作如來之身。
T51n2087_p0922a24║初此城中有大長者迦蘭陀。時稱豪貴以
T51n2087_p0922a25║大竹園施諸外道。及見如來聞法淨信。追
T51n2087_p0922a26║昔竹園居彼異眾。今天人師無以館舍。
T51n2087_p0922a27║時諸神鬼感其誠心。斥逐外道而告之
T51n2087_p0922a28║曰。長者迦蘭陀當以竹園起佛精舍。汝宜
T51n2087_p0922a29║速去得免危厄。外道憤恚含怒而去。長者
T51n2087_p0922b01║於此建立精舍。功成事畢躬往請佛。如來
T51n2087_p0922b02║是時遂受其施。
T51n2087_p0922b03║迦蘭陀竹園東有窣堵波。阿闍多設咄路王
T51n2087_p0922b04║(唐言未生怨。舊曰阿闍世。訛略也)之所建也。如來涅槃之後。諸
T51n2087_p0922b05║王共分舍利。未生怨王得以持歸。式遵崇建
T51n2087_p0922b06║而修供養。無憂王之發信心也。開取舍利
T51n2087_p0922b07║建窣堵波。尚有遺餘時燭光景。
T51n2087_p0922b08║未生怨王窣堵波有尊者阿難半【CL125n1530_p0097a01】身舍利。昔
T51n2087_p0922b09║尊者將寂滅也。去摩揭陀國趣吠舍釐城。
T51n2087_p0922b10║兩國交爭欲興兵甲。尊者傷愍遂分其身。
T51n2087_p0922b11║摩揭陀王奉歸供養。即斯勝地。式修崇建。
T51n2087_p0922b12║其傍則有如來經行之處。次此不遠有窣
T51n2087_p0922b13║堵波。是舍利子及沒特伽羅子等守居之所。
T51n2087_p0922b14║竹林園西南行五六里南山之陰。大竹林中
T51n2087_p0922b15║有大石室。是尊者摩訶迦葉。在此與九
T51n2087_p0922b16║百九十大阿羅漢。如來涅槃後結集三藏。
T51n2087_p0922b17║前有故基。未生怨王為集法藏諸大羅漢
T51n2087_p0922b18║建此堂宇。初大迦葉宴坐山林。忽燭光明。
T51n2087_p0922b19║又睹地震曰。是何祥變若此之異。以天眼
T51n2087_p0922b20║觀見佛世尊於雙樹林間入般涅槃。尋命
T51n2087_p0922b21║徒屬趣拘尸城。路逢梵志手執天花。迦
T51n2087_p0922b22║葉問曰。汝從何來。知我大師今在何處。梵
T51n2087_p0922b23║志對曰。我適從彼拘尸城來。見汝大師已
T51n2087_p0922b24║入涅槃。天人大眾咸興【CL125n1530_p0097b01】供養。我所持花自
T51n2087_p0922b25║彼得也。迦葉聞已謂其徒曰。慧日淪照世
T51n2087_p0922b26║界闇冥。善導遐棄眾生顛墜。懈怠比丘更
T51n2087_p0922b27║相賀曰。如來寂滅我曹安樂。若有所犯誰
T51n2087_p0922b28║能訶制。迦葉聞已深更感傷。思集法藏據教
T51n2087_p0922b29║治犯。遂至雙樹觀化禮敬。既而法王去世
T51n2087_p0922c01║人天無導。諸大羅漢亦取滅度。時大迦葉
T51n2087_p0922c02║作是思惟。承順佛教宜集法藏。於是登
T51n2087_p0922c03║蘇迷盧山擊大揵稚。唱如是言。今王舍
T51n2087_p0922c04║城將有法事。諸證果人宜時速集。揵稚聲
T51n2087_p0922c05║中傳迦葉教。遍至三千大千世界。得神通
T51n2087_p0922c06║者聞皆集會。是時迦葉告諸眾曰。如來寂滅
T51n2087_p0922c07║世界空虛。當集法藏用報佛恩。今將集
T51n2087_p0922c08║法務從簡靜。豈恃群居不成勝業其有
T51n2087_p0922c09║具三明得六通。聞持不謬辯才無礙。如
T51n2087_p0922c10║斯上人可應結集。自餘果學各歸其居。
T51n2087_p0922c11║於是得九百九十人。除阿【CL125n1530_p0098a01】難在學地。大
T51n2087_p0922c12║迦葉召而謂曰。汝未盡漏宜出聖眾。曰隨
T51n2087_p0922c13║侍如來多歷年所。每有法議曾未棄遺。今
T51n2087_p0922c14║將結集而見擯斥。法王寂滅失所依怙。
T51n2087_p0922c15║迦葉告曰。勿懷憂惱。汝親侍佛誠復多聞。
T51n2087_p0922c16║然愛惑未盡習結未斷。阿難辭屈而出。至
T51n2087_p0922c17║空寂處欲取無學。勤求不證。既已疲怠便
T51n2087_p0922c18║欲假寐。未及伏枕遂證羅漢。往結集所
T51n2087_p0922c19║叩門白至。迦葉問曰。汝結盡耶。宜運神
T51n2087_p0922c20║通非門而入。阿難承命從鑰隙入。禮僧已
T51n2087_p0922c21║畢退而復坐。是時安居初十五日也。
T51n2087_p0922c22║於是迦葉揚言曰。念哉諦聽。阿難聞持如
T51n2087_p0922c23║來稱讚。集素呾纜(舊曰修多羅訛也)藏。優波釐持
T51n2087_p0922c24║律明究眾所知識。集毘奈耶(舊曰毘那耶訛也)藏。
T51n2087_p0922c25║我迦葉波集阿毘達磨藏。兩三月盡集三
T51n2087_p0922c26║藏訖。以大迦葉僧中上座。因而謂之上座
T51n2087_p0922c27║部焉。
T51n2087_p0922c28║【CL125n1530_p0098b01】大迦葉波結集西北有窣堵波。是阿難受僧
T51n2087_p0922c29║訶責。不預結集。至此宴坐證羅漢果。證果
T51n2087_p0923a01║之後方乃預焉。
T51n2087_p0923a02║阿難證果西行二十餘里有窣堵波。無憂王
T51n2087_p0923a03║之所建也。大眾部結集之處。諸學無學數百
T51n2087_p0923a04║千人不預大迦葉結集之眾。而來至此更
T51n2087_p0923a05║相謂曰。如來在世同一師學。法王寂滅簡異
T51n2087_p0923a06║我曹。欲報佛恩當集法藏。於是凡聖咸
T51n2087_p0923a07║會賢智畢萃。復集素呾纜藏毘柰耶藏阿
T51n2087_p0923a08║毘達磨藏雜集藏禁咒藏。別為五藏。而此結
T51n2087_p0923a09║集凡聖同會因而謂之大眾部。
T51n2087_p0923a10║竹林精舍北行二百餘步至迦蘭陀池。如來
T51n2087_p0923a11║在昔多此說法。水既清澄具八功德。佛涅
T51n2087_p0923a12║槃後枯涸無餘。
T51n2087_p0923a13║迦蘭陀池西北行二三里有窣堵波。無憂
T51n2087_p0923a14║王所建也。高六十餘尺。傍有石柱刻記立
T51n2087_p0923a15║窣堵波事。高五十餘尺。上作象形。
T51n2087_p0923a16║【CL125n1530_p0099a01】石柱東北不遠至曷羅闍姞利呬城(唐言王舍)。外
T51n2087_p0923a17║郭已壞無復遺堵。內城雖毀基址猶峻。周二
T51n2087_p0923a18║十餘里。面有一門。初頻毘娑羅王都。在上
T51n2087_p0923a19║宮城也。編戶之家頻遭火害。一家縱逸四
T51n2087_p0923a20║鄰罹災。防火不暇資產廢業。眾庶嗟怨
T51n2087_p0923a21║不安其居。王曰。我以不德下民罹患修
T51n2087_p0923a22║何德可以禳之。群臣曰。大王。德化邕穆
T51n2087_p0923a23║政教明察。今茲細民不謹致此火災。宜
T51n2087_p0923a24║制嚴科以清後犯。若有火起窮究先發。
T51n2087_p0923a25║罰其首惡遷之寒林。寒林者棄屍之所。俗
T51n2087_p0923a26║謂不祥之地。人絕遊往之跡。今遷於彼
T51n2087_p0923a27║同夫棄屍。既恥陋居當自謹護。王曰。善。
T51n2087_p0923a28║宜遍宣告居人。頃之王宮中先自失火。謂
T51n2087_p0923a29║諸臣曰。我其遷矣。乃命太子監攝留事。
T51n2087_p0923b01║欲清國憲故遷居焉。時吠舍釐王聞頻毘
T51n2087_p0923b02║娑羅王野處寒林。整集戎旅欲襲不虞。
T51n2087_p0923b03║邊候以聞。【CL125n1530_p0099b01】乃建城邑。以王先舍於此。故
T51n2087_p0923b04║稱王舍城也。官屬士庶咸徙家焉。或云至
T51n2087_p0923b05║未生怨王乃築此城。未生怨太子既嗣王
T51n2087_p0923b06║位。因遂都之。逮無憂王遷都波吒釐城。以
T51n2087_p0923b07║王舍城施婆羅門。故今城中無復凡民。唯
T51n2087_p0923b08║婆羅門減千家耳。
T51n2087_p0923b09║宮城西南隅有二小伽藍。諸國客僧往來此
T51n2087_p0923b10║止。是佛昔日說法之所。次此西北有窣堵波。
T51n2087_p0923b11║珠底色迦(唐言星曆。舊曰樹提伽訛也)長者本生故里。
T51n2087_p0923b12║城南門外道左有窣堵波。如來於此說法
T51n2087_p0923b13║及度羅怙羅。從此北行三十餘里至那爛
T51n2087_p0923b14║陀(唐言施無厭)僧伽藍。聞之耆舊曰。此伽藍南菴
T51n2087_p0923b15║沒羅林中有池。其龍名那爛陀。傍建伽藍。
T51n2087_p0923b16║因取為稱。從其實議。是如來在昔修菩薩
T51n2087_p0923b17║行。為大國王建都此地。悲愍眾生好樂周
T51n2087_p0923b18║給。時美其德號施無厭。由是伽藍因以
T51n2087_p0923b19║為稱。其地本菴沒羅【CL125n1530_p0100a01】園。五百商人以十億金
T51n2087_p0923b20║錢買以施佛。佛於此處三月說法。諸商人
T51n2087_p0923b21║等亦證聖果。佛涅槃後未久。此國先王鑠迦
T51n2087_p0923b22║羅阿逸多(唐言帝日)。敬重一乘遵崇三寶。式占
T51n2087_p0923b23║福地建此伽藍。初興功也穿傷龍身。時有
T51n2087_p0923b24║善占尼乾外道。見而記曰。斯勝地也。建立伽
T51n2087_p0923b25║藍當必昌盛。為五印度之軌則逾千載
T51n2087_p0923b26║而彌隆。後進學人易以成業。然多歐血。傷
T51n2087_p0923b27║龍故也。其子佛陀鞠多王(唐言覺護)繼體承統
T51n2087_p0923b28║聿遵勝業。次此之南又建伽藍。呾他揭多
T51n2087_p0923b29║鞠多王(唐言如來)篤修前緒。次此之東又建伽
T51n2087_p0923c01║藍。婆羅阿迭多(唐言幼日)王之嗣位也。次此東
T51n2087_p0923c02║北又建伽藍。功成事畢福會稱慶。輸誠幽
T51n2087_p0923c03║顯延請凡聖。其會也五印度僧。萬里雲集。
T51n2087_p0923c04║眾坐已定二僧後至。引上第三重閣。或有
T51n2087_p0923c05║問曰。王將設會先請凡聖。大德何方最後
T51n2087_p0923c06║而至。曰我至【CL125n1530_p0100b01】那國也。和上嬰疹飯已方行。
T51n2087_p0923c07║受王遠請故來赴會。問者驚骸。遽以白王。
T51n2087_p0923c08║王心知聖也躬往問焉。遲上重閣莫知所
T51n2087_p0923c09║去。王更深信捨國出家。出家既已位居僧
T51n2087_p0923c10║末。心常怏怏懷不自安。我昔為王尊居最
T51n2087_p0923c11║上。今者出家卑在眾末。尋往白僧自述情
T51n2087_p0923c12║事。於是眾僧和合。令未受戒者以年齒
T51n2087_p0923c13║為次。故此伽藍獨有斯制。其王之子代闍
T51n2087_p0923c14║羅(唐言金剛)嗣位之後。信心貞固。復於此西
T51n2087_p0923c15║建立伽藍。其後中印度王。此北復建大
T51n2087_p0923c16║伽藍。於是周垣峻峙同為一門。既歷代君
T51n2087_p0923c17║王繼世興建。窮諸剞劂誠壯觀也。帝曰。
T51n2087_p0923c18║本大伽藍者。今置佛像。眾中日差四十僧。
T51n2087_p0923c19║就此而食以報施主之恩。僧徒數千並俊才
T51n2087_p0923c20║高學也。德重當時聲馳異域者。數百餘矣。
T51n2087_p0923c21║戒行清白律儀淳粹。僧有嚴制眾咸貞素。印
T51n2087_p0923c22║度諸國皆仰【CL125n1530_p0101a01】則焉。請益談玄竭日不足。夙夜
T51n2087_p0923c23║警誡少長相成。其有不談三藏幽旨者。則
T51n2087_p0923c24║形影自愧矣。故異域學人欲馳聲問。咸來
T51n2087_p0923c25║稽疑方流雅譽。是以竊名而遊咸得禮重。
T51n2087_p0923c26║殊方異域欲入談議門者。詰難多屈而還。
T51n2087_p0923c27║學深今古乃得入焉。於是客遊後進詳論
T51n2087_p0923c28║藝能。其退飛者固十七八矣。二三博物眾
T51n2087_p0923c29║中次詰。莫不挫其銳頹其名。若其高才博
T51n2087_p0924a01║物強識多能。明德哲人聯暉繼軌。至如護
T51n2087_p0924a02║法護月振芳塵於遺教。德慧堅慧流雅譽
T51n2087_p0924a03║於當時。光友之清論。勝友之高談。智月則
T51n2087_p0924a04║風鑒明敏。戒賢乃至德幽邃。若此上人眾所
T51n2087_p0924a05║知識。德隆先達學貫舊章。述作論釋各十
T51n2087_p0924a06║數部。並盛流通見珍當世。伽藍四周聖跡百
T51n2087_p0924a07║數。舉其二三可略言矣。
T51n2087_p0924a08║伽藍西不遠有精舍。在昔如來三月止此。
T51n2087_p0924a09║為【CL125n1530_p0101b01】諸天人廣說妙法。南百餘步小窣堵波。
T51n2087_p0924a10║遠方比丘見佛處。昔有比丘自遠方來。
T51n2087_p0924a11║至此遇見如來聖眾。內發敬心五體投地。
T51n2087_p0924a12║便即發願求輪王位。如來見已告諸眾曰。
T51n2087_p0924a13║彼比丘者甚可愍惜。福德深遠信心堅固。
T51n2087_p0924a14║若求佛果不久當證。今其發願求轉輪王。
T51n2087_p0924a15║於當來世必受此報。身體投地下至金輪。
T51n2087_p0924a16║其中所有微塵之數。一一塵是一輪王報也。
T51n2087_p0924a17║既耽世樂聖果斯遠。其南則有觀自在菩薩
T51n2087_p0924a18║立像。或見執香爐往佛精舍周旋右繞。
T51n2087_p0924a19║觀自在菩薩像南窣堵波中有如來三月之
T51n2087_p0924a20║間剃剪髮爪。有嬰疾病旋繞多愈。其西垣
T51n2087_p0924a21║外池側窣堵波。是外道執雀。於此問佛死
T51n2087_p0924a22║生之事。次東南垣內五十餘步有奇樹。高八
T51n2087_p0924a23║九尺。其幹兩披。在昔如來嚼楊枝棄地。因
T51n2087_p0924a24║植根【CL125n1530_p0102a01】柢。歲月雖久初無增減。次東大精舍。
T51n2087_p0924a25║高二百餘尺。如來在昔於此四月說諸妙
T51n2087_p0924a26║法。次北百餘步精舍中有觀自在菩薩像。淨
T51n2087_p0924a27║信之徒興供養者。所見不同莫定其所。或
T51n2087_p0924a28║立門側。或出簷前。諸國法俗咸來供養。
T51n2087_p0924a29║觀自在菩薩精舍北有大精舍。高三百餘尺。
T51n2087_p0924b01║婆羅阿迭多王之所建也。莊嚴度量及中
T51n2087_p0924b02║佛像。同菩提樹下大精舍。其東北窣堵波。在
T51n2087_p0924b03║昔如來於此七日演說妙法。西北則有過
T51n2087_p0924b04║去四佛坐處。其南鋀石精舍。戒日王之所
T51n2087_p0924b05║建立。功雖未畢。然其圖量十丈。而後成
T51n2087_p0924b06║之。次東二百餘步。垣外有銅立佛像。高八
T51n2087_p0924b07║十餘尺。重閣六層乃得彌覆。昔滿胄王之
T51n2087_p0924b08║所作也。
T51n2087_p0924b09║滿胄王銅佛像北二三里。磚精舍中有多羅
T51n2087_p0924b10║菩薩像。其量既高其靈甚察。每歲元日盛
T51n2087_p0924b11║興供養。鄰境國王大臣豪族。【CL125n1530_p0102b01】齎妙香花持
T51n2087_p0924b12║寶旛蓋。金石遞奏絲竹相和。七日之中建斯
T51n2087_p0924b13║法會。其垣南門內有大井。昔在佛世有大
T51n2087_p0924b14║商侶。熱渴逼迫來至佛所。世尊指其地以
T51n2087_p0924b15║可得水。商主乃以車軸築地。地既為陷水
T51n2087_p0924b16║遂泉涌。飲已聞法皆悟聖果。
T51n2087_p0924b17║伽藍西南行八九里至拘理迦邑。中有窣
T51n2087_p0924b18║堵波。無憂王之所建也。是尊者沒特伽羅
T51n2087_p0924b19║子本生故里。傍有窣堵波。尊者於此入無
T51n2087_p0924b20║餘涅槃。其中則有遺身舍利。尊者大婆羅門
T51n2087_p0924b21║種。與舍利子少為親友。舍利子以才明
T51n2087_p0924b22║見貴。尊者以精鑒延譽才智相比動止必
T51n2087_p0924b23║俱。結要終始契同去就。相與厭俗共求
T51n2087_p0924b24║捨家。遂師珊闍耶焉。舍利子遇馬勝
T51n2087_p0924b25║阿羅漢聞法悟聖。還為尊者重述。聞而悟
T51n2087_p0924b26║法遂證初果。與其徒二百五十人俱到佛
T51n2087_p0924b27║所。世尊遙見指告眾曰。彼來者我弟子中神
T51n2087_p0924b28║【CL125n1530_p0103a01】足第一。既至佛所請入法中。世尊告曰。善
T51n2087_p0924b29║來比丘。淨修梵行。得離苦際。聞是語時
T51n2087_p0924c01║鬚髮落俗裳變。戒品淨威儀調順。經七日
T51n2087_p0924c02║結漏盡。證羅漢果。得神通力。
T51n2087_p0924c03║沒特伽羅子故里東行三四里有窣堵波。頻
T51n2087_p0924c04║毘娑羅王迎見佛處。如來初證佛果。知摩
T51n2087_p0924c05║揭陀國人心渴仰。受頻毘娑羅王請。於晨
T51n2087_p0924c06║朝時著衣持缽。與千比丘左右圍繞。皆
T51n2087_p0924c07║是耆舊螺髻梵志。慕法染衣前後羽從。入
T51n2087_p0924c08║王舍城。時帝釋天王變為摩那婆。首冠螺
T51n2087_p0924c09║髻左手執金瓶。右手持寶杖。足蹈空虛
T51n2087_p0924c10║離地四指。在大眾中前導佛路。時摩揭陀
T51n2087_p0924c11║國頻毘娑羅王。與其國內諸婆羅門長者居
T51n2087_p0924c12║士百千萬眾。前後導從。出王舍城。奉迎聖
T51n2087_p0924c13║眾。頻毘娑羅王迎佛東南行二十餘里至
T51n2087_p0924c14║迦羅臂拏迦邑。中有窣堵波。無憂王之所建
T51n2087_p0924c15║也。是【CL125n1530_p0103b01】尊者舍利子本生故里。井今尚在。傍
T51n2087_p0924c16║有窣堵波。尊者於此寂滅。其中則有遺身
T51n2087_p0924c17║舍利。尊者大婆羅門種。其父高才博識深鑒
T51n2087_p0924c18║精微。凡諸典籍莫不究習。其妻感夢具告
T51n2087_p0924c19║夫曰。吾昨宵寐夢感異人。身被鎧甲手執
T51n2087_p0924c20║金剛。摧破諸山。退立一山之下。夫曰。夢甚
T51n2087_p0924c21║善。汝當生男。達學貫世摧諸論師。破其
T51n2087_p0924c22║宗致。唯不如一人。為作弟子。果而有娠。
T51n2087_p0924c23║母忽聰明高論劇談言無屈滯。尊者年始
T51n2087_p0924c24║八歲。名擅四方。其性淳質其心慈悲。朽壞
T51n2087_p0924c25║結縛成就智慧。與沒特伽羅子少而相友。
T51n2087_p0924c26║深厭塵俗未有所歸。於是與沒特伽羅
T51n2087_p0924c27║子。於珊闍耶外道所而修習焉。乃相謂
T51n2087_p0924c28║曰。斯非究竟之理。未能窮苦際也。各求
T51n2087_p0924c29║明導。先嘗甘露必同其味。時大阿羅漢馬
T51n2087_p0925a01║勝。執持應器入城乞食。舍利子見其威儀
T51n2087_p0925a02║閑雅。即而問【CL125n1530_p0104a01】曰。汝師是誰。曰釋種太子。厭
T51n2087_p0925a03║世出家成等正覺。是我師也。舍利子曰。所
T51n2087_p0925a04║說何法可得聞乎。曰我初受教未達深義。
T51n2087_p0925a05║舍利子曰。願說所聞。馬勝乃隨宜演說。舍
T51n2087_p0925a06║利子聞已即證初果。遂與其徒二百五十
T51n2087_p0925a07║人往詣佛所。世尊遙見。指告眾曰。我弟子
T51n2087_p0925a08║中智慧第一。至已頂禮願從佛法。世尊告
T51n2087_p0925a09║曰。善來比丘。聞是語時戒品具足。過半
T51n2087_p0925a10║月後聞佛為長爪梵志說法。聞餘論而
T51n2087_p0925a11║感悟。遂證羅漢之果。其後阿難承佛告寂
T51n2087_p0925a12║滅期。展轉相語各懷悲感。舍利子深增戀
T51n2087_p0925a13║仰。不忍見佛入般涅槃。遂請世尊先入
T51n2087_p0925a14║寂滅。世尊告曰。宜知是時。告謝門人。至本
T51n2087_p0925a15║生里。侍者沙彌遍告城邑。未生怨王及其
T51n2087_p0925a16║國人。莫不風馳皆悉雲會。舍利子廣為說
T51n2087_p0925a17║法。聞已而去。於後夜分正意繫心入滅
T51n2087_p0925a18║盡定。從定起已而寂→滅【CL125n1530_p0104b01】焉。
T51n2087_p0925a19║迦羅臂挐迦邑東南四五里有窣堵波。是尊
T51n2087_p0925a20║者舍利子門人入涅槃處。或曰。迦葉波佛在
T51n2087_p0925a21║世時。有三拘胝(拘胝者唐言億)大阿羅漢。同於
T51n2087_p0925a22║此地無餘寂滅。
T51n2087_p0925a23║舍利子門人窣堵波東行三十餘里。至因陀
T51n2087_p0925a24║羅勢羅窶訶山(唐言帝釋窟)。其山巖谷杳冥花林蓊
T51n2087_p0925a25║鬱。嶺有兩峰岌然特起。西峰南巖間有
T51n2087_p0925a26║大石室。廣而不高。昔如來嘗於中止。時
T51n2087_p0925a27║時天帝釋以四十二疑事。畫石請問。佛為
T51n2087_p0925a28║演釋其跡猶在。今作此像擬昔聖儀。入中
T51n2087_p0925a29║禮敬者莫不肅然驚懼。山巖上有過去四
T51n2087_p0925b01║佛坐及經行遺跡之所。東峰上有伽藍。聞諸
T51n2087_p0925b02║土俗曰。其中僧眾或於夜分望見西峰。
T51n2087_p0925b03║石室佛像前每有燈炬常為照燭。
T51n2087_p0925b04║因陀羅勢羅窶訶山東峰伽藍前有窣堵波
T51n2087_p0925b05║謂亘(許贈反)娑(唐言雁)。昔此伽藍習翫小乘。小
T51n2087_p0925b06║乘漸教也。故開三淨之食。而此【CL125n1530_p0105a01】伽藍遵而
T51n2087_p0925b07║不墜。其後三淨求不時獲。有比丘經行。
T51n2087_p0925b08║忽見群雁飛翔戲言曰。今日眾僧中食不
T51n2087_p0925b09║充。摩訶薩埵宜知是時。言聲未絕一雁退
T51n2087_p0925b10║飛。當其僧前投身自殞。比丘見已具白
T51n2087_p0925b11║眾僧。聞者悲感咸相謂曰。如來設法導誘
T51n2087_p0925b12║隨機。我等守愚遵行漸教。大乘者正理也。
T51n2087_p0925b13║宜改先執務從聖旨。此雁垂誡誠為明
T51n2087_p0925b14║導。宜旌厚德傳記終古。於是建窣堵波
T51n2087_p0925b15║式昭遺烈。以彼死雁瘞其下焉。
T51n2087_p0925b16║因陀羅勢羅窶訶山東北行百五六十里。至
T51n2087_p0925b17║迦布德迦(唐言鴿)伽藍。僧徒二百餘人。學說一
T51n2087_p0925b18║切有部。伽藍東有窣堵波。無憂王之所建
T51n2087_p0925b19║也。昔佛於此為諸大眾。一宿說法。時有羅
T51n2087_p0925b20║者。於此林中網捕羽族。一日不獲遂作
T51n2087_p0925b21║是言。我惟薄福恒為弊事。來至佛所揚言
T51n2087_p0925b22║唱曰。【CL125n1530_p0105b01】今日如來於此說法。令我網捕都無
T51n2087_p0925b23║所得。妻孥飢餓其計安出。如來告曰。汝
T51n2087_p0925b24║應蘊火當與汝食。如來是時化作大鴿。
T51n2087_p0925b25║投火而死。羅者持歸。妻孥共食。其後重
T51n2087_p0925b26║往佛所。如來方便攝化。羅者聞法悔過自
T51n2087_p0925b27║新。捨家修學便證聖果。因名所建為鴿伽
T51n2087_p0925b28║藍。
T51n2087_p0925b29║迦布德迦伽藍。南二三里至孤山。其山
T51n2087_p0925c01║崇峻樹林鬱茂。名花清流被崖緣壑。上多
T51n2087_p0925c02║精舍靈廟。頗極剞劂之工。正中精舍有觀
T51n2087_p0925c03║自在菩薩像。軀量雖小威神感肅。手執蓮
T51n2087_p0925c04║花頂戴佛像。常有數人。斷食要心求見
T51n2087_p0925c05║菩薩。七日二七日乃至一月。其有感者。見
T51n2087_p0925c06║觀自在菩薩妙相莊嚴威光赫奕從像中出
T51n2087_p0925c07║慰喻其人。昔南海僧伽羅國王清旦。以鏡照
T51n2087_p0925c08║面不見其身。乃睹贍部州摩揭陀國多羅
T51n2087_p0925c09║林中小山上有此菩薩像。【CL125n1530_p0106a01】王深感慶圖以營
T51n2087_p0925c10║求。既至此山寔唯肖似。因建精舍興諸
T51n2087_p0925c11║供養。自後諸王尚想遺風。遂於其側建立
T51n2087_p0925c12║精舍靈廟。香花伎樂供養不絕。孤山觀自在
T51n2087_p0925c13║菩薩像東南。行四十餘里至一伽藍。僧徒
T51n2087_p0925c14║五十餘人。並學小乘法教。伽藍前有大窣堵
T51n2087_p0925c15║波。多有靈異。佛昔於此為梵天王等七日
T51n2087_p0925c16║說法。其側則有過去三佛坐及經行遺跡之
T51n2087_p0925c17║所。伽藍東北行七十餘里。殑伽河南至大
T51n2087_p0925c18║聚落。人民殷盛。有數天祠並窮彫飾。東南
T51n2087_p0925c19║不遠有大窣堵波。佛昔於此一宿說法。從
T51n2087_p0925c20║此東入山林中。行百餘里至落般膩羅
T51n2087_p0925c21║聚落。伽藍前有大窣堵波。無憂王之所建。
T51n2087_p0925c22║佛昔於此三月說法。此北二三里有大池。
T51n2087_p0925c23║周三十餘里。四色蓮花四時開發。從此東入
T51n2087_p0925c24║大山林中。行二百餘里至伊爛拏缽伐多
T51n2087_p0925c25║國(中印度境)。
T51n2087_p0925c26║【CL125n1530_p0106b01】【○】【○】大唐西域記卷第九【○】【○】【○】【○】【○】【○】【○】【○】【○】【○】【○】【○】
