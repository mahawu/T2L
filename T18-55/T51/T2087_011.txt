T51n2087_p0932b01║【□】
T51n2087_p0932b02║【CL125n1530_p0125a01】大唐西域記卷第十一(二十三國)
T51n2087_p0932b03║【□】
T51n2087_p0932b04║　　　　三藏法師玄奘奉　詔譯
T51n2087_p0932b05║　　　　大總持寺沙門辯機撰
T51n2087_p0932b06║【○】　僧伽羅國(雖非印度之國路次附出)　茶建那補羅國
T51n2087_p0932b07║　摩訶剌他國　跋祿羯(昌葉反)婆國
T51n2087_p0932b08║　摩臘婆國　阿吒釐國
T51n2087_p0932b09║　契吒國　伐臘毘國
T51n2087_p0932b10║　阿難陀補羅國　蘇剌他國
T51n2087_p0932b11║　瞿折羅國　鄔闍衍那國
T51n2087_p0932b12║　擲枳陀國　摩醯濕伐羅補羅國
T51n2087_p0932b13║　信度國　茂羅三部盧國
T51n2087_p0932b14║　缽伐多國　阿點婆翅羅國
T51n2087_p0932b15║　狼揭羅國
T51n2087_p0932b16║【CL125n1530_p0125b01】　波剌斯國(雖非印度之國路次附出舊曰波斯)　臂多勢羅國
T51n2087_p0932b17║　阿𮝈荼國　伐剌挐國
T51n2087_p0932b18║僧伽羅國。周七千餘里。國大都城周四十餘
T51n2087_p0932b19║里。土地沃壤氣序溫暑。稼穡時播花果具
T51n2087_p0932b20║繁。人戶殷盛家產富饒。其形卑黑其性獷烈。
T51n2087_p0932b21║好學尚德崇善勤福。此國本寶渚也。多有
T51n2087_p0932b22║珍寶棲止鬼神。其後南印度有一國王。女
T51n2087_p0932b23║娉鄰國。吉日送歸路逢師子。侍衛之徒棄女
T51n2087_p0932b24║逃難。女居輿中心甘喪命。時師子王負
T51n2087_p0932b25║女而去。入深山處幽谷。捕鹿採果以時
T51n2087_p0932b26║資給。既積歲月遂孕男女。形貌同人性種
T51n2087_p0932b27║畜也。男漸長大力格猛獸。年方弱冠人智斯
T51n2087_p0932b28║發。謂其母曰。我何謂乎。父則野獸母乃是
T51n2087_p0932b29║人。既非族類如何配偶。母乃述昔事以告
T51n2087_p0932c01║其子曰。人畜殊途宜速【CL125n1530_p0126a01】逃逝。母曰。我先
T51n2087_p0932c02║已逃不能自濟。其子於後逐師子父登
T51n2087_p0932c03║山踰嶺。察其遊止可以逃難。伺父去已
T51n2087_p0932c04║遂擔負母妹下趨人里。母曰。宜各慎密
T51n2087_p0932c05║勿說事源。人或知聞輕鄙我等。於是至
T51n2087_p0932c06║父本國。國非家族宗祀已滅。投寄邑人。人
T51n2087_p0932c07║謂之曰。爾曹何國人也。曰我本此國流離異
T51n2087_p0932c08║域。子母相攜來歸故里人皆哀愍更共資給。
T51n2087_p0932c09║其師子王還無所見。追戀男女憤恚既發。
T51n2087_p0932c10║便出山谷往來村邑。咆哮震吼暴害人物。
T51n2087_p0932c11║殘毒生類。邑人輒出遂取而殺。擊鼓吹貝
T51n2087_p0932c12║負弩持矛。群從成旅然後免害。其王懼
T51n2087_p0932c13║仁化之不洽也。乃縱獵者期於擒獲。王躬
T51n2087_p0932c14║率四兵眾以萬計。掩薄林藪彌跨山谷。師
T51n2087_p0932c15║子震吼人畜僻易。既不擒獲。尋復招募。其
T51n2087_p0932c16║有擒執師子除國患者。當酬重賞式旌
T51n2087_p0932c17║茂績。其子聞王之令。乃謂母曰。飢【CL125n1530_p0126b01】寒已甚
T51n2087_p0932c18║宜可應募。或有所得以相撫育。母曰。言不
T51n2087_p0932c19║可若是。彼雖畜也猶謂父焉。豈以艱辛
T51n2087_p0932c20║而興逆害。子曰。人畜異類禮義安在。既以
T51n2087_p0932c21║違阻此心何冀。乃袖小刀出應招募。是
T51n2087_p0932c22║時千眾萬騎雲屯霧合。師子踞在林中。人莫
T51n2087_p0932c23║敢近子即其前父遂馴伏。於是乎親愛忘
T51n2087_p0932c24║怒。乃剚刃於腹中。尚懷慈愛猶無忿毒。
T51n2087_p0932c25║乃至刳腹含苦而死。王曰。斯何人哉。若
T51n2087_p0932c26║此之異也。誘之以福利。震之以威禍。然
T51n2087_p0932c27║後具陳始末。備述情事。王曰。逆哉。父而尚
T51n2087_p0932c28║害況非親乎。畜種難馴兇情易動。除民之
T51n2087_p0932c29║害其功大矣。斷父之命其心逆矣。重賞
T51n2087_p0933a01║以酬其功。遠放以誅其逆。則國典不虧。王
T51n2087_p0933a02║言不貳。於是奘二大船多儲糧糗。母留在
T51n2087_p0933a03║國。周給賞功。子女各從一舟隨波飄蕩。
T51n2087_p0933a04║其男船泛海至此寶渚。見豐珍玉便於中
T51n2087_p0933a05║止。其【CL125n1530_p0127a01】後商人採寶復至渚中。乃殺其商主
T51n2087_p0933a06║留其子女。如是繁息子孫眾多。遂立君臣
T51n2087_p0933a07║以位上下。建都築邑據有疆域。以其先
T51n2087_p0933a08║祖擒執師子。因舉元功而為國號。其女船
T51n2087_p0933a09║者泛至波剌斯西。神鬼所魅產育群女。故
T51n2087_p0933a10║今西大女國是也。故師子國人形貌卑黑
T51n2087_p0933a11║方頤大顙。情性獷烈安忍鴆毒。斯亦猛獸
T51n2087_p0933a12║遺種。故其人多勇健。斯一說也。佛法所記則
T51n2087_p0933a13║曰。昔此寶洲大鐵城。中五百羅剎女之所居
T51n2087_p0933a14║也。城樓之上豎二高幢表吉凶之相。有吉
T51n2087_p0933a15║事吉幢動。有凶事凶幢動。恒伺商人至
T51n2087_p0933a16║寶洲者。便變為美女。持香華奏音樂。出迎
T51n2087_p0933a17║慰問誘入鐵城。樂讌會已而置鐵牢中。漸
T51n2087_p0933a18║取食之。時贍部洲有大商主僧伽者。其子字
T51n2087_p0933a19║僧伽羅。父既年老代知家務。與五百商人
T51n2087_p0933a20║【CL125n1530_p0127b01】入海採寶。風波飄蕩遇至寶洲。時羅剎女
T51n2087_p0933a21║望吉幢動。便齎香華鼓奏音樂。相攜迎候
T51n2087_p0933a22║誘入鐵城。商主于是對羅剎女王歡娛樂
T51n2087_p0933a23║會。自餘商侶各相配合。彌歷歲時皆生一
T51n2087_p0933a24║子。諸羅剎女情疏故人。欲幽之鐵牢更伺
T51n2087_p0933a25║商侶。時僧伽羅夜感惡夢知非吉祥。竊求
T51n2087_p0933a26║歸路遇至鐵牢乃聞悲號之聲。遂昇高
T51n2087_p0933a27║樹。問曰。誰相枸縶而此怨傷。曰爾不知
T51n2087_p0933a28║耶。城中諸女並是羅剎。昔誘我曹入城娛
T51n2087_p0933a29║樂。君既將至幽牢。我曹漸充所食。今已
T51n2087_p0933b01║太半。君等不久亦遭此禍。僧伽羅曰。當圖
T51n2087_p0933b02║何計可免危難。對曰。我聞海濱有一天馬。
T51n2087_p0933b03║至誠祈請必相濟渡。僧伽羅聞已竊告商
T51n2087_p0933b04║侶。共望海濱專精求救。是時天馬來告
T51n2087_p0933b05║人曰。爾輩各執我毛鬣不回顧者。我濟
T51n2087_p0933b06║汝曹越海免難。至贍部洲吉達鄉國。諸
T51n2087_p0933b07║商人奉指告。【CL125n1530_p0128a01】專一無貳執其髦鬣。天馬乃
T51n2087_p0933b08║騰驤雲路越濟海岸。諸羅剎女忽覺夫逃。
T51n2087_p0933b09║遞相告語。異其所去。各攜稚子凌虛往來。
T51n2087_p0933b10║知諸商人將出海濱。遂相召命飛行遠訪。
T51n2087_p0933b11║嘗未踰時遇諸商侶。悲喜俱至涕淚交流。
T51n2087_p0933b12║各掩泣而言曰。我惟感遇幸會良人。室家有
T51n2087_p0933b13║慶恩愛已久。而今遠棄妻子孤遺。悠悠此
T51n2087_p0933b14║心誰其能忍。幸願留顧相與還城。商人之
T51n2087_p0933b15║心未肯回慮。諸羅剎女策說無功。遂縱妖
T51n2087_p0933b16║媚備行矯惑。商侶愛戀情難堪忍。心疑去
T51n2087_p0933b17║留身皆退墮。羅剎諸女更相拜賀。與彼商
T51n2087_p0933b18║人攜持而去。僧伽羅者。智慧深固心無滯
T51n2087_p0933b19║累。得越大海免斯危難。時羅剎女王空還
T51n2087_p0933b20║鐵城。諸女謂曰。汝無智略為夫所棄。既
T51n2087_p0933b21║寡藝能宜勿居此。時羅剎女王持所生
T51n2087_p0933b22║子飛至僧伽羅前。縱極媚惑誘請令還。僧
T51n2087_p0933b23║伽羅口誦神【CL125n1530_p0128b01】咒手揮利劍。叱而告曰。汝是
T51n2087_p0933b24║羅剎我乃是人。人鬼異路非其匹合。若苦
T51n2087_p0933b25║相逼當斷汝命。羅剎女知誘惑之不遂也。
T51n2087_p0933b26║凌虛而去至僧伽羅家。詐其父僧伽曰。我
T51n2087_p0933b27║是某國王女。僧伽羅娶我為妻生一子矣。
T51n2087_p0933b28║齎持寶貨來還鄉國。泛海遭風舟楫漂
T51n2087_p0933b29║沒。唯我子母及僧伽羅僅而獲濟。山川道阻
T51n2087_p0933c01║凍餧艱辛。一言忤意遂見棄遺。詈言不遜
T51n2087_p0933c02║罵為羅剎。歸則家國遼遠。止則孤遺羈旅。
T51n2087_p0933c03║進退無依敢陳情事。僧伽曰。誠如所言宜
T51n2087_p0933c04║時即入室。居未久僧伽羅至。父謂之曰。
T51n2087_p0933c05║何重財寶而輕妻子。僧伽羅曰。此羅剎女
T51n2087_p0933c06║也。則以先事具白父母。而親宗戚屬咸事
T51n2087_p0933c07║驅逐。時羅剎女遂以訴王。王欲罪僧伽羅。
T51n2087_p0933c08║僧伽羅曰。羅剎之女情多妖惑。王以為不
T51n2087_p0933c09║誠也。而情悅其淑美。謂僧伽羅曰。必棄
T51n2087_p0933c10║此女今留後宮。【CL125n1530_p0129a01】僧伽羅曰。恐為災禍。斯既
T51n2087_p0933c11║羅剎食唯血肉。王不聽僧伽羅之言。遂納
T51n2087_p0933c12║為妻。其後夜分飛還寶渚。召餘五百羅剎
T51n2087_p0933c13║鬼女共至王宮。以毒咒術殘害宮中。凡諸
T51n2087_p0933c14║人畜食肉飲血。持其餘屍還歸寶渚。旦日
T51n2087_p0933c15║群臣朝集王門閉而不開。候聽久之不聞
T51n2087_p0933c16║人語。於是排其戶闢其門。相從趨進遂至
T51n2087_p0933c17║宮庭。闃其無人唯有骸骨。群官僚佐相顧
T51n2087_p0933c18║失圖。悲號慟哭莫測禍源。僧伽羅具告始
T51n2087_p0933c19║末。臣庶信然禍自招矣。於是國輔老臣群
T51n2087_p0933c20║官宿將。歷問明德推據崇高。咸仰僧伽羅
T51n2087_p0933c21║之福智也。乃相議曰。夫君人者豈苟且哉。
T51n2087_p0933c22║先資福智次體明哲。非福智無以亨寶
T51n2087_p0933c23║位。非明哲何以理機務。僧伽羅者斯其人
T51n2087_p0933c24║矣。夢察禍機感應天馬。忠以諫主智足
T51n2087_p0933c25║謀身。曆運在茲惟新成詠。眾庶樂推尊立
T51n2087_p0933c26║為王。僧伽羅辭【CL125n1530_p0129b01】不獲免。允執其中。恭揖
T51n2087_p0933c27║群官。遂即王位。於是沿革前弊表式賢
T51n2087_p0933c28║良。乃下令曰。吾先商侶在羅剎國。死生莫
T51n2087_p0933c29║測善惡不分。今將救難。宜整兵甲。拯危
T51n2087_p0934a01║恤患。國之福也。收珍藏寶國之利也。於
T51n2087_p0934a02║是治兵浮海而往。時鐵城上凶幢遂動。諸
T51n2087_p0934a03║羅剎女睹而惶怖。便縱妖媚出迎誘誑。王素
T51n2087_p0934a04║知其詐。令諸兵士。口誦神咒。身奮武威。諸
T51n2087_p0934a05║羅剎女蹎墜退敗。或逃隱孤島。或沈溺洪
T51n2087_p0934a06║流。於是毀鐵城破鐵牢。救得商人多獲
T51n2087_p0934a07║珠寶。招募黎庶遷居寶洲。建都築邑遂
T51n2087_p0934a08║有國焉。因以王名而為國號。僧伽羅者。則
T51n2087_p0934a09║釋迦如來本生之事也。
T51n2087_p0934a10║僧伽羅國。先時唯宗淫祀。佛去世後第一
T51n2087_p0934a11║百年。無憂王弟摩醯因陀羅。捨離欲愛志
T51n2087_p0934a12║求聖果。得六神通具八解脫。足步虛空來
T51n2087_p0934a13║遊此國。【CL125n1530_p0130a01】弘宣正法流布遺教。自茲已降風
T51n2087_p0934a14║俗淳信。伽藍數百所。僧徒二萬餘人。遵行
T51n2087_p0934a15║大乘上座部法。佛教至後二百餘年各擅專
T51n2087_p0934a16║門。分成二部。一曰摩訶毘訶羅住部。斥大
T51n2087_p0934a17║乘習小教。二曰阿跋邪祇釐住部。學兼二
T51n2087_p0934a18║乘弘演三藏。僧徒乃戒行貞潔定慧凝明。
T51n2087_p0934a19║儀範可師濟濟如也。王宮側有佛牙精舍。高
T51n2087_p0934a20║數百尺。瑩以珠珍飾之奇寶。精舍上建表
T51n2087_p0934a21║柱。置缽曇摩羅加大寶。寶光赫奕聯暉照
T51n2087_p0934a22║曜。晝夜遠望爛若明星。王以佛牙日三灌
T51n2087_p0934a23║洗香水香末。或濯或焚。務極珍奇。式修供
T51n2087_p0934a24║養。
T51n2087_p0934a25║【CL125n1530_p0131a13】佛牙精舍側有小精舍。亦以眾寶而為瑩
T51n2087_p0934a26║飾。中有金佛像。此國先王等身而鑄。肉髻則
T51n2087_p0934a27║貴寶飾焉。其後有盜伺欲竊取。而重門周檻
T51n2087_p0934a28║衛【CL125n1530_p0131b01】守清切。盜乃鑿通孔道入精舍而穴之。
T51n2087_p0934a29║遂欲取寶像漸高遠。其盜既不果求。退而
T51n2087_p0934b01║歎曰。如來在昔修菩薩行。起廣大心發弘
T51n2087_p0934b02║誓願。上自身命下至國城。悲愍四生周
T51n2087_p0934b03║給一切。今者如何遺像吝寶。靜言於此不
T51n2087_p0934b04║明昔行。像乃俯首而授寶焉。是盜得已尋
T51n2087_p0934b05║持貨賣。人或見者咸謂之曰。此寶乃先王金
T51n2087_p0934b06║佛像頂髻寶也。爾從何獲來此鬻賣。遂擒以
T51n2087_p0934b07║白王。王問所從得。盜曰。佛自與我我非盜
T51n2087_p0934b08║也。王以為不誠。命使觀驗像猶俯首。王睹
T51n2087_p0934b09║聖靈信心淳固。不罪其人重贖其寶。莊嚴
T51n2087_p0934b10║像髻重置頂焉。像因俯首以至於今。
T51n2087_p0934b11║王宮側建大廚。日營萬八千僧食。食時既
T51n2087_p0934b12║至。僧徒持缽受饌。既得食已各還其居。
T51n2087_p0934b13║自佛教流被建斯供養。子孫承統繼業至
T51n2087_p0934b14║今。十數年【CL125n1530_p0132a01】來國中政亂。未有定主乃廢斯
T51n2087_p0934b15║業。
T51n2087_p0934b16║國濱海隅地產珍寶。王親祠祭神呈奇貨。都
T51n2087_p0934b17║人士子往來求採。稱其福報所獲不同。隨
T51n2087_p0934b18║得珠璣賦稅有科。
T51n2087_p0934b19║國東南隅有䮚(勒蹬反)迦山。巖谷幽峻神鬼遊
T51n2087_p0934b20║舍。在昔如來於此說䮚迦經(舊曰楞伽經訛也)。
T51n2087_p0934b21║國南浮海數千里至那羅稽羅洲。洲人卑
T51n2087_p0934b22║小。長餘三尺。人身鳥喙既無穀稼。唯食椰
T51n2087_p0934b23║子。
T51n2087_p0934b24║那羅稽羅洲西浮海數千里。孤島東崖有
T51n2087_p0934b25║石佛像。高百餘尺。東面坐。以月愛珠為肉
T51n2087_p0934b26║髻。月將回照水即懸流。滂霈崖嶺臨注谿
T51n2087_p0934b27║壑。時有商侶遭風飄浪。隨波泛濫遂至孤
T51n2087_p0934b28║島。海鹹不可以飲。渴乏者久之。是時月
T51n2087_p0934b29║十五日也。像頂流水眾皆獲濟。以為至誠所
T51n2087_p0934c01║感靈聖拯之。於即留停遂經數日。每月
T51n2087_p0934c02║隱高巖其水不流。時商【CL125n1530_p0132b01】主曰。未必為濟我
T51n2087_p0934c03║曹而流水也。嘗聞月愛珠月光照即水流注
T51n2087_p0934c04║耳。將非佛像頂上有此寶耶。遂登崖而
T51n2087_p0934c05║視之。乃以月愛殊為像肉髻當見其人
T51n2087_p0934c06║說其始末。
T51n2087_p0934c07║國西浮海數千里至大寶洲。無人居止唯
T51n2087_p0934c08║神棲宅。靜夜遙望光燭山水。商人往之者
T51n2087_p0934c09║多矣。咸無所得。自達羅毘荼國北入林
T51n2087_p0934c10║野中。歷孤城過小邑。凶人結黨作害羈旅。
T51n2087_p0934c11║行二千餘里至荼建那補羅國(南印度境)。
T51n2087_p0934c12║荼建那補羅國。周五千餘里。國大都城周
T51n2087_p0934c13║三十餘里。土地膏腴稼穡滋盛。氣序溫暑風
T51n2087_p0934c14║俗躁烈。形貌黧黑情性獷暴。好學業尚
T51n2087_p0934c15║德藝。伽藍百餘所。僧徒萬餘人。大小二乘
T51n2087_p0934c16║兼功綜習。天祠數百異道雜居。
T51n2087_p0934c17║王宮城側有大伽藍。僧徒三百餘人。寔唯
T51n2087_p0934c18║俊彥也。其伽藍大精舍。高百餘尺。中有一
T51n2087_p0934c19║切義成【CL125n1530_p0133a01】太子寶冠。高減二尺。飾以寶珍盛
T51n2087_p0934c20║以寶函。每至齋日出置高座。香花供養時
T51n2087_p0934c21║放光明。
T51n2087_p0934c22║城側大伽藍中有精舍。高五十餘尺。中有刻
T51n2087_p0934c23║檀慈氏菩薩像。高十餘尺。或至齋日神光
T51n2087_p0934c24║照燭。是聞二百億羅漢之所造也。
T51n2087_p0934c25║城北不遠有多羅樹林。周三十餘里。其葉長
T51n2087_p0934c26║廣其色光潤。諸國書寫莫不採用。林中
T51n2087_p0934c27║有窣堵波。是過去四佛坐及經行遺跡之所。
T51n2087_p0934c28║其側則有聞二百億羅漢遺身舍利窣堵波
T51n2087_p0934c29║也。
T51n2087_p0935a01║城東不遠有窣堵波。基已傾陷。餘高三丈。
T51n2087_p0935a02║聞諸先志曰。此中有如來舍利。或至齋
T51n2087_p0935a03║日時燭靈光。在昔如來於此說法。現神通
T51n2087_p0935a04║力度諸群生。
T51n2087_p0935a05║城西南不遠有窣堵波。高百餘尺。無憂王之
T51n2087_p0935a06║所建也。是聞二百億羅漢。於此現大神通
T51n2087_p0935a07║化度眾生。傍有伽藍。唯餘基趾。是彼羅漢
T51n2087_p0935a08║之【CL125n1530_p0133b01】所建也。從此西北入大林野。猛獸暴害
T51n2087_p0935a09║群盜兇殘。行二千四五百里至摩訶剌侘
T51n2087_p0935a10║國(南印度境)。
T51n2087_p0935a11║摩訶剌侘國。周六千餘至。國大都城西臨大
T51n2087_p0935a12║河。周三十餘里。土地沃壤稼穡殷盛。氣序溫
T51n2087_p0935a13║暑風俗淳質。其形偉大其性傲逸。有恩必報
T51n2087_p0935a14║有怨必復。人或陵辱殉命以讎。窘急投
T51n2087_p0935a15║分忘身以濟。將復怨也必先告之。各被
T51n2087_p0935a16║堅甲然後爭鋒。臨陣逐北不殺已降。兵
T51n2087_p0935a17║將失利無所刑罰。賜之女服感激自死。國
T51n2087_p0935a18║養勇士有數百人。每將決戰飲酒酣醉。一
T51n2087_p0935a19║人摧鋒萬夫挫銳。遇人肆害國刑不加。
T51n2087_p0935a20║每出遊行擊鼓前導。復𩚅暴象凡數百
T51n2087_p0935a21║頭。將欲陣戰亦先飲酒。群馳蹈踐前無堅
T51n2087_p0935a22║敵。其王恃此人象輕陵鄰國。王剎帝利
T51n2087_p0935a23║種也。名補羅稽舍。謀猷弘遠仁慈廣被。臣
T51n2087_p0935a24║下事之盡其忠矣。今戒日大王東征西伐【CL125n1530_p0134a01】遠
T51n2087_p0935a25║賓邇肅。唯此國人獨不臣伏。屢率五印度
T51n2087_p0935a26║甲兵。及募召諸國烈將。躬往討伐猶未克
T51n2087_p0935a27║勝。其兵也如此。其俗也如彼。人知好學邪
T51n2087_p0935a28║正兼崇。伽藍百餘所。僧徒五千餘人。大小二
T51n2087_p0935a29║乘兼功綜習。天祠百數。異道甚多。
T51n2087_p0935b01║大城內外五窣堵波。並過去四佛坐及經行
T51n2087_p0935b02║遺跡之所。無憂王建也。自餘石磚諸窣堵波。
T51n2087_p0935b03║其數甚多難用備舉。
T51n2087_p0935b04║城南不遠有故伽藍。中有觀自在菩薩石
T51n2087_p0935b05║像。靈鑒潛被願求多果。
T51n2087_p0935b06║國東境有大山。疊嶺連障重巒絕巘。爰有伽
T51n2087_p0935b07║藍基于幽谷。高堂邃宇疏崖枕峰。重閣層
T51n2087_p0935b08║臺背巖而𭐋。阿折羅(唐言所行)阿羅漢所建。
T51n2087_p0935b09║羅漢西印度人也。其母既終觀生何趣。見
T51n2087_p0935b10║於此國受女人身。羅漢遂來至此。將欲
T51n2087_p0935b11║導化。隨機攝受。【CL125n1530_p0134b01】入里乞食。至母生家。女子
T51n2087_p0935b12║持食來施。乳便流汁。親屬既見以為不祥。
T51n2087_p0935b13║羅漢說本因緣。女子便證聖果。羅漢。感生
T51n2087_p0935b14║育之恩懷業緣之致。將酬厚德建此伽
T51n2087_p0935b15║藍。
T51n2087_p0935b16║伽藍大精舍。高百餘尺。中有石佛像。高七十
T51n2087_p0935b17║餘尺。上有石蓋七重。虛懸無綴。蓋間相去
T51n2087_p0935b18║各三尺餘。聞諸先志曰。斯乃羅漢願力之
T51n2087_p0935b19║所持也。或曰。神通之力。或曰。藥術之功。考
T51n2087_p0935b20║厥實錄未詳其致。精舍四周彫鏤石壁。作
T51n2087_p0935b21║如來在昔修菩薩行諸因地事。證聖果之
T51n2087_p0935b22║禎祥。入寂滅之靈應。巨細無遺備盡鐫鏤。
T51n2087_p0935b23║伽藍門外。南北左右。各一石象。聞之土俗
T51n2087_p0935b24║曰。此象時大聲吼。地為震動。昔陳那菩薩多
T51n2087_p0935b25║止此伽藍。自此西行千餘里。渡耐秣陀
T51n2087_p0935b26║阿至跋祿羯呫(昌葉反)婆國(南印度境)。
T51n2087_p0935b27║跋祿羯呫婆國。周二千四五百里。國大都城
T51n2087_p0935b28║【CL125n1530_p0135a01】周二十餘里。土地鹹鹵草木稀疏。煮海為鹽
T51n2087_p0935b29║利海為業。氣序暑熱回風飆起。土俗澆薄人
T51n2087_p0935c01║性詭詐。不知學藝邪正兼信。伽藍十餘所。
T51n2087_p0935c02║僧徒三百餘人。習學大乘上坐部法。天祠十
T51n2087_p0935c03║餘所。異道雜居。從此西北行二千餘里至
T51n2087_p0935c04║摩臘婆國(即南羅國南印度境)。
T51n2087_p0935c05║摩臘婆國。周六千餘里。國大都城周三十
T51n2087_p0935c06║餘里。據莫醯河東南。土地膏腴稼穡殷盛。
T51n2087_p0935c07║草木榮茂花果繁實。特宜宿麥多食餅糗。
T51n2087_p0935c08║人性善順大抵聰敏。言辭雅亮學藝優深。
T51n2087_p0935c09║五印度境兩國重學。西南摩臘婆國。東北摩
T51n2087_p0935c10║揭陀國。貴德尚仁明敏強學。而此國也邪
T51n2087_p0935c11║正雜信。伽藍數百所。僧徒二萬餘人。習學小
T51n2087_p0935c12║乘正量部法。天祠數百。異道寔眾。多是塗灰
T51n2087_p0935c13║之侶也。國志曰。六十年前王號尸羅阿迭
T51n2087_p0935c14║多(唐言戒日)。機慧高【CL125n1530_p0135b01】明才學贍敏。愛育四生敬崇
T51n2087_p0935c15║三寶。始自誕靈洎乎沒齒。貌無瞋色手
T51n2087_p0935c16║不害生。象馬飲水漉而後𩚅。恐傷水性也。
T51n2087_p0935c17║其仁慈如此。在位五十餘年。野獸狎人。舉
T51n2087_p0935c18║國黎庶咸不殺害。居宮之側建立精舍。窮
T51n2087_p0935c19║諸工巧備盡莊嚴。中作七佛世尊之像。每
T51n2087_p0935c20║歲恒設無遮大會。招集四方僧徒。修施四
T51n2087_p0935c21║事供養。或以三衣道具。或以七寶珍奇。奕
T51n2087_p0935c22║世相承美業無替。
T51n2087_p0935c23║大城西北二十餘里至婆羅門邑。傍有陷坑。
T51n2087_p0935c24║秋夏淫滯彌淹旬日。雖納眾流而無積水。
T51n2087_p0935c25║其傍又建小窣堵波。聞諸先志曰。昔者大
T51n2087_p0935c26║慢婆羅門生身陷入地獄之處。昔此邑中有
T51n2087_p0935c27║婆羅門。生知博物學冠時彥。內外典籍究極
T51n2087_p0935c28║幽微。曆數玄文若視諸掌。風範清高令問
T51n2087_p0935c29║遐被。王甚珍敬國人宗重。門人千數味道
T51n2087_p0936a01║欽風。每而【CL125n1530_p0136a01】言曰。吾為世出述聖導凡。先
T51n2087_p0936a02║賢後哲無與我比。彼大自在天婆藪天那羅
T51n2087_p0936a03║延天佛世尊者。人皆風靡祖述其道。莫不圖
T51n2087_p0936a04║形競修祇敬。我今德踰於彼名擅於時。
T51n2087_p0936a05║不有所異其何以顯。遂用赤栴檀刻作
T51n2087_p0936a06║大自在天婆藪天那羅延天佛世尊等像。為
T51n2087_p0936a07║座四足。凡有所至負以自隨。其慢傲也如
T51n2087_p0936a08║此。時西印度有苾芻跋陀羅縷支(唐言賢愛)。妙
T51n2087_p0936a09║極因明深窮異論。道風淳粹戒香郁烈。少
T51n2087_p0936a10║欲知足無求於物。聞而歎曰。惜哉。時無人
T51n2087_p0936a11║矣。令彼愚夫敢行兇德。於是荷錫遠遊
T51n2087_p0936a12║來至此國。以其宿心具白於王。王見弊
T51n2087_p0936a13║服心未之敬。然高其志強為之禮。遂設
T51n2087_p0936a14║論座。告婆羅門曰。婆羅門聞而笑曰。彼何
T51n2087_p0936a15║人斯敢懷此志。命其徒屬來就論場。數百
T51n2087_p0936a16║千眾前後侍聽。賢愛服弊故衣敷草而坐。
T51n2087_p0936a17║彼婆羅門踞所持【CL125n1530_p0136b01】座。非斥正法敷述邪宗。
T51n2087_p0936a18║苾芻清辯若流循環往復。婆羅門久而謝屈。
T51n2087_p0936a19║王乃謂曰。久濫虛名罔上惑眾。先典有
T51n2087_p0936a20║記論負當戮。欲以鑪鐵令其坐上。婆羅
T51n2087_p0936a21║門窘迫乃歸命求救。賢愛愍之。乃請王曰。
T51n2087_p0936a22║大王。仁禮遠洽頌聲載途。當布慈育勿
T51n2087_p0936a23║行殘酷。恕其不逮唯所去就。王令乘驢
T51n2087_p0936a24║巡告城邑。婆羅門恥其戮辱發憤歐血。
T51n2087_p0936a25║苾芻聞已往慰之曰爾學苞內外聲聞遐
T51n2087_p0936a26║邇。榮辱之事進退當明。夫名者何實乎。婆羅
T51n2087_p0936a27║門憤恚深詈苾芻。謗毀大乘。輕蔑先聖。言
T51n2087_p0936a28║聲未靜。地便拆裂生身墜陷。遺跡斯在。自
T51n2087_p0936a29║此西南入海交西北行二千四五百里至
T51n2087_p0936b01║阿吒釐國(南印度境)。
T51n2087_p0936b02║阿吒釐國周六千餘里。國大都城周二十餘
T51n2087_p0936b03║里。居人殷盛珍寶盈積。稼穡雖備興販為
T51n2087_p0936b04║業。土地沙鹵花果稀少。出胡椒樹。樹葉若
T51n2087_p0936b05║蜀椒【CL125n1530_p0137a01】也。出薰陸香樹。樹葉若棠梨也。氣序
T51n2087_p0936b06║熱多風埃。人性澆薄貴財賤德。文字語言儀
T51n2087_p0936b07║形法則大同摩臘婆國多不信福。縱有信
T51n2087_p0936b08║者宗事天神。祠館十餘所。異道雜居。從摩
T51n2087_p0936b09║臘婆國西北行三日至契吒國(南印度境)。
T51n2087_p0936b10║契吒國。周三千餘里。國大都城周二十餘里。
T51n2087_p0936b11║人戶殷盛家室富饒。無大君長役屬摩臘婆
T51n2087_p0936b12║國。風土物產遂同其俗。伽藍十餘所。僧徒千
T51n2087_p0936b13║餘人。大小二乘兼功習學。天祠數十。外道眾
T51n2087_p0936b14║多。從此北行千餘里至伐臘毘國(即比羅羅國。
T51n2087_p0936b15║南印度境)。
T51n2087_p0936b16║伐臘毘國。周六千餘里。國大都城周三十餘
T51n2087_p0936b17║里。土地所產氣序所宜。風俗人性同摩臘婆
T51n2087_p0936b18║國。居人殷盛家室富饒。積財百億者。乃有
T51n2087_p0936b19║百餘室矣。遠方奇貨多聚其國。伽藍百餘
T51n2087_p0936b20║所。僧【CL125n1530_p0137b01】徒六千餘人。多學小乘正量部法。天祠
T51n2087_p0936b21║數百。異道寔多。如來在世屢遊此國。故無憂
T51n2087_p0936b22║王於佛所止。皆樹旌表建窣堵波。過去三
T51n2087_p0936b23║佛坐及經行說法之處遺跡相間。今王剎帝
T51n2087_p0936b24║利種也。即昔摩臘婆國尸羅阿迭多王之姪。
T51n2087_p0936b25║今羯若鞠闍國尸羅阿迭多王之子。婿號杜
T51n2087_p0936b26║魯婆跋吒(唐言常叡)。情性躁急智謀淺近。然而
T51n2087_p0936b27║淳信三寶。歲設大會七日。以殊珍上味供
T51n2087_p0936b28║養僧眾。三衣醫藥之價。七寶奇貴之珍。既以
T51n2087_p0936b29║總施倍價酬贖。貴德尚賢遵道重學。遠
T51n2087_p0936c01║方高僧特加禮敬。去城不遠有大伽藍。阿
T51n2087_p0936c02║折羅阿羅漢之所建立。德慧堅慧菩薩之所
T51n2087_p0936c03║遊止。於中制論並盛流布。自此西北行
T51n2087_p0936c04║七百餘里至阿難陀補羅國(西印度境)。
T51n2087_p0936c05║阿難陀補羅國。周二千餘里。國大都城周二
T51n2087_p0936c06║【CL125n1530_p0138a01】十餘里。人戶殷盛家室富饒。無大君長役
T51n2087_p0936c07║屬摩臘婆國。土宜氣序。文字法則遂亦同焉。
T51n2087_p0936c08║伽藍十餘所。僧徒減千人。習學小乘正量
T51n2087_p0936c09║部法。天祠數十。異道雜居。從伐臘毘國西
T51n2087_p0936c10║行五百餘里至蘇剌佗國(西印度境)。
T51n2087_p0936c11║蘇剌佗國。周四千餘里。國大都城周三十餘
T51n2087_p0936c12║里。西據莫醯河。居人殷盛家產富饒。役屬
T51n2087_p0936c13║伐臘毘國。地土鹹鹵花果希少。寒暑雖均風
T51n2087_p0936c14║飄不靜。土俗澆薄。人性輕躁。不好學藝邪
T51n2087_p0936c15║正兼信。伽藍五十餘所。僧徒三千餘人。多學
T51n2087_p0936c16║大乘上座部法。天祠百餘所。異道雜居。國當
T51n2087_p0936c17║西海之路。人皆資海之利。興販為業貿遷
T51n2087_p0936c18║有無。去城不遠有郁鄯多山。頂有伽藍。
T51n2087_p0936c19║房宇廊廡多疏崖嶺。林樹鬱茂泉流交境。
T51n2087_p0936c20║聖賢之所遊止靈仙之所集往。從伐臘毘
T51n2087_p0936c21║國北行千八百【CL125n1530_p0138b01】餘里至瞿折羅國(西印度境)。
T51n2087_p0936c22║瞿折羅國。周五千餘里。國大都城號毘羅摩
T51n2087_p0936c23║羅。周三十餘里。土宜風俗同蘇剌佗國。居人
T51n2087_p0936c24║殷盛家產富饒。多事外道少信佛法。伽藍
T51n2087_p0936c25║一所。僧百餘人。習學小乘教說一切有部。
T51n2087_p0936c26║天祠數十。異道雜居。王剎帝利種也。年在
T51n2087_p0936c27║弱冠智勇高遠。深信佛法高尚異能。從
T51n2087_p0936c28║此東南行二千八百餘里至鄔闍衍那國
T51n2087_p0936c29║(南印度境)。
T51n2087_p0937a01║鄔闍衍那國。周六千餘里。國大都城周三十
T51n2087_p0937a02║餘里。土宜風俗同蘇剌侘國。居人殷盛家室
T51n2087_p0937a03║富饒。伽藍數十所多以圮壞。存者三五。僧徒
T51n2087_p0937a04║三百餘人。大小二乘兼功習學。天祠數十。
T51n2087_p0937a05║異道雜居。王婆羅門種也。博覽邪書不信
T51n2087_p0937a06║正法。去城不遠有窣堵波。無憂王作地
T51n2087_p0937a07║獄之處。從此東北行千餘里至擲枳陀國
T51n2087_p0937a08║(南印度境)。
T51n2087_p0937a09║【CL125n1530_p0139a01】擲枳陀國。周四千餘里。國大都城周十五六
T51n2087_p0937a10║里。土稱沃壤稼穡滋植。宜菽麥多華果。氣
T51n2087_p0937a11║序調暢人性善順。多信外道少敬佛法。伽
T51n2087_p0937a12║藍數十。少有僧徒。天祠十餘所。外道千餘
T51n2087_p0937a13║人。王婆羅門種也。篤信三寶尊重有德。諸
T51n2087_p0937a14║方博達之士多集此國。從此北行九百餘
T51n2087_p0937a15║里至摩醯濕伐羅補羅國(中印度境)。
T51n2087_p0937a16║摩醯濕伐羅補羅國。周三千餘里。國大都城
T51n2087_p0937a17║周三十餘里。土宜風俗同鄔闍衍那國。宗敬
T51n2087_p0937a18║外道不信佛法。天祠數十。多是塗灰之侶。
T51n2087_p0937a19║王婆羅門種也。不甚敬信佛法。從此還至
T51n2087_p0937a20║瞿折羅國。復北行荒野險磧經千九百餘
T51n2087_p0937a21║里。渡信度大河至信度國(西印度境)。
T51n2087_p0937a22║信度國周七千餘里。國大都城號毘苫婆補
T51n2087_p0937a23║羅。周三十餘里。宜穀稼豐宿麥。出金
T51n2087_p0937a24║銀鋀石【CL125n1530_p0139b01】宜牛羊橐駝騾畜之屬。橐駝卑小。
T51n2087_p0937a25║唯有一峰。多出赤鹽。色如赤石。白鹽黑鹽
T51n2087_p0937a26║及白石鹽等。異域遠方以之為藥。人性剛烈
T51n2087_p0937a27║而質直。數鬥諍多誹讟。學不好博。深信佛
T51n2087_p0937a28║法。伽藍數百所。僧徒萬餘人。並學小乘正量
T51n2087_p0937a29║部法。大抵懈怠性行弊穢。其有精勤賢善之
T51n2087_p0937b01║徒。獨處閑寂遠跡山林。夙夜匪懈多證聖
T51n2087_p0937b02║果。天祠三十餘所。異道雜居。王戍陀羅種也。
T51n2087_p0937b03║性淳質敬佛法。如來在昔頗遊此國。故無憂
T51n2087_p0937b04║王於聖跡處建窣堵波數十所。烏波鞠多
T51n2087_p0937b05║大阿羅漢。屢遊此國演法開導。所止之處
T51n2087_p0937b06║皆旌遺跡。或建僧伽藍。或樹窣堵波。往往
T51n2087_p0937b07║間起可略而言。
T51n2087_p0937b08║信度河側千餘里。陂澤間有數百千戶。於此
T51n2087_p0937b09║宅居。其性剛烈唯殺是務。牧牛自活無所
T51n2087_p0937b10║係命。若男若女無貴無賤。剃鬚髮服袈
T51n2087_p0937b11║裟。像類【CL125n1530_p0140a01】苾芻而行俗事。專執小見非斥
T51n2087_p0937b12║大乘。聞諸先志曰。昔此地民庶安忍但
T51n2087_p0937b13║事凶殘。時有羅漢愍其顛墜。為化彼故乘
T51n2087_p0937b14║虛而來。現大神通示希有事。令眾信受
T51n2087_p0937b15║漸導言教。諸人敬悅願奉指誨。羅漢知眾
T51n2087_p0937b16║心順為授三歸。息其兇暴悉斷生殺。剃
T51n2087_p0937b17║髮染衣恭行法教。年代浸遠世易時移。守
T51n2087_p0937b18║善既虧餘風不殄。雖服法衣嘗無戒善。子
T51n2087_p0937b19║孫奕世習以成俗。從此東行九百餘里。渡
T51n2087_p0937b20║信度河東岸至茂羅三部盧國(西印度境)。
T51n2087_p0937b21║茂羅三部盧國。周四千餘里。國大都城周三
T51n2087_p0937b22║十餘里。居人殷盛家室富饒。役屬磔迦國。土
T51n2087_p0937b23║田良沃氣序調順。風俗質直好學尚德。多
T51n2087_p0937b24║事天神少信佛法。伽藍十餘所。多已圮壞。
T51n2087_p0937b25║少有僧徒。學無專習。天祠八所。異道雜居。
T51n2087_p0937b26║有日天祠莊嚴甚麗。其日天像鑄以黃金
T51n2087_p0937b27║飾以奇寶。【CL125n1530_p0140b01】靈鑒幽通神功潛被。女樂遞奏明
T51n2087_p0937b28║炬繼日。香花供養初無廢絕正印度國諸王
T51n2087_p0937b29║豪族。莫不於此捨施珍寶建立福舍。以
T51n2087_p0937c01║飲食醫藥給濟貧病。諸國之人來此求願
T51n2087_p0937c02║常有千數。天詞四周池沼花林甚可遊賞。從
T51n2087_p0937c03║此東北行七百餘里至缽伐多國(北印度境)。
T51n2087_p0937c04║缽伐多國。周五千餘里。國大都城周二十餘
T51n2087_p0937c05║里。居人殷盛役屬磔迦國。多早稻宜宿
T51n2087_p0937c06║麥。氣序調適風俗質直。人性躁急言含鄙
T51n2087_p0937c07║辭。學藝深博邪正雜信。伽藍十餘所。僧徒
T51n2087_p0937c08║千餘人。大小二乘兼功習學。四窣堵波。無憂
T51n2087_p0937c09║王之所建也。天祠二十。異道雜居。城側有
T51n2087_p0937c10║大伽藍。僧徒百餘人。並學大乘教即是昔慎
T51n2087_p0937c11║那弗呾羅(唐言最勝子)論師。於此製瑜伽師地釋
T51n2087_p0937c12║論。亦是賢愛論師德光論師本出家處。此大
T51n2087_p0937c13║伽藍為天火【CL125n1530_p0141a01】所燒摧殘荒圮。從信度國西
T51n2087_p0937c14║南。行千五六百里至阿點婆翅羅國(西印度境)。
T51n2087_p0937c15║阿點婆翅羅國。周五千餘里。國大都城號朅
T51n2087_p0937c16║䶩濕伐羅。周三十餘里。僻在西境。臨信度
T51n2087_p0937c17║河鄰大海濱。屋宇莊嚴多有珍寶。近無君
T51n2087_p0937c18║長統屬信度國。地下濕土斥鹵。穢草荒茂疇
T51n2087_p0937c19║壟少墾。穀稼雖備宿麥特豐。氣序微寒風
T51n2087_p0937c20║飈勁烈。宜牛羊橐駝騾畜之類人性暴急
T51n2087_p0937c21║不好習學。語言微異中印度。其俗淳質敬
T51n2087_p0937c22║崇三寶。伽藍八十餘所。僧徒五千餘人。多學
T51n2087_p0937c23║小乘正量部法。天祠十所。多是塗灰外道之
T51n2087_p0937c24║所居止。城中有大自在天祠。祠宇彫飾天像
T51n2087_p0937c25║靈鑒。塗灰外道遊舍其中。在昔如來頗遊此
T51n2087_p0937c26║國。說法度人。導凡利俗。故無憂王於聖
T51n2087_p0937c27║跡處建六窣堵波焉。從此西行減二千里
T51n2087_p0937c28║至狼揭羅國(西印度境)。
T51n2087_p0937c29║【CL125n1530_p0141b01】狼揭羅國。東西南北各數千里。國大都城周
T51n2087_p0938a01║三十餘里。號窣菟黎濕伐羅。土地沃潤稼
T51n2087_p0938a02║穡滋盛。氣序風俗同阿點婆翅羅國。居人殷
T51n2087_p0938a03║盛多諸珍寶。臨大海濱。入西女國之路也。
T51n2087_p0938a04║無大君長。據川自立不相承命。役屬波剌
T51n2087_p0938a05║斯國。文字大同印度。語言少異邪正兼信。伽
T51n2087_p0938a06║藍百餘所僧徒六千餘人。大小二乘兼功習
T51n2087_p0938a07║學。天祠數百所。塗灰外道其徒極眾。城中有
T51n2087_p0938a08║大自在天祠莊嚴壯麗。塗灰外道之所宗事。
T51n2087_p0938a09║自此西北至波剌斯國(雖非印度之國路次付見舊曰波斯略也)。
T51n2087_p0938a10║波剌斯國。周數萬里。國大都城號蘇剌薩儻
T51n2087_p0938a11║那。周四十餘里。川土既多氣序亦異。大抵
T51n2087_p0938a12║溫也引水為田。人戶富饒出金鋀石頗胝
T51n2087_p0938a13║水精奇珍異寶。工織大錦細褐[((木-(企-止)+皕)/大)*毛]毹之類。
T51n2087_p0938a14║多善馬橐駝。貨用大銀錢。人性躁暴俗無
T51n2087_p0938a15║禮義。文【CL125n1530_p0142a01】字語言異於諸國。無學藝多工
T51n2087_p0938a16║技。凡諸造作鄰境所重。婚姻雜亂死多棄
T51n2087_p0938a17║屍。其形偉大齊髮露頭。衣皮褐服錦㲲。
T51n2087_p0938a18║戶課賦稅人四銀錢。天祠甚多。提那跋外道
T51n2087_p0938a19║之徒為所宗也。伽藍二三。僧徒數百。並學
T51n2087_p0938a20║小乘教說一切有部法。釋迦佛缽在此王宮。
T51n2087_p0938a21║國東境有鶴秣城。內城不廣。外郭周六十
T51n2087_p0938a22║餘里。居人眾家產富。西北接拂懍國。境壤
T51n2087_p0938a23║風俗同波剌斯。形貌語言稍有乖異。多珍
T51n2087_p0938a24║寶亦富饒也。拂懍國西南海島有西女國。皆
T51n2087_p0938a25║是女人略無男子。多諸珍貨附拂懍國。
T51n2087_p0938a26║故拂懍王歲遣丈夫配焉。其俗產男皆不
T51n2087_p0938a27║舉也。自阿點婆翅羅國。北行七百餘里至
T51n2087_p0938a28║臂多縶羅國(西印度境)。
T51n2087_p0938a29║臂多縶羅國。周三千餘里。國大都城周二十
T51n2087_p0938b01║餘里。居人殷盛。無大君長。役屬信度國。土
T51n2087_p0938b02║地【CL125n1530_p0142b01】沙鹵寒風淒勁。多宿麥少花果。而風俗
T51n2087_p0938b03║獷暴語異中印度。不好藝學然知淳信。
T51n2087_p0938b04║伽藍五十餘所。僧徒三千餘人。並學小乘正
T51n2087_p0938b05║量部法。天祠二十餘所。並塗灰外道也。城北
T51n2087_p0938b06║十五六里。大林中有窣堵波。高數百尺。無憂
T51n2087_p0938b07║王所建也。中有舍利時放光明。是如來昔
T51n2087_p0938b08║作仙人。為國王所害之處。此東不違有故
T51n2087_p0938b09║伽藍。是昔大迦多延那大阿羅漢之所建立。
T51n2087_p0938b10║其傍則有過去四佛座及經行遺跡之處。建
T51n2087_p0938b11║窣堵波以為旌表。從此東北行三百餘里
T51n2087_p0938b12║至阿軬荼國(西印度境)。
T51n2087_p0938b13║阿軬荼國。周二千四五百里。國大都城周二
T51n2087_p0938b14║十餘里。無大君長役屬信度國。土宜稼穡
T51n2087_p0938b15║宿麥特豐。花果少草木疏。氣序風寒人性獷
T51n2087_p0938b16║烈。言辭朴質不尚學業。然於三寶守心
T51n2087_p0938b17║淳信。伽藍二十餘所。僧徒二千餘人。多學小
T51n2087_p0938b18║乘正量【CL125n1530_p0143a01】部法。天祠五所。並塗灰外道也。城東
T51n2087_p0938b19║北不遠。大竹林中伽藍餘趾。是如來昔於
T51n2087_p0938b20║此處聽諸苾芻著亟縛屣(唐言靴)。傍有窣堵
T51n2087_p0938b21║波。無憂王所建也。基雖傾陷尚高百餘尺。
T51n2087_p0938b22║其傍精舍有青石立佛像。每至齋日或放
T51n2087_p0938b23║神光。次南八百餘步。林中有窣堵波。無憂王
T51n2087_p0938b24║之所建也。如來昔日止此。夜寒乃以三衣
T51n2087_p0938b25║重覆。至明旦開諸苾芻著複納衣。此林之
T51n2087_p0938b26║中有佛經行之處。又有諸窣堵波鱗次相
T51n2087_p0938b27║望。並過去四佛坐處也。其窣堵波中有如來
T51n2087_p0938b28║髮爪。每至齋日多放光明。從此東北行九
T51n2087_p0938b29║百餘里至伐剌拏國(西印度境)。
T51n2087_p0938c01║伐剌拏國。周四千餘里。國大都城周二十餘
T51n2087_p0938c02║里。居人殷盛役屬迦畢試國。地多山林稼
T51n2087_p0938c03║穡時播。氣序微寒風俗獷烈。性急暴志鄙
T51n2087_p0938c04║弊。語言少同中印度。邪正兼崇不好學藝。
T51n2087_p0938c05║伽藍數【CL125n1530_p0143b01】十。荒圮已多。僧徒三百餘人。並學大
T51n2087_p0938c06║乘法教。天祠五所。多塗灰外道也。城南不遠
T51n2087_p0938c07║有故伽藍。如來在昔於此說法。示教利喜
T51n2087_p0938c08║開悟含生。其側有過去四佛座及經行遺跡
T51n2087_p0938c09║之處。聞諸土俗曰。從此國西接稽畺那國。
T51n2087_p0938c10║居大山間川別立主。無大君長。多羊馬。
T51n2087_p0938c11║有善馬者其形姝大。諸國希種鄰境所
T51n2087_p0938c12║寶。復此西北。踰大山涉廣川。歷小城
T51n2087_p0938c13║邑行二千餘里。出印度境至漕矩吒國
T51n2087_p0938c14║(亦謂漕利國)。
T51n2087_p0938c15║大唐西域記卷第十一【○】【○】【○】【○】【○】【CL125n1530_p0144a01】【CL125n1530_p0144b01】
T51n2087_p0938c16║【□】
T51n2087_p0938c17║【CL125n1530_p0130a12】　僧伽羅國。古之師子國。又曰無憂國。即
T51n2087_p0938c18║　南印度。其地多奇寶。又名曰寶渚。昔釋迦
T51n2087_p0938c19║　牟尼佛化身名僧伽羅。諸德兼備。國人推
T51n2087_p0938c20║　尊為王。故國亦以僧伽羅為號也。以大神
T51n2087_p0938c21║　通力破大鐵【CL125n1530_p0130b01】城。滅羅剎女拯恤危難。于是
T51n2087_p0938c22║　建都築邑化導是方。宣流正教示寂留牙。
T51n2087_p0938c23║　在于茲土金剛堅固歷劫不壞。寶光遙燭如
T51n2087_p0938c24║　星粲空。如月炫宵如太陽麗晝。凡有禱禳
T51n2087_p0938c25║　應答如響。國有凶荒災異。精意懇祈靈祥
T51n2087_p0938c26║　隨至。今之錫蘭山即古之僧伽羅國也。王
T51n2087_p0938c27║　宮側有佛牙精舍。飾以眾寶暉光赫奕。累
T51n2087_p0938c28║　世相承敬禮不衰。今國王阿烈苦柰兒鎖
T51n2087_p0938c29║　里人也。崇祀外道不敬佛法。暴虐兇悖。靡
T51n2087_p0939a01║　恤國人。褻慢佛牙。
T51n2087_p0939a02║　大明永樂三年。
T51n2087_p0939a03║　皇帝遣中使太監鄭和。奉香華往詣彼國
T51n2087_p0939a04║　供養。鄭和勸國王阿烈苦柰兒。敬崇佛教
T51n2087_p0939a05║　遠離外道。王怒即欲加害。鄭和知其謀遂
T51n2087_p0939a06║　去。後復遣鄭和往賜諸番。拜賜錫蘭山國
T51n2087_p0939a07║　王王益慢不恭。欲圖害使者。用兵五萬人
T51n2087_p0939a08║　刊木塞道。分兵以劫海舟。會其下預泄其
T51n2087_p0939a09║　機。鄭和等覺亟【CL125n1530_p0131a01】回舟。路已阨絕潛遣人出。
T51n2087_p0939a10║　舟師拒之。和以兵三千。夜由間道攻入王
T51n2087_p0939a11║　城守之。其劫海舟番兵乃與其國內番兵。
T51n2087_p0939a12║　四面來攻。合圍數重。攻戰六日。和等執其
T51n2087_p0939a13║　王凌晨開門伐木取道。且戰且行。凡二十
T51n2087_p0939a14║　餘里抵暮始達舟。當就禮請佛牙至舟。靈
T51n2087_p0939a15║　異非常光彩照曜。如前所云。訇霆震驚遠
T51n2087_p0939a16║　見隱避。歷涉巨海凡數十萬里。風濤不驚
T51n2087_p0939a17║　如履平地。獰龍惡魚紛出乎前。恬不為害。
T51n2087_p0939a18║　舟中之人皆安穩快樂。永樂九年七月初
T51n2087_p0939a19║　九日至京師。
T51n2087_p0939a20║　皇帝命于皇城內。莊嚴栴檀金剛寶座貯
T51n2087_p0939a21║　之。式修供養。利益有情祈福民庶。作無量
T51n2087_p0939a22║　功德。
