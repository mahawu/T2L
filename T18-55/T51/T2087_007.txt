T51n2087_p0905a20║【□】
T51n2087_p0905a21║【□】
T51n2087_p0905a22║【■】大唐西域記卷第七(五國)
T51n2087_p0905a23║【□】
T51n2087_p0905a24║【■】　　　　三藏法師玄奘奉　詔譯
T51n2087_p0905a25║【■】　　　　大總持寺沙門辯機撰
T51n2087_p0905a26║【■】　婆羅痆(女黠反)斯國　戰主國
T51n2087_p0905a27║【■】　吠舍釐國　弗栗恃國
T51n2087_p0905a28║【■】　尼波羅國
T51n2087_p0905a29║【CL125n1530_p0048b09】婆羅痆斯國。周四千餘里。國大都城西臨
T51n2087_p0905b01║殑伽河。長十八九里。廣五六里。閭閻櫛比
T51n2087_p0905b02║居人殷盛。家積巨萬室盈奇貨。人性溫恭
T51n2087_p0905b03║俗重強學。多信外道少敬佛法。氣序和
T51n2087_p0905b04║穀稼盛。果木扶疏茂草靃靡。伽藍三十
T51n2087_p0905b05║餘所。僧徒三千餘人。並學小乘正量部法。天
T51n2087_p0905b06║祠百餘所。外道萬餘人。並多宗事大自在天。
T51n2087_p0905b07║或斷髮。或椎髻。露【CL125n1530_p0049a01】形無服塗身以灰。精
T51n2087_p0905b08║勤苦行求出生死。
T51n2087_p0905b09║大城中天祠二十所。層臺祠宇雕石文木。茂
T51n2087_p0905b10║林相蔭清流交帶。鋀石天像量減百尺。威嚴
T51n2087_p0905b11║肅然懍懍如在。
T51n2087_p0905b12║大城東北婆羅痆河西有窣堵波。無憂王之
T51n2087_p0905b13║所建也。高百餘尺前建石柱。碧鮮若鏡光
T51n2087_p0905b14║潤凝流。其中常現如來影像。
T51n2087_p0905b15║婆羅痆河東北行十餘里至鹿野伽藍。區界
T51n2087_p0905b16║八分連垣周堵。層軒重閣麗窮規矩。僧徒
T51n2087_p0905b17║一千五百人。並學小乘正量部法。大垣中有
T51n2087_p0905b18║精舍。高二百餘尺。上以黃金隱起作菴沒
T51n2087_p0905b19║羅果。石為基階磚作層龕。翕匝四周節
T51n2087_p0905b20║級百數。皆有隱起黃金佛像。精舍之中有
T51n2087_p0905b21║鋀石佛像。量等如來身。作轉法輪勢。
T51n2087_p0905b22║精舍西南有石窣堵波。無憂王建也。基雖傾
T51n2087_p0905b23║【CL125n1530_p0049b01】陷尚餘百尺。前建石柱。高七十餘尺。石含
T51n2087_p0905b24║玉潤鑒照映徹。慇懃祈請影見眾像。善惡
T51n2087_p0905b25║之相時有見者。是如來成正覺已初轉法
T51n2087_p0905b26║輪處也。　其側不遠窣堵波。是阿若憍陳如
T51n2087_p0905b27║等。見菩薩捨苦行。遂不侍衛。來至於此。
T51n2087_p0905b28║而自習定。　其傍窣堵波。是五百獨覺同入
T51n2087_p0905b29║涅槃處又三窣堵波。過去三佛坐及經行遺
T51n2087_p0905c01║跡之所。
T51n2087_p0905c02║三佛經行側有窣堵波。是梅呾麗耶(唐言慈即姓也。舊
T51n2087_p0905c03║曰彌勒訛略也)菩薩受成佛記處。昔者如來在王
T51n2087_p0905c04║舍城鷲峰山告諸苾芻。當來之世。此贍部洲
T51n2087_p0905c05║土地平正。人壽八萬歲。有婆羅門子慈氏
T51n2087_p0905c06║者。身真金色光明照朗。當捨家成正覺。廣
T51n2087_p0905c07║為眾生三會說法。其濟度者皆我遺法植福
T51n2087_p0905c08║眾生也。其於三寶深敬一心。在家出家持戒
T51n2087_p0905c09║犯戒。皆蒙化導證果解脫。三會說法之中。
T51n2087_p0905c10║度我遺法【CL125n1530_p0050a01】之徒。然後乃化同緣善友。是時慈
T51n2087_p0905c11║氏菩薩聞佛此說。從坐起白佛言。願我
T51n2087_p0905c12║作彼慈氏世尊。如來告曰。如汝所言當證
T51n2087_p0905c13║此果。如上所說皆汝教化之儀也。
T51n2087_p0905c14║慈氏菩薩受記西有窣堵波。是釋迦菩薩受
T51n2087_p0905c15║記之處。賢劫中人壽二萬歲。迦葉波佛出現
T51n2087_p0905c16║於世。轉妙法輪。開化含識。授護明菩薩
T51n2087_p0905c17║記曰。是菩薩於當來世眾生壽命百歲之
T51n2087_p0905c18║時。當得成佛號釋迦牟尼。
T51n2087_p0905c19║釋迦菩薩受記南不遠。有過去四佛經行遺
T51n2087_p0905c20║跡。長五十餘步。高可七尺。以青石積成
T51n2087_p0905c21║上。作如來經行之像。像形傑異威嚴肅然肉
T51n2087_p0905c22║髻之上特出鬚髮。靈相無隱神鑒有徵。
T51n2087_p0905c23║於其垣內。聖跡寔多。諸精舍窣堵波數百餘
T51n2087_p0905c24║所。略舉二三難用詳述。
T51n2087_p0905c25║伽藍垣西有一清池。周二百餘步。如來嘗中
T51n2087_p0905c26║【CL125n1530_p0050b01】盥浴。次西大池。周一百八十步。如來嘗中滌
T51n2087_p0905c27║器。次北有池。周百五十步。如來嘗中浣衣。
T51n2087_p0905c28║凡此三池並有龍止。其水既深其味又甘。
T51n2087_p0905c29║澄淨皎潔常無增減。有人慢心濯此池者。
T51n2087_p0906a01║金毘羅獸多為之害。若深恭敬汲用無懼。浣
T51n2087_p0906a02║衣池側大方石上有如來袈裟之跡。其文明
T51n2087_p0906a03║徹煥如彫鏤。諸淨信者每來供養。外道凶人
T51n2087_p0906a04║輕蹈此石。池中龍王便興風雨。
T51n2087_p0906a05║池側不遠有窣堵波。是如來修菩薩行時
T51n2087_p0906a06║為六牙象王。獵人利其牙也。詐服袈裟
T51n2087_p0906a07║彎弧伺捕。象王為敬袈裟。遂捩牙而授
T51n2087_p0906a08║焉。
T51n2087_p0906a09║捩牙側不遠有窣堵波。是如來修菩薩行
T51n2087_p0906a10║時。愍世無禮示為鳥身。與彼獼猴白象於
T51n2087_p0906a11║此相問。誰先見是尼拘律樹。各言事跡。遂
T51n2087_p0906a12║編長幼。化漸遠近。人知上下。
T51n2087_p0906a13║道俗歸依。　其側不遠大【CL125n1530_p0051a01】林中有窣堵波。是
T51n2087_p0906a14║如來昔與提婆達多俱為鹿王斷事之處。
T51n2087_p0906a15║昔於此處大林之中有兩群鹿。各五百餘。
T51n2087_p0906a16║時此國王畋遊原澤。菩薩鹿王前請王曰。
T51n2087_p0906a17║大王校獵中原縱燎飛矢。凡我徒屬命
T51n2087_p0906a18║盡茲晨。不日腐臭無所充膳。願欲次差
T51n2087_p0906a19║日輸一鹿。王有割鮮之膳。我延旦夕之命。
T51n2087_p0906a20║王善其言迴駕而返兩群之鹿更次輸命。
T51n2087_p0906a21║提婆群中有懷孕鹿。次當就死。白其王
T51n2087_p0906a22║曰。身雖應死子未次也。鹿王怒曰。誰不寶
T51n2087_p0906a23║命。雌鹿歎曰。吾王不仁死無日矣。乃告急
T51n2087_p0906a24║菩薩鹿王。鹿王曰。悲哉慈母之心。恩及未
T51n2087_p0906a25║形之子。吾今代汝。遂至王門。道路之人傳
T51n2087_p0906a26║聲唱曰。彼大鹿王今來入邑。都人士庶莫
T51n2087_p0906a27║不馳觀。王之聞也以為不誠。門者白王
T51n2087_p0906a28║王乃信然。曰鹿王何遽來耶。鹿曰。有雌鹿
T51n2087_p0906a29║當死。胎子未產。心不能忍。敢以身代。【CL125n1530_p0051b01】王
T51n2087_p0906b01║聞歎曰。我人身鹿也。爾鹿身人也。於是悉
T51n2087_p0906b02║放諸鹿不復輸命。即以其林為諸鹿藪。
T51n2087_p0906b03║因而謂之施鹿林焉。鹿野之號自此而興。
T51n2087_p0906b04║伽藍西南二三里有窣堵波高三百餘尺。基
T51n2087_p0906b05║趾廣峙瑩飾奇珍。上無層龕便置覆缽。雖
T51n2087_p0906b06║建表柱而無輪鐸。其側有小窣堵波。是阿
T51n2087_p0906b07║若憍陳如等五人棄制迎佛處也。初薩婆
T51n2087_p0906b08║曷剌他悉陀(唐言一切義成。舊曰悉達多訛略也)太子踰城之後。
T51n2087_p0906b09║棲山隱谷忘身殉法。淨飯王乃命家族三
T51n2087_p0906b10║人舅氏二人曰。我子一切義成捨家修學。孤
T51n2087_p0906b11║遊山澤獨處林藪。故命爾曹隨知所止。
T51n2087_p0906b12║內則叔父伯舅。外則既君且臣。凡厥動靜宜
T51n2087_p0906b13║知進止。五人銜命相望營衛。因即勤求欲
T51n2087_p0906b14║期出離。每相謂曰。夫修道者。苦證耶。樂
T51n2087_p0906b15║證耶。二人曰。安樂為道。三人曰。勤苦為道。
T51n2087_p0906b16║二三交爭未有以明。於是太子【CL125n1530_p0052a01】思惟至理。
T51n2087_p0906b17║為伏苦行外道。節麻米以支身。彼二人者
T51n2087_p0906b18║見而言曰。太子所行非真實法。夫道也者樂
T51n2087_p0906b19║以證之。今乃勤苦非吾徒也。捨而遠遁思
T51n2087_p0906b20║惟果證。太子六年苦行未證菩提。欲驗
T51n2087_p0906b21║苦行非真。受乳糜而證果。斯三人者聞而
T51n2087_p0906b22║歎曰。功垂成矣。今其退矣。六年苦行一日
T51n2087_p0906b23║捐功。於是相從求訪二人既相見已匡
T51n2087_p0906b24║坐高論。更相議曰。昔見太子一切義成。
T51n2087_p0906b25║出王宮就荒谷。去珍服披鹿皮。精勤勵
T51n2087_p0906b26║志貞節苦心。求深妙法。期無上果。今乃受
T51n2087_p0906b27║牧女乳糜敗道虧志。吾知之矣無能為
T51n2087_p0906b28║也。彼二人曰。君何見之晚歟。此猖蹶人
T51n2087_p0906b29║耳。夫處乎深宮安乎尊勝。不能靜志遠
T51n2087_p0906c01║跡山林。棄轉輪王位。為鄙賤人行。何可念
T51n2087_p0906c02║哉言增忉怛耳。菩薩浴尼連河。坐菩提
T51n2087_p0906c03║樹成等正覺。號天人師寂然宴默。惟察應
T51n2087_p0906c04║度曰。【CL125n1530_p0052b01】彼鬱頭藍子者。證非想定堪受妙法。
T51n2087_p0906c05║空中諸天。尋聲報曰鬱頭藍子命終已來
T51n2087_p0906c06║經今七日。如來歎惜如何不遇。垂聞妙
T51n2087_p0906c07║法遽從變化。重更觀察營求世界。有阿藍
T51n2087_p0906c08║迦藍得無所有處定可授至理諸天又
T51n2087_p0906c09║曰。終已五日。如來再歎。愍其薄祐。又更
T51n2087_p0906c10║諦觀誰應受教。唯施鹿林中有五人者。可
T51n2087_p0906c11║先誘導。如來爾時起菩提樹趣鹿野園。威
T51n2087_p0906c12║儀寂靜神光晃曜。毫含玉彩身真金色。安
T51n2087_p0906c13║詳前進。導彼五人。斯五人遙見如來。互相
T51n2087_p0906c14║謂曰。一切義成彼來者。是歲月遽淹聖果不
T51n2087_p0906c15║證。心期已退故尋吾徒。宜各默然勿起迎
T51n2087_p0906c16║禮。如來漸近威神動物。五人忘制拜迎問
T51n2087_p0906c17║訊。侍從如儀。如來漸誘示之妙理。兩安居
T51n2087_p0906c18║畢方獲果證。
T51n2087_p0906c19║施鹿林東行二三里至窣堵波。傍有涸池。
T51n2087_p0906c20║周【CL125n1530_p0053a01】八十餘步。一名救命。又謂烈士聞諸先
T51n2087_p0906c21║志曰。數百年前有一隱士。於此池側結廬
T51n2087_p0906c22║屏跡。博習伎術究極神理。能使瓦礫為
T51n2087_p0906c23║寶人畜易形。但未能馭風雲陪仙駕。閱
T51n2087_p0906c24║圖考古更求仙術。其方曰夫神仙者長生
T51n2087_p0906c25║之術也。將欲求學先定其志築建壇場周
T51n2087_p0906c26║一丈餘。命一烈士信勇昭著。執長刀立
T51n2087_p0906c27║壇隅。屏息絕言自昏達旦。求仙者中壇
T51n2087_p0906c28║而坐手按長刀口誦神咒。收視反聽遲明
T51n2087_p0906c29║登仙。所執銛刀變為寶劍。凌虛履空
T51n2087_p0907a01║王諸仙侶。執劍指麾所欲皆從。無衰無
T51n2087_p0907a02║老不病不死。是人既得仙方行訪烈士。營
T51n2087_p0907a03║求曠歲未諧心願。後於城中遇見一人。悲
T51n2087_p0907a04║號逐路。隱士睹其相。心甚慶悅。即而慰問
T51n2087_p0907a05║何至怨傷。曰我以貧窶傭力自濟。其主見
T51n2087_p0907a06║知特深信用。期滿五歲當酬重賞。於是忍
T51n2087_p0907a07║勤苦忘艱辛。五年【CL125n1530_p0053b01】將周一旦違失。既蒙笞
T51n2087_p0907a08║辱又無所得。以此為心悲悼誰恤。隱士命
T51n2087_p0907a09║與同遊來至草廬。以術力故化具肴饌。
T51n2087_p0907a10║已而令入池浴服以新衣。又以五百金錢
T51n2087_p0907a11║遺之曰。盡當來求幸無外也。自時厥後數
T51n2087_p0907a12║加重賂。潛行陰德感激其心。烈士屢求
T51n2087_p0907a13║效命以報知己。隱士曰。我求烈士。彌歷歲
T51n2087_p0907a14║時。幸而會遇。奇貌應圖非有他故願。一夕
T51n2087_p0907a15║不聲耳。烈士曰。死尚不辭。豈徒屏息。於是
T51n2087_p0907a16║設壇場受仙法。依方行事坐持日曛。曛
T51n2087_p0907a17║暮之後各司其務。隱士誦神咒烈士按銛
T51n2087_p0907a18║刀。殆將曉矣忽發聲叫。是時空中火下煙
T51n2087_p0907a19║焰雲蒸。隱士疾引此人入池避難。已而問
T51n2087_p0907a20║曰。誡子無聲何以驚叫。烈士曰。受命後至
T51n2087_p0907a21║夜分。惛然苦夢變異更起。見昔事主躬來
T51n2087_p0907a22║慰謝。感荷厚恩忍不報語。彼人震怒遂見
T51n2087_p0907a23║殺害。受中陰身顧屍歎【CL125n1530_p0054a01】惜。猶願歷世不言
T51n2087_p0907a24║以報厚德。遂見託生南印度大婆羅門家。乃
T51n2087_p0907a25║至受胎出胎。備經苦厄。荷恩荷德。嘗不
T51n2087_p0907a26║出聲。洎乎受業冠婚喪親生子。每念前
T51n2087_p0907a27║恩忍而不語。宗親戚屬咸見怪異。年過六
T51n2087_p0907a28║十有五。我妻謂曰。汝可言矣。若不語者當
T51n2087_p0907a29║殺汝子。我時惟念已隔生世自顧衰老。唯
T51n2087_p0907b01║此稚子。因止其妻令無殺害。遂發此聲
T51n2087_p0907b02║耳。隱士曰。我之過也。此魔嬈耳。烈士感恩。
T51n2087_p0907b03║悲事不成憤恚而死。免火災難。故曰救命
T51n2087_p0907b04║感恩而死。又謂烈士池。
T51n2087_p0907b05║烈士池西有三獸窣堵波。是如來修菩薩
T51n2087_p0907b06║行時燒身之處。劫初時於此林野有狐兔
T51n2087_p0907b07║猿異類相悅。時天帝釋欲驗修菩薩行者。
T51n2087_p0907b08║降靈應化為一老夫。謂三獸曰。二三子善
T51n2087_p0907b09║安隱乎。無驚懼耶。曰涉豐草遊茂林。異類
T51n2087_p0907b10║同歡既安且【CL125n1530_p0054b01】樂。老夫曰。聞二三子情厚意密。
T51n2087_p0907b11║忘其老弊故此遠尋。今正飢乏何以饋食。
T51n2087_p0907b12║曰幸少留此我躬馳訪。於是同心虛己分
T51n2087_p0907b13║路營求。狐沿水濱銜一鮮鯉。猿於林樹
T51n2087_p0907b14║採異華果。俱來至止同進老夫。唯免空還
T51n2087_p0907b15║遊躍左右。老夫謂曰。以吾觀之爾曹未
T51n2087_p0907b16║和。猿狐同志各能役心。唯兔空返獨無
T51n2087_p0907b17║相饋。以此言之誠可知也。兔聞譏議謂
T51n2087_p0907b18║狐猿曰。多聚樵蘇方有所作。狐猿競馳銜
T51n2087_p0907b19║草。曳木。既已蘊崇猛焰將熾。兔曰。仁者。
T51n2087_p0907b20║我身卑劣所求難遂。敢以微躬充此一
T51n2087_p0907b21║䬸。辭畢入火尋即致死。是時老夫復帝
T51n2087_p0907b22║釋身。除燼收骸傷歎良久。謂狐猿曰。一
T51n2087_p0907b23║何至此。吾感其心不泯其跡。寄之月輪
T51n2087_p0907b24║傳乎後世。故彼咸言。月中之兔自斯而有。
T51n2087_p0907b25║後人於此建窣堵波。　從此順殑伽河流。東
T51n2087_p0907b26║行三百餘里至戰主國(中印度境)。
T51n2087_p0907b27║【CL125n1530_p0055a01】戰主國周二千餘里。都城臨殑伽河。周十餘
T51n2087_p0907b28║里。居人豐樂邑里相鄰。土地膏腴稼穡時播。
T51n2087_p0907b29║氣序和暢風俗淳質。人性獷烈邪正兼信。伽
T51n2087_p0907c01║藍十餘所。僧徒減千人。並皆遵習小乘教
T51n2087_p0907c02║法天祠二十。異道雜居。
T51n2087_p0907c03║大城西北伽藍中窣堵波。無憂王之所建也。
T51n2087_p0907c04║印度記曰。此中有如來舍利一斗。昔者世
T51n2087_p0907c05║尊嘗於此處。七日之中為天人眾顯說妙
T51n2087_p0907c06║法。其側則有過去三佛坐及經行遺跡之處。
T51n2087_p0907c07║鄰此復有慈氏菩薩像。形量雖小威神嶷
T51n2087_p0907c08║然。靈鑒潛通奇跡間起。
T51n2087_p0907c09║大城東行二百餘里至阿避陀羯剌拏僧伽
T51n2087_p0907c10║藍(唐言不穿耳)。周垣不廣彫飾甚工。花池交影臺
T51n2087_p0907c11║閣連甍。僧徒肅穆眾儀庠序。聞諸先志曰。
T51n2087_p0907c12║昔大雪山北睹貨邏國有樂學沙門。二三同
T51n2087_p0907c13║志禮誦餘閑。每相謂曰。妙理幽玄非言談所
T51n2087_p0907c14║究。【CL125n1530_p0055b01】聖跡昭著可足趾所尋。宜詢莫逆親
T51n2087_p0907c15║觀聖跡。於是二三交友杖錫同遊。既至印
T51n2087_p0907c16║度寓諸伽藍。輕其邊鄙莫之見舍。外迫風
T51n2087_p0907c17║露內累口腹。顏色憔悴形容枯槁。時此國
T51n2087_p0907c18║王出遊近郊見諸客僧。怪而問曰。何方乞
T51n2087_p0907c19║士何所因來。耳既不穿衣又垢弊。沙門對曰。
T51n2087_p0907c20║我睹貨邏國人也。
T51n2087_p0907c21║恭承遺教高蹈俗塵。率其同好觀禮聖跡。
T51n2087_p0907c22║慨以薄福眾所同棄。印度沙門莫顧羈旅。
T51n2087_p0907c23║欲還本土巡禮未周。雖迫勤苦心遂後
T51n2087_p0907c24║已。王聞其說用增悲感。即斯勝地建立伽
T51n2087_p0907c25║藍。白㲲題書為之制曰。我惟尊居世上貴
T51n2087_p0907c26║極人中。斯皆三寶之靈祐也。既為人王受
T51n2087_p0907c27║佛付囑。凡厥染衣吾當惠濟。建此伽藍式
T51n2087_p0907c28║招羈旅。自今已來諸穿耳僧我此伽藍不
T51n2087_p0907c29║得止舍。因其事跡故以名焉。
T51n2087_p0908a01║阿避陀羯剌拏伽藍東南行百餘里。南【CL125n1530_p0056a01】渡殑
T51n2087_p0908a02║伽河至摩訶娑羅邑。並婆羅門種不遵佛
T51n2087_p0908a03║法。然見沙門先訪學業。知其強識方深禮
T51n2087_p0908a04║敬。
T51n2087_p0908a05║殑伽河北有那羅延天祠。重閣層臺奐甚
T51n2087_p0908a06║麗飾。諸天之像鑴石而成。工極人謀靈應難
T51n2087_p0908a07║究。　那羅延天祠東行三十餘里有窣堵波。
T51n2087_p0908a08║無憂王之所建也。太半陷地前建石柱高
T51n2087_p0908a09║餘二丈。上作師子之像。刻記伏鬼之事。昔
T51n2087_p0908a10║於此處有曠野鬼。恃大威力噉人血肉。
T51n2087_p0908a11║作害生靈肆極妖祟。如來愍諸眾生不
T51n2087_p0908a12║得其死。以神通力誘化諸鬼。導以歸依
T51n2087_p0908a13║之敬。齊以不殺之戒。諸鬼承教奉以周旋。
T51n2087_p0908a14║於是舉石請佛安坐。願聞正法克念護持。
T51n2087_p0908a15║自時厥後無信之徒。競共推移鬼置石座。
T51n2087_p0908a16║動以千數莫之能轉。茂林清池周基左右。人
T51n2087_p0908a17║至其側無不心懼。
T51n2087_p0908a18║伏鬼側不遠有數伽藍。雖多傾毀尚有僧
T51n2087_p0908a19║徒。【CL125n1530_p0056b01】並皆遵習大乘教法。從此東南行百餘
T51n2087_p0908a20║里。至一窣堵波。基已傾陷。餘高數丈。昔者
T51n2087_p0908a21║如來寂滅之後。八國大王分舍利也。量舍
T51n2087_p0908a22║利婆羅門蜜塗瓶內分授諸王。而婆羅門
T51n2087_p0908a23║持瓶以歸。既得所粘舍利遂建窣堵波。拜
T51n2087_p0908a24║瓶置內因以名焉。後無憂王開取舍利瓶。改
T51n2087_p0908a25║建大窣堵波。或至齋日時燭光明。　從此
T51n2087_p0908a26║東北度殑伽河。行百四五十里至吠舍釐
T51n2087_p0908a27║國(舊曰毘舍離國。訛也。中印度境)。【○】【○】【○】【○】【○】【○】【○】【CL125n1530_p0057a01】【CL125n1530_p0057b01】
T51n2087_p0908a28║【CL125n1530_p0058a01】【○】【○】【○】【○】【○】【○】吠舍釐國。周五千餘里。土地沃壤花果茂盛。
T51n2087_p0908a29║菴沒羅果茂遮果。既多且貴。氣序和暢風俗
T51n2087_p0908b01║淳質。好福重學邪正雜信。伽藍數百。多已
T51n2087_p0908b02║圮壞。存者三五。僧徒稀少。天祠數十異道雜
T51n2087_p0908b03║居。露形之徒寔繁其黨。吠舍釐城已甚傾
T51n2087_p0908b04║頹。其故基趾周六七十里。宮城周四五里。少
T51n2087_p0908b05║有居人。　宮城西北五六里至一伽藍。僧徒寡
T51n2087_p0908b06║少。習學小乘正量部法。傍有窣堵波。是昔
T51n2087_p0908b07║如來說毘摩羅詰經。長者子寶積等獻寶蓋
T51n2087_p0908b08║處。其東【CL125n1530_p0058b01】有窣堵波。舍利子等於此證無學
T51n2087_p0908b09║之果。
T51n2087_p0908b10║舍利子證果東南有窣堵波。是吠舍釐王之
T51n2087_p0908b11║所建也。佛涅槃後。此國先王分得舍利。式
T51n2087_p0908b12║修崇建。印度記曰。此中舊有如來舍利一斛。
T51n2087_p0908b13║無憂王開取九斗。唯留一斗。後有國王復
T51n2087_p0908b14║欲開取方事興功尋則地震。遂不敢開。　其
T51n2087_p0908b15║西北有窣堵波。無憂王之所建也。傍有石
T51n2087_p0908b16║柱。高五六十尺。上作師子之像。石柱南有
T51n2087_p0908b17║池。是群獼猴為佛穿也。在昔如來曾住於
T51n2087_p0908b18║此。池西不遠有窣堵波。諸獼猴持如來
T51n2087_p0908b19║缽上樹取蜜之處。池南不遠有窣堵波。是
T51n2087_p0908b20║諸獼猴奉佛蜜處。池西北隅猶有獼猴形
T51n2087_p0908b21║像。
T51n2087_p0908b22║伽藍東北三里有窣堵波。是毘摩羅詰(唐言無垢
T51n2087_p0908b23║稱。舊曰淨名。然淨則無垢。名則是稱。義雖取同。名乃有異。舊曰維摩詰訛略也)故宅基
T51n2087_p0908b24║趾。多有靈異。去此不遠有一神舍。其狀
T51n2087_p0908b25║壘磚。傳云積石。即無垢【CL125n1530_p0059a01】稱長者現疾說法
T51n2087_p0908b26║之處。去此不遠有窣堵波。長者子寶積之
T51n2087_p0908b27║故宅也。去此不遠有窣堵波。是菴沒羅
T51n2087_p0908b28║女故宅。佛姨母等諸苾芻尼。於此證入涅
T51n2087_p0908b29║槃。
T51n2087_p0908c01║伽藍北三四里有窣堵波。是如來將往拘尸
T51n2087_p0908c02║那國入般涅槃。人與非人隨從世尊。至此
T51n2087_p0908c03║佇立。次西北不遠有窣堵波。是佛於此最
T51n2087_p0908c04║後觀吠舍釐城。其南不遠有精舍。前建窣
T51n2087_p0908c05║堵波。是菴沒羅女園持以施佛。
T51n2087_p0908c06║菴沒羅園側有窣堵波。是如來告涅槃處。
T51n2087_p0908c07║佛昔在此告阿難曰。其得四神足者。能住
T51n2087_p0908c08║壽一劫。如來今者當壽幾何。如是再三。阿
T51n2087_p0908c09║難不對。天魔迷惑故也。阿難從坐而起林中
T51n2087_p0908c10║宴默。時魔來請佛曰。如來在世教化已久。
T51n2087_p0908c11║蒙濟流轉數如塵沙。寂滅之樂今其時矣。
T51n2087_p0908c12║世尊以少土置爪上而告魔曰。地【CL125n1530_p0059b01】土多耶。
T51n2087_p0908c13║爪土多耶。對曰。地土多也。
T51n2087_p0908c14║佛言。所度者如爪上土。未度者如大地土。
T51n2087_p0908c15║卻後三月吾當涅槃。魔聞歡喜而退。阿難
T51n2087_p0908c16║林中忽感異夢。來白佛言。我在林間夢
T51n2087_p0908c17║見大樹。枝葉茂盛。蔭影蒙密。驚風忽起摧散
T51n2087_p0908c18║無餘。將非世尊欲入寂滅。我心懷懼故來
T51n2087_p0908c19║請問。
T51n2087_p0908c20║佛告阿難。吾先告汝。汝為魔蔽不時請留。
T51n2087_p0908c21║魔王勸我早入涅槃。已許之期。斯夢是
T51n2087_p0908c22║也。
T51n2087_p0908c23║告涅槃期側不遠有窣堵波。千子見父母
T51n2087_p0908c24║處也。昔有仙人隱居巖谷。仲春之月鼓濯
T51n2087_p0908c25║清流麀鹿隨飲。感生女子。姿貌過人唯腳
T51n2087_p0908c26║似鹿。仙人見已收而養焉。其後命令求火
T51n2087_p0908c27║至餘仙廬。足所履地跡有蓮華。彼仙見
T51n2087_p0908c28║已深以奇之。令其繞廬方乃得火。鹿女
T51n2087_p0908c29║依命得火而還。時梵豫王畋遊見華尋跡。
T51n2087_p0909a01║以求悅其奇怪。同載【CL125n1530_p0060a01】而返。相師占言。當生
T51n2087_p0909a02║千子。餘婦聞之莫不圖計。日月既滿。生一
T51n2087_p0909a03║蓮花。花有千葉。葉坐一子。餘婦誣罔咸稱
T51n2087_p0909a04║不祥。投殑伽河隨波泛濫。烏耆延王下流
T51n2087_p0909a05║遊觀。見黃雲蓋乘波而來。取以開視乃有
T51n2087_p0909a06║千子。乳養成立有大力焉。恃有千子拓
T51n2087_p0909a07║境四方。兵威乘勝。將次此國。時梵豫王聞
T51n2087_p0909a08║之甚懷震懼。兵力不敵計無所出矣。是
T51n2087_p0909a09║時鹿女心知其子。乃謂王曰。今寇戎臨
T51n2087_p0909a10║境上下離心。賤妾愚忠能敗強敵。王未
T51n2087_p0909a11║之信也。憂懼良深。鹿女乃昇城樓以待寇
T51n2087_p0909a12║至。千子將兵圍城已匝。鹿女告曰。莫為逆
T51n2087_p0909a13║事。我是汝母。汝是我子。千子謂曰。何言之
T51n2087_p0909a14║謬。鹿女手按兩乳。流注千岐。天性所感咸
T51n2087_p0909a15║入其口。於是解甲歸宗釋兵返族。兩國
T51n2087_p0909a16║交歡百姓安樂。
T51n2087_p0909a17║千子歸宗側不遠有窣堵波。是如來行經
T51n2087_p0909a18║舊跡。指告眾曰。【CL125n1530_p0060b01】昔吾於此歸宗見親。欲
T51n2087_p0909a19║知千子即賢劫千佛是也。
T51n2087_p0909a20║述本生東有故基。上建窣堵波。光明時燭
T51n2087_p0909a21║祈請或遂。是如來說普門陀羅尼等經。重閣
T51n2087_p0909a22║講堂餘趾也。
T51n2087_p0909a23║講堂側不遠有窣堵波。中有阿難半身舍
T51n2087_p0909a24║利。去此不遠有數百窣堵波欲定其數未
T51n2087_p0909a25║有克知。是千獨覺入寂滅處。吠舍釐城內
T51n2087_p0909a26║外周隍。聖跡繁多難以具舉。形勝故墟魚
T51n2087_p0909a27║鱗間峙。歲月驟改炎涼亟移。林既摧殘池亦
T51n2087_p0909a28║枯涸。朽株餘跡其詳驗焉。
T51n2087_p0909a29║大城西北行五六十里至大窣堵波。栗呫
T51n2087_p0909b01║(昌葉反)婆子(舊云離車子訛也)別如來處。如來自吠舍
T51n2087_p0909b02║釐城趣拘尸那國。諸栗呫婆子聞佛將
T51n2087_p0909b03║入寂滅。相從悲號送。世尊既見哀慕非言
T51n2087_p0909b04║可喻。即以神力化作大河。崖岸深絕波流
T51n2087_p0909b05║迅急。諸栗呫婆悲慟【CL125n1530_p0061a01】以止。如來留缽為作
T51n2087_p0909b06║追念。
T51n2087_p0909b07║吠舍釐城西北減二百里有故城。荒蕪歲久
T51n2087_p0909b08║居人曠少。中有窣堵波。是佛在昔為諸菩薩
T51n2087_p0909b09║人天大眾引說本生修菩薩行。曾於此城
T51n2087_p0909b10║為轉輪王。號曰摩訶提婆(唐言大天)。有七寶應
T51n2087_p0909b11║王四天下。睹衰變之相體無常之理。冥
T51n2087_p0909b12║懷高蹈忘情大位。捨國出家染衣修學。
T51n2087_p0909b13║城東南行十四五里至大窣堵波。是七百賢
T51n2087_p0909b14║聖重結集處。佛涅槃後百一十年。吠舍釐城
T51n2087_p0909b15║有諸苾芻。遠離佛法謬行戒律。時長老耶
T51n2087_p0909b16║舍陀住憍薩羅國。長老三菩伽住秣兔羅
T51n2087_p0909b17║國。長老釐波多住韓若國。長老沙羅住吠舍
T51n2087_p0909b18║釐國。長老富闍蘇彌羅住娑羅梨弗國。諸
T51n2087_p0909b19║大羅漢心得自在。持三藏得三明。有大名
T51n2087_p0909b20║稱眾所知識。皆是尊者阿難弟子。時耶舍陀
T51n2087_p0909b21║遣使告諸【CL125n1530_p0061b01】賢聖。皆可集吠舍釐城。猶少
T51n2087_p0909b22║一人未滿七百。是時富闍蘇彌羅以天眼
T51n2087_p0909b23║見諸大賢聖集議法事。運神足至法會。時
T51n2087_p0909b24║三菩伽於大眾中。右袒長跪揚言曰。眾無
T51n2087_p0909b25║譁。欽哉念哉。昔大聖法王善權寂滅。歲月雖
T51n2087_p0909b26║淹言教尚在。吠舍釐城懈怠苾芻謬於戒律。
T51n2087_p0909b27║有十事出違十力教。今諸賢者深明持犯。
T51n2087_p0909b28║俱承大德阿難指誨。念報佛恩重宣聖旨。
T51n2087_p0909b29║時諸大聖莫不悲感。即召集諸苾芻。依毘
T51n2087_p0909c01║柰耶訶責制止。削除謬法宣明聖教。
T51n2087_p0909c02║七百賢聖結集南行八九十里至濕吠多補
T51n2087_p0909c03║羅僧伽藍。層臺輪煥重閣翬飛。僧眾清肅並
T51n2087_p0909c04║學大乘。其傍則有過去四佛坐及經行遺
T51n2087_p0909c05║跡之處。其側窣堵波。無憂王之所建也。如來
T51n2087_p0909c06║在昔南趣摩揭陀國。北顧吠舍釐城。中途止
T51n2087_p0909c07║息【CL125n1530_p0062a01】遺跡之處。
T51n2087_p0909c08║濕吠多補羅伽藍東南行三十餘里。殑伽河
T51n2087_p0909c09║南北岸各有一窣堵波。是尊者阿難陀分身
T51n2087_p0909c10║與二國處。阿難陀者如來之從父弟也。多
T51n2087_p0909c11║聞總持博物強識。佛去世後繼大迦葉。任
T51n2087_p0909c12║持正法導進學人。在摩揭陀國於林中
T51n2087_p0909c13║經行。見一沙彌諷誦佛經。章句錯謬文字
T51n2087_p0909c14║紛亂。阿難聞已感慕增懷。徐詣其所提撕
T51n2087_p0909c15║指授。沙彌笑曰。大德耄矣。所言謬矣。我師
T51n2087_p0909c16║高明春秋鼎盛。親承示誨誡無所誤。阿難
T51n2087_p0909c17║默然退而歎曰。我年雖邁為諸眾生欲久
T51n2087_p0909c18║住世。住持正法。然眾生垢重難以誨語。
T51n2087_p0909c19║久留無利可速滅度。於是去摩揭陀國趣
T51n2087_p0909c20║吠舍釐城。度殑伽河泛舟中流。摩揭陀
T51n2087_p0909c21║王聞阿難去。情深戀德。即嚴戎駕疾驅
T51n2087_p0909c22║追請。數百千眾營軍南岸。吠舍釐王聞【CL125n1530_p0062b01】阿
T51n2087_p0909c23║難來。悲喜盈心。亦治軍旅奔馳迎候。數
T51n2087_p0909c24║百千眾屯集北岸。兩軍相對旌旗翳日。阿
T51n2087_p0909c25║難恐鬥其兵更相殺害。從舟中起上昇虛
T51n2087_p0909c26║空。示現神變即入寂滅。化火焚骸骸又中
T51n2087_p0909c27║折。一墮南岸。一墮北岸。於是二王各得
T51n2087_p0909c28║一分。舉軍號慟。俱還本國。起窣堵波而修
T51n2087_p0909c29║供養。　從此東北行五百餘里至弗栗恃國
T51n2087_p0910a01║(北人謂三代恃國。北印度境)。
T51n2087_p0910a02║弗栗恃國。周四千餘里。東西長南北狹。土
T51n2087_p0910a03║地膏腴花果茂盛。氣序微寒人性躁急。多敬
T51n2087_p0910a04║外道少信佛法。伽藍十餘所。僧徒減千人。
T51n2087_p0910a05║大小二乘兼功通學。天祠數十。外道寔眾。國
T51n2087_p0910a06║大都城號占戍挐。多已頹毀。故宮城中尚
T51n2087_p0910a07║有三千餘家。若村若邑也。
T51n2087_p0910a08║大河東北有伽藍。僧徒寡少學業清高。　從此
T51n2087_p0910a09║西行依河之濱有窣堵波。高餘三丈。南
T51n2087_p0910a10║帶長流。大悲世尊度漁人處也。【CL125n1530_p0063a01】越在佛世
T51n2087_p0910a11║五百漁人結疇附黨漁捕水族。於此河流
T51n2087_p0910a12║得一大魚。有十八頭頭各兩眼。諸漁人方
T51n2087_p0910a13║欲害之。如來在吠舍釐國。天眼見興悲心。
T51n2087_p0910a14║乘其時而化導。因其機而啟悟。告諸大
T51n2087_p0910a15║乘。弗栗恃國有大魚。我欲導之以悟諸漁
T51n2087_p0910a16║人。爾宜知時。於是大眾圍繞神足凌虛
T51n2087_p0910a17║至于河濱。如常敷座。遂告諸漁人。爾勿
T51n2087_p0910a18║殺魚。以神通力開方便門。威被大魚令
T51n2087_p0910a19║知宿命。能作人語貫解人情。爾時如來知
T51n2087_p0910a20║而故問。汝在前身曾作何罪。流轉惡趣受
T51n2087_p0910a21║此弊身。魚曰。昔承福慶生自豪族大婆羅
T51n2087_p0910a22║門。劫比他者我身是也。恃其族姓凌
T51n2087_p0910a23║蔑人倫。恃其博物鄙賤經法。以輕慢心毀
T51n2087_p0910a24║讟諸佛。以醜惡語詈辱眾僧。引類形比謂
T51n2087_p0910a25║若駝驢象馬諸醜形對。由此惡業受此弊
T51n2087_p0910a26║身。尚資宿善生遭佛世。目睹聖化親承聖
T51n2087_p0910a27║教。【CL125n1530_p0063b01】因而懺謝悔先作業。如來隨機攝化如
T51n2087_p0910a28║應開導。魚既聞法於是命終。承茲福力
T51n2087_p0910a29║上生天宮。於是自觀其身何緣生此。既知
T51n2087_p0910b01║宿命念報佛恩。與諸天眾肩隨戾止。前禮
T51n2087_p0910b02║既畢右繞退立。以天寶香華用供養。世尊
T51n2087_p0910b03║指告漁人為說妙法。於即感悟。輸誠禮
T51n2087_p0910b04║懺。裂網焚舟。歸真受法。既服染衣。又聞
T51n2087_p0910b05║至教。皆出塵垢。俱證聖果。
T51n2087_p0910b06║度漁人東北行百餘里。故城西有窣堵波。
T51n2087_p0910b07║無憂王所建。高百餘尺。是佛在昔於此六月
T51n2087_p0910b08║說法度諸天人。此北百四五十步有小窣堵
T51n2087_p0910b09║波。如來昔於此處為諸苾芻制戒。次西
T51n2087_p0910b10║不遠有如來髮爪窣堵波。如來昔於此處
T51n2087_p0910b11║近遠邑人相趨輻湊。焚香散花燈炬不絕。
T51n2087_p0910b12║從此西北千四五百里踰山入谷至尼波羅
T51n2087_p0910b13║國(中印度境)。
T51n2087_p0910b14║尼波羅國。周四千餘里。在雪山中。國大都城
T51n2087_p0910b15║【CL125n1530_p0064a01】周二十餘里。山川連屬宜穀稼多花果。出
T51n2087_p0910b16║赤銅犛牛命命鳥。貨用赤銅錢。氣序寒
T51n2087_p0910b17║烈風俗險詖。人性剛獷信義輕薄。無學藝
T51n2087_p0910b18║有工巧。形貌醜弊邪正兼信。伽藍天祠接
T51n2087_p0910b19║堵連隅。僧徒二千餘人。大小二乘兼功綜
T51n2087_p0910b20║習。外道異學其數不詳。　王剎帝利栗呫婆
T51n2087_p0910b21║種也。志學清高。純信佛法。近代有王號
T51n2087_p0910b22║鴦輸伐摩(唐言光胄)。碩學聰叡自製聲明論。重學
T51n2087_p0910b23║敬德遐邇著聞。　都城東南有小水池。以人
T51n2087_p0910b24║火投之水即焰起。更投餘物亦變為火。　從
T51n2087_p0910b25║此復還吠舍釐國。南渡殑伽河至摩揭陀
T51n2087_p0910b26║國(舊曰摩伽陀。又曰摩竭提。皆訛也。中印度境)。
T51n2087_p0910b27║【○】【○】【○】大唐西域記卷第七【CL125n1530_p0064b01】
