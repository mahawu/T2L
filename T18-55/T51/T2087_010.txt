T51n2087_p0926a01║【□】
T51n2087_p0926a02║【CL125n1530_p0107a01】大唐西域記卷第十(十七國)
T51n2087_p0926a03║【□】
T51n2087_p0926a04║　　　　三藏法師玄奘奉　詔譯
T51n2087_p0926a05║　　　　大總持寺沙門辯機撰
T51n2087_p0926a06║【○】　伊爛拏缽伐多國　瞻波國
T51n2087_p0926a07║　羯朱嗢祇羅國　奔那伐彈那國
T51n2087_p0926a08║　迦摩縷波國　三摩呾吒國
T51n2087_p0926a09║　耽摩栗底國　羯羅拏蘇伐剌那國
T51n2087_p0926a10║　烏荼國　恭御陀國
T51n2087_p0926a11║　羯𩜁(力甑反)伽國　憍薩羅國
T51n2087_p0926a12║　案達羅國　馱那羯磔迦國
T51n2087_p0926a13║　珠利耶國　達羅毘荼國
T51n2087_p0926a14║　秣羅矩吒國
T51n2087_p0926a15║伊爛拏缽伐多國。周三千餘里。國大都城。北
T51n2087_p0926a16║【CL125n1530_p0107b01】臨殑伽河。周二十餘里。稼穡滋植花果具
T51n2087_p0926a17║繁。氣序和暢風俗淳質。伽藍十餘所。僧徒四
T51n2087_p0926a18║千餘人。多學小乘正量部法。天祠二十餘所。
T51n2087_p0926a19║異道雜居。近有鄰王廢其國君。以大都城
T51n2087_p0926a20║持施眾僧。於此城中建二伽藍。各減千
T51n2087_p0926a21║僧。並學小乘教說一切有部。
T51n2087_p0926a22║大城側臨殑伽河。有伊爛拏山。含吐煙霞。
T51n2087_p0926a23║蔽虧日月。古今仙聖繼踵棲神。今有天祠
T51n2087_p0926a24║尚遵遺則。在昔如來亦嘗居此。為諸天人
T51n2087_p0926a25║廣說妙法。大城南有窣堵波。如來於此三
T51n2087_p0926a26║月說法。其傍則有過去三佛坐及經行遺跡
T51n2087_p0926a27║之所。
T51n2087_p0926a28║三佛經行西不遠有窣堵波。是室縷多頻設
T51n2087_p0926a29║底拘胝(唐言聞二百億。舊譯曰億耳謬也)苾芻生處。昔此城有
T51n2087_p0926b01║長者。豪貴巨富晚有繼嗣時有報者。輒
T51n2087_p0926b02║賜金錢二百億。因名其子聞二百億。洎乎
T51n2087_p0926b03║成立【CL125n1530_p0108a01】未曾履地。故其足跖毛長尺餘。光潤
T51n2087_p0926b04║細軟色若黃金。珍愛此兒備諸玩好。自
T51n2087_p0926b05║其居家以至雪山。亭傳連隅僮僕交路。凡
T51n2087_p0926b06║須妙藥遞相告語。轉而以授曾不踰時。
T51n2087_p0926b07║其豪富如此。世尊知其善根將發。也命沒
T51n2087_p0926b08║特伽羅子而往化焉。既至門下莫由自
T51n2087_p0926b09║通長者家祠日天。每晨朝時東向以拜。是
T51n2087_p0926b10║時尊者以神通力。從日輪中降立於前。長
T51n2087_p0926b11║者子疑日天也。因施香飯而歸。其飯香氣
T51n2087_p0926b12║遍王舍城。時頻毘娑羅王駭其異馥。命使
T51n2087_p0926b13║歷問。乃竹林精舍沒特伽羅子。自長者家持
T51n2087_p0926b14║來。因知長者子有此奇異。乃使召焉。長者
T51n2087_p0926b15║承命思何安步。泛舟鼓棹有波風之危。
T51n2087_p0926b16║乘車馭像懼蹶躓之患。於是自其居家
T51n2087_p0926b17║至王舍城。鑿渠通漕流滿芥子。御舟安止
T51n2087_p0926b18║長縆以引至王舍城。先禮世尊。世尊告曰。
T51n2087_p0926b19║頻毘娑羅王【CL125n1530_p0108b01】命使召汝。無過欲見足下毛
T51n2087_p0926b20║耳。王欲觀者宜結跏坐。伸腳向王。國法
T51n2087_p0926b21║當死。長者子受誨而往。引入廷謁。王欲
T51n2087_p0926b22║視毛乃跏趺坐。王善其有禮特深珍愛。
T51n2087_p0926b23║亦既得歸還至佛所。如來是時說法誨喻。
T51n2087_p0926b24║聞而感悟遂即出家。於是精勤修習思求
T51n2087_p0926b25║果證。經行不捨足遂流血。世尊告曰。汝善
T51n2087_p0926b26║男子。在家之時知鼓琴耶。曰知。若然者以
T51n2087_p0926b27║此為喻。絃急則聲不合韻。絃緩則調不和
T51n2087_p0926b28║雅。非急非緩其聲乃和。夫修行者亦然。急
T51n2087_p0926b29║則身疲心怠。緩則情舒志逸。承佛指教奉以
T51n2087_p0926c01║周旋。如是不久便獲果證。
T51n2087_p0926c02║國西界殑伽河南至小孤山。重巘嶜崟。昔
T51n2087_p0926c03║佛於此三月安居。降薄句羅藥叉。山東南
T51n2087_p0926c04║巖下大石上有佛坐跡。入石寸餘。長五尺
T51n2087_p0926c05║二寸。廣二尺一寸。其上則建窣堵波焉。次南
T51n2087_p0926c06║石上則【CL125n1530_p0109a01】有佛置捃稚迦(即澡瓶也。舊曰軍持訛略也)跡。
T51n2087_p0926c07║深寸餘作八出花文。佛坐跡東南不遠
T51n2087_p0926c08║有薄句羅藥叉腳跡。長尺五六寸。廣七八
T51n2087_p0926c09║寸。深減二寸。藥叉跡後有石佛坐像。高六
T51n2087_p0926c10║七尺。次西不遠有佛經行之處。其山頂上
T51n2087_p0926c11║有藥叉故室。次北有佛足跡。長尺有八寸。
T51n2087_p0926c12║廣餘六寸。深可半寸。其跡上有窣堵波。
T51n2087_p0926c13║如來昔日降伏藥叉。令不殺人食肉。敬受
T51n2087_p0926c14║佛戒。後得生天。此西有溫泉六七所。其水
T51n2087_p0926c15║極熱。國南界大山林中多諸野象。其形偉大。
T51n2087_p0926c16║從此順殑伽河南岸。東行三百餘里至瞻
T51n2087_p0926c17║波國(中印度境)。
T51n2087_p0926c18║瞻波國。周四千餘里。國大都城北背殑伽
T51n2087_p0926c19║河。周四十餘里。土地墊濕稼穡滋盛。氣序溫
T51n2087_p0926c20║暑風俗淳質。伽藍數十所。多有傾毀。僧徒二
T51n2087_p0926c21║百餘人。習小乘教。天祠二十餘所。異道雜
T51n2087_p0926c22║居。【CL125n1530_p0109b01】都城壘磚。其高數丈。基址崇峻卻敵高
T51n2087_p0926c23║險。在昔劫初人物伊始。野居穴處未知宮
T51n2087_p0926c24║室。後有天女降跡人中。遊殑伽河濯流
T51n2087_p0926c25║自媚。感靈有娠生四子焉。分贍部洲各
T51n2087_p0926c26║擅區宇。建都築邑封畺畫界。此則一子
T51n2087_p0926c27║之國都。贍部洲諸城之始也。城東百四五十
T51n2087_p0926c28║里。殑伽河南水環孤嶼崖巘崇峻。上有
T51n2087_p0926c29║天祠。神多靈感。鑿崖為室。引流成沼。花林
T51n2087_p0927a01║奇樹。巨石危峰。仁智所居。觀者忘返。國南
T51n2087_p0927a02║境山林中野象猛獸群遊千數。自此東行四
T51n2087_p0927a03║百餘里至羯朱嗢祇羅國(彼俗或謂羯蠅揭羅國。中印度境)。
T51n2087_p0927a04║羯朱嗢祇羅國。周二千餘里。土地泉濕稼穡
T51n2087_p0927a05║豐盛。氣序溫風俗順。敦尚高才崇貴學
T51n2087_p0927a06║藝。伽藍六七所。僧徒三百餘人。天祠十所。異
T51n2087_p0927a07║道雜【CL125n1530_p0110a01】居。自數百年王族絕嗣役屬鄰國。所
T51n2087_p0927a08║以城郭丘墟多居村邑。故戒日王遊東印度。
T51n2087_p0927a09║於此築宮理諸國務。至則葺茅為宇。去
T51n2087_p0927a10║則縱火焚燒。國南境多野象。北境去殑
T51n2087_p0927a11║伽河不遠有大高臺。積壘磚石而以建
T51n2087_p0927a12║焉。基址廣峙刻雕奇製。周臺方面鏤眾
T51n2087_p0927a13║聖像。佛及天形區別而作。自此東渡殑伽
T51n2087_p0927a14║河。行六百餘里至奔那伐彈那國(中印度境)。
T51n2087_p0927a15║奔那伐彈那國。周四千餘里。國大都城周三
T51n2087_p0927a16║十餘里。居人殷盛。池館花林往往相間。土地
T51n2087_p0927a17║卑濕稼穡滋茂。般核娑果既多且貴。其果
T51n2087_p0927a18║大如冬瓜。熟則黃赤。剖之中有數十小
T51n2087_p0927a19║果。大如鶴卵。又更破之其汁黃赤。其味甘
T51n2087_p0927a20║美。或在樹枝如眾果之結實。或在樹根
T51n2087_p0927a21║若伏苓之在土。氣序調暢風俗好學。伽藍
T51n2087_p0927a22║二十餘所。僧徒三【CL125n1530_p0110b01】千餘人。大小二乘兼功綜
T51n2087_p0927a23║習。天祠百所異道雜居。露形尼乾寔繁其
T51n2087_p0927a24║黨。
T51n2087_p0927a25║城西二十餘里有跋始婆僧伽藍庭宇顯敞
T51n2087_p0927a26║臺閣崇高。僧徒七百餘人。並學大乘教法。東
T51n2087_p0927a27║印度境碩學名僧多在於此。其側不遠有
T51n2087_p0927a28║窣堵波。無憂王之所建也。昔者如來三月在
T51n2087_p0927a29║此。為諸天人說法之處。或至齋日時燭
T51n2087_p0927b01║光明。其側則有四佛坐及經行遺跡之所。
T51n2087_p0927b02║去此不遠復有精舍。中作觀自在菩薩像。
T51n2087_p0927b03║神鑒無隱靈應有徵。遠近之人絕粒祈請。自
T51n2087_p0927b04║此東行九百餘里。渡大河至迦摩縷波國
T51n2087_p0927b05║(東印度境)。
T51n2087_p0927b06║伽摩縷波國。周萬餘里。國大都城周三十餘
T51n2087_p0927b07║里。土地泉濕稼穡時播。般核娑果那羅雞
T51n2087_p0927b08║羅果。其樹雖多彌復珍貴。河流湖陂交帶城
T51n2087_p0927b09║邑。氣序和暢風俗淳質。人形卑小容貌釐
T51n2087_p0927b10║黑。語【CL125n1530_p0111a01】言少異中印度。性甚獷暴志存強學。
T51n2087_p0927b11║宗事天神不信佛法。故自佛興以迄于
T51n2087_p0927b12║今。尚未建立伽藍招集僧侶。其有淨信之
T51n2087_p0927b13║徒。但竊念而已。天祠數百。異道數萬。
T51n2087_p0927b14║今王本那羅延天之祚胤。婆羅門之種也。字
T51n2087_p0927b15║婆塞羯羅伐摩(唐言日胄)。號拘摩羅(唐言童子)。自據
T51n2087_p0927b16║畺土奕葉君臨。逮於今王歷千世矣。
T51n2087_p0927b17║君上好學眾庶從化。遠方高才慕義客遊。
T51n2087_p0927b18║雖不淳信佛法然敬高學沙門。初聞有
T51n2087_p0927b19║至那國沙門在摩揭陀那爛陀僧伽藍。自遠
T51n2087_p0927b20║方來學佛深法。殷勤往復者再三。未從來
T51n2087_p0927b21║命。時尸羅跋陀羅論師曰。欲報佛恩當弘
T51n2087_p0927b22║正法。子其行矣勿憚遠涉。拘摩羅王世宗
T51n2087_p0927b23║外道。今請沙門斯善事也。因茲改轍福利
T51n2087_p0927b24║弘遠。子昔起廣大心發弘誓。願孤遊異
T51n2087_p0927b25║域遺身求法普濟含靈。豈徒鄉國宜【CL125n1530_p0111b01】忘得
T51n2087_p0927b26║喪。勿拘榮辱。宣揚聖教開導群迷。先物
T51n2087_p0927b27║後身忘名弘法。於是辭不獲免。遂與使
T51n2087_p0927b28║偕行而會見焉。拘摩羅王曰。雖則不才常
T51n2087_p0927b29║慕高學。聞名雅尚敢事延請。曰寡能褊智
T51n2087_p0927c01║猥蒙流聽。拘摩羅王曰。善哉。慕法好學
T51n2087_p0927c02║顧身若浮。踰越重險遠遊異域。斯則王
T51n2087_p0927c03║化所由國風尚學。今印度諸國多有歌
T51n2087_p0927c04║頌。摩訶至那國秦王破陣樂者。聞之久矣。
T51n2087_p0927c05║豈大德之鄉國耶。曰然。此歌者美我。
T51n2087_p0927c06║君之德也。拘摩羅王曰。不意大德是此國
T51n2087_p0927c07║人。常幕風化東望已久。山川道阻無由自
T51n2087_p0927c08║致。曰我。
T51n2087_p0927c09║大君聖德遠洽仁化遐被。殊俗異域拜闕稱
T51n2087_p0927c10║臣者眾矣。拘摩羅王曰。覆載若斯心冀朝
T51n2087_p0927c11║貢。今戒日王在羯朱嗢祇羅國。將設大施
T51n2087_p0927c12║崇樹福慧。五印度沙門婆羅門有學業者。
T51n2087_p0927c13║莫不召集。今遣使來請。願與同行。於是
T51n2087_p0927c14║遂【CL125n1530_p0112a01】往焉。此國東山阜連接無大國都。境接西
T51n2087_p0927c15║南夷。故其人類蠻獠矣。詳問土俗可兩
T51n2087_p0927c16║月行入蜀西南之境。然山川險阻嶂氣氛
T51n2087_p0927c17║沴。毒蛇毒草為害滋甚。國之東南野象群
T51n2087_p0927c18║暴。故此國中象軍特盛。從此南行千二三
T51n2087_p0927c19║百里至三摩呾吒國(東印度境)。
T51n2087_p0927c20║三摩呾吒國。周三千餘里。濱近大海地遂卑
T51n2087_p0927c21║濕。國大都城周二十餘里。稼穡滋植花果繁
T51n2087_p0927c22║茂。氣序和風俗順。人性剛烈形卑色黑。好學
T51n2087_p0927c23║勤勵邪正兼信。伽藍三十餘所。僧徒二千餘
T51n2087_p0927c24║人。並皆遵習上座部學。天祠百所。異道雜
T51n2087_p0927c25║居。露形尼乾其徒甚盛。去城不遠有窣堵
T51n2087_p0927c26║波。無憂王之所建也。昔者如來為諸天人。
T51n2087_p0927c27║於此七日說深妙法。傍有四佛坐及經行
T51n2087_p0927c28║遺跡之所。去此不遠伽藍中有青玉佛像。
T51n2087_p0927c29║其高八尺。相【CL125n1530_p0112b01】好圓備靈應時效。從此東北大
T51n2087_p0928a01║海濱。山谷中有室利差呾羅國。次東南大海
T51n2087_p0928a02║隅有迦摩浪迦國。次東有墮羅缽底國。次東
T51n2087_p0928a03║有伊賞那補羅國。次東有摩訶瞻波國。即此
T51n2087_p0928a04║云林邑是也。次西南有閻摩那洲國。凡此
T51n2087_p0928a05║六國山川道阻不入其境。然風俗壤界聲
T51n2087_p0928a06║聞可知。自三摩呾吒國西行九百餘里
T51n2087_p0928a07║至耽摩栗底國(東印度境)。
T51n2087_p0928a08║耽摩栗底國。周千四五百里。國大都城周十
T51n2087_p0928a09║餘里。濱近海垂土地卑濕。稼穡時播花果
T51n2087_p0928a10║茂盛。氣序溫暑風俗躁烈。人性剛勇邪正兼
T51n2087_p0928a11║信。伽藍十餘所。僧眾千餘人。天祠五十餘
T51n2087_p0928a12║所。異道雜居。國濱海隅水陸交會。奇珍異
T51n2087_p0928a13║寶多聚此國。故其國人大抵殷富。城側窣堵
T51n2087_p0928a14║波。無憂王所建也。其傍則有過去四佛坐及
T51n2087_p0928a15║經行遺跡之所。自此西北行七百餘里至
T51n2087_p0928a16║羯羅拏蘇【CL125n1530_p0113a01】伐剌那國(東印度境)。
T51n2087_p0928a17║羯羅拏蘇伐剌那國。周四千四五百里。國大
T51n2087_p0928a18║都城周二十餘里。居人殷盛家室富饒。土地
T51n2087_p0928a19║下濕稼穡時播。眾花滋茂珍果繁植。氣序
T51n2087_p0928a20║調暢風俗淳和。好尚學藝邪正兼信。伽藍十
T51n2087_p0928a21║餘所。僧徒二千餘人。習學小乘正量部法。
T51n2087_p0928a22║天祠五十餘所。異道寔多。別有三伽藍不
T51n2087_p0928a23║食乳酪。遵提婆達多遺訓也。
T51n2087_p0928a24║大城側有絡多未知僧伽藍(唐言赤泥)。庭宇顯敞
T51n2087_p0928a25║臺閣崇峻。國中高才達學聰敏有聞者。咸
T51n2087_p0928a26║集其中。警誡相成琢磨道德。初此國未信
T51n2087_p0928a27║佛法。時南印度有一外道。腹錮銅鍱首戴
T51n2087_p0928a28║明炬。杖策高步來入此城。振擊論鼓求欲
T51n2087_p0928a29║談議。或者問曰。首腹何異。曰吾學藝多能
T51n2087_p0928b01║恐腹拆裂。悲諸愚闇所以持照。時經旬
T51n2087_p0928b02║日人無問者。詢訪【CL125n1530_p0113b01】髦彥莫有異人。王曰。
T51n2087_p0928b03║合境之內豈無明哲。客難不酬為國深
T51n2087_p0928b04║恥。宜更營求訪諸幽隱。或曰。大林中有異
T51n2087_p0928b05║人。其自稱曰沙門。強學是務今屏居幽寂久
T51n2087_p0928b06║矣。于茲非夫體法合德。何能若此者乎。王
T51n2087_p0928b07║聞之躬往請焉。沙門對曰。我南印度人也。
T51n2087_p0928b08║客遊止此。學業膚淺恐黜所聞。敢承來
T51n2087_p0928b09║旨不復固辭。論議無負請建伽藍。招集
T51n2087_p0928b10║僧徒光讚佛法。王曰。敬聞。不敢忘德。沙門
T51n2087_p0928b11║受請往赴論場。外道於是誦其宗致三萬
T51n2087_p0928b12║餘言。其義遠其文約。苞含名相網羅視
T51n2087_p0928b13║聽。沙門一聞究覽辭義無謬。以數百言辯
T51n2087_p0928b14║而釋之。因問宗致。外道辭窮理屈。杜口不
T51n2087_p0928b15║酬。既折其名負恥而退。王深敬德建此伽
T51n2087_p0928b16║藍。自時厥後方弘法教。
T51n2087_p0928b17║伽藍側不遠有窣堵波。無憂王所建也。在
T51n2087_p0928b18║昔【CL125n1530_p0114a01】如來於此七日說法開導。其側精舍過去
T51n2087_p0928b19║四佛坐及經行遺跡之所。有數窣堵波。並是
T51n2087_p0928b20║如來說法之處。無憂王之所建也。從此西
T51n2087_p0928b21║南行七百餘里。至烏荼國(東印度境)。
T51n2087_p0928b22║烏荼國。周七千餘里。國大都城周二十餘里。
T51n2087_p0928b23║土地膏腴穀稼茂盛。凡諸果實頗大諸國。異
T51n2087_p0928b24║草名花難以稱述。氣序溫暑風俗獷烈。人貌
T51n2087_p0928b25║魁梧容色釐黮。言辭風調。異中印度。好學
T51n2087_p0928b26║不倦多信佛法。伽藍百餘所。僧徒萬餘人。
T51n2087_p0928b27║並皆習學大乘法教。天祠五十所。異道雜
T51n2087_p0928b28║居。諸窣堵波凡十餘所。並是如來說法之處。
T51n2087_p0928b29║無憂王之所建也。
T51n2087_p0928c01║國西南境大山中有補澀波祇釐僧伽藍。其
T51n2087_p0928c02║石窣堵波極多靈異。或至齋日時燭光明。
T51n2087_p0928c03║故諸淨信遠近咸會。持妙花蓋競修供養。
T51n2087_p0928c04║承露【CL125n1530_p0114b01】盤下覆缽勢上。以花蓋笴置之便住。
T51n2087_p0928c05║若礠石之吸針也。此西北山伽藍中有窣堵
T51n2087_p0928c06║波。所異同前。此二窣堵波者。神鬼所建靈
T51n2087_p0928c07║奇若斯。
T51n2087_p0928c08║國東南境臨大海濱有折利呾羅城(唐言發行)。周
T51n2087_p0928c09║二十餘里。入海商人遠方旅客。往來中止之
T51n2087_p0928c10║路也。其城堅峻多諸奇寶。城外鱗次有五伽
T51n2087_p0928c11║藍。臺閣崇高尊像工麗。南去僧伽羅國二
T51n2087_p0928c12║萬餘里。靜夜遙望見彼國佛牙窣堵波上寶
T51n2087_p0928c13║珠光明。離然如明炬之懸燭也。自此
T51n2087_p0928c14║西南大林中。行千二百餘里至恭御陀國
T51n2087_p0928c15║(東印度境)。
T51n2087_p0928c16║恭御陀國。周千餘里。國大都城周二十餘里。
T51n2087_p0928c17║濱近海隅山阜隱軫。土地墊濕稼穡時播。
T51n2087_p0928c18║氣序溫暑風俗勇烈。其形偉其貌黑。粗有禮
T51n2087_p0928c19║義不甚欺詐。至於文字同中印度。語言
T51n2087_p0928c20║風調頗有異焉。崇敬外道不信佛法。天祠
T51n2087_p0928c21║百餘所。異【CL125n1530_p0115a01】道萬餘人。國境之內數十小城。接
T51n2087_p0928c22║山嶺據海交。城既堅峻兵又敢勇威雄鄰
T51n2087_p0928c23║境遂無強敵。國臨海濱。多有奇寶。螺貝珠
T51n2087_p0928c24║璣。斯為貨用。出大青象超乘致遠。從此西
T51n2087_p0928c25║南入大荒野。深林巨木干霄蔽日。行千四五
T51n2087_p0928c26║百里至羯𩜁(力甑反)伽國(南印度境)。
T51n2087_p0928c27║羯𩜁伽國。周五千餘里。國大都城周二十餘
T51n2087_p0928c28║里。稼穡時播花果具繁。林藪聯綿動數百里。
T51n2087_p0928c29║出青野象鄰國所奇。氣序暑熱風俗躁暴。
T51n2087_p0929a01║性多狷獷志存信義。言語輕捷音調質正。
T51n2087_p0929a02║辭旨風則頗與中印度異焉。少信正法
T51n2087_p0929a03║多遵外道。伽藍十餘所。僧徒五百餘人。習
T51n2087_p0929a04║學大乘上座部法。天祠百餘所。異道甚眾。多
T51n2087_p0929a05║是尼乾之徒也。
T51n2087_p0929a06║羯𩜁伽國。在昔之時民俗殷盛。肩摩轂擊舉
T51n2087_p0929a07║【CL125n1530_p0115b01】袂成帷。有五通仙棲巖養素。人或陵觸
T51n2087_p0929a08║退失神通。以惡咒術殘害國人。少長無
T51n2087_p0929a09║遺賢愚俱喪。人煙斷絕多歷年所。頗漸遷居
T51n2087_p0929a10║猶未充實。故今此國人戶尚少。
T51n2087_p0929a11║城南不遠有窣堵波。高百餘尺。無憂王之所
T51n2087_p0929a12║建也。傍有過去四佛坐及經行遺跡之所。
T51n2087_p0929a13║國境北垂大山嶺上有石窣堵波。高百餘尺。
T51n2087_p0929a14║是劫初時人壽無量歲有獨覺。於此入寂
T51n2087_p0929a15║滅焉。自此西北山林中。行千八百餘里至
T51n2087_p0929a16║憍薩羅國(中印度境)。
T51n2087_p0929a17║憍薩羅國。周六千餘里。山嶺周境林藪連接。
T51n2087_p0929a18║國大都城周四十餘里。土壤膏腴地利滋盛。
T51n2087_p0929a19║邑里相望人戶殷實。其形偉其色黑。風俗剛
T51n2087_p0929a20║猛人性勇烈。邪正兼信學藝高明。王剎帝
T51n2087_p0929a21║利也。崇敬佛法仁慈深遠。伽藍百餘所。僧
T51n2087_p0929a22║徒減【CL125n1530_p0116a01】萬人。並皆習學大乘法教。天祠七十餘
T51n2087_p0929a23║所。異道雜居。
T51n2087_p0929a24║城南不遠有故伽藍。傍有窣堵波。無憂王
T51n2087_p0929a25║之所建也。昔者如來曾於此處。現大神通
T51n2087_p0929a26║摧伏外道。後龍猛菩薩止此伽藍。時此國王
T51n2087_p0929a27║號娑多婆訶(唐言引正)。珍敬龍猛周衛門廬。時提
T51n2087_p0929a28║婆菩薩自執師子國來求論義。謂門者
T51n2087_p0929a29║曰。幸為通謁。時門者遂為白。龍猛雅知
T51n2087_p0929b01║其名。盛滿缽水。命弟子曰。汝持是水示
T51n2087_p0929b02║彼提婆。提婆見水默而投針。弟子持缽懷
T51n2087_p0929b03║疑而返。龍猛曰。彼何辭乎。對曰。默無所
T51n2087_p0929b04║說。但投針於水而已。龍猛曰。智矣哉。若
T51n2087_p0929b05║人也。知幾其神。察微亞聖。盛德若此宜速
T51n2087_p0929b06║命入。對曰。何謂也。無言妙辯其在是歟。曰
T51n2087_p0929b07║夫水也者。隨器方圓逐物清濁。彌漫無
T51n2087_p0929b08║間澄湛莫測。滿而示之比我學之智周
T51n2087_p0929b09║也。彼乃投針遂窮其極。此非常人宜速
T51n2087_p0929b10║【CL125n1530_p0116b01】召進。而龍猛風範懍然肅物。言談者皆伏抑
T51n2087_p0929b11║首。提婆素挹風徽。久希請益方欲受
T51n2087_p0929b12║業。先騁機神雅懼威嚴。昇堂僻坐。談玄
T51n2087_p0929b13║永日。辭義清高。龍猛曰。後學冠世妙辯光
T51n2087_p0929b14║前。我惟衰耄遇斯俊彥。誠乃寫瓶有寄傳
T51n2087_p0929b15║燈不絕。法教弘揚伊人是賴。幸能前席雅
T51n2087_p0929b16║談玄奧。提婆聞命心獨自負。將開義府先
T51n2087_p0929b17║遊辯囿。提振辭端仰視質義。忽睹威顏
T51n2087_p0929b18║忘言杜口。避坐引責遂請受業。龍猛曰。
T51n2087_p0929b19║復坐。今將授子至真妙理法王誠教。提婆
T51n2087_p0929b20║五體投地一心歸命曰。而今而後敢聞命矣。
T51n2087_p0929b21║龍猛菩薩善閑藥術。餐餌養生。壽年數百
T51n2087_p0929b22║志貌不衰。引正王既得妙藥壽亦數百。王
T51n2087_p0929b23║有稚子。謂其母曰。如我何時得嗣王位。
T51n2087_p0929b24║母曰。以今觀之未有期也。父王年壽已數
T51n2087_p0929b25║百歲。子孫老終者。蓋亦多矣。斯皆龍猛福力
T51n2087_p0929b26║所加。【CL125n1530_p0117a01】藥術所致。菩薩寂滅王必殂落。夫龍
T51n2087_p0929b27║猛菩薩。智慧弘遠。慈悲深厚。周給群有身
T51n2087_p0929b28║命若遺。汝宜往彼試從乞頭。若遂此志
T51n2087_p0929b29║當果所願。王子恭承母命。來至伽藍。門者
T51n2087_p0929c01║敬懼故得入焉。時龍猛菩薩方讚誦經行。
T51n2087_p0929c02║忽見王子。佇而謂曰。今夕何因降跡僧
T51n2087_p0929c03║坊。若危若懼疾驅而至。對曰。我承慈母餘
T51n2087_p0929c04║論。語及行捨之士以為含生寶命。經語
T51n2087_p0929c05║格言未有輕捨報身施諸求欲。我慈母曰。
T51n2087_p0929c06║不然。十方善逝三世如來。在昔發心逮乎
T51n2087_p0929c07║證果。勤求佛道修習戒忍。或投身𩚅獸。
T51n2087_p0929c08║或割肌救鴿。月光王施婆羅門頭。慈力王
T51n2087_p0929c09║飲餓藥叉血。諸若此類羌難備舉。求之先
T51n2087_p0929c10║覺何代無人。今龍猛菩薩篤斯高志。我有
T51n2087_p0929c11║所求人頭為用。招募累歲未之有捨。欲行
T51n2087_p0929c12║暴劫殺則罪累尤多。虐害無辜穢德彰顯。
T51n2087_p0929c13║惟菩薩修習【CL125n1530_p0117b01】聖道遠期佛果。慈霑有識惠
T51n2087_p0929c14║及無邊。輕生若浮賤身如朽。不違本願
T51n2087_p0929c15║垂允所求。龍猛曰。俞誠哉是言也。我求佛
T51n2087_p0929c16║聖果。我學佛能捨。是身如響是身如泡。流
T51n2087_p0929c17║轉四生去來六趣。宿契弘誓不違物欲。
T51n2087_p0929c18║然王子有一不可者。其將若何。我身既終汝
T51n2087_p0929c19║父亦喪。顧斯為意誰能濟之。龍猛俳佪顧
T51n2087_p0929c20║視求所絕命。以乾茅葉自刎其頸。若利
T51n2087_p0929c21║劍斷割身首異處。王子見已驚奔而去。門
T51n2087_p0929c22║者上白。具陳始末。王聞哀感果亦命終。國
T51n2087_p0929c23║西南三百餘里至跋邏末羅耆釐山(唐言黑蜂)。
T51n2087_p0929c24║岌然特起峰巖峭險。既無崖谷宛如全石。
T51n2087_p0929c25║引正王為龍猛菩薩鑿此山中建立伽藍。
T51n2087_p0929c26║去山十數里鑿開孔道。當其山下仰鑿疏
T51n2087_p0929c27║石。其中則長廊步簷崇臺重閣。閣有五層
T51n2087_p0929c28║層有四院。並建精舍各鑄金像。量等佛身
T51n2087_p0929c29║妙窮工思。自餘【CL125n1530_p0118a01】莊嚴唯飾金寶。從山高峰
T51n2087_p0930a01║臨注飛泉。周流重閣交帶廓廡。疏寮外穴
T51n2087_p0930a02║明燭中宇。初引正王建此伽藍也。人力疲
T51n2087_p0930a03║竭府庫空虛。功猶未半心甚憂慼。龍猛謂曰。
T51n2087_p0930a04║大王何故若有憂負。王曰。輒運大心敢
T51n2087_p0930a05║樹勝福期之永固。待至慈氏。功績未成財
T51n2087_p0930a06║用已竭。每懷此恨坐而待旦。龍猛曰。勿憂。
T51n2087_p0930a07║崇福勝善其利不窮。有興弘願無憂不
T51n2087_p0930a08║濟。今日還宮當極歡樂。後晨出遊歷覽山
T51n2087_p0930a09║野已而至此平議營建。王既受誨奉以周
T51n2087_p0930a10║旋。龍猛菩薩以神妙藥滴諸大石。並變為
T51n2087_p0930a11║金。王遊見金心口相賀。迴駕至龍猛所曰。
T51n2087_p0930a12║今日畋遊神鬼所惑。山林之中時見金聚。
T51n2087_p0930a13║龍猛曰。非鬼惑也。至誠所感故有此金。宜
T51n2087_p0930a14║時取用濟成勝業。遂以營建。功畢有餘。於
T51n2087_p0930a15║是五層之中各鑄四大金像。餘尚盈積充諸
T51n2087_p0930a16║帑藏。招集千【CL125n1530_p0118b01】僧居中禮誦。龍猛菩薩以釋
T51n2087_p0930a17║迦佛所宣教法及諸菩薩所演述論。鳩集
T51n2087_p0930a18║部別藏在其中。故上第一層唯置佛像及
T51n2087_p0930a19║諸經論。下第五層居止淨人資產什物。中間
T51n2087_p0930a20║三層僧徒所舍。聞諸先志曰引正營建已畢。
T51n2087_p0930a21║計工人所食鹽價用九拘胝(拘胝者唐言億)金錢。
T51n2087_p0930a22║其後僧徒忿諍就王平議。時諸淨人更相謂
T51n2087_p0930a23║曰。僧徒諍起言議相乖。凶人伺隙毀壞伽
T51n2087_p0930a24║藍。於是重閣反拒以擯僧徒。自爾已來
T51n2087_p0930a25║無復僧眾。遠矚山巖莫知門徑。時引善
T51n2087_p0930a26║醫方者入中療疾。蒙面入出不識其路。
T51n2087_p0930a27║從此大林中南行九百餘里至案達羅國
T51n2087_p0930a28║(南印度境)。
T51n2087_p0930a29║案達羅國。周三千餘里。國大都城周二十餘
T51n2087_p0930b01║里。號瓶耆羅。土地良沃稼穡豐盛。氣序溫
T51n2087_p0930b02║暑風俗猛暴。語言辭調異中印度。至於文
T51n2087_p0930b03║字軌【CL125n1530_p0119a01】則大同。伽藍二十餘所。僧徒三千餘人。
T51n2087_p0930b04║天祠三十餘所。異道寔多。
T51n2087_p0930b05║瓶耆羅城側不遠有大伽藍。重閣層臺製窮
T51n2087_p0930b06║剞劂。佛像聖容麗極工思。伽藍前有石窣
T51n2087_p0930b07║堵波。高數百尺。並阿折羅(唐言所行)阿羅漢之所
T51n2087_p0930b08║建也。
T51n2087_p0930b09║所行羅漢伽藍西南不遠有窣堵波。無憂王
T51n2087_p0930b10║之所建也。如來在昔於此說法。現大神通
T51n2087_p0930b11║度無量眾。
T51n2087_p0930b12║所行羅漢伽藍西南行二十餘里至孤山。山
T51n2087_p0930b13║嶺有石窣堵波。陳那(唐言授)菩薩於此作因
T51n2087_p0930b14║明論。陳那菩薩者。佛去世後承風染衣。智
T51n2087_p0930b15║願廣大慧力深固。愍世無依思弘聖教以
T51n2087_p0930b16║為因明之論。言深理廣。學者虛功難以成
T51n2087_p0930b17║業。仍匿跡幽巖迻神寂定。觀述作之利
T51n2087_p0930b18║害審文義之繁約。是時崖谷震響煙雲變
T51n2087_p0930b19║釆。山神捧菩薩。高【CL125n1530_p0119b01】數百尺。唱如是言。昔
T51n2087_p0930b20║佛世尊。善權導物以慈悲心說因明論。綜
T51n2087_p0930b21║括妙理深究微言。如來寂滅大義泯絕。今者
T51n2087_p0930b22║陳那菩薩福智悠遠。深達聖旨。因明之論。重
T51n2087_p0930b23║弘茲日。菩薩乃放大光明照燭幽昧。時此
T51n2087_p0930b24║國王深生尊敬。見此光明相疑入金剛定。
T51n2087_p0930b25║因請菩薩證無生果。陳那曰。吾入定觀察
T51n2087_p0930b26║欲釋深經。心期正覺非願無生果也。王
T51n2087_p0930b27║曰。無生之果眾聖欣仰。斷三界欲洞三明
T51n2087_p0930b28║智。斯盛事也。願疾證之。陳那是時心悅王
T51n2087_p0930b29║請。方欲證受無學聖果。時妙吉祥菩薩知
T51n2087_p0930c01║而惜焉。欲相警誡。乃彈指悟之而告曰。惜
T51n2087_p0930c02║哉。如何捨廣大心為狹劣志。從獨善之懷
T51n2087_p0930c03║棄兼濟之願。欲為善利當廣傳說慈氏菩
T51n2087_p0930c04║薩所製瑜伽師地論。導誘後學為利甚大。
T51n2087_p0930c05║陳那菩薩敬受指誨奉以周旋。於是覃
T51n2087_p0930c06║思沈研廣因明論。【CL125n1530_p0120a01】猶恐學者懼其文微辭
T51n2087_p0930c07║約也。乃舉其大義綜其微言。作因明論。以
T51n2087_p0930c08║導後進。自茲已後宣暢瑜伽。盛業門人
T51n2087_p0930c09║有知當世。從此林野中南行千餘里。至馱
T51n2087_p0930c10║那羯磔迦國(亦謂大安達邏國。南印度境)。
T51n2087_p0930c11║馱那羯磔迦國。周六千餘里。國大都城周四
T51n2087_p0930c12║十餘里。土地膏腴稼穡殷盛。荒野多邑居少。
T51n2087_p0930c13║氣序溫暑人貌釐黑。性猛烈好學藝。伽藍
T51n2087_p0930c14║鱗次荒蕪已甚。存者二十餘所。僧徒千餘人。
T51n2087_p0930c15║並多習學大眾部法。天祠百餘所。異道寔
T51n2087_p0930c16║多。
T51n2087_p0930c17║城東據山有弗婆勢羅(唐言東山)僧伽藍。城西據
T51n2087_p0930c18║山有阿伐羅勢羅(唐言西山)僧伽藍。此國先王為
T51n2087_p0930c19║佛建焉。奠川通徑疏崖峙閣。長廊步簷
T51n2087_p0930c20║枕巖接岫。靈神警衛聖賢遊息。自佛寂滅
T51n2087_p0930c21║千年之內。每歲有千凡夫僧。同入安居。其
T51n2087_p0930c22║解安居日皆證羅漢。以神通力凌虛而
T51n2087_p0930c23║去。千年之後凡聖【CL125n1530_p0120b01】同居。自百餘年無復僧
T51n2087_p0930c24║侶。而山神易形。或作豺狼。或為猿狖。驚恐
T51n2087_p0930c25║行人。以故空荒。闃無僧眾。城南不遠有大
T51n2087_p0930c26║山巖。婆毘吠伽(唐言清辯)論師。住阿素洛宮。待
T51n2087_p0930c27║見慈氏菩薩成佛之處。論師雅量弘遠至德
T51n2087_p0930c28║深邃。外示僧佉之服。內弘龍猛之學。聞摩
T51n2087_p0930c29║揭陀國護法菩薩宣揚法教學徒數千。有
T51n2087_p0931a01║懷談議杖錫而往。至波吒釐城。知護法菩
T51n2087_p0931a02║薩在菩提樹。論師乃命門人曰。汝行詣菩
T51n2087_p0931a03║提樹護法菩薩所。如我辭曰。菩薩宣揚遺
T51n2087_p0931a04║教導誘迷徒。仰德虛心為日已久。然以宿
T51n2087_p0931a05║願未果遂乖禮謁。菩提樹者。誓不空見見
T51n2087_p0931a06║當有證稱天人師。護法菩薩謂其使曰。人
T51n2087_p0931a07║世如幻身命若浮。渴日勤誠未遑談議。人
T51n2087_p0931a08║信往復竟不會見。論師既還本土。靜而思
T51n2087_p0931a09║曰。非慈氏成佛誰決我疑。於觀自在菩
T51n2087_p0931a10║薩像前誦隨心【CL125n1530_p0121a01】陀羅尼。絕粒飲水時歷三
T51n2087_p0931a11║歲。觀自在菩薩乃現妙色身。謂論師曰。何
T51n2087_p0931a12║所志乎。對曰。願留此身待見慈氏。觀自在
T51n2087_p0931a13║菩薩曰。人命危脆世間浮幻。宜修勝善願
T51n2087_p0931a14║生睹史多天。於斯禮覲尚速待見。論師
T51n2087_p0931a15║曰。志不可奪心不可貳。菩薩曰。若然者
T51n2087_p0931a16║宜往馱那羯磔迦國城南山巖執金剛神所。
T51n2087_p0931a17║至誠誦持執金剛陀羅尼者當遂此願。論
T51n2087_p0931a18║師於是往而誦焉。三歲之後神乃謂曰。
T51n2087_p0931a19║伊何所願若此勤勵。論師曰。願留此身待
T51n2087_p0931a20║見慈氏。觀自在菩薩指遣來請。成我願者
T51n2087_p0931a21║其在神乎神乃授祕方。而謂之曰此巖石
T51n2087_p0931a22║內有阿素洛宮。如法行請石壁常開。開即
T51n2087_p0931a23║入中可以待見論師曰。幽居無睹詎知佛
T51n2087_p0931a24║興。執金剛曰。慈氏出世我當相報。論師受
T51n2087_p0931a25║命專精誦持。復歷三歲初無異想。咒芥
T51n2087_p0931a26║子以擊石巖壁豁而【CL125n1530_p0121b01】洞開。是時百千萬眾觀
T51n2087_p0931a27║睹忘返。論師跨其戶而告眾曰。吾久祈請
T51n2087_p0931a28║待見慈氏。聖靈警祐大願斯遂。宜可入此
T51n2087_p0931a29║同見佛興。聞者怖駭莫敢履戶。謂是毒蛇
T51n2087_p0931b01║之窟。恐喪身命。再三告語唯有六人從入。
T51n2087_p0931b02║論師顧謝時眾從容而入。入之既已石壁還
T51n2087_p0931b03║合。眾皆怨嗟恨前言之過也。自此西南行
T51n2087_p0931b04║千餘里至珠利耶國(南印度境)。
T51n2087_p0931b05║珠利耶國。周二千四五百里。國大都城周十
T51n2087_p0931b06║餘里。土野空曠藪澤荒蕪。居戶寡少群盜公
T51n2087_p0931b07║行。氣序溫暑風俗姦宄。人性獷烈崇信外
T51n2087_p0931b08║道。伽藍頹毀粗有僧徒。天祠數十所。多露
T51n2087_p0931b09║形外道也。
T51n2087_p0931b10║城東南不遠有窣堵波。無憂王之所建也。
T51n2087_p0931b11║如來在昔曾於此處現大神通說深妙法
T51n2087_p0931b12║摧伏外道度諸天人。
T51n2087_p0931b13║【CL125n1530_p0122a01】城西不遠有故伽藍。提婆菩薩與羅漢論
T51n2087_p0931b14║議之處。初提婆菩薩聞此伽藍有嗢呾羅
T51n2087_p0931b15║(唐言上)阿羅漢得六神通具八解脫。遂來遠尋
T51n2087_p0931b16║觀其風範。既至伽藍投羅漢宿。羅漢少
T51n2087_p0931b17║欲知足。唯置一床。提婆既至無以為席。乃
T51n2087_p0931b18║聚落葉指令就坐。羅漢入定夜分方出。提
T51n2087_p0931b19║婆於是陳疑請決。羅漢隨難為釋。提婆尋
T51n2087_p0931b20║聲重質第七轉已。杜口不酬。竊運神通力
T51n2087_p0931b21║往睹史多天。請問慈氏。慈氏為釋。因而告
T51n2087_p0931b22║曰。彼提婆者。曠劫修行。賢劫之中當紹佛
T51n2087_p0931b23║位。非爾所知。宜深禮敬如彈指頃還復本
T51n2087_p0931b24║座。乃復抑揚妙義剖析微言。提婆謂曰。此
T51n2087_p0931b25║慈氏菩薩聖智之釋也。豈仁者所能詳究哉。
T51n2087_p0931b26║羅漢曰。然。如來旨。於是避席禮謝深加
T51n2087_p0931b27║敬歎。從此南入林野中。行千五六百里至
T51n2087_p0931b28║達羅毘荼國(南印度境)。
T51n2087_p0931b29║【CL125n1530_p0122b01】達羅毘荼國。周六千餘里。國大都城號逮
T51n2087_p0931c01║志補羅。周三十餘里。土地沃壤稼穡豐盛。多
T51n2087_p0931c02║花果出寶物。氣序溫暑風俗勇烈。深篤信
T51n2087_p0931c03║義高尚博識。而語言文字少異中印度。伽
T51n2087_p0931c04║藍百餘所。僧徒萬餘人。皆遵學上座部法。
T51n2087_p0931c05║天祠八十餘所。多露形外道也。如來在世。
T51n2087_p0931c06║數遊此國說法度人故無憂王於諸聖跡
T51n2087_p0931c07║皆建窣堵波。逮志補羅城者。即達磨波羅
T51n2087_p0931c08║(唐言護法)菩薩本生之城。菩薩此國大臣之長子也。
T51n2087_p0931c09║幼懷雅量長而弘遠。年方弱冠王姬下降。禮
T51n2087_p0931c10║筵之夕憂心慘悽。對佛像前殷懃祈請。至
T51n2087_p0931c11║誠所感神負遠遁。去此數百里至山伽藍。
T51n2087_p0931c12║坐佛堂中有僧開戶。見此少年疑其盜
T51n2087_p0931c13║也。更詰問之。菩薩具懷指告。因請出家眾
T51n2087_p0931c14║咸驚異。遂允其志。王乃宣命推求遐邇。
T51n2087_p0931c15║乃知菩薩神負遠塵。王之知也【CL125n1530_p0123a01】增深敬異。
T51n2087_p0931c16║自染衣已篤學精勤。令問風範語在前
T51n2087_p0931c17║記。
T51n2087_p0931c18║城南不遠有大伽藍。國中聰叡同類萃止。
T51n2087_p0931c19║有窣堵波。高百餘尺。無憂王所建也。如來
T51n2087_p0931c20║在昔於此說法。摧伏外道廣度人天。其
T51n2087_p0931c21║側則有過去四佛坐及經行遺跡之所。自此
T51n2087_p0931c22║南行三千餘里至秣羅矩吒國(亦謂枳秣羅國。南印度境)
T51n2087_p0931c23║秣羅矩吒國。周五千餘里。國大都城周四十
T51n2087_p0931c24║餘里。土田舄鹵地利不滋。海渚諸珍多聚
T51n2087_p0931c25║此國。氣序炎熱人多釐黑。志性剛烈邪正
T51n2087_p0931c26║兼崇。不尚遊藝。唯善逐利。伽藍故基寔多
T51n2087_p0931c27║餘址。存者既少僧徒亦寡。天祠數百。外道甚
T51n2087_p0931c28║眾。多露形之徒也。
T51n2087_p0931c29║城東不遠有故伽藍。庭宇荒蕪基址尚在。無
T51n2087_p0932a01║憂王弟大帝之所建也。其東有窣堵波。崇基
T51n2087_p0932a02║【CL125n1530_p0123b01】已陷覆缽猶存。無憂王之所建立。在昔如來
T51n2087_p0932a03║於此說法。現大神通度無量眾。用彰聖跡
T51n2087_p0932a04║故此標建。歲久彌神祈願或遂。
T51n2087_p0932a05║國南濱海有秣剌耶山。崇崖峻嶺洞谷深澗。
T51n2087_p0932a06║其中則有白檀香樹。栴檀儞婆樹。樹類白
T51n2087_p0932a07║檀不可以別。唯於盛夏登高遠瞻。其
T51n2087_p0932a08║有大蛇縈者。於是知之。猶其木性涼冷
T51n2087_p0932a09║故蛇盤也。既望見已射箭為記。冬蟄之後
T51n2087_p0932a10║方乃採伐。羯布羅香樹。松身異葉花果斯
T51n2087_p0932a11║別。初採既濕尚未有香。木乾之後循理
T51n2087_p0932a12║而析。其中有香。狀若雲母。色如冰雪。此所
T51n2087_p0932a13║謂龍腦香也。
T51n2087_p0932a14║秣剌耶山東有布呾洛迦山。山徑危險巖
T51n2087_p0932a15║谷敧傾。山頂有池。其水澄鏡流出大河。
T51n2087_p0932a16║周流繞山二十匝入南海。池側有石天宮。
T51n2087_p0932a17║觀自在菩薩往來遊舍。其有願見菩薩者。
T51n2087_p0932a18║不顧身命。厲【CL125n1530_p0124a01】水登山。忘其艱險。能達之
T51n2087_p0932a19║者蓋亦寡矣。而山下居人祈心請見。或作
T51n2087_p0932a20║自在天形。或為塗灰外道。慰喻其人果遂其
T51n2087_p0932a21║願。從此山東北海畔有城。是往南海僧伽
T51n2087_p0932a22║羅國路。聞諸土俗曰。從此入海東南可三
T51n2087_p0932a23║千餘里至僧伽羅國(唐言執師子。非印度之境)。
T51n2087_p0932a24║【○】【○】【○】大唐西域記卷第十【○】【○】【○】【○】【○】【CL125n1530_p0124b01】
