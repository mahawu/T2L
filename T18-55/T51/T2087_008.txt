T51n2087_p0910c01║【□】
T51n2087_p0910c02║【CL125n1530_p0065a01】大唐西域記卷第八(一國)
T51n2087_p0910c03║【□】
T51n2087_p0910c04║　　　　三藏法師玄奘奉　詔譯
T51n2087_p0910c05║　　　　大總持寺沙門辯機撰
T51n2087_p0910c06║【○】摩揭陀國上
T51n2087_p0910c07║摩揭陀國。周五千餘里。城少居人邑多編
T51n2087_p0910c08║戶。地沃壤滋稼穡。有異稻種其粒麤大。香
T51n2087_p0910c09║味殊越光色特甚。彼俗謂之供大人米。土地
T51n2087_p0910c10║墊濕邑居高原。孟夏之後仲秋之前。平居流
T51n2087_p0910c11║水可以泛舟。風俗淳質氣序溫暑。崇重志
T51n2087_p0910c12║學遵敬佛法。伽藍五十餘所。僧徒萬有餘
T51n2087_p0910c13║人。並多宗習大乘法教。天祠數十。異道寔
T51n2087_p0910c14║多。
T51n2087_p0910c15║殑伽河南有故城。周七十餘里。荒蕪雖久
T51n2087_p0910c16║基址尚在。昔者人壽無量歲時。號拘蘇摩
T51n2087_p0910c17║補羅城(唐言香花宮城)。王宮多花故以名焉。逮乎人
T51n2087_p0910c18║壽數【CL125n1530_p0065b01】千歲。更名波吒釐子城(舊曰巴連弗邑訛也)。　初有
T51n2087_p0910c19║婆羅門高才博學。門人數千傳以受業。諸
T51n2087_p0910c20║學徒相從遊觀。有一書生俳佪悵望。同儔
T51n2087_p0910c21║謂曰。夫何憂乎。曰盛色方剛羈遊履影。歲
T51n2087_p0910c22║月已積藝業無成。顧此為言憂心彌劇。於
T51n2087_p0910c23║是學徒戲言之曰。今將子求娉婚。親乃假
T51n2087_p0910c24║立三人為男父母。二人為女父母。遂坐波
T51n2087_p0910c25║吒釐樹。謂女聲樹也。採時果酌清流。
T51n2087_p0910c26║陳婚姻之緒。請好合之期。時假女父攀花
T51n2087_p0910c27║枝以授書生曰。斯嘉偶也。幸無辭焉。書生
T51n2087_p0910c28║之心欣然自得。日暮言歸懷戀而止。學徒
T51n2087_p0910c29║曰。前言戲耳幸可同歸。林中猛獸恐相殘害。
T51n2087_p0911a01║書生遂留往來樹側。景夕之後異光燭野。管
T51n2087_p0911a02║絃清雅帷帳陳列。俄見老翁策杖來慰。復
T51n2087_p0911a03║有一嫗攜引少女。並賓從盈路袨服奏樂。
T51n2087_p0911a04║翁乃指少女曰。此君之弱室也。酣歌樂【CL125n1530_p0066a01】宴
T51n2087_p0911a05║經七日焉。學徒疑為獸害。往而求之。乃見
T51n2087_p0911a06║獨坐樹陰若對上客。告與同歸辭不從
T51n2087_p0911a07║命。後自入城拜謁親故。說其始末。聞者驚
T51n2087_p0911a08║駭。與諸友人同往林中。咸見花樹是一
T51n2087_p0911a09║大第。僮僕役使驅馳往來。而彼老翁從容接
T51n2087_p0911a10║對。陳饌奏樂賓主禮備。諸友還城具告遠
T51n2087_p0911a11║近。期歲之後生一子男。謂其妻曰。吾今欲
T51n2087_p0911a12║歸未忍離阻。適復留止棲寄飄露。其妻既
T51n2087_p0911a13║聞具以白父翁。謂書生曰。人生行樂詎必
T51n2087_p0911a14║故鄉。今將築室宜無異志。於是役使之
T51n2087_p0911a15║徒功成不日。香花舊城遷都此邑。由彼子
T51n2087_p0911a16║故神為築城。自爾之後因名波吒釐子城
T51n2087_p0911a17║焉。
T51n2087_p0911a18║王故宮北有石柱。高數十尺。是無憂王作地
T51n2087_p0911a19║獄處。釋迦如來涅槃之後。第一百年有阿輸
T51n2087_p0911a20║迦(唐言無憂舊曰阿育訛也)王者。頻毘婆羅(唐言影堅。舊曰頻婆【CL125n1530_p0066b01】娑訛也)
T51n2087_p0911a21║王之曾孫也。自王舍城遷都波吒釐。築外
T51n2087_p0911a22║郭周於故城。年代浸遠唯餘故基。伽藍
T51n2087_p0911a23║天祠及窣堵波。餘址數百存者二三。唯故
T51n2087_p0911a24║宮北臨殑伽河。小城中有千餘家。　初無憂王
T51n2087_p0911a25║嗣位之後。舉措苛暴。乃立地獄。作害生靈。
T51n2087_p0911a26║周垣峻峙隅樓特起。猛焰洪鑪銛鋒利刃。備
T51n2087_p0911a27║諸苦具擬像幽塗。招募凶人立為獄主。初
T51n2087_p0911a28║以國中犯法罪人。無挍輕重總入塗炭。
T51n2087_p0911a29║後以行經獄次擒以誅戮。至者皆死。遂滅
T51n2087_p0911b01║口焉。時有沙門初入法眾。巡里乞食遇
T51n2087_p0911b02║至獄門獄吏凶人擒欲殘害。沙門惶怖請
T51n2087_p0911b03║得禮懺。俄見一人縛來入獄。斬截手足磔
T51n2087_p0911b04║裂形骸。俯仰之間支體糜散。沙門見已深
T51n2087_p0911b05║增悲悼。成無常觀證無學果。獄卒曰。可以
T51n2087_p0911b06║死矣。沙門既證聖果。心夷生死。雖入鑊湯
T51n2087_p0911b07║若在清池。有大蓮花而為之座。獄【CL125n1530_p0067a01】主驚駭
T51n2087_p0911b08║馳使白王。王遂躬觀深讚靈祐。獄主曰。
T51n2087_p0911b09║大王當死。王曰何。對曰。王先垂命令監
T51n2087_p0911b10║刑獄。凡至獄垣皆從殺害。不云王入而
T51n2087_p0911b11║獨免死。王曰。法已一定理無再變。我先垂
T51n2087_p0911b12║令豈除汝身。汝久濫生我之咎也。即命獄
T51n2087_p0911b13║卒投之洪鑪。獄主既死王乃得出。於是頹
T51n2087_p0911b14║牆堙塹廢獄寬刑。　地獄南不遠有窣堵波。
T51n2087_p0911b15║基址傾陷。唯餘覆缽之勢。寶為廁飾石
T51n2087_p0911b16║作欄檻。即八萬四千之一也。無憂王以人
T51n2087_p0911b17║功建於宮焉。中有如來舍利一斗。靈鑒
T51n2087_p0911b18║間起神光時燭。無憂王廢獄之後。遇近護大
T51n2087_p0911b19║阿羅漢。方便善誘隨機導化。王謂羅漢曰。
T51n2087_p0911b20║幸以宿福位據人尊。慨茲障累不遭佛
T51n2087_p0911b21║化。今者如來遺身舍利。欲重修建諸窣堵
T51n2087_p0911b22║波。羅漢曰。大王以福德力役使百靈。以弘
T51n2087_p0911b23║誓【CL125n1530_p0067b01】心匡護三寶。是所願也。今其時矣。因為
T51n2087_p0911b24║廣說獻土之因。如來懸記興建之功。無憂王
T51n2087_p0911b25║聞以慶悅。召集鬼神而令之曰。法王導利
T51n2087_p0911b26║含靈有慶。我資宿善尊極人中。如來遺身
T51n2087_p0911b27║重修供養。今爾鬼神戮力同心。境極贍部
T51n2087_p0911b28║戶滿拘胝。以佛舍利起窣堵波。心發於
T51n2087_p0911b29║我功成於汝。勝福之利非欲獨有。宜各營
T51n2087_p0911c01║搆待後告命。鬼神受旨在所興功。功既成
T51n2087_p0911c02║已咸來請命。無憂王既開八國所建諸窣堵
T51n2087_p0911c03║波。分其舍利付鬼神已。謂羅漢曰。我心所
T51n2087_p0911c04║欲諸處同時藏下舍利。心雖此冀事未從
T51n2087_p0911c05║欲。羅漢曰。王命神鬼至所期日。日有隱
T51n2087_p0911c06║蔽其狀如手。此時也宜下舍利。王承此
T51n2087_p0911c07║旨宣告鬼神。逮乎期日無憂王觀候光景。
T51n2087_p0911c08║日正中時。羅漢以神通力申手蔽日。營建
T51n2087_p0911c09║之所咸皆瞻仰。同於此時功績咸畢。
T51n2087_p0911c10║【CL125n1530_p0068a01】窣堵波側不遠精舍中有大石。如來所履變
T51n2087_p0911c11║跡猶存。其長尺有八寸。廣餘六寸矣。兩跡
T51n2087_p0911c12║俱有輪相。十指念帶花文。魚形映起光明時
T51n2087_p0911c13║照。昔者如來將取寂滅。北趣拘尸那城。南
T51n2087_p0911c14║顧摩揭陀國。蹈此石上告阿難曰。吾今
T51n2087_p0911c15║最後留此足跡。將入寂滅顧摩揭陀也。
T51n2087_p0911c16║百歲之後有無憂王。命世君臨建都此地。
T51n2087_p0911c17║匡護三寶役使百神。及無憂王之嗣位也。
T51n2087_p0911c18║遷都築邑掩周跡石。既近宮城恒親供
T51n2087_p0911c19║養。後諸國王競欲舉歸石雖不大眾莫能
T51n2087_p0911c20║轉。近者設賞迦王毀壞佛法。遂即石所欲
T51n2087_p0911c21║滅聖跡。鑿已還平文彩如故。於是捐棄
T51n2087_p0911c22║殑伽河流尋復本處。其側窣堵波。即過去
T51n2087_p0911c23║四佛坐及經行遺跡之所。
T51n2087_p0911c24║佛跡精舍側不遠有大石柱。高三十餘尺。書
T51n2087_p0911c25║記殘缺其大略曰。無憂王信根貞固。三以贍
T51n2087_p0911c26║部洲施佛法【CL125n1530_p0068b01】僧。三以諸珍寶重自酬贖。其
T51n2087_p0911c27║辭云。大略斯在。
T51n2087_p0911c28║故宮北有大石室。外若崇山。內廣數丈。是
T51n2087_p0911c29║無憂王為出家弟。役使神鬼之所建也。初
T51n2087_p0912a01║無憂王有同母弟名摩醯因陀羅(唐言大帝)。生自
T51n2087_p0912a02║貴族服僣王制。奢侈縱暴眾庶懷怨。國輔
T51n2087_p0912a03║老臣進諫王曰。驕弟作威亦已太甚。夫
T51n2087_p0912a04║政平則國治。人和則主安。古之則訓由來久
T51n2087_p0912a05║矣。願存國典收付執法。無憂王泣謂弟曰。
T51n2087_p0912a06║吾承基緒覆燾生靈。況爾同胞豈忘惠
T51n2087_p0912a07║愛。不先匡導已陷刑法。上懼先靈下迫眾
T51n2087_p0912a08║議。摩醯因陀羅稽首謝曰。不自謹行。敢干
T51n2087_p0912a09║國憲。願賜再生更寬七日。於是置諸幽室
T51n2087_p0912a10║嚴加守衛。珍羞上饌進奉無虧。守者唱曰。
T51n2087_p0912a11║已過一日餘有六日。至第六日已既深憂
T51n2087_p0912a12║懼。更勵身心便獲果證。昇虛空示神跡。
T51n2087_p0912a13║尋出塵俗遠棲巖谷。無憂王躬往謂【CL125n1530_p0069a01】曰。昔
T51n2087_p0912a14║拘國制欲致嚴刑。豈意清昇取證聖果。
T51n2087_p0912a15║既無滯累可以還國。弟曰。昔羈愛網心
T51n2087_p0912a16║馳聲色。今出危城志悅山谷。願棄人間長
T51n2087_p0912a17║從丘壑。王曰。欲靜心慮豈必幽巖。吾從爾
T51n2087_p0912a18║志當為崇樹。遂召命鬼神而告之曰。吾
T51n2087_p0912a19║於後日廣備珍羞。爾曹相率來集我會。各
T51n2087_p0912a20║持大石自為床座。諸神受命至期畢萃。眾
T51n2087_p0912a21║會既已王告神曰。石座從橫宜自積聚。因
T51n2087_p0912a22║功不勞壘為虛室。諸神受命不日而成。
T51n2087_p0912a23║無憂王躬往迎請止此山廬。
T51n2087_p0912a24║故宮北地獄南有大石槽。是無憂王匠役神
T51n2087_p0912a25║功作為此器。飯僧之時以儲食也。
T51n2087_p0912a26║故宮西南有小石山。周巖谷間數十石室。
T51n2087_p0912a27║無憂王為近護等諸阿羅漢。役使鬼神之
T51n2087_p0912a28║所建立。傍有故臺餘基積石。池沼漣漪清
T51n2087_p0912a29║瀾澄鑒。鄰國遠人謂之聖水。若有飲濯罪
T51n2087_p0912b01║垢消滅。
T51n2087_p0912b02║【CL125n1530_p0069b01】山西南有五窣堵波。崇基已陷餘址尚高。
T51n2087_p0912b03║遠而望之鬱若山阜。面各數百步。後人於
T51n2087_p0912b04║上重更修建小窣堵波。印度記曰。昔無憂王
T51n2087_p0912b05║建八萬四千窣堵波已。尚餘五斗舍利。故
T51n2087_p0912b06║別崇建五窣堵波。制奇諸處。靈異間起以
T51n2087_p0912b07║表如來五分法身。薄信之徒竊相評議云。是
T51n2087_p0912b08║昔者難陀王建此藏以儲七寶。其後有
T51n2087_p0912b09║王不甚淳信。聞先疑議肆其貪求。興動軍
T51n2087_p0912b10║師躬臨發掘。地震山傾雲昏日翳。窣堵波中
T51n2087_p0912b11║大聲雷震。士卒僵仆象馬驚奔。自茲已降無
T51n2087_p0912b12║敢覬覦。或曰。眾議雖多未為確論。循古所
T51n2087_p0912b13║記信得其實。
T51n2087_p0912b14║故城東南有屈(居勿反)吒阿濫摩(唐言雞園)僧伽藍。
T51n2087_p0912b15║無憂王之所建焉。無憂王初信佛法也。式
T51n2087_p0912b16║遵崇建修殖善種。召集千僧凡聖兩眾。四
T51n2087_p0912b17║事供養什物周給。頹毀已久基址尚在。　伽
T51n2087_p0912b18║藍側有大窣【CL125n1530_p0070a01】堵波。名阿摩落伽者。印度
T51n2087_p0912b19║藥果之名也。無憂王搆疾彌留。知命不
T51n2087_p0912b20║濟。欲捨珍寶崇樹福田。權臣執政誡勿從
T51n2087_p0912b21║欲。其後因食留阿摩落果。玩之半爛握果
T51n2087_p0912b22║長息。問諸臣曰。贍部洲主今是何人。諸臣
T51n2087_p0912b23║對曰。唯獨大王。王曰。不然。我今非主。唯此
T51n2087_p0912b24║半果而得自在。嗟乎。世間富貴危甚風燭。
T51n2087_p0912b25║位據區宇名高稱謂。臨終匱乏見逼強
T51n2087_p0912b26║臣。天下非己半果斯在。乃命侍臣而告之
T51n2087_p0912b27║曰。持此半果詣彼雞園施諸眾僧。作如
T51n2087_p0912b28║是說。昔一贍部洲主。今半阿摩落王。稽首
T51n2087_p0912b29║大德僧前。願受最後之施。凡諸所有皆已
T51n2087_p0912c01║喪失。唯斯半果得少自在。哀愍貧乏增長
T51n2087_p0912c02║福種。僧中上座作如是言。無憂大王。宿期
T51n2087_p0912c03║弘濟。瘧疾在躬。姦臣擅命。積寶非己。半
T51n2087_p0912c04║果為施。承王來命普施眾僧。即召典事羹
T51n2087_p0912c05║中總煮。收其【CL125n1530_p0070b01】果核起窣堵波。既荷厚恩遂
T51n2087_p0912c06║旌顧命。　阿摩落伽窣堵波西北故伽藍中有
T51n2087_p0912c07║窣堵波謂建揵稚聲。　初此城內伽藍百數
T51n2087_p0912c08║僧徒肅穆。學業清高。外道學人銷聲緘口。
T51n2087_p0912c09║其後僧徒相次徂落。而諸後進莫繼前修。
T51n2087_p0912c10║外道師資傅訓成藝於是。命儔召侶千計萬
T51n2087_p0912c11║數。來集僧坊揚言唱曰。夫擊揵稚招集
T51n2087_p0912c12║學人。群愚同止謬有扣擊。遂白王。請挍
T51n2087_p0912c13║優劣。外道諸師高才達學。僧徒雖眾辭論
T51n2087_p0912c14║膚淺。外道曰。我論勝。自今已後。諸僧伽藍
T51n2087_p0912c15║不得擊揵稚以集眾也。王允其請依先
T51n2087_p0912c16║論制。僧徒受恥忍詬而退。十二年間不擊
T51n2087_p0912c17║揵稚。時南印度那伽閼剌樹那菩薩(唐言龍猛舊譯曰龍
T51n2087_p0912c18║樹非也)。幼傳雅譽長擅高名。捨離欲愛出家
T51n2087_p0912c19║修學。深究妙理位登初地。有大弟子提婆
T51n2087_p0912c20║者。智慧明敏機神警悟。白其師曰。波吒釐
T51n2087_p0912c21║城諸學【CL125n1530_p0071a01】人等辭屈外道不擊揵稚。日月驟
T51n2087_p0912c22║移十二年矣。敢欲摧邪見山然正法炬。龍
T51n2087_p0912c23║猛曰。波吒釐城外道博學。爾非其儔吾今
T51n2087_p0912c24║行矣。提婆曰。欲摧腐草詎必傾山。敢承指
T51n2087_p0912c25║誨黜諸異學。大師立外道義。而我隨文破
T51n2087_p0912c26║析詳其優劣然後圖行。龍猛乃扶立外
T51n2087_p0912c27║義。提婆隨破其理。七日之後龍猛失宗。已
T51n2087_p0912c28║而歎曰。謬辭易失邪義難扶。爾其行矣摧
T51n2087_p0912c29║彼必矣。提婆菩薩夙擅高名。波吒釐城外
T51n2087_p0913a01║道之聞也。即相召集。馳白王曰。大王。昔紆
T51n2087_p0913a02║聽覽制諸沙門不擊揵稚。願垂告命
T51n2087_p0913a03║令諸門候。鄰境異僧勿使入城。恐相黨援
T51n2087_p0913a04║輕改先制。王允其言嚴加伺候。提婆既至
T51n2087_p0913a05║不得入城。聞其制令便易衣服。疊僧加
T51n2087_p0913a06║胝置草束中。褰裳疾驅負戴而入。既至城
T51n2087_p0913a07║中棄草披衣。至此伽藍欲求止息。知人
T51n2087_p0913a08║既寡莫有相舍。遂【CL125n1530_p0071b01】宿揵稚臺上。於晨朝
T51n2087_p0913a09║時便大振擊。眾聞伺察乃客遊比丘。諸僧
T51n2087_p0913a10║伽藍傳聲響應。王聞究問莫得其先至此
T51n2087_p0913a11║伽藍咸推提婆。提婆曰。夫揵稚者擊以集
T51n2087_p0913a12║眾。有而不用懸之何為。王人報曰。先時
T51n2087_p0913a13║僧眾論議墮負。制之不擊已十二年。提婆
T51n2087_p0913a14║曰。有是乎。吾於今日。重聲法鼓。使報王
T51n2087_p0913a15║曰。有異沙門欲雪前恥。王乃召集學人而
T51n2087_p0913a16║定制曰。論失本宗殺身以謝。於是外道競
T51n2087_p0913a17║陳旗鼓諠談異義各曜辭鋒。提婆菩薩
T51n2087_p0913a18║既昇論座。聽其先說隨義析破。曾不浹
T51n2087_p0913a19║辰摧諸異道。國王大臣莫不慶悅。建此靈
T51n2087_p0913a20║基以旌至德。
T51n2087_p0913a21║建擊揵稚窣堵波北有故基。昔鬼辯婆羅
T51n2087_p0913a22║門所居處也。　初此城中有婆羅門。葺宇荒
T51n2087_p0913a23║藪不交世路。祠鬼求福魍魎相依。高論
T51n2087_p0913a24║劇談雅辭響應。人或激難垂帷以對。舊
T51n2087_p0913a25║學高才無出其【CL125n1530_p0072a01】右。士庶翕然仰之猶聖。有
T51n2087_p0913a26║阿濕縛窶沙(唐言馬鳴)菩薩者。智周萬物道播三
T51n2087_p0913a27║乘。每謂人曰。此婆羅門。學不師受藝無
T51n2087_p0913a28║稽古。屏居幽寂獨擅高名。將非神鬼相依
T51n2087_p0913a29║妖魅所附。何能若是者乎。夫辯資鬼授言
T51n2087_p0913b01║不對人。辭說一聞莫能再述。吾今往彼
T51n2087_p0913b02║觀其舉措。遂即其廬而謂之曰。仰欽盛
T51n2087_p0913b03║德為日已久。幸願褰帷敢申宿志。而婆
T51n2087_p0913b04║羅門居然簡傲。垂帷以對終不面談。馬鳴心
T51n2087_p0913b05║知鬼魅情甚自負。辭畢而退謂諸人曰。吾
T51n2087_p0913b06║已知矣。摧彼必矣。尋往白王。唯願垂許
T51n2087_p0913b07║與彼居士較論劇談。王聞駭曰。斯何人哉。
T51n2087_p0913b08║若不證三明具六通。何能與彼論乎。命駕
T51n2087_p0913b09║躬臨詳鑒辯論。是時馬鳴論三藏微言。述
T51n2087_p0913b10║五明大義。妙辯縱橫高論清遠。而婆羅門既
T51n2087_p0913b11║述辭已。馬鳴重曰。失吾旨矣。宜重述之。
T51n2087_p0913b12║時婆羅門默然杜口。【CL125n1530_p0072b01】馬鳴叱曰。何不釋難。
T51n2087_p0913b13║所事鬼魅宜速授辭。疾褰其帷視占其
T51n2087_p0913b14║怪。婆羅門惶遽而曰。止止。馬鳴退而言曰。此
T51n2087_p0913b15║子今晨聲問失墜虛名非久。斯之謂也。王
T51n2087_p0913b16║曰。非夫盛德誰鑒左道。知人之哲絕後
T51n2087_p0913b17║光前。國有常典宜旌茂實。
T51n2087_p0913b18║城西南隅二百餘里有伽藍餘跡。其傍有
T51n2087_p0913b19║窣堵波。神光時燭靈瑞間發。近遠眾庶莫不
T51n2087_p0913b20║祈請。是過去四佛坐及經行遺跡之所。
T51n2087_p0913b21║故伽藍西南行百餘里。至鞮羅釋迦伽藍。
T51n2087_p0913b22║庭宇四院觀閣三層。崇臺累仞重門洞啟。
T51n2087_p0913b23║頻毘娑羅王末孫之所建也。旌召高才廣
T51n2087_p0913b24║延俊德。異域學人遠方髦彥。同類相趨肩
T51n2087_p0913b25║隨戾止。僧徒千數並學大乘。中門當塗有
T51n2087_p0913b26║三精舍。上置輪相鈴鐸虛懸。下建層基軒
T51n2087_p0913b27║檻周列。戶牖棟梁壖垣階陛。金銅隱起廁
T51n2087_p0913b28║間莊嚴。中精舍佛【CL125n1530_p0073a01】立像。高三丈。左多羅菩薩
T51n2087_p0913b29║像。右觀自在菩薩像。凡斯三像。鋀石鑄成。威
T51n2087_p0913c01║神肅然冥鑒遠矣。精舍中各有舍利一升。靈
T51n2087_p0913c02║光或照奇瑞間起。　鞮羅釋迦伽藍西南九十
T51n2087_p0913c03║餘里至大山。雲石幽蔚靈僊攸舍。毒蛇暴龍
T51n2087_p0913c04║窟穴其藪。猛獸鷙鳥棲伏其林。山頂有大
T51n2087_p0913c05║盤石。上建窣堵波。其高十餘尺是佛入定
T51n2087_p0913c06║處也。昔者如來降神止此。坐斯磐石入
T51n2087_p0913c07║滅盡定。時經宿焉。諸天靈聖供養如來。鼓
T51n2087_p0913c08║天樂雨天花。如來出定。諸天感慕。以寶金
T51n2087_p0913c09║銀起窣堵波。去聖逾邈寶變為石。自古迄
T51n2087_p0913c10║今人未有至。遙望高山乃見異類。長蛇猛
T51n2087_p0913c11║獸群從右旋。天仙靈聖肩隨讚禮。　山東岡
T51n2087_p0913c12║有窣堵波。在昔如來佇觀摩揭陀國所履
T51n2087_p0913c13║之處也。　山西北三十餘里山阿有伽藍。負嶺
T51n2087_p0913c14║崇基疏崖峙閣。僧徒五十餘人並習大【CL125n1530_p0073b01】乘
T51n2087_p0913c15║法教。瞿那末底(唐言德慧)菩薩伏外道之處。　初
T51n2087_p0913c16║此山中有外道摩沓婆者。祖僧佉之法而習
T51n2087_p0913c17║道焉。學窮內外言極空有。名高前列德
T51n2087_p0913c18║重當時。君王珍敬謂之國寶。臣庶宗仰咸
T51n2087_p0913c19║曰家師。鄰國學人承風仰德。儔之先進
T51n2087_p0913c20║誠博達也。食邑二城環居封建。時南印度德
T51n2087_p0913c21║慧菩薩。幼而敏達早擅精微。學通三藏理
T51n2087_p0913c22║窮四諦。聞摩沓婆論極幽微有懷挫銳。
T51n2087_p0913c23║命一門人裁書謂曰。敬問摩沓婆善安樂
T51n2087_p0913c24║也。宜忘勞弊精習舊學。三年之後摧汝嘉
T51n2087_p0913c25║聲。如是第二第三年中。每發使報及將發
T51n2087_p0913c26║跡。重裁書曰。年期已極學業何如。吾今至
T51n2087_p0913c27║矣。汝宜知之。摩沓婆甚懷惶懼。誡諸門人
T51n2087_p0913c28║及以邑戶。自今之後不得居止沙門異道。
T51n2087_p0913c29║遞相宣告勿有犯違。時德慧菩薩杖錫而
T51n2087_p0914a01║來。至摩沓婆邑。人守約莫有相舍。諸【CL125n1530_p0074a01】婆
T51n2087_p0914a02║羅門更詈之曰。斷髮殊服何異人乎。宜時
T51n2087_p0914a03║速去勿此止也。德慧菩薩欲摧異道。冀宿
T51n2087_p0914a04║其邑。因以慈心卑辭謝曰。爾曹世諦之淨
T51n2087_p0914a05║行。我又勝義諦之淨行。淨行既同何為見拒。
T51n2087_p0914a06║婆羅門因不與言。但事驅逐。逐出邑外。
T51n2087_p0914a07║入大林中。林中猛獸群行為暴。有淨信者
T51n2087_p0914a08║恐為獸害。乃束蘊持仗謂菩薩曰。南印
T51n2087_p0914a09║度有德慧菩薩者遠傳聲問欲來論議。
T51n2087_p0914a10║故此邑主懼墜嘉聲。重垂嚴制勿止沙門。
T51n2087_p0914a11║恐為物害故來相援。行矣自安勿有他慮。
T51n2087_p0914a12║德慧曰。良告淨信。德慧者我是也。淨信聞
T51n2087_p0914a13║已更深恭敬。謂德慧曰。誠如所告宜可速
T51n2087_p0914a14║行。即出深林止息空澤。淨信縱火持弓。
T51n2087_p0914a15║周旋左右。夜分已盡。謂德慧曰可以行矣。
T51n2087_p0914a16║恐人知聞來相圖害。德慧謝曰。不敢忘德。
T51n2087_p0914a17║於是遂行至王宮。謂門者曰。今有沙門自
T51n2087_p0914a18║遠【CL125n1530_p0074b01】而至。願王垂許與摩沓婆論。王聞驚曰。
T51n2087_p0914a19║此妄人耳。即命使臣往摩沓婆所。宣王
T51n2087_p0914a20║旨曰。有異沙門來求談論。今已瑩灑論
T51n2087_p0914a21║場宣告遠近。佇望來儀願垂降趾。摩沓
T51n2087_p0914a22║婆問王使曰。豈非南印度德慧論師乎。曰
T51n2087_p0914a23║然。摩沓婆聞心甚不悅。事難辭免遂至論
T51n2087_p0914a24║場。國王大臣士庶豪族。咸皆集會欲聽高
T51n2087_p0914a25║談。德慧先立宗義洎乎景落。摩沓婆辭以
T51n2087_p0914a26║年衰智惛捷對。請歸靜思方酬來難。每
T51n2087_p0914a27║事言歸。及旦昇座竟無異論。至第六日
T51n2087_p0914a28║歐血而死。其將終也顧命妻曰。爾有高才
T51n2087_p0914a29║無忘所恥。摩沓婆死匿不發喪。更服鮮
T51n2087_p0914b01║綺來至論會。眾咸諠嘩更相謂曰。摩沓婆自
T51n2087_p0914b02║負才高恥對德慧。故遣婦來優劣明矣。德
T51n2087_p0914b03║慧菩薩謂其妻曰。能制汝者我已制之。摩
T51n2087_p0914b04║沓婆妻知難而退。王曰。何言之密彼便默然。
T51n2087_p0914b05║德慧曰。惜【CL125n1530_p0075a01】哉摩沓婆死矣。其妻欲來與我
T51n2087_p0914b06║論耳。王曰。何以知之。願垂指告。德慧曰。其
T51n2087_p0914b07║妻之來也。面有死喪之色。言含哀怨之聲。
T51n2087_p0914b08║以故知之。沓婆死矣。能制汝者謂其夫
T51n2087_p0914b09║也。王命使往觀果如所議。王乃謝曰。佛法玄
T51n2087_p0914b10║妙英賢繼軌。無為守道含識霑化。依先國
T51n2087_p0914b11║典褒德有常。德慧曰。苟以愚昧體道居貞
T51n2087_p0914b12║存正足。論濟物將弘汲引。先摧傲慢
T51n2087_p0914b13║方便攝化。今其時矣。唯願大王。以摩沓婆邑
T51n2087_p0914b14║戶子孫千代常充僧伽藍人。則垂誡來葉
T51n2087_p0914b15║流美無窮。唯彼淨信見匡護者。福延于世
T51n2087_p0914b16║食用同僧。以勸清信以褒厚德。於是建此
T51n2087_p0914b17║伽藍式旌勝跡。　初摩沓婆論敗之後。十數淨
T51n2087_p0914b18║行逃難鄰國。告諸外道恥辱之事。招募英
T51n2087_p0914b19║俊來雪前恥。王既珍敬德慧。躬往請曰。今
T51n2087_p0914b20║諸外道不自量力。結黨連群敢聲論鼓。唯
T51n2087_p0914b21║願大【CL125n1530_p0075b01】師摧諸異道。德慧曰。宜集論者。於是
T51n2087_p0914b22║外道學人欣然相慰。我曹今日勝其必矣。時
T51n2087_p0914b23║諸外道闡揚義理。德慧菩薩曰。今諸外道逃
T51n2087_p0914b24║難遠遊。如王先制皆是賤人。我今如何與
T51n2087_p0914b25║彼對論。德慧有負座豎。素聞餘論頗閑
T51n2087_p0914b26║微旨。待立於側聽諸高談。德慧拊其座而
T51n2087_p0914b27║言曰。床汝可論。眾咸驚駭異其所命。時負
T51n2087_p0914b28║座豎便即發難。深義泉涌清辯響應。三復
T51n2087_p0914b29║之後外道失宗。重挫其銳再折其翮。自伏
T51n2087_p0914c01║論已來立為伽藍邑戶。
T51n2087_p0914c02║德慧伽藍西南二十餘里至孤山。有伽藍。
T51n2087_p0914c03║尸羅跋陀羅(唐言戒賢)論師。論義得勝捨邑建焉。
T51n2087_p0914c04║竦一危峰如窣堵波。置佛舍利。　論師三摩
T51n2087_p0914c05║呾吒國之王族。婆羅門之種也。少好學有
T51n2087_p0914c06║風操。遊諸印度詢求明哲。至此國那爛陀
T51n2087_p0914c07║僧伽藍遇護法菩薩。聞法信悟請服染衣。
T51n2087_p0914c08║諮以究竟之【CL125n1530_p0076a01】致。問以解脫之路。既窮至理
T51n2087_p0914c09║亦究微言。名擅當時聲高異域。南印度有
T51n2087_p0914c10║外道。探賾索隱窮幽洞微。聞護法高名。
T51n2087_p0914c11║起我慢深嫉。不阻山川擊鼓求論。曰我
T51n2087_p0914c12║南印度之人也。承王國內有大論師。我雖
T51n2087_p0914c13║不敏願與詳議。王曰。有之。誠如議也。乃命
T51n2087_p0914c14║使臣請護法曰。南印度有外道。不遠千里
T51n2087_p0914c15║來求較論。唯願降跡赴集論場。護法聞
T51n2087_p0914c16║已攝衣將往。門人戒賢者。後進之翹楚也。
T51n2087_p0914c17║前進請曰。何遽行乎。護法曰。自慧日潛暉傳
T51n2087_p0914c18║燈寂照。外道蟻聚異學蜂飛。故我今者將
T51n2087_p0914c19║摧彼論。戒賢曰。恭聞餘論敢摧異道。護
T51n2087_p0914c20║法知其俊也。因而允焉。是時戒賢。年甫三
T51n2087_p0914c21║十。眾輕其少恐難獨任。護法知眾心之不
T51n2087_p0914c22║平。乃解之曰。有貴高明無云齒歲。以今
T51n2087_p0914c23║觀之破彼必矣。逮乎集論之日。遠近相趨
T51n2087_p0914c24║少長咸萃。外道弘闡【CL125n1530_p0076b01】大猷盡其幽致。戒賢
T51n2087_p0914c25║循理責實深極幽玄。外道辭窮蒙恥而退。
T51n2087_p0914c26║王用酬德封此邑城。論師辭曰。染衣之士事
T51n2087_p0914c27║資知足。清淨自守何以邑為。王曰。法王晦
T51n2087_p0914c28║跡智舟淪湑。不有旌別無勵後學。為弘
T51n2087_p0914c29║正法願垂哀納。論師辭不獲已。受此邑
T51n2087_p0915a01║焉。便建伽藍。窮諸規矩捨其邑戶。式修供
T51n2087_p0915a02║養。
T51n2087_p0915a03║戒賢伽藍西南行四五十里。渡尼連禪河
T51n2087_p0915a04║至伽耶城。甚險固少居人。唯婆羅門有
T51n2087_p0915a05║千餘家。大仙人祚胤也。王所不臣眾咸宗
T51n2087_p0915a06║敬。城北三十餘里有清泉。印度相傳謂之
T51n2087_p0915a07║聖水。凡有飲濯罪垢消除。
T51n2087_p0915a08║城西南五六里至伽耶山。溪谷杳冥峰巖危
T51n2087_p0915a09║險。印度國俗稱曰靈山。自昔君王馭宇承
T51n2087_p0915a10║統。化洽遠人德隆前代。莫不登封而告
T51n2087_p0915a11║成功。山頂上有石窣堵波。高百餘尺。無憂
T51n2087_p0915a12║王之所建【CL125n1530_p0077a01】也。靈鑒潛被神光時燭。昔如來
T51n2087_p0915a13║於此演說寶雲等經。
T51n2087_p0915a14║伽耶山東南有窣堵波。迦葉波本生邑也。其
T51n2087_p0915a15║南有二窣堵波。則伽耶迦葉波捺地迦葉波
T51n2087_p0915a16║(舊曰那提迦葉訛也。洎諸迦葉例無波字略也)事火之處。　伽耶迦葉波
T51n2087_p0915a17║事火東渡大河至缽羅笈菩提山(唐言前正覺山。
T51n2087_p0915a18║如來將證正覺。先登此山。故云前正覺也)。如來勤求六歲未成正覺。
T51n2087_p0915a19║後捨苦行示受乳糜。行自東北遊目此
T51n2087_p0915a20║山。有懷幽寂欲證正覺。自東北岡。登以
T51n2087_p0915a21║至頂。地既震動山又傾搖。山神惶懼告菩
T51n2087_p0915a22║薩曰。此山者非成正覺之福地也。若止於
T51n2087_p0915a23║此入金剛定。地當震陷山亦傾覆。菩薩下
T51n2087_p0915a24║自西南山半崖中。背巖面澗有大石室。
T51n2087_p0915a25║菩薩即之加趺坐焉。地又震動山復傾搖。
T51n2087_p0915a26║時淨居天空中唱曰。此非如來成正覺處。
T51n2087_p0915a27║自此西南十四【CL125n1530_p0077b01】五里。去苦行處不遠有卑
T51n2087_p0915a28║缽羅樹。下有金剛座。去來諸佛咸於此座
T51n2087_p0915a29║而成正覺。願當就彼。菩薩方起。室中龍曰。
T51n2087_p0915b01║斯室清勝可以證聖。唯願慈悲勿有遺棄。
T51n2087_p0915b02║菩薩既知非取證所。為遂龍意留影而
T51n2087_p0915b03║去(影在昔日。賢愚咸睹。洎於今時。或有得見)。諸天前導往菩提樹。
T51n2087_p0915b04║逮乎無憂王之興也。菩薩登山。上下之跡。
T51n2087_p0915b05║皆樹旌表建窣堵波。度量雖殊靈應莫異。
T51n2087_p0915b06║或天花雨空中。或光照幽谷。每歲罷安
T51n2087_p0915b07║居日。異方法俗登修供養。信宿乃還。　前正
T51n2087_p0915b08║覺山西南行十四五里至菩提樹。周垣壘
T51n2087_p0915b09║磚崇峻險固。東西長南北狹。周五百餘步。奇
T51n2087_p0915b10║樹名花連陰接影。細沙異草彌漫綠被。正
T51n2087_p0915b11║門東闢對尼連禪河。南門接大花池。西阨
T51n2087_p0915b12║險固。北門通大伽藍。壖垣內地。聖跡相鄰。
T51n2087_p0915b13║或窣堵波。或復精舍。並贍部洲諸國君王大
T51n2087_p0915b14║臣豪族。欽【CL125n1530_p0078a01】承遺教建以記焉。
T51n2087_p0915b15║菩提樹垣正中有金剛座。昔賢劫初成與
T51n2087_p0915b16║大地俱起。據三千大千世界中。下極金輪
T51n2087_p0915b17║上侵地際。金剛所成。周百餘步。賢劫千佛坐
T51n2087_p0915b18║之而入金剛定。故曰金剛座焉。證聖道所。
T51n2087_p0915b19║亦曰道場。大地震動獨無傾搖。是故如來
T51n2087_p0915b20║將證正覺也。歷此四隅地皆傾動。後至
T51n2087_p0915b21║此處安靜不傾。自入末劫正法浸微。沙土
T51n2087_p0915b22║彌覆無復得見。佛涅槃後。諸國君王傳聞
T51n2087_p0915b23║佛說金剛座量。遂以兩軀觀自在菩薩像。
T51n2087_p0915b24║南北標界東面而坐。聞諸耆舊曰。此菩薩
T51n2087_p0915b25║像身沒不見佛法當盡。今南隅菩薩沒過胸
T51n2087_p0915b26║臆矣。
T51n2087_p0915b27║金剛座上菩提樹者。即畢缽羅之樹也。昔佛
T51n2087_p0915b28║在世高數百尺。屢經殘伐。猶高四五丈。佛
T51n2087_p0915b29║坐其下成等正覺。因而謂之菩提樹焉。
T51n2087_p0915c01║莖幹黃白枝葉青翠。冬夏【CL125n1530_p0078b01】不凋光鮮無變。
T51n2087_p0915c02║每至如來涅槃之日。葉皆凋落頃之復
T51n2087_p0915c03║故。是日也諸國君王異方法俗。數千萬眾不
T51n2087_p0915c04║召而集。香水香乳以溉以洗。於是奏音
T51n2087_p0915c05║樂列香花。燈炬繼日競修供養。如來寂
T51n2087_p0915c06║滅之後。無憂王之初嗣位也。信受邪道毀
T51n2087_p0915c07║佛遺跡。興發兵徒躬臨剪伐。根莖枝葉分寸
T51n2087_p0915c08║斬截。次西數十步而積聚焉。令事火婆羅門
T51n2087_p0915c09║燒以祠天。煙焰未靜忽生兩樹。猛火之中
T51n2087_p0915c10║茂葉含翠。因而謂之灰菩提樹。無憂王睹
T51n2087_p0915c11║異悔過。以香乳溉餘根。洎乎將旦樹生
T51n2087_p0915c12║如本。王見靈怪重深欣慶。躬修供養樂以
T51n2087_p0915c13║忘歸。王妃素信外道。密遣使人。夜分之後
T51n2087_p0915c14║重伐其樹。無憂王旦將禮敬。唯見蘗株深
T51n2087_p0915c15║增悲慨。至誠祈請香乳溉灌。不日還生。王
T51n2087_p0915c16║深敬異。壘石周垣。其高十餘尺。今猶見在。
T51n2087_p0915c17║近設賞迦王者信受外道。【CL125n1530_p0079a01】毀嫉佛法壞
T51n2087_p0915c18║僧伽藍。伐菩提樹。掘至泉水不盡根柢。
T51n2087_p0915c19║乃縱火焚燒。以甘蔗汁沃之。欲其燋爛
T51n2087_p0915c20║絕滅遺萌。數月後摩揭陀國補剌拏伐摩王
T51n2087_p0915c21║(唐言滿胄)。無憂王之末孫也。聞而歎曰。慧日已隱
T51n2087_p0915c22║唯餘佛樹。今復摧殘生靈何睹。舉身投地
T51n2087_p0915c23║哀感動物。以數千牛搆乳而溉。經夜樹生。
T51n2087_p0915c24║其高丈餘。恐後剪伐周峙石垣。高二丈四
T51n2087_p0915c25║尺。故今菩提樹隱於石壁出一丈餘。
T51n2087_p0915c26║菩提樹東有精舍。高百六七十尺。下基面廣
T51n2087_p0915c27║二十餘步。壘以青磚塗以石灰。層龕皆有
T51n2087_p0915c28║金像。四壁鏤作奇製。或連珠形。或天仙像。
T51n2087_p0915c29║上置金銅阿摩落迦果(亦謂寶瓶又稱寶臺)。東面接
T51n2087_p0916a01║為重閣。檐宇特起三層。榱柱棟梁戶扉寮
T51n2087_p0916a02║牖。金銀彫鏤以飾之。珠玉廁錯以填之。奧
T51n2087_p0916a03║室邃宇洞戶三重。外門左右各有龕室。左則
T51n2087_p0916a04║觀自在菩薩【CL125n1530_p0079b01】像。右則慈氏菩薩像。白銀鑄成。
T51n2087_p0916a05║高十餘尺。　精舍故地。無憂王先建小精舍。後
T51n2087_p0916a06║有婆羅門更廣建焉。初有婆羅門不信佛
T51n2087_p0916a07║法。事大自在天。傳聞天神在雪山中。遂與
T51n2087_p0916a08║其弟往求願焉。天曰。凡諸願求有福方果。
T51n2087_p0916a09║非汝所祈。非我能遂。婆羅門曰。修何福
T51n2087_p0916a10║可以遂心。天曰。欲植善種求勝福田。菩
T51n2087_p0916a11║提樹者證佛果處也。宜時速反往菩提樹。
T51n2087_p0916a12║建大精舍穿大水池。興諸供養所願當
T51n2087_p0916a13║遂。婆羅門受天命。發大信心相率而返。兄
T51n2087_p0916a14║建精舍弟鑿水池。於是廣修供養勤求心
T51n2087_p0916a15║願。後皆果遂。為王大臣。凡得祿賞皆入檀
T51n2087_p0916a16║捨。　精舍既成。招募工人欲圖如來初成佛
T51n2087_p0916a17║像。曠以歲月無人應召。久之有婆羅門來
T51n2087_p0916a18║告眾曰。我善圖寫如來妙相。眾曰。今將造
T51n2087_p0916a19║像。夫何所須。曰香泥耳。宜置精舍之中。
T51n2087_p0916a20║并一燈照。我入【CL125n1530_p0080a01】已堅閉其戶。六月後乃可開
T51n2087_p0916a21║門。時諸僧眾皆如其命。尚餘四日未滿
T51n2087_p0916a22║六月。眾咸駭異開以觀之。見精舍內佛像儼
T51n2087_p0916a23║然結加趺坐。右足居上。左手斂右手垂。東面
T51n2087_p0916a24║而坐。肅然如在。座高四尺二寸。廣丈二尺五
T51n2087_p0916a25║寸。像高丈一尺五寸。兩膝相去八尺八寸。兩
T51n2087_p0916a26║肩六尺二寸。相好具足慈顏若真。唯右乳上
T51n2087_p0916a27║圖瑩未周。既不見人方驗神鑒。眾咸悲歎
T51n2087_p0916a28║慇懃請知。有一沙門宿心淳質。乃感夢見
T51n2087_p0916a29║往婆羅門而告曰。我是慈氏菩薩。恐工人
T51n2087_p0916b01║之思不測聖容。故我躬來圖寫佛像。垂右
T51n2087_p0916b02║手者。昔如來之將證佛果。天魔來嬈地神
T51n2087_p0916b03║告至。其一先出助佛降魔。如來告曰。汝勿
T51n2087_p0916b04║憂怖。吾以忍力降彼必矣。魔王曰。誰為明
T51n2087_p0916b05║證。如來乃垂手指地言。此有證。是時第二
T51n2087_p0916b06║地神踊出作證。故今像手倣昔下垂。眾知
T51n2087_p0916b07║【CL125n1530_p0080b01】靈鑒莫不悲感。於是乳上未周填廁眾寶。
T51n2087_p0916b08║珠纓寶冠奇珍交飾。設賞迦王伐菩提樹
T51n2087_p0916b09║已欲毀此像。既睹慈顏心不安忍。迴駕
T51n2087_p0916b10║將返命宰臣曰。宜除此佛像置大自在天
T51n2087_p0916b11║形。宰臣受旨懼而歎曰。毀佛像則歷劫招
T51n2087_p0916b12║殃。違王命乃喪身滅族。進退若此何所宜
T51n2087_p0916b13║行。乃召信心以為役使。遂於像前橫壘
T51n2087_p0916b14║磚壁。心慚冥闇。又置明燈磚壁之前。畫自
T51n2087_p0916b15║在天功成報命。王聞心懼。舉身生皰肌膚
T51n2087_p0916b16║攫裂。居未久之便喪沒矣。宰臣馳返毀除
T51n2087_p0916b17║障壁。時經多日燈猶不滅。像今尚在。神
T51n2087_p0916b18║工不虧。既處奧室燈炬相繼。欲睹慈顏
T51n2087_p0916b19║莫由審察。必於晨朝持大明鏡。引光內照
T51n2087_p0916b20║乃睹靈相。夫有見者自增悲感。　如來以印
T51n2087_p0916b21║度吠舍佉月後半八日成等正覺。當此三
T51n2087_p0916b22║月八日也。上座部則吠舍佉月後半十五日
T51n2087_p0916b23║成等【CL125n1530_p0081a01】正覺。當此三月十五日也。是時如來
T51n2087_p0916b24║年三十矣。或曰年三十五矣。
T51n2087_p0916b25║菩提樹北有佛經行之處。如來成正覺已不
T51n2087_p0916b26║起于座。七日寂定。其起也至菩提樹北。七
T51n2087_p0916b27║日經行東西往來。行十餘步異華隨跡十
T51n2087_p0916b28║有八文。後人於此壘磚為基。高餘三尺。
T51n2087_p0916b29║聞諸先志曰。此聖跡基表人命之脩短
T51n2087_p0916c01║也。先發誠願後乃度量。隨壽脩短數有增
T51n2087_p0916c02║減。
T51n2087_p0916c03║經行基北道右盤石上大精舍中有佛像。舉
T51n2087_p0916c04║目上望。昔者如來於此七日觀菩提樹。目
T51n2087_p0916c05║不暫捨。為報樹恩故此瞻望。
T51n2087_p0916c06║菩提樹西不遠。大精舍中有鋀石佛像。飾
T51n2087_p0916c07║以奇珍東面而立。前有青石奇文異采。是
T51n2087_p0916c08║昔如來初成正覺。梵王起七寶堂。帝釋建
T51n2087_p0916c09║七寶座。佛於其上七日思惟。放異光明照
T51n2087_p0916c10║菩提樹。去【CL125n1530_p0081b01】聖悠遠寶變為石。
T51n2087_p0916c11║菩提樹南不遠。有窣堵波。高百餘尺。無憂
T51n2087_p0916c12║王之所建也。菩薩既濯尼連河將趣菩提
T51n2087_p0916c13║樹。竊自思念。何以為座。尋自發明。當須
T51n2087_p0916c14║淨草。天帝釋化其身為刈草人。荷而逐路。
T51n2087_p0916c15║菩薩謂曰。所荷之草頗能惠耶。化人聞命恭
T51n2087_p0916c16║以草奉菩薩受已執而前進。
T51n2087_p0916c17║受草東北不遠有窣堵波。是菩薩將證佛
T51n2087_p0916c18║果。青雀群鹿呈祥之處。印度休徵斯為嘉
T51n2087_p0916c19║應。故淨居天隨順世間。群從飛繞效靈顯
T51n2087_p0916c20║聖。　菩提樹東大路左右各一窣堵波。是魔王
T51n2087_p0916c21║嬈菩薩處也。菩薩將證佛果。魔王勸受輪
T51n2087_p0916c22║王。策說不行殷憂而返。魔王之女請往誘
T51n2087_p0916c23║焉。菩薩威神衰變冶容。扶羸策杖相攜而
T51n2087_p0916c24║退。
T51n2087_p0916c25║菩提樹西北精舍中有迦葉波佛像。既稱靈
T51n2087_p0916c26║【CL125n1530_p0082a01】聖時燭光明。聞諸先記曰。若人至誠旋
T51n2087_p0916c27║繞七周。在所生處得宿命智。
T51n2087_p0916c28║迦葉波佛精舍西北二磚室。各有地神之像。
T51n2087_p0916c29║昔者如來將成正覺。一報魔至。一為佛
T51n2087_p0917a01║證後人念功圖形旌德。
T51n2087_p0917a02║菩提樹垣西不遠有窣堵波。謂鬱金香。高
T51n2087_p0917a03║四十餘尺。漕炬吒國商主之所建也。昔漕
T51n2087_p0917a04║炬吒國有大商主。宗事天神祠求福利。
T51n2087_p0917a05║輕蔑佛法不信因果。其後將諸商侶貿
T51n2087_p0917a06║遷有無。泛舟南海遭風失路。波濤飄浪時
T51n2087_p0917a07║經三歲。資糧罄竭糊口不充。同舟之人朝
T51n2087_p0917a08║不謀夕。戮力同志念所事天。心慮已勞冥
T51n2087_p0917a09║功不濟。俄見大山崇崖峻嶺。兩日聯暉重
T51n2087_p0917a10║明照朗。時諸商侶更相慰曰。我曹有福
T51n2087_p0917a11║過此大山。宜於中止得安樂。商主曰。非
T51n2087_p0917a12║山也。乃摩竭魚耳。崇崖峻嶺鬚【CL125n1530_p0082b01】鬣也。兩日
T51n2087_p0917a13║聯暉眼光也。言聲未靜舟帆飄湊。於是商
T51n2087_p0917a14║主告諸侶曰。我聞觀自在菩薩。於諸危厄
T51n2087_p0917a15║能施安樂。宜各至誠稱其名字。遂即同聲
T51n2087_p0917a16║歸命稱念。崇山既隱兩日亦沒。俄見沙門
T51n2087_p0917a17║威儀庠序。杖錫凌虛而來拯溺。不踰時
T51n2087_p0917a18║而至本國矣。因即信心貞固求福不回。
T51n2087_p0917a19║建窣堵波式修供養。以鬱金香泥而周塗
T51n2087_p0917a20║上下。既發信心率其同志。躬禮聖跡觀菩
T51n2087_p0917a21║提樹。未暇言歸已淹晦朔。商侶同遊更
T51n2087_p0917a22║相謂曰。山川悠間鄉國遼遠。昔所建立窣堵
T51n2087_p0917a23║波者。我曹在此誰其灑掃。言訖旋繞。至此
T51n2087_p0917a24║忽見窣堵波。駭其由致即前瞻察。乃本國
T51n2087_p0917a25║所建窣堵波也。故今印度因以鬱金為
T51n2087_p0917a26║名。　菩提樹垣東南隅尼拘律樹側窣堵波。
T51n2087_p0917a27║傍有精舍。中作佛坐像。昔如來初證佛果。
T51n2087_p0917a28║大梵天王於此勸請轉妙法輪。　【CL125n1530_p0083a01】菩提樹垣
T51n2087_p0917a29║內四隅皆有大窣堵波。在昔如來受吉祥
T51n2087_p0917b01║草已趣菩提樹。先歷四隅大地震動。至金
T51n2087_p0917b02║剛座方得安靜。樹垣之內聖跡鱗次。差難
T51n2087_p0917b03║遍舉。　菩提樹垣外西南窣堵波。奉乳糜二
T51n2087_p0917b04║牧女故宅。其側窣堵波。牧女於此煮糜。次
T51n2087_p0917b05║此窣堵波如來受糜處也。
T51n2087_p0917b06║菩提樹垣南門外有大池。周七百餘步。清
T51n2087_p0917b07║瀾澄鏡龍魚潛宅。婆羅門兄弟。承大自在天
T51n2087_p0917b08║命之所鑿也。次南一池。在昔如來初成正
T51n2087_p0917b09║覺方欲浣濯天帝釋為佛化成池。西有大
T51n2087_p0917b10║石。佛浣衣已方欲曝曬。天帝釋自大雪山
T51n2087_p0917b11║持來也。其側窣堵波。如來於此納故衣。次
T51n2087_p0917b12║南林中窣堵波。如來受貧老母施故衣處。
T51n2087_p0917b13║帝釋化池東林中有目支鄰陀龍王池。其
T51n2087_p0917b14║水清黑其味甘美。西【CL125n1530_p0083b01】岸有小精舍。中作佛像。
T51n2087_p0917b15║昔。如來初成正覺。於此宴坐七日入定。時
T51n2087_p0917b16║此龍王警衛如來。即以其身繞佛七匝。化
T51n2087_p0917b17║出多頭俯垂為蓋。故池東岸有其室焉。
T51n2087_p0917b18║目支鄰陀龍池東林中精舍有佛羸瘦之像。
T51n2087_p0917b19║其側有經行之所。長七十餘步。南北各有
T51n2087_p0917b20║卑缽羅樹。故今土俗。諸有嬰疾香油塗
T51n2087_p0917b21║像。多蒙除差。是菩薩修苦行處。如來為伏
T51n2087_p0917b22║外道。又受魔請。於是苦行六年。日食一麻
T51n2087_p0917b23║一麥。形容憔悴膚體羸瘠。經行往來攀樹
T51n2087_p0917b24║後起。
T51n2087_p0917b25║菩薩苦行卑缽羅樹側有窣堵波。是阿若憍
T51n2087_p0917b26║陳如等五人住處。初太子之捨家也。彷徨山
T51n2087_p0917b27║澤棲息林泉。時淨飯王乃命五人隨瞻侍
T51n2087_p0917b28║焉。太子既修苦行。憍陳如等亦即勤求。憍陳
T51n2087_p0917b29║如等住處東南有窣堵波。菩薩入尼連【CL125n1530_p0084a01】禪那
T51n2087_p0917c01║河沐浴之處。河側不遠菩薩於此受食乳
T51n2087_p0917c02║糜。其側窣堵波。二長者獻糗蜜處。佛在樹
T51n2087_p0917c03║下結加趺坐寂然宴默。受解脫樂過七日
T51n2087_p0917c04║後方從定起。時二商主行次林外。而彼林神
T51n2087_p0917c05║告商主曰。釋種太子今在此中。初證佛果
T51n2087_p0917c06║心凝寂定。四十九日未有所食。隨有奉上
T51n2087_p0917c07║獲大善利。時二商主各持行資糗蜜奉上。
T51n2087_p0917c08║世尊納受。
T51n2087_p0917c09║長者獻糗側有窣堵波。四天奉缽處。商主
T51n2087_p0917c10║既獻糗蜜。世尊思以何器受之。時四天
T51n2087_p0917c11║從四方來。各持金缽而以奉上。世尊默然
T51n2087_p0917c12║而不納受。以為出家不宜此器。四天王捨
T51n2087_p0917c13║金缽奉銀缽。乃至頗胝琉璃馬腦車渠真
T51n2087_p0917c14║珠等缽。世尊如是皆不為受。四天王各還
T51n2087_p0917c15║宮奉持石缽。紺青映徹重以進獻。世尊斷
T51n2087_p0917c16║彼此故而總受之。次第重疊按為一缽。故
T51n2087_p0917c17║其外則有四隆焉。
T51n2087_p0917c18║【CL125n1530_p0084b01】四天王獻缽側不遠有窣堵波。如來為母
T51n2087_p0917c19║說法處也。如來既成正覺稱天人師。其母摩
T51n2087_p0917c20║耶自天宮降於此處。世尊隨機示教利喜。
T51n2087_p0917c21║其側涸池岸有窣堵波。在昔如來見諸神
T51n2087_p0917c22║變化有緣處。　現神變側有窣堵波。如來
T51n2087_p0917c23║度優樓頻螺迦葉波三兄弟及千門人處。
T51n2087_p0917c24║如來方垂善道隨應降伏。時優樓頻螺迦
T51n2087_p0917c25║葉波五百門人請受佛教。迦葉波曰。吾亦
T51n2087_p0917c26║與爾俱返迷途。於是相從來至佛所。如來
T51n2087_p0917c27║告曰。棄鹿皮衣捨祭火具。時諸梵志恭承
T51n2087_p0917c28║聖教。以其服用投尼連河。捺地迦葉波見
T51n2087_p0917c29║諸祭器隨流漂泛。與其門人候兄動靜。既
T51n2087_p0918a01║見改轍亦隨染衣。伽耶迦葉波二百門人。
T51n2087_p0918a02║聞其兄之捨法也。亦至佛所願修梵行。　度
T51n2087_p0918a03║迦葉波兄弟西北窣堵波。是如來伏迦葉【CL125n1530_p0085a01】波
T51n2087_p0918a04║所事火龍處。如來將化其人克伏所宗。
T51n2087_p0918a05║乃止梵志火龍室。夜分已後龍吐煙焰。佛既
T51n2087_p0918a06║入定亦起火光。其室洞然猛焰炎熾。諸梵志
T51n2087_p0918a07║師恐火害佛。莫不奔赴悲號愍惜。優樓頻
T51n2087_p0918a08║螺迦葉波謂其徒曰。以今觀之未必火
T51n2087_p0918a09║也。當是沙門伏火龍耳。如來乃以火龍盛
T51n2087_p0918a10║置缽中。清旦持示外道門人。其側窣堵波。五
T51n2087_p0918a11║百獨覺同入涅槃處也。
T51n2087_p0918a12║目支鄰陀龍池南窣堵波。迦葉波救如來溺
T51n2087_p0918a13║水處也。迦葉兄弟時推神通。遠近仰德
T51n2087_p0918a14║黎庶歸心。世尊方導逃徒大權攝化。興布
T51n2087_p0918a15║密雲降澍暴雨。周佛所居令獨無水。迦
T51n2087_p0918a16║葉是時見此雲雨。謂門人曰。沙門住處將
T51n2087_p0918a17║不漂溺。泛舟來救。乃見世尊。履水如地。
T51n2087_p0918a18║蹈河中流。水分沙現。迦葉見已心伏而退。
T51n2087_p0918a19║【CL125n1530_p0085b01】菩提樹垣東門外二三里有盲龍室。此龍者
T51n2087_p0918a20║殃累宿積報受生盲。如來自前正覺山欲
T51n2087_p0918a21║趣菩提樹。途次室側龍眼忽明。乃見菩薩
T51n2087_p0918a22║將趣佛樹。謂菩薩曰。仁今不久當成正
T51n2087_p0918a23║覺。我眼盲冥于茲已久。有佛興世我眼輒
T51n2087_p0918a24║明。賢劫之中過去三佛出興世時已得明
T51n2087_p0918a25║視。仁今至此我眼忽開。以故知之當成佛
T51n2087_p0918a26║矣。
T51n2087_p0918a27║菩提樹垣東門側有窣堵波。魔王怖菩薩之
T51n2087_p0918a28║處。初魔王知菩薩將成正覺也。誘亂不遂
T51n2087_p0918a29║憂惶無賴。集諸神眾齊整魔軍。治兵振旅
T51n2087_p0918b01║將脅菩薩。於是風雨飄注雷電晦冥。縱火
T51n2087_p0918b02║飛煙揚沙激石。備矛楯之具極弦矢之
T51n2087_p0918b03║用。菩薩於是入大慈定。凡厥兵杖變為蓮
T51n2087_p0918b04║華。魔軍怖駭奔馳退散。其側不遠有二窣堵
T51n2087_p0918b05║波。帝釋梵王之所建也。
T51n2087_p0918b06║【CL125n1530_p0086a01】菩提樹北門外摩訶菩提僧伽藍。其先僧伽
T51n2087_p0918b07║羅國王之所建也。庭宇六院觀閣三層。周堵
T51n2087_p0918b08║垣牆高三四丈。極工人之妙。窮丹青之飾。
T51n2087_p0918b09║至於佛像鑄以金銀。凡厥莊嚴廁以珍寶。
T51n2087_p0918b10║諸窣堵波高廣妙飾。中有如來舍利。其骨舍
T51n2087_p0918b11║利大如手指節。光潤鮮白皎徹中外。其肉舍
T51n2087_p0918b12║利如大真珠。色帶紅縹。每歲至如來大神
T51n2087_p0918b13║變月滿之日。出示眾(即印度十二月三十日當此正月十五日也)。此時
T51n2087_p0918b14║也或放光或雨花。僧徒減千人。習學大乘
T51n2087_p0918b15║上座部法。律儀清肅戒行貞明。　昔者南海僧
T51n2087_p0918b16║伽羅國。其王淳信佛法發自天然。有族弟
T51n2087_p0918b17║出家想佛聖跡。遠遊印度寓諸伽藍。咸輕
T51n2087_p0918b18║邊鄙。於是返跡本國。王躬遠迎。沙門悲耿
T51n2087_p0918b19║似若不能言。王曰。將何所負若此殷憂。
T51n2087_p0918b20║沙門曰。憑恃國威遊方問道。羈旅異
T51n2087_p0918b21║域載罹寒暑。動遭凌辱【CL125n1530_p0086b01】語見譏誚。負斯
T51n2087_p0918b22║憂恥詎得歡心。曰若是者何謂也。曰誠願
T51n2087_p0918b23║大王福田為意。於諸印度建立伽藍。既旌
T51n2087_p0918b24║聖跡又擅高名。福資先王恩及後嗣。曰斯
T51n2087_p0918b25║事甚美聞之何晚。於是以國中寶獻印度
T51n2087_p0918b26║王。王既納貢義存懷遠。謂使臣曰。我今將
T51n2087_p0918b27║何持報來命。使臣曰。僧伽羅王稽首印度大
T51n2087_p0918b28║吉祥王。威德遠振惠澤遐被。下土沙門欽風
T51n2087_p0918b29║慕化。敢遊上國展敬聖跡。寓諸伽藍莫
T51n2087_p0918c01║之見館。艱辛已極蒙恥而歸。竊圖遠謀貽
T51n2087_p0918c02║範來葉。於諸印度建此伽藍。使客遊乞
T51n2087_p0918c03║士息肩有所。兩國交歡行人無替。王曰。如
T51n2087_p0918c04║來潛化遺風斯在。聖跡之所任取一焉。使
T51n2087_p0918c05║者奉辭報命群臣拜賀。遂乃集諸沙門評
T51n2087_p0918c06║議建立。沙門曰。菩提樹者。去來諸佛咸此證
T51n2087_p0918c07║聖。考之異議無出此謀。於是捨國珍寶
T51n2087_p0918c08║建此伽藍。以【CL125n1530_p0087a01】其國僧而修供養。乃刻銅為
T51n2087_p0918c09║記曰。夫周給無私諸佛至教。慧濟有緣先
T51n2087_p0918c10║聖明訓。今我小子丕承王業。式建伽藍用
T51n2087_p0918c11║旌聖跡。福資祖考惠被黎元。唯我國僧而
T51n2087_p0918c12║得自在。及有國人亦同僧例。傳之後嗣
T51n2087_p0918c13║永永無窮。故此伽藍多執師子國僧也。　菩
T51n2087_p0918c14║提樹南十餘里。聖跡相鄰。難以備舉。每歲
T51n2087_p0918c15║比丘解安居。四方法俗百千萬眾。七日
T51n2087_p0918c16║七夜。持香花鼓音樂。遍遊林中禮拜供養。
T51n2087_p0918c17║印度僧徒依佛聖教。皆以室羅伐拏月前半
T51n2087_p0918c18║一日入兩安居。當此五月十六日。以頞濕
T51n2087_p0918c19║縛庾闍月後半十五日解兩安居。當此八
T51n2087_p0918c20║月十五日。印度月名依星而建。古今不易諸
T51n2087_p0918c21║部無差。良以方言未融傳譯有謬。分時計
T51n2087_p0918c22║月致斯乖異。故以四月十六日入安居。七
T51n2087_p0918c23║月十五日解安居也。
T51n2087_p0918c24║【CL125n1530_p0087b01】【○】【○】大唐西域記卷第八【○】【○】【○】【○】【○】【○】【○】【○】【○】【○】【○】【○】
