T51n2087_p0893c02║【□】
T51n2087_p0893c03║【□】
T51n2087_p0893c04║【CL125n1530_p0017a01】大唐西域記卷第五(六國)
T51n2087_p0893c05║【□】
T51n2087_p0893c06║　　　　三藏法師玄奘奉　詔譯
T51n2087_p0893c07║　　　　大總持寺沙門辯機撰
T51n2087_p0893c08║【○】　羯若鞠闍國　阿踰陀國
T51n2087_p0893c09║　阿耶穆佉國　缽邏耶伽國
T51n2087_p0893c10║　憍賞彌國　鞞索(山格反)迦國
T51n2087_p0893c11║羯若鞠闍國。周四千餘里。國大都城西臨
T51n2087_p0893c12║殑伽河。其長二十餘里。廣四五里。城隍堅
T51n2087_p0893c13║峻臺閣相望。花林池沼光鮮澄鏡。異方奇貨
T51n2087_p0893c14║多聚於此。居人豐樂家室富饒。華果具繁
T51n2087_p0893c15║稼穡時播。氣序和洽風俗淳質。容貌妍雅服
T51n2087_p0893c16║飾鮮綺。篤學遊藝談論清遠。邪正二道信
T51n2087_p0893c17║者相半。伽藍百餘所。僧徒萬餘人。大小二乘
T51n2087_p0893c18║兼功習學。天祠二百餘所。異道數千餘人。
T51n2087_p0893c19║【CL125n1530_p0017b01】羯若鞠闍國。人長壽時。其舊王城號拘蘇
T51n2087_p0893c20║磨補羅(唐言花宮)。王號梵授。福智宿資文武允備。
T51n2087_p0893c21║威懾贍部聲震鄰國。具足千子智勇弘
T51n2087_p0893c22║毅。復有百女儀貌妍雅。時有仙人居殑伽
T51n2087_p0893c23║河側棲神入定。經數萬歲形如枯木。遊
T51n2087_p0893c24║禽棲集遺尼拘律果於仙人肩上。暑往寒來
T51n2087_p0893c25║垂蔭合拱。多歷年所從定而起。欲去其
T51n2087_p0893c26║樹恐覆鳥巢。時人美其德號大樹仙人。仙
T51n2087_p0893c27║人寓目河濱遊觀林薄。見王諸女相從嬉
T51n2087_p0893c28║戲。欲界愛起染著心生。便詣華宮欲事禮
T51n2087_p0893c29║請。王聞仙至躬迎慰曰。大仙棲情物外何
T51n2087_p0894a01║能輕舉。仙人曰。我棲林藪彌積歲時。出定
T51n2087_p0894a02║遊覽。見王諸女染愛心生。自遠來請。王
T51n2087_p0894a03║聞其辭計無所出。謂仙人曰。今還所止
T51n2087_p0894a04║請俟嘉辰。仙人聞命遂還林藪。王乃歷問
T51n2087_p0894a05║諸女無肯應娉。王懼仙威憂愁毀悴。其幼
T51n2087_p0894a06║稚女【CL125n1530_p0018a01】候王事隙。從容問曰。父王千子具足
T51n2087_p0894a07║萬國慕化。何故憂愁如有所懼。王曰。大樹
T51n2087_p0894a08║仙人幸顧求婚。而汝曹輩莫肯從命。仙有
T51n2087_p0894a09║威力能作災祥。儻不遂心必起瞋怒。毀國
T51n2087_p0894a10║滅祀辱及先王。深惟此禍誠有所懼。稚女
T51n2087_p0894a11║謝曰。遺此深憂我曹罪也。願以微軀得延
T51n2087_p0894a12║國祚。王聞喜悅命駕送歸。既至仙廬。謝仙
T51n2087_p0894a13║人曰。大仙俯方外之情。垂世間之顧。敢奉
T51n2087_p0894a14║稚女以供灑掃。仙人見而不悅。乃謂王曰。
T51n2087_p0894a15║輕吾老叟配此不妍。王曰。歷問諸女無
T51n2087_p0894a16║肯從命。唯此幼稚願充給使。仙人懷怒。
T51n2087_p0894a17║便惡咒曰。九十九女一時腰曲。形既毀弊
T51n2087_p0894a18║畢世無婚。王使往驗果已背傴。從是之後
T51n2087_p0894a19║便名曲女城焉。
T51n2087_p0894a20║今王本吠奢種也。字曷利沙伐彈那(唐言喜增)。君
T51n2087_p0894a21║臨有土。二世三王。父字波羅羯羅伐彈那
T51n2087_p0894a22║(唐言【CL125n1530_p0018b01】作光增)。兄字曷邏闍伐彈那(唐言王增)。王增以長
T51n2087_p0894a23║嗣位以德治政。時東印度羯羅拏蘇伐剌那
T51n2087_p0894a24║(唐言金耳)國設賞迦王(唐言月)。每謂臣曰。鄰有賢主國
T51n2087_p0894a25║之禍也。於是誘請會而害之。人既失君國
T51n2087_p0894a26║亦荒亂。時大臣婆尼(唐言辯了)職望隆重。謂僚
T51n2087_p0894a27║庶曰。國之大計定於今日。先王之子亡。君
T51n2087_p0894a28║之弟仁慈天性。孝敬因心。親賢允屬。欲以
T51n2087_p0894a29║襲位。於事何如。各言爾志。眾咸仰德嘗無
T51n2087_p0894b01║異謀。於是輔臣執事咸勸進曰。王子垂聽。
T51n2087_p0894b02║先王積功累德光有國祚。嗣及王增謂終
T51n2087_p0894b03║壽考。輔佐無良棄身讎手。為國大恥下臣
T51n2087_p0894b04║罪也。物議時謠允歸明德。光臨土宇克復
T51n2087_p0894b05║親讎。雪國之恥光父之業。功孰大焉。幸無
T51n2087_p0894b06║辭矣。王子曰。國嗣之重今古為難。君人之
T51n2087_p0894b07║位興立宜審。我誠寡德父兄遐棄。推襲大
T51n2087_p0894b08║位其能濟乎。物議為宜敢忘虛【CL125n1530_p0019a01】薄。今者殑
T51n2087_p0894b09║伽河岸有觀自在菩薩像。既多靈鑒願往請
T51n2087_p0894b10║辭。即至菩薩像前斷食祈請。菩薩感其誠
T51n2087_p0894b11║心現形問曰。爾何所求。若此勤懇。王子曰。
T51n2087_p0894b12║我惟積禍。慈父云亡重茲酷罰。仁兄見害
T51n2087_p0894b13║自顧寡德。國人推尊令襲大位。光父之業
T51n2087_p0894b14║愚昧無知。敢希聖旨。菩薩告曰。汝於先身
T51n2087_p0894b15║在此林中。為練若苾芻。而精勤不懈。承
T51n2087_p0894b16║茲福力為此王子。金耳國王既毀佛法。爾
T51n2087_p0894b17║紹王位宜重興隆。慈悲為志傷愍居懷。不
T51n2087_p0894b18║久當王五印度境。欲延國祚當從我誨。冥
T51n2087_p0894b19║加景福鄰無強敵。勿昇師子之座勿稱
T51n2087_p0894b20║大王之號。於是受教而退。即襲王位自稱
T51n2087_p0894b21║曰王子。號尸羅阿迭多(唐言戒日)。於是謂臣曰。
T51n2087_p0894b22║兄讎未報鄰國不賓。終無右手進食之期。
T51n2087_p0894b23║凡爾庶僚同心戮力。遂總率國兵講習戰
T51n2087_p0894b24║士象軍五千。馬軍二萬。步軍【CL125n1530_p0019b01】五萬。自西徂
T51n2087_p0894b25║東征伐不臣。象不解鞍人不釋甲。於六
T51n2087_p0894b26║年中臣五印度。既廣其地更增甲兵。象
T51n2087_p0894b27║軍六萬。馬軍十萬。垂三十年兵戈不起。政
T51n2087_p0894b28║教和平務修節儉。營福樹善忘寢與食。令
T51n2087_p0894b29║五印度不得噉肉。若斷生命有誅無赦。
T51n2087_p0894c01║於殑伽河側建立數千窣堵波。各高百餘
T51n2087_p0894c02║尺。於五印度城邑鄉聚達巷交衢建立精
T51n2087_p0894c03║廬。儲飲食止醫藥。施諸羈貧周給不
T51n2087_p0894c04║殆。聖跡之所並建伽藍。五歲一設無遮大
T51n2087_p0894c05║會。傾竭府庫惠施群有。唯留兵器不充
T51n2087_p0894c06║檀捨。歲一集會諸國沙門。於三七日中以
T51n2087_p0894c07║四事供養。莊嚴法座廣飾義筵。令相摧
T51n2087_p0894c08║論校其優劣。褒貶淑慝黜陟幽明。若戒行
T51n2087_p0894c09║貞固道德淳邃。推昇師子之座。王親受法。
T51n2087_p0894c10║戒雖清淨學無稽古。但加敬禮示有尊
T51n2087_p0894c11║崇。律儀無紀穢德已彰。驅出國境不願
T51n2087_p0894c12║聞見。鄰【CL125n1530_p0020a01】國小王輔佐大臣。殖福無殆求善
T51n2087_p0894c13║忘勞。即攜手同座謂之善友。其異於此
T51n2087_p0894c14║面不對辭。事有聞議通使往復。而巡方省
T51n2087_p0894c15║俗不常其居。隨所至止結廬而舍。唯雨三
T51n2087_p0894c16║月多雨不行。每於行宮日修珍饌。飯諸異
T51n2087_p0894c17║學僧眾一千婆羅門五百。每以一日分作三
T51n2087_p0894c18║時。一時理務治政。二時營福修善。孜孜不
T51n2087_p0894c19║倦竭日不足矣。初受拘摩羅王請曰。
T51n2087_p0894c20║自摩揭陀國往迦摩縷波國。時戒日王巡
T51n2087_p0894c21║方在竭朱嗢祇邏國。命拘摩羅王曰。宜
T51n2087_p0894c22║與那爛陀遠客沙門速來赴會。於是遂
T51n2087_p0894c23║與拘摩羅王往會見焉。戒日王勞苦已曰。
T51n2087_p0894c24║自何國來將何所欲。對曰從
T51n2087_p0894c25║大唐國來請求佛法。王曰。
T51n2087_p0894c26║大唐國在何方。經途所亘去斯遠近。對
T51n2087_p0894c27║曰。當此東北數萬餘里。印度所謂摩訶至那
T51n2087_p0894c28║國是也。王曰。嘗聞摩訶至那國有
T51n2087_p0894c29║秦王天子。【CL125n1530_p0020b01】少而靈鑒長而神武。昔先代喪
T51n2087_p0895a01║亂率土分崩。兵戈競起群生荼毒。而
T51n2087_p0895a02║秦王天子。早懷遠略。興大慈悲。拯濟含
T51n2087_p0895a03║識。平定海內。風教遐被。德澤遠洽。殊方異
T51n2087_p0895a04║域慕化稱臣。民庶荷其亭育。咸歌
T51n2087_p0895a05║秦王破陣樂。聞其雅頌于茲久矣。盛德之
T51n2087_p0895a06║譽誠有之乎。
T51n2087_p0895a07║大唐國者豈此是耶。對曰。然至那者前王之
T51n2087_p0895a08║國號。
T51n2087_p0895a09║大唐者我
T51n2087_p0895a10║君之國稱。昔未襲位謂之
T51n2087_p0895a11║秦王。今已承統稱曰
T51n2087_p0895a12║天子。前代運終群生無主。兵戈亂起殘害生
T51n2087_p0895a13║靈。
T51n2087_p0895a14║秦王天縱含弘心發慈愍。威風鼓扇群凶殄
T51n2087_p0895a15║滅。八方靜謐萬國朝貢。愛育四生敬崇三
T51n2087_p0895a16║寶。薄賦斂省刑罰。而國用有餘氓俗無
T51n2087_p0895a17║穴。風猷大化難以備舉。戒日王曰。盛哉。
T51n2087_p0895a18║彼土群生福感聖主。　時戒日王將還曲女城
T51n2087_p0895a19║設法會也。從數十萬眾在殑伽河南岸。
T51n2087_p0895a20║拘摩羅王從數萬之眾【CL125n1530_p0021a01】居北岸。分河中流
T51n2087_p0895a21║水陸並進。二王導引四兵嚴衛。或泛舟或
T51n2087_p0895a22║乘象。擊鼓鳴螺拊弦奏管。經九十日至
T51n2087_p0895a23║曲女城。在殑伽河西大花林中。是時諸國二
T51n2087_p0895a24║十餘王。先奉告命各與其國髦俊沙門及
T51n2087_p0895a25║婆羅門群官兵士來集大會。王先於河西
T51n2087_p0895a26║建大伽藍。伽藍東起寶臺。高百餘尺。中有
T51n2087_p0895a27║金佛像量等王身。臺南起寶壇為浴佛像
T51n2087_p0895a28║之處。從此東北十四五里別築行宮。是時仲
T51n2087_p0895a29║春月也。從初一日以珍味饌諸沙門婆羅
T51n2087_p0895b01║門。至二十一日。自行宮屬伽藍。夾道為
T51n2087_p0895b02║閣窮諸瑩飾。樂人不移雅聲遞奏。王於行
T51n2087_p0895b03║宮出一金像。虛中隱起高餘三尺。載以大
T51n2087_p0895b04║象張以寶幰。戒日王為帝釋之服。執寶蓋
T51n2087_p0895b05║以左侍。拘摩羅王作梵王之儀。執白拂而
T51n2087_p0895b06║右侍。各五百象軍被鎧周衛佛像前後。各百
T51n2087_p0895b07║大象。樂人以乘鼓【CL125n1530_p0021b01】奏音樂。戒日王以真珠雜
T51n2087_p0895b08║寶及金銀諸花。隨步四散供養三寶。先就
T51n2087_p0895b09║寶壇香水浴像。王躬負荷送上西臺。以諸
T51n2087_p0895b10║珍寶憍奢耶衣數十百千而為供養。是
T51n2087_p0895b11║時唯有沙門二十餘人預從。諸國王為侍衛。
T51n2087_p0895b12║饌食已訖集諸異學。商確微言抑揚至
T51n2087_p0895b13║理。日將曛暮迴駕行宮。如是日送金像導
T51n2087_p0895b14║從如初。以至散日。其大臺忽然火起。伽藍
T51n2087_p0895b15║門樓煙焰方熾。王曰。罄捨國珍奉為先王
T51n2087_p0895b16║建此伽藍。式昭勝業寡德無祐。有斯災
T51n2087_p0895b17║異咎徵若此。何用生為。乃焚香禮請。而自
T51n2087_p0895b18║誓曰。幸以宿善王諸印度願我福力禳滅
T51n2087_p0895b19║火災。若無所感從此喪命。尋即奮身跳履
T51n2087_p0895b20║門閫。若有撲滅火盡煙消。諸王睹異重
T51n2087_p0895b21║增祇懼。已而顏色不動辭語如故。問諸王
T51n2087_p0895b22║曰。忽此災變焚燼成功。心之所懷意將何謂。
T51n2087_p0895b23║諸王俯伏悲泣。對【CL125n1530_p0022a01】曰。成功勝跡冀傳來葉。
T51n2087_p0895b24║一旦灰燼何可為懷。況諸外道快心相賀。
T51n2087_p0895b25║王曰。以此觀之。如來所說誠也。外道異學
T51n2087_p0895b26║守執常見。唯我大師無常是誨。然我檀捨
T51n2087_p0895b27║已周心願諧遂。屬斯變滅。重知如來誠諦
T51n2087_p0895b28║之說。斯為大善無可深悲。　於是從諸王
T51n2087_p0895b29║東上大窣堵波。登臨觀覽方下階陛。忽有
T51n2087_p0895c01║異人持刃逆王。王時窘迫卻行進級。俯執
T51n2087_p0895c02║此人以付群官。是時群官惶遽不知進救。
T51n2087_p0895c03║諸王咸請誅戮此人。戒日王殊無忿色。止
T51n2087_p0895c04║令不殺。王親問曰。我何負汝為此暴惡。對
T51n2087_p0895c05║曰。大王德澤無私中外荷負。然我狂愚不
T51n2087_p0895c06║謀大計。受諸外道一言之感。輒為刺客首
T51n2087_p0895c07║圖逆害。王曰。外道何故興此惡心。對曰。大
T51n2087_p0895c08║王集諸國傾府庫。供養沙門鎔鑄佛像。而
T51n2087_p0895c09║諸外道自遠召集不蒙省問。心誠愧恥。乃
T51n2087_p0895c10║令狂愚敢行凶詐。【CL125n1530_p0022b01】於是究問外道徒屬。有
T51n2087_p0895c11║五百婆羅門。並諸高才。應命召集。嫉諸沙
T51n2087_p0895c12║門蒙王禮重。乃射火箭焚燒寶臺。冀因救
T51n2087_p0895c13║火眾人潰亂。欲以此時殺害大王。既無緣
T51n2087_p0895c14║隙。遂雇此人。趨隘行刺。是時諸王大臣請
T51n2087_p0895c15║誅外道。王乃罰其首惡餘黨不罪。遷五百
T51n2087_p0895c16║婆羅門出印度之境。於是乃還都也。　城西
T51n2087_p0895c17║北窣堵波。無憂王之所建也。如來在昔於此
T51n2087_p0895c18║七日說諸妙法。其側則有過去四佛坐及經
T51n2087_p0895c19║行遺跡之所。復有如來髮爪小窣堵波。　說法
T51n2087_p0895c20║窣堵波南臨殑伽河有三伽藍。同垣異門。
T51n2087_p0895c21║佛像嚴麗僧徒肅穆。役使淨人數千餘戶。　精
T51n2087_p0895c22║舍寶函中有佛牙。長餘寸半。殊光異色朝變
T51n2087_p0895c23║夕改。遠近相趨士庶咸集。式修瞻仰日百千
T51n2087_p0895c24║眾。監守者繁其諠雜。權立重稅。宣告遠近。
T51n2087_p0895c25║【CL125n1530_p0023a01】欲見佛牙輸大金錢。然而瞻禮之徒寔繁
T51n2087_p0895c26║其侶。金錢之稅悅以心競。每於齋日出置
T51n2087_p0895c27║高座。數百千眾燒香散華。華雖盈積牙函
T51n2087_p0895c28║不沒。伽藍前左右各有精舍。高百餘尺。石
T51n2087_p0895c29║基塼室。其中佛像眾寶莊飾。或鑄金銀。或
T51n2087_p0896a01║鎔鋀石。二精舍前各有小伽藍。
T51n2087_p0896a02║伽藍東南不遠有大精舍。石基塼室。高二
T51n2087_p0896a03║百餘尺。中作如來立像。高三十餘尺。鑄以
T51n2087_p0896a04║鋀石飾諸妙寶。精舍四周石壁之上。雕畫
T51n2087_p0896a05║如來修菩薩行。所經事跡備盡鐫鏤。
T51n2087_p0896a06║石精舍南不遠有日天祠。祠南不遠有大
T51n2087_p0896a07║自在天祠。並瑩青石俱窮雕刻。規摹度量
T51n2087_p0896a08║同佛精舍。各有千戶充其灑掃。鼓樂絃歌
T51n2087_p0896a09║晝夜無徙。
T51n2087_p0896a10║大城東南六七里殑伽河南有窣堵波。高二
T51n2087_p0896a11║百餘尺。無憂王之所建也。在昔如來於此六
T51n2087_p0896a12║月說身無常苦空不淨。其側則有過去【CL125n1530_p0023b01】四
T51n2087_p0896a13║佛坐及經行遺跡之所。又有如來髮爪小窣
T51n2087_p0896a14║堵波。人有染疾至誠旋繞。必得痊愈蒙
T51n2087_p0896a15║其福利。　大城東南行百餘里至納縛提婆矩
T51n2087_p0896a16║羅城。據殑伽河東岸。周二十餘里。華林清池
T51n2087_p0896a17║互相影照。
T51n2087_p0896a18║納縛提婆矩羅城西北殑伽河東有一天祠。
T51n2087_p0896a19║重閣層臺奇工異製。城東五里有三伽藍。
T51n2087_p0896a20║同垣異門。僧徒五百餘人。並學小乘說一
T51n2087_p0896a21║切有部。伽藍前二百餘步。有窣堵波。無憂王
T51n2087_p0896a22║之所建也。基雖傾陷。尚高百餘尺。是如來
T51n2087_p0896a23║昔於此處七日說法。中有舍利時放光明。
T51n2087_p0896a24║其側則有過去四佛坐及經行遺跡之所。
T51n2087_p0896a25║伽藍北三四里臨殑伽河岸有窣堵波。高二
T51n2087_p0896a26║百餘尺。無憂王之所建也。昔如來在此七日
T51n2087_p0896a27║說法。時有五百餓鬼。來至佛所聞法解悟
T51n2087_p0896a28║捨鬼生天。
T51n2087_p0896a29║說法窣堵波側有過去四佛坐及經行遺【CL125n1530_p0024a01】跡
T51n2087_p0896b01║之所。其側復有如來髮爪窣堵波。　自此東
T51n2087_p0896b02║南行六百餘里。渡殑伽河南至阿踰陀國
T51n2087_p0896b03║(中印度境)。
T51n2087_p0896b04║阿踰陀國。周五千餘里。國大都城周二十
T51n2087_p0896b05║餘里。穀稼豐盛華果繁茂。氣序和暢風俗善
T51n2087_p0896b06║順。好營福勤學藝。伽藍百有餘所。僧徒三
T51n2087_p0896b07║千餘人。大乘小乘兼功習學。天祠十所。異
T51n2087_p0896b08║道寡少。　大城中有故伽藍。是伐蘇畔度菩
T51n2087_p0896b09║薩(唐言世親。舊曰婆藪盤豆譯曰天親訛謬也)數十年中於此製作
T51n2087_p0896b10║大小乘諸異論。其側故基。是世親菩薩。為
T51n2087_p0896b11║諸國王四方俊彥沙門婆羅門等。講義說法
T51n2087_p0896b12║堂也。
T51n2087_p0896b13║城北四五里。臨殑伽河岸大伽藍中有窣堵
T51n2087_p0896b14║波。高二百餘尺。無憂王之所建也。是如來
T51n2087_p0896b15║為天人眾於此三月說諸妙法。其側窣堵
T51n2087_p0896b16║波過去四佛坐及經行遺跡之所。伽藍西四
T51n2087_p0896b17║五里【CL125n1530_p0024b01】有如來髮爪窣堵波。
T51n2087_p0896b18║髮爪窣堵波北伽藍餘趾。昔經部室利邏多
T51n2087_p0896b19║(唐言勝受)論師。於此製造。經部毘婆沙論。
T51n2087_p0896b20║城西南五六里。大菴沒羅林中有故伽藍。是
T51n2087_p0896b21║阿僧伽(唐言無著)菩薩請益導凡之處。無著菩薩
T51n2087_p0896b22║夜昇天宮於慈氏菩薩所受瑜伽師地論
T51n2087_p0896b23║莊嚴大乘經論中邊分別論等。晝為大眾
T51n2087_p0896b24║講宣妙理。菴沒羅林西北百餘步有如來髮
T51n2087_p0896b25║爪窣堵波。其側故基。是世親菩薩從睹史
T51n2087_p0896b26║多天下見無著菩薩處。無著菩薩健馱邏
T51n2087_p0896b27║國人也。佛去世後一千年中誕靈利見承風
T51n2087_p0896b28║悟道。從彌沙塞部出家修學。頃之迴信
T51n2087_p0896b29║大乘。其弟世親菩薩於說一切有部出家受
T51n2087_p0896c01║業。博聞強識達學研機。無著弟子佛陀僧
T51n2087_p0896c02║訶(唐言師子覺)者。密行莫測高才有聞。二三賢哲
T51n2087_p0896c03║每相謂曰。凡修行【CL125n1530_p0025a01】業願覲慈氏。若先捨壽
T51n2087_p0896c04║得遂宿心。當相報語以知所至。其後師子
T51n2087_p0896c05║覺先捨壽命。三年不報。世親菩薩尋亦捨
T51n2087_p0896c06║壽。時經六月亦無報命。時諸異學咸皆譏
T51n2087_p0896c07║誚。以為世親菩薩及師子覺。流轉惡趣遂
T51n2087_p0896c08║無靈鑒。其後無著菩薩於夜初分。方為門
T51n2087_p0896c09║人教授定法。燈光忽翳空中大明。有一天
T51n2087_p0896c10║仙乘虛下降。即進階庭敬禮無著。無著
T51n2087_p0896c11║曰。爾來何暮今名何謂。對曰。從此捨壽命
T51n2087_p0896c12║往睹史多天。慈氏內眾蓮華中生。蓮華纔開
T51n2087_p0896c13║慈氏讚曰。善來廣慧。善來廣慧。旋繞纔周即
T51n2087_p0896c14║來報命。無著菩薩曰。師子覺者今何所在。曰
T51n2087_p0896c15║我旋繞時。見師子覺在外眾中耽著欲樂。
T51n2087_p0896c16║無暇相顧詎能來報。無著菩薩曰。斯事已
T51n2087_p0896c17║矣。慈氏何相。演說何法。曰慈氏相好言莫
T51n2087_p0896c18║能宣。演說妙法義不異此。然菩薩妙音清
T51n2087_p0896c19║暢和雅。聞【CL125n1530_p0025b01】者忘倦受者無厭。
T51n2087_p0896c20║無著講堂故基西北四十餘里至故伽藍。北
T51n2087_p0896c21║臨殑伽河。中有塼窣堵波。高百餘尺。世親
T51n2087_p0896c22║菩薩初發大乘心處。世親菩薩自北印度至
T51n2087_p0896c23║於此也。時無著菩薩命其門人令往迎候。
T51n2087_p0896c24║至此伽藍遇而會見。無著弟子止戶牖外。
T51n2087_p0896c25║夜分之後誦十地經。世親聞已感悟追悔。甚
T51n2087_p0896c26║深妙法昔所未聞。誹謗之愆源發於舌。舌
T51n2087_p0896c27║為罪本今宜除斷。即執銛刀欲自斷舌。
T51n2087_p0896c28║乃見無著住立告曰。夫大乘教者至真之理
T51n2087_p0896c29║也。諸佛所讚眾聖攸宗。吾欲誨爾。爾今
T51n2087_p0897a01║自悟。悟其時矣何善如之。諸佛聖教斷舌非
T51n2087_p0897a02║悔。昔以舌毀大乘。今以舌讚大乘。補過
T51n2087_p0897a03║自新猶為善矣。杜口絕言其利安在。作是
T51n2087_p0897a04║語已忽不復見。世親承命遂不斷舌。旦詣
T51n2087_p0897a05║無著諮受大乘。於是研精覃思【CL125n1530_p0026a01】製大乘
T51n2087_p0897a06║論。凡百餘部並盛宣行。　從此東行三百餘里。
T51n2087_p0897a07║渡殑伽河北至阿耶穆佉國(中印度境)。
T51n2087_p0897a08║阿耶穆佉國。周二千四五百里。國大都城
T51n2087_p0897a09║臨殑伽河。周二十餘里。其氣序土宜同阿踰
T51n2087_p0897a10║陀國。人淳俗質勤學好福。伽藍五所僧徒
T51n2087_p0897a11║千餘人。習學小乘正量部法。天祠十餘所。異
T51n2087_p0897a12║道雜居。
T51n2087_p0897a13║城東南不遠臨殑伽河岸有窣堵波。無憂
T51n2087_p0897a14║王之所建也。高二百餘尺。是如來昔於此處
T51n2087_p0897a15║三月說法。其側則有過去四佛坐及經行遺
T51n2087_p0897a16║跡之所。復有如來髮爪青石窣堵波。其側伽
T51n2087_p0897a17║藍僧徒二百餘人。佛像莊飾威嚴如在。臺
T51n2087_p0897a18║閣宏麗奇製鬱起。是昔佛陀馱婆(唐言覺使)論
T51n2087_p0897a19║師。於此製說一切有部大毘婆沙論。從此
T51n2087_p0897a20║東南行七百餘里渡殑伽河南閻牟那河北
T51n2087_p0897a21║至缽邏耶伽國(中印度境)。
T51n2087_p0897a22║【CL125n1530_p0026b01】缽邏耶伽國。周五千餘里。國大都城據兩
T51n2087_p0897a23║河交。周二十餘里。稼穡滋盛果木扶疏。氣序
T51n2087_p0897a24║和暢風俗善順。好學藝信外道。伽藍兩所。
T51n2087_p0897a25║僧徒寡少。並皆習學小乘法教。天祠數百異
T51n2087_p0897a26║道寔多。
T51n2087_p0897a27║大城西南瞻博迦華林中有窣堵波。無憂王
T51n2087_p0897a28║之所建也。基雖傾陷尚百餘尺。在昔如來
T51n2087_p0897a29║於此處降伏外道。其側則有髮爪窣堵波
T51n2087_p0897b01║經行遺跡。
T51n2087_p0897b02║髮爪窣堵波側有故伽藍。是提婆(唐言天受)菩薩
T51n2087_p0897b03║作廣百論。挫小乘伏外道處。初提婆菩薩
T51n2087_p0897b04║自南印度至此伽藍。城中有外道婆羅門。
T51n2087_p0897b05║高論有聞辯才無礙。循名責實反質窮辭。
T51n2087_p0897b06║雅知提婆博究玄奧。欲挫其鋒。乃循名問
T51n2087_p0897b07║曰。汝為何名。提婆曰名天。外道曰。天是誰。
T51n2087_p0897b08║提婆曰我。外道曰。我是誰。提婆曰狗。外道
T51n2087_p0897b09║曰。狗是誰。提婆曰汝。外道曰。汝是誰。提婆
T51n2087_p0897b10║曰天。外道【CL125n1530_p0027a01】曰。天是誰。提婆曰我。外道曰。我
T51n2087_p0897b11║是誰。提婆曰狗。外道曰。誰是狗。提婆曰汝。
T51n2087_p0897b12║外道曰。汝是誰。提婆曰天。如是循環。外道
T51n2087_p0897b13║方悟。自時厥後深敬風猷。　城中有天祠。瑩
T51n2087_p0897b14║飾輪煥靈異多端。依其典籍。此處是眾生
T51n2087_p0897b15║殖福之勝地也。能於此祠捐捨一錢。功踰
T51n2087_p0897b16║他所惠施千金。復能輕生祠中斷命。受天
T51n2087_p0897b17║福樂悠永無窮。
T51n2087_p0897b18║天祠堂前有一大樹。枝葉扶疏陰影蒙密。
T51n2087_p0897b19║有食人鬼依而棲宅。故其左右多有遺骸。
T51n2087_p0897b20║若人至此祠中無不輕捨身命。既怵邪
T51n2087_p0897b21║說又為神誘。自古迄今習謬無替。近有
T51n2087_p0897b22║婆羅門族姓子也。闊達多智明敏高才。來
T51n2087_p0897b23║至祠中謂眾人曰。夫曲俗鄙志難以導誘。
T51n2087_p0897b24║吾方同事然後攝化。亦既登臨俯謂友曰。
T51n2087_p0897b25║吾有死矣。昔謂詭妄今驗真實。天仙伎樂
T51n2087_p0897b26║依【CL125n1530_p0027b01】空接引。當從勝境捐此鄙形。尋欲投
T51n2087_p0897b27║身自取殞絕。親友諫喻其志不移。遂布衣
T51n2087_p0897b28║服遍周樹下。及其自投得全驅命。久而
T51n2087_p0897b29║醒曰。唯見空中諸天召命。斯乃邪神所引。
T51n2087_p0897c01║非得天樂也。
T51n2087_p0897c02║大城東兩河交廣十餘里。土地爽塏細沙彌
T51n2087_p0897c03║漫。自古至今諸王豪族。凡有捨施莫不至
T51n2087_p0897c04║止。周給不計號大施場。今戒日王者。聿修
T51n2087_p0897c05║前緒篤述惠施。五年積財一旦傾捨。於其
T51n2087_p0897c06║施場多聚珍貨。初第一日置大佛像眾寶莊
T51n2087_p0897c07║嚴。即持上妙奇珍而以奉施。次常住僧。次
T51n2087_p0897c08║見前眾。次高才碩學博物多能。次外道學
T51n2087_p0897c09║徒隱淪肥遁。次鰥寡孤獨貧窮乞人。備極
T51n2087_p0897c10║珍玩窮諸上饌。如是節級莫不周施。府
T51n2087_p0897c11║庫既傾服玩都盡。髻中明珠身諸瓔珞。次
T51n2087_p0897c12║第施與初無所悔。既捨施已。稱曰。樂哉。凡
T51n2087_p0897c13║吾所有已入金剛堅固藏【CL125n1530_p0028a01】矣。從此之後諸
T51n2087_p0897c14║國君王。各獻珍服。嘗不踰旬府庫充仞。
T51n2087_p0897c15║大施場東合流口。日數百人自溺而死。彼俗
T51n2087_p0897c16║以為欲求生天。當於此處絕粒自沈。沐
T51n2087_p0897c17║浴中流罪垢消滅。是以異國遠方相趁萃
T51n2087_p0897c18║止。七日斷食然後絕命。至於山猿野鹿
T51n2087_p0897c19║群遊水濱。或濯流而返。或絕食而死。當戒
T51n2087_p0897c20║日王之大施也。有一獼猴居河之濱。獨在
T51n2087_p0897c21║樹下屏跡絕食。經數日後自餓而死。故諸
T51n2087_p0897c22║外道修苦行者。於河中立高柱。日將旦也
T51n2087_p0897c23║便即昇之。一手一足執柱端躡傍杙。一手
T51n2087_p0897c24║一足虛懸外申。臨空不屈。延頸張目。視
T51n2087_p0897c25║日右轉。逮乎曛暮方乃下焉。若此者其徒
T51n2087_p0897c26║數十。冀斯勤苦出離生死。或數十年未嘗
T51n2087_p0897c27║懈息。　從此西南入大林中。惡獸野象群暴
T51n2087_p0897c28║行旅。非多徒黨難之經涉。行五百餘里至
T51n2087_p0897c29║憍賞彌國(舊曰拘睒彌國訛也。中印度境)。
T51n2087_p0898a01║【CL125n1530_p0028b01】憍賞彌國。周六千餘里。國大都城周三十餘
T51n2087_p0898a02║里。土稱沃壤地利豐植。粳稻多甘蔗茂。氣
T51n2087_p0898a03║序暑熱風俗剛猛。好學典藝崇樹福善。伽
T51n2087_p0898a04║藍十餘所。傾頓荒蕪。僧徒三百餘人。學小乘
T51n2087_p0898a05║教。天祠五十餘所。外道寔多。
T51n2087_p0898a06║城內故宮中有大精舍。高六十餘尺。有刻
T51n2087_p0898a07║檀佛像。上懸石蓋。鄔陀衍那王(唐言出愛。舊云優填王
T51n2087_p0898a08║訛也)之所作也。靈相間起。神光時照。諸國君
T51n2087_p0898a09║王恃力欲舉。雖多人眾莫能轉移。遂圖
T51n2087_p0898a10║供養。俱言得真。語其源跡即此像也。初如
T51n2087_p0898a11║來成正覺已。上昇天宮為母說法。三月不
T51n2087_p0898a12║還。其王思慕願圖形像。乃請尊者沒特伽
T51n2087_p0898a13║羅子。以神通力接工人上天宮。親觀妙相
T51n2087_p0898a14║雕刻栴檀。如來自天宮還也。刻檀之像起
T51n2087_p0898a15║迎世尊。世尊慰曰。教化勞耶。開導末世寔
T51n2087_p0898a16║此為冀。
T51n2087_p0898a17║精舍東百餘步有【CL125n1530_p0029a01】過去四佛坐及經行遺跡
T51n2087_p0898a18║之所。其側不遠有如來井及浴室。井猶充
T51n2087_p0898a19║汲。室以頹毀。
T51n2087_p0898a20║城內東南隅有故宅餘趾。是具史羅(舊云瞿師羅訛也)
T51n2087_p0898a21║長者故宅也。中有佛精舍及髮爪窣堵波。
T51n2087_p0898a22║復有故基如來浴室也。
T51n2087_p0898a23║城東南不遠有故伽藍。具史羅長者舊園也。
T51n2087_p0898a24║中有窣堵波。無憂王之所建立。高二百餘
T51n2087_p0898a25║尺。如來於此數年說法。其側則有過去四
T51n2087_p0898a26║佛座及經行遺跡之所。復有如來髮爪窣
T51n2087_p0898a27║堵波。伽藍東南重閣上有故塼室。世親菩
T51n2087_p0898a28║薩嘗住此中作唯識論破斥小乘難諸外
T51n2087_p0898a29║道。
T51n2087_p0898b01║伽藍東菴沒羅林中有故基。是無著菩薩。於
T51n2087_p0898b02║此作顯揚聖教論。
T51n2087_p0898b03║城西南八九里毒龍石窟。昔者如來伏此毒
T51n2087_p0898b04║龍。於中留影。雖則傳記今無所見。其側
T51n2087_p0898b05║有窣【CL125n1530_p0029b01】堵波。無憂王之所建也。高二百餘尺。
T51n2087_p0898b06║傍有如來經行遺跡及髮爪窣堵波。病苦之
T51n2087_p0898b07║徒求願多愈。釋迦法盡此國最後。故上自君
T51n2087_p0898b08║王下及眾庶。入此國境自然感傷。莫不
T51n2087_p0898b09║飲泣悲歎而歸。
T51n2087_p0898b10║龍窟東北大林中。行七百餘里渡殑伽河。北
T51n2087_p0898b11║至迦奢布羅城。周十餘里。居人富樂。城傍
T51n2087_p0898b12║有故伽藍。唯餘基址。是昔護法菩薩伏外
T51n2087_p0898b13║道處。此國先王扶於邪說。欲毀佛法崇
T51n2087_p0898b14║敬外道。外道眾中召一論師聰敏高明達
T51n2087_p0898b15║幽微者。作偽邪書千頌。凡三萬二千言。非
T51n2087_p0898b16║毀佛法扶正本宗。於是召集僧眾令相
T51n2087_p0898b17║摧論。外道有勝當毀佛法。眾僧無負斷
T51n2087_p0898b18║舌以謝。是時僧徒懼有退負。集而議曰。慧
T51n2087_p0898b19║日已沈法橋將毀。王黨外道其可敵乎。事
T51n2087_p0898b20║勢若斯計將安出。眾咸默然無豎議者。護
T51n2087_p0898b21║法菩薩年在幼稚。辯慧多聞【CL125n1530_p0030a01】風範弘遠。在大
T51n2087_p0898b22║眾中揚言贊曰。愚雖不敏請陳其略。誠
T51n2087_p0898b23║宜以我疾應王命。高論得勝斯靈祐也。徵
T51n2087_p0898b24║議墮負乃稚齒也。然則進退有辭法僧無
T51n2087_p0898b25║咎。僉曰允諧。如其籌策。尋應王命。即昇
T51n2087_p0898b26║論座。外道乃提頓綱網抑揚辭義。誦其
T51n2087_p0898b27║所執待彼異論。護法菩薩納其言而笑曰。
T51n2087_p0898b28║吾得勝矣。將覆逆而誦耶。為亂辭而誦耶。
T51n2087_p0898b29║外道憮然而謂曰。子無自高也。能領語盡此
T51n2087_p0898c01║則為勝。順受其文後釋其義。護法乃隨其
T51n2087_p0898c02║聲調述其文義。辭理不謬氣韻無差。於是
T51n2087_p0898c03║外道聞已欲自斷舌。護法曰。斷舌非謝改
T51n2087_p0898c04║執是悔。即為說法心信意悟。王捨邪道遵
T51n2087_p0898c05║崇正法。
T51n2087_p0898c06║護法伏外道側有窣堵波。無憂王所建也。
T51n2087_p0898c07║基雖傾陷。尚高二百餘尺。是如來昔於此處
T51n2087_p0898c08║六月說法。傍有經行之跡及髮爪窣堵波。自
T51n2087_p0898c09║【CL125n1530_p0030b01】此北行百七八十里。至鞞索(山格反)迦國(中印度境)。
T51n2087_p0898c10║鞞索伽國。周四千餘里。國大都城周十六里。
T51n2087_p0898c11║穀稼殷盛華果具繁。氣序和暢風俗淳質。好
T51n2087_p0898c12║學不倦求福不迴。伽藍二十餘所。僧眾三
T51n2087_p0898c13║千餘人。並學小乘正量部法。天祠五十餘所。
T51n2087_p0898c14║外道甚多。
T51n2087_p0898c15║城南道左有大伽藍。昔提婆設摩阿羅漢。於
T51n2087_p0898c16║此造識身論。說無我人。瞿波阿羅漢作聖
T51n2087_p0898c17║教要實論。說有我人。因此法執遂深諍論。
T51n2087_p0898c18║又是護法菩薩。於此七日中摧伏小乘一百
T51n2087_p0898c19║論師。伽藍側有窣堵波。高二百餘尺。無憂王
T51n2087_p0898c20║所建也。如來昔日六年於此說法導化。說法
T51n2087_p0898c21║側有奇樹。高六七尺。春秋遞代常無增減。
T51n2087_p0898c22║是如來昔嘗淨齒棄其遺枝。因植根柢繁茂
T51n2087_p0898c23║至今。諸邪見人及外道眾。競來殘伐。尋生
T51n2087_p0898c24║如故。其側【CL125n1530_p0031a01】不遠有過去四佛坐及經行遺跡
T51n2087_p0898c25║之所。復有如來髮爪窣堵波。靈基連隅林沼
T51n2087_p0898c26║交映。　從此東北行五百餘里。至室羅伐
T51n2087_p0898c27║悉底國(舊曰舍衛。訛也。中印度境)。
T51n2087_p0898c28║大唐西域記卷第五【○】【○】【○】【○】【○】【○】【○】【○】【○】【○】【CL125n1530_p0031b01】
