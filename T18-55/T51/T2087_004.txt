T51n2087_p0888b01║【□】
T51n2087_p0888b02║【CL125n1530_p0001a01】【CL125n1530_p0001b01】大唐西域記卷第四(十五國)
T51n2087_p0888b03║【□】
T51n2087_p0888b04║　　　　三藏法師玄奘奉　詔譯
T51n2087_p0888b05║　　　　大總持寺沙門辯機撰
T51n2087_p0888b06║　磔迦國　至那僕底國
T51n2087_p0888b07║　闍爛達羅國　屈(居勿反)露多國
T51n2087_p0888b08║　設多圖盧國　波理夜呾羅國
T51n2087_p0888b09║　秣菟羅國　薩他泥濕伐羅國
T51n2087_p0888b10║　窣祿勤那國　秣底補羅國
T51n2087_p0888b11║　婆囉吸摩補羅國　瞿毘霜那國
T51n2087_p0888b12║　堊醯掣呾羅國　毘羅刪那國
T51n2087_p0888b13║　劫比他國
T51n2087_p0888b14║磔迦國。周萬餘里。東據毘播奢河。西臨信
T51n2087_p0888b15║度河。國大都城周二十餘里。宜粳稻多宿
T51n2087_p0888b16║麥。出金銀鋀石銅鐵。時候暑熱土多風飆。
T51n2087_p0888b17║風俗暴【CL125n1530_p0002a01】惡言辭鄙褻。衣服鮮白所謂憍奢
T51n2087_p0888b18║耶衣朝霞衣等。少信佛法多事天神。伽
T51n2087_p0888b19║藍十所。天祠數百。此國已往多有福舍以
T51n2087_p0888b20║贍貧匱。或施藥或施食。口腹之資行旅無
T51n2087_p0888b21║累。
T51n2087_p0888b22║大城西南十四五里至奢羯羅故城。垣堵雖
T51n2087_p0888b23║壞基趾尚固。周二十餘里。其中更築小城。周
T51n2087_p0888b24║六七里。居人富饒。即此國之故都也。　數百
T51n2087_p0888b25║年前有王號摩醯邏矩羅(唐言大族)。
T51n2087_p0888b26║都治此城王諸印度。有才智性勇烈。鄰
T51n2087_p0888b27║境諸國莫不臣伏。機務餘閑欲習佛法。令
T51n2087_p0888b28║於僧中推一俊德。時諸僧徒莫敢應命。
T51n2087_p0888b29║少欲無為不求聞達。博學高明有懼威嚴。
T51n2087_p0888c01║是時王家舊僮染衣已久。辭論清雅言談贍
T51n2087_p0888c02║敏。眾共推舉而以應命。王曰。我敬佛法遠
T51n2087_p0888c03║訪名僧。眾推此隸與我談論。常謂僧中賢
T51n2087_p0888c04║明肩比。以今知之夫何敬哉。於是宣【CL125n1530_p0002b01】令五
T51n2087_p0888c05║印度國。繼是佛法並皆毀滅。僧徒斥逐無
T51n2087_p0888c06║復孑遺。
T51n2087_p0888c07║摩揭陀國婆羅阿迭多王(唐曰幼日)。崇敬佛法
T51n2087_p0888c08║愛育黎元。以大族王淫刑虐政。自守疆場
T51n2087_p0888c09║不恭職貢。時大族王治兵將討。幼日王
T51n2087_p0888c10║知其聲問告諸臣曰。今聞寇至不忍鬥
T51n2087_p0888c11║其兵也。幸諸僚庶赦而不罪。賜此微軀
T51n2087_p0888c12║潛行草澤。言畢出宮依緣山野。國中感恩
T51n2087_p0888c13║慕從者數萬餘人。棲竄海島。大族王以兵
T51n2087_p0888c14║付弟浮海往伐。幼日王守其阨險輕騎誘
T51n2087_p0888c15║戰。金鼓一震奇兵四起。生擒大族反接引
T51n2087_p0888c16║現。大族王自愧失道。以衣蒙面。幼日王踞
T51n2087_p0888c17║師子床群官周衛。乃命侍臣告大族曰。汝
T51n2087_p0888c18║露其面吾欲有辭。大族對曰。臣主易位
T51n2087_p0888c19║怨敵相視。既非交好何用面談。再三告示終
T51n2087_p0888c20║不從命。於是宣令數其罪曰。三寶福田
T51n2087_p0888c21║四【CL125n1530_p0003a01】生攸賴。苟任豺狼傾毀勝業。福不祐汝
T51n2087_p0888c22║見擒於我。罪無可赦宜從刑辟。時幼日王
T51n2087_p0888c23║母。博聞強識善達占相。聞殺大族也。疾告
T51n2087_p0888c24║幼日王曰。我嘗聞大族奇姿多智欲一見
T51n2087_p0888c25║之。幼日王命引大族至母宮中。幼日母曰。
T51n2087_p0888c26║嗚呼大族。幸勿恥也。世間無常榮辱更事。
T51n2087_p0888c27║吾猶汝母汝若吾子。宜去蒙衣一言面對。
T51n2087_p0888c28║大族曰。昔為敵國之君。今為俘囚之虜。隳
T51n2087_p0888c29║廢王業亡滅宗祀。上愧先靈下慚黎庶。
T51n2087_p0889a01║誠恥面目俯仰天地。不勝自喪故此蒙
T51n2087_p0889a02║衣。王母曰。興廢隨時存亡有運。以心齊物
T51n2087_p0889a03║則得喪俱忘。以物齊心則毀譽更起。宜信
T51n2087_p0889a04║業報與時推移。去蒙對語或存軀命。大
T51n2087_p0889a05║族謝曰。苟以不才嗣膺王業。刑政失道國
T51n2087_p0889a06║祚亡滅。雖在縲紲之中。尚貪旦夕之命。敢
T51n2087_p0889a07║承大造面謝厚恩。於是去蒙衣出其面。
T51n2087_p0889a08║王母曰。子【CL125n1530_p0003b01】其自愛當終爾壽。已而告幼日
T51n2087_p0889a09║王曰。先典有訓宥過好生。今大族王積惡
T51n2087_p0889a10║雖久餘福未盡。若殺此人。十二年中菜色
T51n2087_p0889a11║相視。然有中興之氣。終非大國之王。當據
T51n2087_p0889a12║北方有小國土。幼日王承慈母之命。愍失
T51n2087_p0889a13║國之君。娉以稚女待以殊禮。總其遺兵
T51n2087_p0889a14║更加衛從。未出海島。　大族王弟還國自立。
T51n2087_p0889a15║大族失位藏竄山野。北投迦濕彌羅國。迦
T51n2087_p0889a16║濕彌羅王深加禮命。愍以失國封以土邑。
T51n2087_p0889a17║歲月既淹率其邑人矯殺迦濕彌羅王而自
T51n2087_p0889a18║尊立。乘其戰勝之威西討健馱邏國。潛兵
T51n2087_p0889a19║伏甲遂殺其王。國族大臣誅鋤殄滅。毀窣
T51n2087_p0889a20║堵波廢僧伽藍。凡一千六百所。兵殺之外餘
T51n2087_p0889a21║有九億人。皆欲誅戮無遺𭟦類。時諸輔佐
T51n2087_p0889a22║咸進諫曰。大王威懾強敵兵不交鋒。誅其
T51n2087_p0889a23║首惡黎庶何咎。願以微躬代所應死。王
T51n2087_p0889a24║曰。汝信【CL125n1530_p0004a01】佛法崇重冥福。擬成佛果廣說
T51n2087_p0889a25║本生。欲傳我惡於未來世乎。汝宜復位
T51n2087_p0889a26║勿有再辭。於是以三億上族臨信度河
T51n2087_p0889a27║流殺之。三億中族下沈信度河流殺之。
T51n2087_p0889a28║三億下族分賜兵士。於是持其亡國之貨
T51n2087_p0889a29║振旅而歸。曾未改歲尋即徂落。于時雲
T51n2087_p0889b01║霧冥晦。大地震動暴風奮發。時證果人愍而
T51n2087_p0889b02║歎曰。枉殺無辜毀滅佛法。墮無間獄流轉
T51n2087_p0889b03║未已。
T51n2087_p0889b04║奢羯羅故城中有一伽藍。僧徒百餘人。並學
T51n2087_p0889b05║小乘法。世親菩薩昔於此中製勝義諦論。
T51n2087_p0889b06║其側窣堵波。高二百餘尺。過去四佛於此說
T51n2087_p0889b07║法。又有四佛經行遺跡之所。伽藍西北五六
T51n2087_p0889b08║里有窣堵波。高二百餘尺。無憂王之所建
T51n2087_p0889b09║也。是過去四佛說法之處。
T51n2087_p0889b10║新都城東北十餘里至石窣堵波。高二百餘
T51n2087_p0889b11║【CL125n1530_p0004b01】尺。無憂王之所建也。是如來往北方行化
T51n2087_p0889b12║中路止處。印度記曰。窣堵波中有多舍利。
T51n2087_p0889b13║或有齋日時放光明。　從此東行五百餘里
T51n2087_p0889b14║至那僕底國(北印度境)。
T51n2087_p0889b15║至那僕氐國。周二千餘里。國大都城周十四
T51n2087_p0889b16║五里。稼穡滋茂果木稀疏。編戶安業國用豐
T51n2087_p0889b17║贍。氣序溫暑風俗怯弱。學綜真俗信兼邪
T51n2087_p0889b18║正。伽藍十所。天祠八所。
T51n2087_p0889b19║昔迦膩色迦王之御宇也。聲振鄰國威
T51n2087_p0889b20║被殊俗。河西蕃維畏威送質。迦膩色
T51n2087_p0889b21║迦王既得質子。賞遇隆厚。三時易館。四兵
T51n2087_p0889b22║警衛。此國則冬所居也。故曰至那僕底
T51n2087_p0889b23║(唐言漢封)質子所居因為國號。此境已往洎諸印
T51n2087_p0889b24║度。土無梨桃質子所植。因謂桃曰至那
T51n2087_p0889b25║爾(唐言漢持來)梨曰至那羅闍弗呾邏(唐言漢王子)。故此國
T51n2087_p0889b26║人深敬東土。更【CL125n1530_p0005a01】相指語。是我先王本國人
T51n2087_p0889b27║也。
T51n2087_p0889b28║大城東南行五百餘里至答秣蘇伐那僧伽
T51n2087_p0889b29║藍(唐言闍林)。僧徒三百餘人。學說一切有部。眾
T51n2087_p0889c01║儀肅穆德行清高。小乘之學特為博究。賢
T51n2087_p0889c02║劫千佛皆於此地集天人眾說深妙法。
T51n2087_p0889c03║釋迦如來涅槃之後。第三百年中。有迦多衍
T51n2087_p0889c04║那(舊曰迦旃延訛也)論師者。於此製發智論焉。
T51n2087_p0889c05║闍林伽藍中有窣堵波。高二百餘尺。無憂
T51n2087_p0889c06║王之所建也。其側則有過去四佛坐及經行
T51n2087_p0889c07║遺跡之處。小窣堵波。諸大石室。鱗次相望。不
T51n2087_p0889c08║詳其數。並是劫初已來諸果聖人於此寂
T51n2087_p0889c09║滅差難備舉齒骨猶在。繞山伽藍周二十
T51n2087_p0889c10║里。佛舍利窣堵波。數百千所。連隅接影。
T51n2087_p0889c11║從此東北行百四五十里至闍爛達羅國
T51n2087_p0889c12║(北印度境)。
T51n2087_p0889c13║闍爛達邏國。東西千餘里。南北八百餘里。
T51n2087_p0889c14║國【CL125n1530_p0005b01】大都城周十二三里。宜穀稼多粳稻。林
T51n2087_p0889c15║樹扶疏華果茂盛。氣序溫暑風俗剛烈。容貌
T51n2087_p0889c16║鄙陋家室富饒。伽藍五十餘所。僧徒二千餘
T51n2087_p0889c17║人。大小二乘專門習學。天祠三所外道五
T51n2087_p0889c18║百餘人。並塗灰之侶也。此國先王崇敬外
T51n2087_p0889c19║道。其後遇羅漢聞法信悟。故中印度王體
T51n2087_p0889c20║其淳信。五印度國三寶之事。一以總監。混
T51n2087_p0889c21║彼此忘愛惡。督察僧徒妙窮淑慝。故道德
T51n2087_p0889c22║著聞者。竭誠敬仰。戒行虧犯者。深加責罰。
T51n2087_p0889c23║聖跡之所並皆旌建。或窣堵波。或僧伽藍。印
T51n2087_p0889c24║度境內無不周遍。　從此東北踰峻嶺越洞
T51n2087_p0889c25║谷。經危途涉險路。行七百餘里至屈(居勿反)
T51n2087_p0889c26║露多國(北印度境)。
T51n2087_p0889c27║屈露多國。周三千餘里。山周四境國大都城
T51n2087_p0889c28║周十四五里。土地沃壤穀稼時播。華果茂盛
T51n2087_p0889c29║卉木滋榮。既鄰雪山遂多珍藥。出金銀赤
T51n2087_p0890a01║銅【CL125n1530_p0006a01】及火珠雨石。氣序逾寒霜雪微降。人貌
T51n2087_p0890a02║麤弊既癭且尰。性剛猛尚氣勇。伽藍二十
T51n2087_p0890a03║餘所。僧徒千餘人。多學大乘少習諸部。天
T51n2087_p0890a04║祠十五異道雜居。依巖據嶺石室相距。或
T51n2087_p0890a05║羅漢所居。或仙人所止。國中有窣堵波。無憂
T51n2087_p0890a06║王之建也。在昔如來曾至此國。說法度人。
T51n2087_p0890a07║遺跡斯記。　從此北路千八九百里。道路危險
T51n2087_p0890a08║踰山越谷。至洛護羅國。此北二千餘里。經
T51n2087_p0890a09║途艱阻寒風飛雪至秣邏娑國(亦謂三波訶國)。
T51n2087_p0890a10║自屈露多國南行七百餘里。越大山濟
T51n2087_p0890a11║大河。至設多圖盧國(北印度境)。
T51n2087_p0890a12║設多圖盧國。周二千餘里。西臨大河。國大都
T51n2087_p0890a13║城周十七八里。穀稼殷盛果實繁茂。多金
T51n2087_p0890a14║銀出珠珍。服用鮮素裳衣綺靡。氣序暑熱
T51n2087_p0890a15║風俗淳和。人性善順上下有序。敦信佛法
T51n2087_p0890a16║誠心質敬。王城內外伽藍十所。庭宇荒涼僧
T51n2087_p0890a17║徒尟少。【CL125n1530_p0006b01】城東南三四里有窣堵波。高二百餘
T51n2087_p0890a18║尺。無憂王之所建也。傍有過去四佛坐及經
T51n2087_p0890a19║行遺跡之所。　復從此西南行八百餘里至
T51n2087_p0890a20║波理夜呾羅國(中印度境)。
T51n2087_p0890a21║波理夜呾羅國。周三千餘里。國大都城周十
T51n2087_p0890a22║四五里。宜穀稼豐宿麥。有異稻種六十日
T51n2087_p0890a23║而收穫焉。多牛羊少華果。氣序暑熱風俗
T51n2087_p0890a24║剛猛不尚學藝信奉外道。王吠奢種也。性
T51n2087_p0890a25║勇烈多武略。伽藍八所傾毀已甚。僧徒寡少
T51n2087_p0890a26║習學小乘。天祠十餘所。異道千餘人。　從此
T51n2087_p0890a27║東行五百餘里至秣菟羅國(中印度境)。
T51n2087_p0890a28║秣菟羅國。周五千餘里。國大都城周二十餘
T51n2087_p0890a29║里。土地膏腴稼穡是務。菴沒羅果家植成林。
T51n2087_p0890b01║雖同一名而有兩種。小者生青熟黃。大者
T51n2087_p0890b02║始終青色。出細班㲲及黃金。氣序暑熱風俗
T51n2087_p0890b03║善【CL125n1530_p0007a01】順。好修冥福崇德尚學。伽藍二十餘所。
T51n2087_p0890b04║僧徒二千餘人。大小二乘兼功習學。天祠五
T51n2087_p0890b05║所。異道雜居。　有三窣堵波。並無憂王所建
T51n2087_p0890b06║也。過去四佛遺跡甚多。釋迦如來諸聖弟子
T51n2087_p0890b07║遺身窣堵波。謂舍利子(舊曰舍利子。又曰舍利弗。訛略也)。沒
T51n2087_p0890b08║特伽羅子(舊曰目乾連訛也)。布刺拏梅呾麗衍尼弗呾羅
T51n2087_p0890b09║(唐言滿慈子。舊曰彌多羅尼子。訛略也)。鄔波釐。阿難陀。羅怙羅
T51n2087_p0890b10║(舊曰羅睺。又曰羅云。皆訛略也)。曼殊室利(唐言妙吉祥。舊曰濡首。又曰文殊師利。或言曼殊
T51n2087_p0890b11║尸利。譯曰妙德訛也)。諸菩薩窣堵波等。每歲三長及月
T51n2087_p0890b12║六齋。僧徒相競率其同好。齎持供具多
T51n2087_p0890b13║營奇玩。隨其所宗而致像設。阿毘達磨
T51n2087_p0890b14║眾供養舍利子。習定之徒供養沒特伽羅子。
T51n2087_p0890b15║誦持經者供養滿慈子。學毘柰耶眾供養
T51n2087_p0890b16║鄔波釐。諸苾芻尼供養阿難。未受具戒
T51n2087_p0890b17║者供養羅怙羅。其【CL125n1530_p0007b01】學大乘者供養諸菩薩。是
T51n2087_p0890b18║日也。諸窣堵波競修供養。珠幡布列寶蓋
T51n2087_p0890b19║駢羅。香煙若雲華散如雨。蔽虧日月震蕩
T51n2087_p0890b20║谿谷。國王大臣修善為務。　城東行五六里
T51n2087_p0890b21║至一山伽藍。疏崖為室。因谷為門。尊者
T51n2087_p0890b22║鄔波鞠多(唐言近護)之所建也。其中則有如來
T51n2087_p0890b23║指爪窣堵波。
T51n2087_p0890b24║伽藍北巖間有石室。高二十餘尺。廣三十餘
T51n2087_p0890b25║尺。四寸細籌填積其內。尊者近護說法化
T51n2087_p0890b26║導夫妻。俱證羅漢果者。乃下一籌。異室別
T51n2087_p0890b27║族雖證不記。
T51n2087_p0890b28║石室東南二十四五里至大涸池。傍有窣堵
T51n2087_p0890c01║波。在昔如來行經此處。時有彌猴持蜜
T51n2087_p0890c02║奉佛。佛令水和普遍大眾。獼猴喜躍墮
T51n2087_p0890c03║坑而死。乘茲福力得生人中。
T51n2087_p0890c04║池北不遠。大林中有過去四佛經行遺跡。
T51n2087_p0890c05║其側有舍利子沒特伽羅子等千二百五十
T51n2087_p0890c06║大【CL125n1530_p0008a01】阿羅漢習定之處。並建窣堵波以記遺
T51n2087_p0890c07║跡。如來在世屢遊此國。說法之所並有封
T51n2087_p0890c08║樹。　從此東北行五百餘里至薩他泥濕伐
T51n2087_p0890c09║羅國(中印度境)。
T51n2087_p0890c10║薩他泥濕伐羅國。周七千餘里。國大都城周
T51n2087_p0890c11║二十餘里。土地沃壤稼穡滋盛。氣序溫暑風
T51n2087_p0890c12║俗澆薄。家室富饒競為奢侈。深閑幻術高
T51n2087_p0890c13║尚異能。多逐利少務農。諸方奇貨多聚其
T51n2087_p0890c14║國。伽藍三所。僧徒七百餘人。並皆習學小乘
T51n2087_p0890c15║法教。天祠百餘所。異道甚多。
T51n2087_p0890c16║大城四周二百里內。彼土之人謂為福地。聞
T51n2087_p0890c17║諸先志曰。昔五印度國二王分治。境壤相
T51n2087_p0890c18║侵干戈不息。兩主合謀欲決兵戰。以定
T51n2087_p0890c19║雌雄。以寧氓俗。黎庶胥怨莫從君命。王以
T51n2087_p0890c20║為眾庶者難與慮始也。神可動物權可
T51n2087_p0890c21║立功。時有梵志素知高才。密齎束帛命
T51n2087_p0890c22║入後庭。造作法書藏【CL125n1530_p0008b01】諸巖穴。歲月既久樹
T51n2087_p0890c23║皆合拱。王於朝坐告諸臣曰。吾以不德
T51n2087_p0890c24║忝居大位。天帝垂照夢賜靈書。今在某
T51n2087_p0890c25║山藏於某嶺。於是下令營求。得書山林
T51n2087_p0890c26║之下。群官稱慶眾庶悅豫。宣示遠近咸使
T51n2087_p0890c27║聞知。其大略曰。夫生死無崖流轉無極。含
T51n2087_p0890c28║靈淪溺莫由自濟。我以奇謀令離諸苦。
T51n2087_p0890c29║今此王城周二百里。古先帝世福利之地。歲
T51n2087_p0891a01║月極遠銘記堙滅。生靈不悟遂沈苦海。
T51n2087_p0891a02║溺而不救夫何謂歟。汝諸含識臨敵兵死得
T51n2087_p0891a03║生人中。多殺無辜受天福樂。順孫孝子扶
T51n2087_p0891a04║侍親老經遊此地獲福無窮。功少福多如
T51n2087_p0891a05║何失利。一喪人身三途冥漠。是故含生各
T51n2087_p0891a06║務修業。於是人皆兵戰視死如歸。王遂下
T51n2087_p0891a07║令招募勇烈。兩國合戰積屍如莽。迄干今
T51n2087_p0891a08║時遺駭遍野。時既古昔人骸偉大。國俗相傳
T51n2087_p0891a09║謂之福地。
T51n2087_p0891a10║【CL125n1530_p0009a01】城西北四五里有窣堵波。高二百餘尺。無憂
T51n2087_p0891a11║王之所建也。磚皆黃赤色甚光淨。中有如來
T51n2087_p0891a12║舍利一斗。光明時照神跡多端。
T51n2087_p0891a13║城南行百餘里至俱昏(去聲)荼僧伽藍。重閣連
T51n2087_p0891a14║甍層臺間峙。僧徒清肅威儀閑雅。　從此東北
T51n2087_p0891a15║行四百餘里至窣祿勤那國(中印度境)。
T51n2087_p0891a16║窣祿勤那國。周六千餘里。東臨殑伽河。北
T51n2087_p0891a17║背大山閻牟那河中境而流。國大都城周二
T51n2087_p0891a18║十餘里。東臨閻牟那河。荒蕪雖甚基趾尚
T51n2087_p0891a19║固。土地所產風氣所宜。同薩他泥濕伐羅
T51n2087_p0891a20║國。人性淳質宗信外道。貴藝學尚福慧。伽
T51n2087_p0891a21║藍五所。僧徒千餘人。多學小乘少習餘部。
T51n2087_p0891a22║商搉微言清論玄奧。異方俊彥尋論稽
T51n2087_p0891a23║疑。天祠百所。異道甚多。　大城東南閻牟那河
T51n2087_p0891a24║西。大伽藍東門外有窣【CL125n1530_p0009b01】堵波。無憂王之所建
T51n2087_p0891a25║也。如來在昔曾於此處說法度人。其側又
T51n2087_p0891a26║一窣堵波。中有如來髮爪也。舍利子沒特伽
T51n2087_p0891a27║羅。諸阿羅漢髮爪窣堵波。周其左右數十餘
T51n2087_p0891a28║所。如來寂滅之後。此國為諸外道所詿誤
T51n2087_p0891a29║焉。信受邪法捐廢正見。今有五伽藍者。
T51n2087_p0891b01║乃異國論師。與諸外道及婆羅門論議勝
T51n2087_p0891b02║處。因此建焉。　閻牟那河東行八百餘里至
T51n2087_p0891b03║殑伽河。河源廣三四里。東南流入海處廣
T51n2087_p0891b04║十餘里。水色滄浪波流浩汗。靈怪雖多不
T51n2087_p0891b05║為物害。其味甘美細沙隨流。彼俗書記謂
T51n2087_p0891b06║之福水。罪咎雖積沐浴便除。輕命自沈生
T51n2087_p0891b07║天受福。死而投骸不墮惡趣。揚波激流
T51n2087_p0891b08║亡魂獲濟。時執師子國提婆菩薩。深達實
T51n2087_p0891b09║相得諸法性。愍諸愚夫來此導誘。當是
T51n2087_p0891b10║時也士女咸會少長畢萃。於河之濱揚波激
T51n2087_p0891b11║流。提婆菩薩和光【CL125n1530_p0010a01】汲引俯首反激。狀異眾
T51n2087_p0891b12║人。有外道曰。吾子何其異乎。提婆菩薩曰。
T51n2087_p0891b13║吾父母親宗在執師子國。恐苦飢渴冀斯遠
T51n2087_p0891b14║濟。諸外道曰。吾子謬矣。曾不再思妄行此
T51n2087_p0891b15║事。家國綿邈山川遼敻。激揚此水給濟
T51n2087_p0891b16║彼飢。其猶卻行以求前。及非所聞也。提婆
T51n2087_p0891b17║菩薩曰。幽途罪累尚蒙此水。山川雖阻如何
T51n2087_p0891b18║不濟。時諸外道知難謝屈。捨邪見受正
T51n2087_p0891b19║法。改過自新願奉教誨。　渡河東岸至秣底
T51n2087_p0891b20║補羅國(中印度境)。
T51n2087_p0891b21║秣底補羅國。周六千餘里。國大都城周二十
T51n2087_p0891b22║餘里。宜穀麥多華果。氣序和暢風俗淳質。
T51n2087_p0891b23║崇尚學藝深閑咒術。信邪正者其徒相
T51n2087_p0891b24║半。王戍達羅種也。不信佛法敬事天神。
T51n2087_p0891b25║伽藍十餘所。僧徒八百餘人。多學小乘教說
T51n2087_p0891b26║一切有部。天祠五十餘所。異道雜居。
T51n2087_p0891b27║【CL125n1530_p0010b01】大城南四五里至小伽藍。僧徒五十餘人。昔
T51n2087_p0891b28║瞿拏缽刺婆(唐言德光)論師。於此作辯真等論。凡
T51n2087_p0891b29║百餘部。論師少而英傑長而弘敏。博物強識
T51n2087_p0891c01║碩學多聞。本習大乘未窮玄奧。因覽毘婆
T51n2087_p0891c02║沙論。退業而學小乘。作數十部論。破大乘
T51n2087_p0891c03║綱紀成小乘執著。又製俗書數十餘部。非
T51n2087_p0891c04║斥先進所作典論。覃思佛經十數不決。
T51n2087_p0891c05║研精雖久疑情未除。時有提婆犀那(唐言天軍)
T51n2087_p0891c06║羅漢。往來睹史多天。德光願見慈氏決疑
T51n2087_p0891c07║請益天軍以神通力接上天宮。既見慈氏
T51n2087_p0891c08║長揖不禮。天軍謂曰。慈氏菩薩次紹佛位。
T51n2087_p0891c09║何乃自高敢不致敬。方欲受業如何不屈。
T51n2087_p0891c10║德光對曰。尊者此言誠為指誨。然我具戒
T51n2087_p0891c11║苾芻出家弟子。慈氏菩薩受天福樂非出家
T51n2087_p0891c12║之侶。而欲作禮恐非所宜。菩薩知其我慢
T51n2087_p0891c13║心固非聞法器。往來三返不得【CL125n1530_p0011a01】決疑。更
T51n2087_p0891c14║請天軍重欲覲禮。天軍惡其我慢蔑而不
T51n2087_p0891c15║對。德光既不遂心。便起恚恨。即趣山林
T51n2087_p0891c16║修發通定。我慢未除不證道果。　德光伽藍
T51n2087_p0891c17║北三四里有大伽藍。僧徒二百餘人。並學小
T51n2087_p0891c18║乘法教。是眾賢論師壽終之處。論師迦濕彌
T51n2087_p0891c19║羅國人也。聰敏博達幼傳雅譽。特深研究
T51n2087_p0891c20║說一切有部毘婆沙論。時有世親菩薩。一
T51n2087_p0891c21║心玄道求解言外。破毘婆沙師所執作阿
T51n2087_p0891c22║毘達磨俱舍論。辭義善巧理致清高。眾賢
T51n2087_p0891c23║循覽遂有心焉。於是沈研鑽極十有二歲。
T51n2087_p0891c24║作俱舍雹論。二萬五千頌。凡八十萬言矣。
T51n2087_p0891c25║所謂言深致遠窮幽洞微。告門人曰。以我
T51n2087_p0891c26║逸才持我正論。逐斥世親挫其鋒銳。無
T51n2087_p0891c27║令老叟獨擅先名。於是學徒四三俊彥
T51n2087_p0891c28║持所作論推訪世親。世親是時在磔迦國
T51n2087_p0891c29║奢羯羅城。遠傳聲問【CL125n1530_p0011b01】眾賢當至。世親聞
T51n2087_p0892a01║已即治行裝。門人懷疑前進諫曰。大師德
T51n2087_p0892a02║高先哲名擅當時。遠近學徒莫不推謝。今
T51n2087_p0892a03║聞眾賢一何惶遽必有所下。我曹厚顏。世
T51n2087_p0892a04║親曰。吾今遠遊非避此子。顧此國中無復
T51n2087_p0892a05║監達。眾賢後進也。詭辯若流。我衰髦矣。莫
T51n2087_p0892a06║能持論。欲以一言頹其異執。引至中印
T51n2087_p0892a07║度對諸髦彥。察乎真偽詳乎得失。尋即
T51n2087_p0892a08║命侶負笈遠遊。眾賢論師當後一日至此
T51n2087_p0892a09║伽藍忽覺氣衰。於是裁書謝世親曰。如來
T51n2087_p0892a10║寂滅弟子部執。傳其宗學各擅專門。黨同
T51n2087_p0892a11║道疾異部。愚以寡昧猥承傳習。覽所製
T51n2087_p0892a12║阿毘達磨俱舍論破毘婆沙師大義。輒不量
T51n2087_p0892a13║力沈究彌年。作為此論扶正宗學。智小謀
T51n2087_p0892a14║大死其將至。菩薩宣暢微言抑揚至理。
T51n2087_p0892a15║不毀所執得存遺文。斯為幸矣。死何悔哉。
T51n2087_p0892a16║於是歷選門人有辭辯者。而【CL125n1530_p0012a01】告之曰。吾
T51n2087_p0892a17║誠後學輕凌先達。命也如何。當從斯沒汝
T51n2087_p0892a18║持是書及所製論。謝彼菩薩代我悔過。授
T51n2087_p0892a19║辭適畢奄爾云亡。門人奉書。至世親所
T51n2087_p0892a20║而致辭曰。我師眾賢已捨壽命。遺言致書
T51n2087_p0892a21║責躬謝咎。不墜其名非所敢望。世親菩
T51n2087_p0892a22║薩覽書閱論。沈吟久之。謂門人曰。眾賢論
T51n2087_p0892a23║師聰敏後進。理雖不足辭乃有餘。我今
T51n2087_p0892a24║欲破眾賢之論。若指諸掌。顧以垂終之
T51n2087_p0892a25║託。重其知難之辭。苟緣大義存其宿志。
T51n2087_p0892a26║況乎此論發明我宗。遂為改題為順正
T51n2087_p0892a27║理論。門人諫曰。眾賢未沒大師遠跡。既
T51n2087_p0892a28║得其論又為改題。凡厥學徒何顏受愧。世
T51n2087_p0892a29║親菩薩欲除眾疑。而說頌曰。如師子王。
T51n2087_p0892b01║避豕遠逝。二力勝負。智者應知。眾賢死已。
T51n2087_p0892b02║焚屍收骨於伽藍。西北二百餘步菴沒羅林
T51n2087_p0892b03║中起窣堵波。今猶現在。
T51n2087_p0892b04║【CL125n1530_p0012b01】菴沒羅林側有窣堵波。毘末羅蜜多羅(唐言無垢友)
T51n2087_p0892b05║論師之遺身。論師迦濕彌羅國人也。於說
T51n2087_p0892b06║一切有部而出家焉。博綜眾經研究異論。
T51n2087_p0892b07║遊五印度國學三藏玄文。名立業成將歸
T51n2087_p0892b08║本國。途次眾賢論師窣堵波也。拊而歎曰。
T51n2087_p0892b09║惟論師雅量清高抑揚大義。方欲挫異部
T51n2087_p0892b10║立本宗業也。如何降年不永。我無垢友
T51n2087_p0892b11║猥承末學。異時慕義曠代懷德。世親雖沒
T51n2087_p0892b12║宗學尚傳。我盡所知當製諸論。令贍部洲
T51n2087_p0892b13║諸學人等絕大乘稱滅世親名。斯為不朽
T51n2087_p0892b14║用盡宿心。說是語已心發狂亂。五舌重出
T51n2087_p0892b15║熱血流涌。知命必終。裁書悔曰。夫大乘教
T51n2087_p0892b16║者。佛法之中究竟說也。名味泯絕理致幽玄。
T51n2087_p0892b17║輕以愚昧駁斥先進。業報皎然滅身宜矣。
T51n2087_p0892b18║敢告學人厥鑒斯在。各慎爾志無得懷疑。
T51n2087_p0892b19║大地為震命遂終焉。當其死處地【CL125n1530_p0013a01】陷為坑。
T51n2087_p0892b20║同旅焚屍收骸旌建。時有羅漢見而歎曰。
T51n2087_p0892b21║惜哉苦哉。今此論師任情執見。毀惡大乘
T51n2087_p0892b22║墮無間獄。
T51n2087_p0892b23║國西北境殑伽河東岸有摩裕羅城。周二十
T51n2087_p0892b24║餘里。居人殷盛清流交帶。出鋀石水精寶器。
T51n2087_p0892b25║去城不遠臨殑伽河有大天祠。甚多靈異。
T51n2087_p0892b26║其中有池編石為岸。引殑伽水為補。
T51n2087_p0892b27║五印度人謂之殑伽河門。生福滅罪之所。
T51n2087_p0892b28║常有遠方數百千人集此澡濯。樂善諸王
T51n2087_p0892b29║建立福舍備珍羞儲醫藥。惠施鰥寡周給
T51n2087_p0892c01║孤獨。　從此北行三百餘里至婆羅吸摩補
T51n2087_p0892c02║羅國(北印度境)。
T51n2087_p0892c03║婆羅吸摩補羅國。周四千餘里。山周四境。國
T51n2087_p0892c04║大都城周二十餘里。居人殷盛家室富饒。土
T51n2087_p0892c05║地沃壤稼穡時播。出鋀石水精。氣序微寒風
T51n2087_p0892c06║俗剛猛。少學藝多逐利。人性獷烈邪正雜
T51n2087_p0892c07║信。【CL125n1530_p0013b01】伽藍五所。僧徒寡少。天祠十餘所。異道雜
T51n2087_p0892c08║居。　此國境北大雪山中有蘇伐刺拏瞿呾羅
T51n2087_p0892c09║國(唐言金氏)。出上黃金故以名焉。東西長南北狹。
T51n2087_p0892c10║即東女國也。世以女稱國。夫亦為王。不
T51n2087_p0892c11║知政事。丈夫唯征伐田種而已。土宜宿
T51n2087_p0892c12║麥多畜羊馬。氣候寒烈人性躁暴。東接吐
T51n2087_p0892c13║蕃國。北接于闐國。西接三波訶國。　從末
T51n2087_p0892c14║底補羅東南行四百餘里至瞿毘霜那國
T51n2087_p0892c15║(中印度境)。
T51n2087_p0892c16║瞿毘霜那國。周二千餘里。國大都城周十四
T51n2087_p0892c17║五里。崇峻險固居人殷盛。華林池沼往往相
T51n2087_p0892c18║間。氣序土宜同末底補羅國。風俗淳質勤
T51n2087_p0892c19║學好福。多信外道求現在樂。伽藍二所。僧
T51n2087_p0892c20║眾百餘人。並皆習學小乘法教。天祠三十餘
T51n2087_p0892c21║所。異道雜居。　大城側故伽藍中有窣堵波。無
T51n2087_p0892c22║憂王之所建也。高二百餘尺。如來在昔於此
T51n2087_p0892c23║一月【CL125n1530_p0014a01】說諸法要。傍有過去四佛座及經行遺
T51n2087_p0892c24║跡處。其側有如來髮爪二窣堵波。各高一
T51n2087_p0892c25║丈餘。　自此東南行四百餘里至惡醯掣呾
T51n2087_p0892c26║邏國(中印度境)。
T51n2087_p0892c27║惡醯掣呾邏國。周三千餘里。大都城周十七
T51n2087_p0892c28║八里。依據險固。宜穀麥多林泉。氣序和暢
T51n2087_p0892c29║風俗淳質。翫道篤學多才博識。伽藍十餘所。
T51n2087_p0893a01║僧徒千餘人。習學小乘正量部法。天祠九
T51n2087_p0893a02║所。異道三百餘人。事自在天塗灰之侶也。
T51n2087_p0893a03║城外龍池側有窣堵波。無憂王之所建也。
T51n2087_p0893a04║是如來在昔為龍王七日於此說法。其側
T51n2087_p0893a05║有四小窣堵波。是過去四佛坐及經行遺跡
T51n2087_p0893a06║之所。自此東行二百六七十里。渡殑伽
T51n2087_p0893a07║河南至毘羅那拏國(中印度境)。
T51n2087_p0893a08║毘羅那拏國。周二千餘里。國大都城周十餘
T51n2087_p0893a09║【CL125n1530_p0014b01】里。氣序土宜同堊醯掣呾邏國。風俗猛暴人
T51n2087_p0893a10║知學藝。崇信外道少敬佛法。伽藍二所。僧
T51n2087_p0893a11║徒三百人。並皆習學大乘法教。天祠五所。
T51n2087_p0893a12║異道雜居。　大城中故伽藍內有窣堵波基。
T51n2087_p0893a13║雖傾圮尚百餘尺。無憂王之所建也。如來在
T51n2087_p0893a14║昔於此七日說蘊界處經之所。其側則有
T51n2087_p0893a15║過去四佛座及經行遺跡斯在。從此東南
T51n2087_p0893a16║行二百餘里至劫比他國(舊謂僧迦舍國。中印度境)。
T51n2087_p0893a17║劫比他國。周二千餘里。國大都城周二十餘
T51n2087_p0893a18║里。氣序土宜同毘羅那拏國。風俗淳和人
T51n2087_p0893a19║多學藝。伽藍四所。僧徒千餘人。並學小乘
T51n2087_p0893a20║正量部法。天祠十所。異道雜居。同共遵事
T51n2087_p0893a21║大自在天。　城西二十餘里有大伽藍。經製
T51n2087_p0893a22║輪奐工窮剞劂。聖形尊像務極莊嚴。僧徒
T51n2087_p0893a23║數百人。學正量部法。數萬淨人宅居其側
T51n2087_p0893a24║【CL125n1530_p0015a01】伽藍大垣內有三寶階。南北列東面下。是如
T51n2087_p0893a25║來自三十三天降還也。昔如來起自勝林
T51n2087_p0893a26║上昇天宮。居善法堂為母說法。過三月已
T51n2087_p0893a27║將欲下降。天帝釋乃縱神力建立寶階。中
T51n2087_p0893a28║階黃金。左水精。右白銀。如來起善法堂。從
T51n2087_p0893a29║諸天眾履中階而下。大梵王執白拂履銀
T51n2087_p0893b01║階而右侍。天帝釋持寶蓋蹈水精階而左
T51n2087_p0893b02║侍。天眾凌虛散華讚德。數百年前猶有階
T51n2087_p0893b03║級。逮至今時陷沒已盡。諸國君王悲慨不
T51n2087_p0893b04║遇。疊以塼石飾以珍寶。於其故基擬
T51n2087_p0893b05║昔寶階。其高七十餘尺。上起精舍。中有石
T51n2087_p0893b06║佛像。而左右之階有釋梵之像形。擬厥初
T51n2087_p0893b07║猶為下勢。傍有石柱。高七十餘尺。無憂王
T51n2087_p0893b08║所建。色紺光潤質堅密理。上作師子蹲
T51n2087_p0893b09║踞向階。雕鏤奇形周其方面。隨人罪福
T51n2087_p0893b10║影現柱中。
T51n2087_p0893b11║【CL125n1530_p0015b01】寶階側不遠有窣堵波。是過去四佛坐及經
T51n2087_p0893b12║行遺跡之所。其側窣堵波。如來在昔於此澡
T51n2087_p0893b13║浴。其側精舍是如來入定之處。
T51n2087_p0893b14║精舍側有大石基。長五十步。高七尺。是如來
T51n2087_p0893b15║經行之處。足所履跡皆有蓮華之文。基左右
T51n2087_p0893b16║各有小窣堵波。帝釋梵王之所建也。
T51n2087_p0893b17║釋梵窣堵波前。是蓮華色苾芻尼欲先見佛
T51n2087_p0893b18║化作轉輪王處。如來自天宮還贍部洲
T51n2087_p0893b19║也。時蘇部底(唐言善現。舊曰須扶提。或曰須菩提。譯曰善吉。皆訛也)宴坐
T51n2087_p0893b20║石室。竊自思曰。今佛還降人天導從。如我
T51n2087_p0893b21║今者何所宜行。嘗聞佛說。知諸法空體諸
T51n2087_p0893b22║法性。是則以慧眼觀法身也。時蓮華色苾
T51n2087_p0893b23║芻尼欲初見佛。化為轉輪王。七寶導從四
T51n2087_p0893b24║兵警衛。至世尊所復。苾芻尼。如來告曰。
T51n2087_p0893b25║汝非初見。夫善現者觀諸法空是見法身。
T51n2087_p0893b26║聖跡垣內靈異相【CL125n1530_p0016a01】繼。其大窣堵波東南有一
T51n2087_p0893b27║池。龍恒護聖跡。既有冥衛。難以輕犯。歲
T51n2087_p0893b28║久自壞人莫能毀。　從此東南行減二百里
T51n2087_p0893b29║至羯若鞠闍國(唐言曲女城國。中印度境)。
T51n2087_p0893c01║大唐西域記卷第四【○】【○】【○】【○】【○】【○】【○】【○】【○】【○】【CL125n1530_p0016b01】
