T51n2087_p0939b01║【□】
T51n2087_p0939b02║【CL125n1530_p0145a01】大唐西域記卷第十二(二十二國)
T51n2087_p0939b03║【□】
T51n2087_p0939b04║　　　　三藏法師玄奘奉　詔譯
T51n2087_p0939b05║　　　　大總持寺沙門辯機撰
T51n2087_p0939b06║【○】　漕矩吒國　弗栗恃薩儻那國
T51n2087_p0939b07║　安呾羅縛國　闊悉多國
T51n2087_p0939b08║　活國　瞢揵國
T51n2087_p0939b09║　阿利尼國　曷邏胡國
T51n2087_p0939b10║　訖栗瑟摩國　缽利曷國
T51n2087_p0939b11║　呬摩呾羅國　缽鐸創那國
T51n2087_p0939b12║　淫薄健國　屈(居勿反)浪拏國
T51n2087_p0939b13║　達摩悉鐵帝國　尸棄尼國
T51n2087_p0939b14║　商彌國　朅盤陀國
T51n2087_p0939b15║　烏鎩國　佉沙國
T51n2087_p0939b16║　斫句迦國　瞿薩旦那國
T51n2087_p0939b17║【CL125n1530_p0145b01】漕矩吒國。周七千餘里。國大都城號鶴悉
T51n2087_p0939b18║那。周三十餘里。或都鶴薩羅城城周三十
T51n2087_p0939b19║餘里。並堅峻險固也。山川隱軫疇壟爽塏。
T51n2087_p0939b20║穀稼時播宿麥滋豐。草木扶疏花果茂盛。宜
T51n2087_p0939b21║鬱金香出興瞿草。草生羅摩印度川。鶴薩
T51n2087_p0939b22║羅城中踊泉流派。國人利之以溉田也。氣
T51n2087_p0939b23║序寒烈霜雪繁多。人性輕躁情多詭詐。好學
T51n2087_p0939b24║藝多技術。聽而不明旦誦數萬言。文字
T51n2087_p0939b25║言辭異於諸國。多飾虛談少成事實。雖
T51n2087_p0939b26║祀百神敬崇三寶。伽藍數百所。僧徒萬餘
T51n2087_p0939b27║人。並皆習學大乘法教。今王淳信累葉承
T51n2087_p0939b28║統。務興勝福敏而好學。無憂王所建窣堵
T51n2087_p0939b29║波十餘所。天祠數十。異道雜居。但多外道。
T51n2087_p0939c01║其徒極盛宗事䅳(錫苟反下同)那天。其天神昔
T51n2087_p0939c02║自迦畢試國阿路猱山。徙居此國南界䅳那
T51n2087_p0939c03║呬羅山中。作威作福為暴為惡。信求者遂
T51n2087_p0939c04║願。輕蔑【CL125n1530_p0146a01】者招殃。故遠近宗仰上下祗懼。鄰
T51n2087_p0939c05║國異俗君臣僚庶。每歲嘉辰不期而會。或
T51n2087_p0939c06║齎金銀奇寶。或以牛馬馴畜。競興貢奉俱
T51n2087_p0939c07║伸誠素。所以金銀布地羊馬滿谷。無敢覬
T51n2087_p0939c08║覦唯修施奉。宗事外道克心苦行。天神
T51n2087_p0939c09║授其咒術。外道遵行多效治療疾病頗蒙
T51n2087_p0939c10║痊愈。從此北行五百餘里至弗栗恃薩
T51n2087_p0939c11║儻那國。
T51n2087_p0939c12║弗栗恃薩儻那國。東西二千餘里。南北千餘
T51n2087_p0939c13║里。國大都城號護苾那。周二十餘里。土宜風
T51n2087_p0939c14║俗同漕矩吒國。語言有異。氣序寒勁人性
T51n2087_p0939c15║獷烈。王突厥種也。深信三寶尚學遵德。
T51n2087_p0939c16║從此國東北踰山涉川。越迦畢試國邊城
T51n2087_p0939c17║小邑凡數十所。至大雪山婆羅犀那大嶺。嶺
T51n2087_p0939c18║極崇峻危蹬𢼨傾。蹊徑盤迂巖岫回互。
T51n2087_p0939c19║或入深谷。或上高崖。盛夏合凍鑾冰而
T51n2087_p0939c20║度。行經三日方至嶺【CL125n1530_p0146b01】上。寒風凄烈積雪彌
T51n2087_p0939c21║谷。行旅經涉莫能佇足。飛隼翱翔不能
T51n2087_p0939c22║越度。足趾步履然後翻飛。下望諸山若觀
T51n2087_p0939c23║培塿。贍部洲中斯嶺特高。其巔無樹唯多
T51n2087_p0939c24║石峰。攢立叢倚森然若林。又三日行方得下
T51n2087_p0939c25║嶺至安呾羅縛國。
T51n2087_p0939c26║安呾羅縛國。睹貨邏國故地。周三千餘里。
T51n2087_p0939c27║國大都城周十四五里。無大君長役屬突
T51n2087_p0939c28║厥。山阜連屬川田隘狹。氣序寒烈風雪凄勁。
T51n2087_p0939c29║豐稼穡宜花果。人性獷暴俗無綱紀。不知
T51n2087_p0940a01║罪福不尚習學。唯修神祠少信佛法。
T51n2087_p0940a02║伽藍三所。僧徒數十。然皆遵習大眾部法。
T51n2087_p0940a03║有一窣堵波無憂王建也。從此西北入谷
T51n2087_p0940a04║踰嶺度諸小城。行四百餘里至闊悉多
T51n2087_p0940a05║國。
T51n2087_p0940a06║闊悉多國。睹貨邏國故地也。周減千里。國
T51n2087_p0940a07║大都城周十餘里。無大君長役屬突厥。山
T51n2087_p0940a08║多【CL125n1530_p0147a01】川狹風而且寒。穀稼豐花果盛。人性獷
T51n2087_p0940a09║暴俗無法度。伽藍三所。僧徒尟少。從此
T51n2087_p0940a10║西北。踰山越谷度諸城邑。行三百餘里至
T51n2087_p0940a11║活國。
T51n2087_p0940a12║活國。睹貨邏國故地也。周二千餘里。國大
T51n2087_p0940a13║都城周二十餘里。無別君長役屬突厥。
T51n2087_p0940a14║上地平坦穀稼時播。草木榮茂花果具繁。
T51n2087_p0940a15║氣序和暢風俗淳質。人性躁烈衣服氈褐。
T51n2087_p0940a16║多信三寶少事諸神。伽藍十餘所。僧徒數
T51n2087_p0940a17║百人。大小二乘兼功綜習。其王突厥也。管鐵
T51n2087_p0940a18║門已南諸小國。遷徙鳥居不常其邑。從此
T51n2087_p0940a19║東入蔥嶺。蔥嶺者據贍部洲中。南接大雪
T51n2087_p0940a20║山。北至熱海千泉。西至活國。東至烏鎩國。
T51n2087_p0940a21║東西南北各數千里。崖嶺數百重。幽谷險峻
T51n2087_p0940a22║恒積冰雪。寒風勁烈多出蔥。故謂蔥嶺。又
T51n2087_p0940a23║以山崖蔥翠。遂以名焉。東行百餘里至瞢
T51n2087_p0940a24║健國。
T51n2087_p0940a25║【CL125n1530_p0147b01】瞢健國。睹貨邏國故地也。周四百餘里。國
T51n2087_p0940a26║大都城周十五六里。土宜風俗大同活國。
T51n2087_p0940a27║無大君長役屬突厥。北至阿利尼國。
T51n2087_p0940a28║阿利尼國。睹貨邏國故地也。帶縛芻河兩
T51n2087_p0940a29║岸。周三百餘里。國大都城周十四五里。土
T51n2087_p0940b01║宜風俗大同活國。東至曷邏胡國。
T51n2087_p0940b02║曷邏胡國。睹貨邏國故地也。北臨縛芻河。周
T51n2087_p0940b03║二百餘里。國大都城周十四五里。土宜風俗
T51n2087_p0940b04║大同活國。從瞢健國東踰峻嶺。越洞谷歷
T51n2087_p0940b05║數川城。行三百餘里至訖栗瑟摩國。
T51n2087_p0940b06║訖栗瑟摩國。睹貨邏國故地也。東西十餘
T51n2087_p0940b07║里。南北三百餘里。國大都城周十五六里。
T51n2087_p0940b08║土宜風俗大同瞢健國。但其人性暴愚惡有
T51n2087_p0940b09║異。北至缽利曷國。
T51n2087_p0940b10║缽利曷國。睹貨邏國故地也。東西百餘里。
T51n2087_p0940b11║南【CL125n1530_p0148a01】北三百餘里。國大都城周二十餘里。土宜
T51n2087_p0940b12║風俗大同訖栗瑟摩國從訖栗瑟摩國東踰
T51n2087_p0940b13║山越川。行三百餘里至呬摩呾羅國。
T51n2087_p0940b14║呬摩呾羅國睹貨邏國故地也。周三千餘
T51n2087_p0940b15║里。山川邐迤土地沃壤。宜穀稼多宿麥。百
T51n2087_p0940b16║卉滋茂眾果具繁。氣序寒烈。人性暴急。不
T51n2087_p0940b17║識罪福。形貌鄙陋舉措威儀。衣氈皮褐頗
T51n2087_p0940b18║同突厥。其婦人首冠木角。高三尺餘。前有
T51n2087_p0940b19║兩岐表夫父母。上岐表父下岐表母。隨先
T51n2087_p0940b20║喪亡除去一岐。舅姑俱沒角冠全棄。其先強
T51n2087_p0940b21║國王釋種也。蔥嶺之西多見臣伏。境鄰突
T51n2087_p0940b22║厥。遂染其俗。又為侵掠。自守其境。故此
T51n2087_p0940b23║國人流離異域。數十堅城各別立主。穹廬
T51n2087_p0940b24║毳帳遷徙往來。西接訖栗瑟摩國東谷
T51n2087_p0940b25║行二百餘里至缽鐸創那國。
T51n2087_p0940b26║缽鐸創那國。睹貨邏國故地也。周二千餘里。
T51n2087_p0940b27║【CL125n1530_p0148b01】國大都城據山崖上。周六七里。山川邐迤
T51n2087_p0940b28║沙石彌漫。土宜菽麥。多蒱陶胡桃梨柰等
T51n2087_p0940b29║果。氣序寒烈人性剛猛。俗無禮法不知學
T51n2087_p0940c01║藝。其貌鄙陋多衣氈褐。伽藍三四所。僧徒
T51n2087_p0940c02║寡少。王性淳質深信三寶。從此東南山谷
T51n2087_p0940c03║中。行二百餘里至淫薄健國。
T51n2087_p0940c04║淫薄健國。睹貨邏國故地也。周千餘里國大
T51n2087_p0940c05║都城周十餘里。山嶺連屬川田隘狹。土地所
T51n2087_p0940c06║產氣序所宜。人性之差同缽鐸創那。但言語
T51n2087_p0940c07║少異。王性苛暴不明善惡。從此東南踰嶺
T51n2087_p0940c08║越谷峽路危險。行三百餘里至屈(居勿反)浪
T51n2087_p0940c09║拏國。
T51n2087_p0940c10║屈浪拏國。睹貨邏國故地也。周二千餘里。土
T51n2087_p0940c11║地山川氣序時候。同淫薄健國。俗無法度
T51n2087_p0940c12║人性鄙暴。多不營福少信佛法。其貌醜弊
T51n2087_p0940c13║多服氈褐。有山巖中多出金精。琢析其石
T51n2087_p0940c14║然後得【CL125n1530_p0149a01】之。伽藍既少僧徒亦寡。其王淳質敬
T51n2087_p0940c15║崇三寶。從此東北登山入谷途路艱險。行
T51n2087_p0940c16║五百餘里至達摩悉鐵帝國(亦名鎮侃又謂護蜜)。
T51n2087_p0940c17║達摩悉鐵帝國。在兩山間。睹貨邏國故地也。
T51n2087_p0940c18║東西千五六百餘里。南北廣四五里。狹則不
T51n2087_p0940c19║踰一里。臨縛芻河。盤紆曲折堆阜高下。沙
T51n2087_p0940c20║石流漫寒風淒烈。唯植麥豆少樹林乏花
T51n2087_p0940c21║果。多出善馬。馬形雖小而耐馳涉。俗無禮
T51n2087_p0940c22║義。人性獷暴。形貌鄙陋。衣服氈褐。眼多
T51n2087_p0940c23║碧綠異於諸國。伽藍十餘所。僧徒寡少。
T51n2087_p0940c24║昏馱多城國之都也。中有伽藍。此國先王
T51n2087_p0940c25║之所建立。疏崖奠谷式建堂宇。此國之先
T51n2087_p0940c26║未被佛教但事邪神。數百年前肇弘法化。
T51n2087_p0940c27║初此國王愛子嬰疾。徒究醫術有加無瘳。
T51n2087_p0940c28║王乃躬往天祠禮請求救。時彼祠主為神
T51n2087_p0940c29║下【CL125n1530_p0149b01】語。必當痊復良無他慮。王聞喜慰回
T51n2087_p0941a01║駕而歸。路逢沙門容止可觀。駭其形服問
T51n2087_p0941a02║所從至。此沙門者。已證聖果。欲弘佛法
T51n2087_p0941a03║故此儀形。而報王曰。我如來弟子。所謂苾
T51n2087_p0941a04║芻也。王既憂心。即先問曰。我子嬰疾生死
T51n2087_p0941a05║未分。沙門曰。王先靈可起愛子難濟。王曰。
T51n2087_p0941a06║天神謂其不死。沙門言。其當終。詭俗之
T51n2087_p0941a07║人言何可信。遲至宮中愛子已死。匿不發
T51n2087_p0941a08║喪更問神主。猶曰不死疹疾當瘳。王便發
T51n2087_p0941a09║怒縛神主而數曰。汝曹群居長惡妄行威
T51n2087_p0941a10║福。我子已死尚云當瘳。此而謬惑孰不可
T51n2087_p0941a11║忍宜戮神主殄滅靈廟。於是殺神主除
T51n2087_p0941a12║神像。投縛芻河迴駕而還。又遇沙門見而
T51n2087_p0941a13║敬悅。稽首謝曰。曩無明導佇足邪途。澆弊
T51n2087_p0941a14║雖久沿革在茲。願能垂顧降臨居室。沙門
T51n2087_p0941a15║受請隨至中宮。葬子既已謂沙門曰。人世
T51n2087_p0941a16║糾紛生死【CL125n1530_p0150a01】流轉。我子嬰疾問其去留。神而妄
T51n2087_p0941a17║言當必痊差。先承指告果無虛說。斯則其
T51n2087_p0941a18║法可奉。唯垂哀愍導此迷徒。遂請沙門
T51n2087_p0941a19║揆度伽藍。依其規矩而便建立。自爾之後
T51n2087_p0941a20║佛教方隆。故伽藍中精舍為羅漢建也。
T51n2087_p0941a21║伽藍大精舍中有石佛像。像上懸金銅圓
T51n2087_p0941a22║蓋眾寶莊嚴。人有旋繞蓋亦隨轉。人止蓋
T51n2087_p0941a23║止莫測靈鑒。聞諸耆舊曰。或云聖人願力
T51n2087_p0941a24║所持。或謂機關祕術所致。觀其堂宇石壁
T51n2087_p0941a25║堅峻。考厥眾議莫知實錄。踰此國大山
T51n2087_p0941a26║北至尸棄尼國。
T51n2087_p0941a27║尸棄尼國。周二千餘里。國大都城周五六
T51n2087_p0941a28║里。山川連屬沙石遍野。多宿麥少穀稼。
T51n2087_p0941a29║林樹稀疏花果寡少。氣序寒烈風俗獷勇。
T51n2087_p0941b01║忍於殺戮務於盜竊。不知禮義不識
T51n2087_p0941b02║善惡。迷未來禍福懼現世災殃。形貌鄙陋
T51n2087_p0941b03║皮褐為服。文字同睹【CL125n1530_p0150b01】貨羅國。語言有異。
T51n2087_p0941b04║越達摩悉鐵帝國大山之南至商彌國。
T51n2087_p0941b05║商彌國。周二千五六百里。山川相間堆阜高
T51n2087_p0941b06║下。穀稼備植菽麥彌豐。多蒱陶出雌黃。
T51n2087_p0941b07║鑿崖析石然後得之。山神暴惡屢為災害。
T51n2087_p0941b08║祀祭後入平吉往來。若不祈禱風雹奮發。
T51n2087_p0941b09║氣序寒風俗急。人性淳質俗無禮義。智謀
T51n2087_p0941b10║寡狹伎能淺薄。文字同睹貨邏國。語言別
T51n2087_p0941b11║異。多衣氈褐。其王釋種也。崇重佛法。國人
T51n2087_p0941b12║從化莫不淳信。伽藍二所。僧徒寡少。
T51n2087_p0941b13║國境東北踰山越谷經危履險。行七百餘
T51n2087_p0941b14║里至波謎羅川。東西千餘里。南北百餘里。
T51n2087_p0941b15║狹隘之處不踰十里。據兩雪山間故寒風
T51n2087_p0941b16║凄勁。春夏飛雪晝夜飄風。地鹹鹵多磔
T51n2087_p0941b17║石。播植不滋草木稀少。遂致空荒絕無人
T51n2087_p0941b18║止。
T51n2087_p0941b19║【CL125n1530_p0151a01】波謎羅川中有大龍池。東西三百餘里南北
T51n2087_p0941b20║五十餘里。據大蔥嶺內。當贍部洲中。其地
T51n2087_p0941b21║最高也。水乃澄清皎鏡莫測其深。色帶青
T51n2087_p0941b22║黑味甚甘美。潛居則鮫螭魚龍黿鼉龜鱉。浮
T51n2087_p0941b23║游乃鴛鴦鴻雁鴐鵝鷫鳵。諸鳥太卵遺㲉荒
T51n2087_p0941b24║野。或草澤間。或沙渚上。池西派一大流。西
T51n2087_p0941b25║至達摩悉鐵帝國東界。與縛芻河合而西
T51n2087_p0941b26║流。故此已右水皆西流。池東派一大流。東
T51n2087_p0941b27║北至佉沙國西界。與徙多河合而東流。故
T51n2087_p0941b28║此已左水皆東流。波謎羅川南越山有缽露
T51n2087_p0941b29║羅國。多金銀金色如火。自此川中東南
T51n2087_p0941c01║登山屨險路無人里唯多冰雪。行五百
T51n2087_p0941c02║餘里至朅盤陀國。
T51n2087_p0941c03║朅盤陀國。周二千餘里。國大都城基大石
T51n2087_p0941c04║嶺背徙多河。周二十餘里。山嶺連屬川原隘
T51n2087_p0941c05║狹。穀稼儉少菽麥豐多。林樹稀花果少。原隰
T51n2087_p0941c06║丘【CL125n1530_p0151b01】墟城邑空曠。俗無禮義人寡學藝。性既
T51n2087_p0941c07║獷暴力亦驍勇。容貌醜弊衣服氈褐。文字
T51n2087_p0941c08║語言大同佉沙國。然知淳信敬崇佛法。伽
T51n2087_p0941c09║藍十餘所。僧徒五百餘人。習學小乘教說一
T51n2087_p0941c10║切有部。今王淳質敬重三寶。儀容閑雅篤志
T51n2087_p0941c11║好學。建國已來多歷年所。其自稱云。是至
T51n2087_p0941c12║那提婆瞿呾羅(唐言漢日天種)此國之先。蔥嶺中荒
T51n2087_p0941c13║川也。昔波利剌斯國王娶婦漢土。迎歸
T51n2087_p0941c14║至此。時屬兵亂東西路絕。遂以王女置於
T51n2087_p0941c15║孤峰。極危峻梯崖而上下。設周衛警晝巡
T51n2087_p0941c16║夜。時經三月寇賊方靜。欲趣歸路女已
T51n2087_p0941c17║有娠。使臣惶懼謂徒屬曰。王命迎婦屬斯
T51n2087_p0941c18║寇亂。野次荒川朝不謀夕。吾王德感妖氛
T51n2087_p0941c19║已靜。今將歸國王婦有娠。顧此為憂不
T51n2087_p0941c20║知死地。宜推首惡或以後誅。訊問諠嘩莫
T51n2087_p0941c21║究其實。時彼侍兒謂使臣曰。勿相尤也。
T51n2087_p0941c22║乃【CL125n1530_p0152a01】神會耳。每日正中有一丈夫。從日輪中
T51n2087_p0941c23║乘馬會此。使臣曰。若然者何以雪罪。歸必
T51n2087_p0941c24║見誅留亦來討。進退若是何所宜行。僉曰。
T51n2087_p0941c25║斯事不細誰就深誅。待罪境外且推旦夕。
T51n2087_p0941c26║於是即石峰上築宮起館。周三百餘步。
T51n2087_p0941c27║環宮築城立女為主。建官垂憲至期產
T51n2087_p0941c28║男。容貌妍麗。母攝政事。子稱尊號。飛行虛
T51n2087_p0941c29║空控馭風雲。威德遐被聲教遠洽。鄰域異
T51n2087_p0942a01║國莫不稱臣。其王壽終葬在此城東南百
T51n2087_p0942a02║餘里大山巖石室中。其屍乾臘今猶不壤。
T51n2087_p0942a03║狀羸瘠人儼然如睡。時易衣服恒置香花。
T51n2087_p0942a04║子孫奕世以迄于今。以其先祖之出。母則
T51n2087_p0942a05║漢土之人。父乃日天之種。故其自稱漢日天
T51n2087_p0942a06║種。然其王族貌同中國。首飾方冠身衣胡
T51n2087_p0942a07║服。後嗣陵夷見迫強國。
T51n2087_p0942a08║無憂王命世即其宮中建窣堵波。其王於
T51n2087_p0942a09║後遷居宮東北隅。以【CL125n1530_p0152b01】其故宮為尊者童受
T51n2087_p0942a10║論師建僧伽藍。臺閣高廣佛像威嚴。尊者呾
T51n2087_p0942a11║叉始羅國人也。幼而穎悟早離俗塵。遊心典
T51n2087_p0942a12║籍棲神玄旨。日誦三萬二千言。兼書三萬
T51n2087_p0942a13║二千字。故能學冠時彥名高當世。立正法
T51n2087_p0942a14║摧邪見。高論清舉無難不酬。五印度國咸
T51n2087_p0942a15║見推高。其所製論凡數十部。並盛宣行莫
T51n2087_p0942a16║不翫習。即經部本師也。當此之時。東有馬
T51n2087_p0942a17║鳴。南有提婆。西有龍猛。北有童受。號為四
T51n2087_p0942a18║日照世。故此國王聞尊者盛德。興兵動眾
T51n2087_p0942a19║伐呾叉始羅國。脅而得之。建此伽藍。式昭
T51n2087_p0942a20║瞻仰。
T51n2087_p0942a21║城東南行三百餘里至大石崖。有二石室。
T51n2087_p0942a22║各一羅漢於中入滅盡定。端然而坐難以動
T51n2087_p0942a23║搖。形若羸人膚骸不朽。已經七百餘歲。其
T51n2087_p0942a24║鬚髮恒長。故眾僧年別為剃髮易衣。
T51n2087_p0942a25║【CL125n1530_p0153a01】大崖東北踰嶺履險。行二百餘里至奔
T51n2087_p0942a26║(通論反)穰舍羅(唐言福舍)。蔥嶺東岡四山之中地方
T51n2087_p0942a27║百餘頃。正中墊下。冬夏積雪風寒飄勁。疇
T51n2087_p0942a28║壟舄鹵稼穡不滋。既無林樹唯有細草。時
T51n2087_p0942a29║雖暑熱而多風雪。人徒纔入雲霧已興。商
T51n2087_p0942b01║侶往來苦斯艱險。聞諸耆舊曰。昔有賈客。
T51n2087_p0942b02║其徒萬餘。橐駝數千齎貨逐利。遭風遇雪
T51n2087_p0942b03║人畜俱喪。時朅盤陀國有大羅漢。遙觀見
T51n2087_p0942b04║之愍其危厄。欲運神通拯斯淪溺。適來
T51n2087_p0942b05║至此商人已喪。於是收諸珍寶集其所
T51n2087_p0942b06║有。構立館舍儲積資財。買地鄰國鬻戶邊
T51n2087_p0942b07║城以賑往來。故今行人商侶咸蒙周給。從
T51n2087_p0942b08║此東下蔥嶺東岡。登危嶺越洞谷。谿徑險
T51n2087_p0942b09║阻風雪相繼。行八百餘里出蔥嶺至烏鎩
T51n2087_p0942b10║國。
T51n2087_p0942b11║烏鎩國。周千餘里。國大都城周十餘里。南臨
T51n2087_p0942b12║【CL125n1530_p0153b01】徙多河。地土沃壤稼穡殷盛。林樹鬱茂花果
T51n2087_p0942b13║具繁。多出雜玉。則有白玉黳玉青玉。氣序
T51n2087_p0942b14║和風雨順。俗寡禮義人性剛獷。多詭詐
T51n2087_p0942b15║少廉恥。文字語言少同佉沙國。容貌醜弊衣
T51n2087_p0942b16║服皮褐。然能崇信敬奉佛法。伽藍十餘所。
T51n2087_p0942b17║僧徒減千人。習學小乘教說一切有部。自數
T51n2087_p0942b18║百年王族絕嗣。無別君長役屬朅盤陀國。
T51n2087_p0942b19║城西二百餘里至大山。山氣巃嵷觸石興
T51n2087_p0942b20║雲。崖隒崢嶸將崩未墜。其巔窣堵波鬱然
T51n2087_p0942b21║奇制也。聞諸土俗曰。數百年前山崖崩圮。
T51n2087_p0942b22║中有苾芻瞑目而坐。軀量偉大形容枯槁。
T51n2087_p0942b23║鬚髮下垂被肩蒙面。有田獵者。見已白王。
T51n2087_p0942b24║王躬觀禮。都人士子不召而至。焚香散花
T51n2087_p0942b25║競修供養。王曰斯何人哉。若此偉也。有苾
T51n2087_p0942b26║芻對曰。此鬚髮垂長而被服袈裟。乃入滅
T51n2087_p0942b27║心定阿羅漢也。夫入滅心定者【CL125n1530_p0154a01】先有期限。
T51n2087_p0942b28║或言聞揵稚聲。或言待日光照。有茲警
T51n2087_p0942b29║察便從定起。若無警察寂然不動。定力持
T51n2087_p0942c01║身遂無壞滅。段食之體出定便謝。宜以蘇
T51n2087_p0942c02║油灌注令得滋潤。然後鼓擊警悟定心。王
T51n2087_p0942c03║曰。俞乎。乃擊揵稚其聲纔振而此羅漢豁
T51n2087_p0942c04║然高視。久之乃曰。爾輩何人形容卑劣。被服
T51n2087_p0942c05║袈裟。對曰。我苾芻也。曰然我師迦葉波如來。
T51n2087_p0942c06║今何所在。對曰。入大涅槃。其來已久。聞而
T51n2087_p0942c07║閉目悵若有懷。尋重問曰。釋迦如來出興
T51n2087_p0942c08║世耶。對曰。誕靈導世已從寂滅。聞復俯
T51n2087_p0942c09║首。久之乃起昇虛空現神變。化火焚身遺
T51n2087_p0942c10║骸墜地。王收其骨起窣堵波。從此北行
T51n2087_p0942c11║山磧曠野五百餘里至佉沙國(舊謂疏勒者乃稱其城號也。
T51n2087_p0942c12║正音宜云室利訖栗多底。疏勒之言猶為訛也)。
T51n2087_p0942c13║佉沙國。周五千餘里。多沙磧少壤土。稼
T51n2087_p0942c14║穡殷盛花果繁茂。出細氈褐工織細氈[((木-(企-止)+皕)/大)*毛]
T51n2087_p0942c15║毹。氣候【CL125n1530_p0154b01】和暢風雨順序。人性獷暴俗多詭詐。
T51n2087_p0942c16║禮義輕薄學藝膚淺。其俗生子押頭匾㔸。
T51n2087_p0942c17║容貌麤鄙文身綠睛。而其文字取則印度。
T51n2087_p0942c18║雖有刪訛頗存體勢。語言辭調異於諸國。
T51n2087_p0942c19║淳信佛法勤營福利。伽藍數百所。僧徒萬
T51n2087_p0942c20║餘人。習學小乘教說一切有部。不究其理
T51n2087_p0942c21║多諷其文。故誦通三藏及毘婆沙者多矣。
T51n2087_p0942c22║從此東南行五百餘里。濟徙多河踰大沙
T51n2087_p0942c23║嶺至斫句迦國(舊曰沮渠)。
T51n2087_p0942c24║斫句迦國。周千餘里。國大都城周十餘里。堅
T51n2087_p0942c25║峻險固編戶殷盛。山阜連屬礫石彌漫。臨帶
T51n2087_p0942c26║兩河頗以耕植蒲陶梨柰。其果寔繁。時
T51n2087_p0942c27║風寒人躁暴。俗唯詭詐公行劫盜。文字同瞿
T51n2087_p0942c28║薩旦那國。言語有異。禮義輕薄。學藝淺近。
T51n2087_p0942c29║淳信三寶。好樂福利。伽藍數十。毀壞已多。
T51n2087_p0943a01║僧徒百餘人。習學大乘教。
T51n2087_p0943a02║國南境有大山。崖嶺嵯峨峰【CL125n1530_p0155a01】巒重疊。草木凌
T51n2087_p0943a03║寒春秋一貫。谿澗浚瀨飛流四注。崖龕石室
T51n2087_p0943a04║棋布巖林。印度果人多運神通。輕舉遠遊
T51n2087_p0943a05║棲止於此。諸阿羅漢寂滅者眾。以故多有
T51n2087_p0943a06║窣堵波也。今猶現有三阿羅漢。居巖穴
T51n2087_p0943a07║中入滅心定。形若羸人鬚髮恒長。故諸沙
T51n2087_p0943a08║門時往為剃。而此國中大乘經典部數尤多。
T51n2087_p0943a09║佛法至處莫斯為盛也。十萬頌為部者。凡有
T51n2087_p0943a10║十數。自茲已降其流寔廣。從此而東踰嶺
T51n2087_p0943a11║越谷。行八百餘里至瞿薩旦那國(唐言地乳即其
T51n2087_p0943a12║俗之雅言也。俗語謂之渙那國。匈奴謂之于遁。諸胡謂之谿旦。印度謂之屈丹。舊曰于闐訛
T51n2087_p0943a13║也)。
T51n2087_p0943a14║瞿薩旦那國。周四千餘里。沙磧太半壤土隘
T51n2087_p0943a15║狹。宜穀稼多眾果。出[((木-(企-止)+皕)/大)*毛]毹細氈。工紡績
T51n2087_p0943a16║絁紬。又產白玉黳玉。氣序和暢飄風飛埃。
T51n2087_p0943a17║俗知禮義人性溫恭。好學典藝博達技
T51n2087_p0943a18║能。眾庶富樂編戶安業。國尚樂音人好
T51n2087_p0943a19║歌舞。少服毛褐氈【CL125n1530_p0155b01】裘。多衣絁紬白氈。儀形
T51n2087_p0943a20║有禮風則有紀。文字憲章聿尊印度。微
T51n2087_p0943a21║改體勢。粗有沿革。語異諸國。崇尚佛法。
T51n2087_p0943a22║伽藍百有餘所。僧徒五千餘人。並多習學大
T51n2087_p0943a23║乘法教。王甚驍武敬重佛法。自云。毘沙門天
T51n2087_p0943a24║之祚胤也。
T51n2087_p0943a25║昔者此國虛曠無人。毘沙門天於此棲止。無
T51n2087_p0943a26║憂王太子在呾叉始羅國。被抉目已無憂王
T51n2087_p0943a27║怒譴輔佐遷其豪族。出雪山北居荒谷
T51n2087_p0943a28║間。遷人逐物至此西界。推舉酋豪尊立
T51n2087_p0943a29║為王。當是時也東土帝子蒙譴流徙居此
T51n2087_p0943b01║東界。群下勸進又自稱王。歲月已積風教
T51n2087_p0943b02║不通。各因田獵遇會荒澤。更問宗緒因而
T51n2087_p0943b03║爭長。忿形辭語便欲交兵。或有諫曰。今
T51n2087_p0943b04║何遽乎因獵決戰未盡兵鋒。宜歸治兵期
T51n2087_p0943b05║而後集。於是迴駕而返。各歸其國校習戎
T51n2087_p0943b06║馬。督勵士卒。至期兵會。旗鼓相望旦日合
T51n2087_p0943b07║戰。西主【CL125n1530_p0156a01】不利。因而逐北遂斬其首。東主乘
T51n2087_p0943b08║勝撫集亡國。遷都中地方建城郭。憂其無
T51n2087_p0943b09║土恐難成功。宣告遠近誰識地理。時有
T51n2087_p0943b10║塗灰外道。負大瓠盛滿水。而自進曰。我
T51n2087_p0943b11║知地理。遂以其水屈曲遺流。周而復始。因
T51n2087_p0943b12║即疾驅忽而不見。依彼水跡峙其基堵。遂
T51n2087_p0943b13║得興功即斯國治。今王所都於此城也。
T51n2087_p0943b14║城非崇峻攻擊難剋。自古已來未能有
T51n2087_p0943b15║勝。其王遷都作邑建國安人。功績已成齒
T51n2087_p0943b16║耋云暮。未有胤嗣恐絕宗緒。乃往毘沙門
T51n2087_p0943b17║天神所祈禱請嗣。神像額上剖出嬰孩。捧
T51n2087_p0943b18║以回駕國人稱慶。既不飲乳恐其不壽。尋
T51n2087_p0943b19║詣神祠重請育養。神前之地忽然隆起。
T51n2087_p0943b20║其狀如乳。神童飲吮。遂至成立。智勇光前
T51n2087_p0943b21║風教遐被。遂營神祠宗先祖也。自茲已降
T51n2087_p0943b22║奕世相承。傳國君臨不失其緒。故今神廟
T51n2087_p0943b23║多諸珍寶。拜祠享祭【CL125n1530_p0156b01】無替於時。地乳所育
T51n2087_p0943b24║因為國號。
T51n2087_p0943b25║王城南十餘里有大伽藍。此國先王為毘盧
T51n2087_p0943b26║折那(唐言遍照)阿羅漢建也。昔者此國佛法未被。
T51n2087_p0943b27║而阿羅漢自迦濕彌羅國。至此林中宴坐
T51n2087_p0943b28║習定。時有見者駭其容服。具以其狀上
T51n2087_p0943b29║白於王。王遂躬往觀其容止。曰爾何人乎。
T51n2087_p0943c01║獨在幽林。羅漢曰。我如來弟子閑居習定。
T51n2087_p0943c02║王宜樹福弘讚佛教。建伽藍召僧眾。王
T51n2087_p0943c03║曰。如來者。有何德。有何神。而汝鳥棲勤苦
T51n2087_p0943c04║奉教。曰如來慈愍四生誘導三界。或顯
T51n2087_p0943c05║或隱示生示滅。遵其法者出離生死。迷其
T51n2087_p0943c06║教者羈纏愛網。王曰。誠如所說事高言議。
T51n2087_p0943c07║既云大聖。為我現形。既得瞻仰。當為建
T51n2087_p0943c08║立罄心歸信弘揚教法。羅漢曰。王建伽藍
T51n2087_p0943c09║功成感應。王苟從其請建僧伽藍。遠近咸
T51n2087_p0943c10║集法會稱慶。而未有揵稚扣擊召集。王
T51n2087_p0943c11║謂【CL125n1530_p0157a01】羅漢曰。伽藍已成佛在何所。羅漢曰。當
T51n2087_p0943c12║至誠。聖鑒不遠。王遂禮請。忽見空中佛像
T51n2087_p0943c13║下降授王揵稚。因即誠信弘揚佛教。
T51n2087_p0943c14║王城西南二十餘里有瞿室餕伽山(唐言牛角)。山
T51n2087_p0943c15║峰兩起巖隒四絕。於崖谷間建一伽藍。
T51n2087_p0943c16║其中佛像時燭光明。昔如來曾至此處。為
T51n2087_p0943c17║諸天人略說法要。懸記此地當建國土。
T51n2087_p0943c18║敬崇遺法遵習大乘。
T51n2087_p0943c19║牛角山巖有大石室。中有阿羅漢入滅心
T51n2087_p0943c20║定待慈氏佛。數百年間供養無替。近者
T51n2087_p0943c21║崖崩掩塞門徑。國王興兵欲除崩石。即黑
T51n2087_p0943c22║蜂群飛毒螫人眾。以故至今石門不開。
T51n2087_p0943c23║王城西南十餘里有地迦婆縛那伽藍。中
T51n2087_p0943c24║有夾紵立佛像。本從屈支國而來至止。昔
T51n2087_p0944a01║此國中有臣。被譴寓居屈支。恒禮此像。後
T51n2087_p0944a02║蒙還國。【CL125n1530_p0157b01】傾心遙敬。夜分之後像忽自至。其
T51n2087_p0944a03║人捨宅建此伽藍。
T51n2087_p0944a04║王城西行三百餘里至勃伽夷城。中有佛
T51n2087_p0944a05║坐像。高七尺餘。相好允備威肅嶷然。首戴
T51n2087_p0944a06║寶冠光明時照。聞諸土俗曰。本在迦濕彌
T51n2087_p0944a07║羅國。請移至此。昔有羅漢。其沙彌弟子臨
T51n2087_p0944a08║命終時求酢米餅。羅漢以天眼觀見。瞿薩
T51n2087_p0944a09║旦那國有此味焉。運神通力至此求獲。沙
T51n2087_p0944a10║彌噉已願生其國。果遂宿心得為王子。
T51n2087_p0944a11║既嗣位已威攝遐邇。遂踰雪山伐迦濕彌
T51n2087_p0944a12║羅國。迦濕彌羅國王整集戎馬欲禦邊寇。
T51n2087_p0944a13║時阿羅漢諫王。勿鬥兵也。我能退之。尋為
T51n2087_p0944a14║瞿薩旦那王說諸法要。王初未信尚欲興
T51n2087_p0944a15║兵。羅漢遂取此王先身沙彌時衣而以示
T51n2087_p0944a16║之。王既見衣得宿命智。與迦濕彌羅王謝
T51n2087_p0944a17║咎。交歡釋兵而返。奉迎沙彌時所供【CL125n1530_p0158a01】養
T51n2087_p0944a18║佛像。隨軍禮請。像至此地不可轉移。環
T51n2087_p0944a19║建伽藍或招僧侶。捨寶冠置像頂。今所
T51n2087_p0944a20║冠者。即先王所施也。
T51n2087_p0944a21║王城西百五六十里。大沙磧正路中有堆阜。
T51n2087_p0944a22║並鼠壤墳也。聞之土俗曰。此沙磧中鼠大
T51n2087_p0944a23║如蝟。其毛則金銀異色。為其群之酋長。每
T51n2087_p0944a24║出穴遊止則群鼠為從。昔者匈奴率數十萬
T51n2087_p0944a25║眾寇掠邊城。至鼠墳側屯軍。時瞿薩旦那
T51n2087_p0944a26║王率數萬兵。恐力不敵素知磧中鼠奇
T51n2087_p0944a27║而未神也。洎乎寇至無所求救。君臣震恐
T51n2087_p0944a28║莫知圖計。苟復設祭焚香請鼠。冀其有
T51n2087_p0944a29║靈少加軍力。其夜瞿薩旦那王夢見大鼠。
T51n2087_p0944b01║曰敬欲相助願早治兵。旦日合戰必當克
T51n2087_p0944b02║勝。瞿薩旦那王知有靈祐。遂整戎馬。申
T51n2087_p0944b03║令將士。未明而行。長驅掩襲。匈奴之聞也。
T51n2087_p0944b04║莫不懼焉。方欲駕乘被鎧。而諸馬【CL125n1530_p0158b01】鞍人服
T51n2087_p0944b05║弓弦甲縺。凡厥帶系鼠皆齧斷。兵寇既臨面
T51n2087_p0944b06║縛受戮。於是殺其將虜其兵。匈奴震攝
T51n2087_p0944b07║以為神靈所祐也。瞿薩旦那王。感鼠厚恩
T51n2087_p0944b08║建祠設祭。奕世遵敬特深珍異。故上自君
T51n2087_p0944b09║王下至黎庶。咸修祀祭以求福祐。行次
T51n2087_p0944b10║其穴下乘而趨拜以致敬。祭以祈福或衣
T51n2087_p0944b11║服弓矢。或香花肴膳。亦既輸誠多蒙福利。
T51n2087_p0944b12║若無享祭則逢災變。
T51n2087_p0944b13║王城西五六里有娑摩若僧伽藍。中有窣堵
T51n2087_p0944b14║波。高百餘尺。甚多靈瑞時燭神光。昔有羅
T51n2087_p0944b15║漢自遠方來止此林中。以神通力放大光
T51n2087_p0944b16║明。時王夜在重閣遙見林中光明照曜。於
T51n2087_p0944b17║是歷問。僉曰。有一沙門自遠而至。宴坐林
T51n2087_p0944b18║中示現神通。王遂命駕躬往觀察。既睹明
T51n2087_p0944b19║賢乃心祗敬。欽風不已請至中宮。沙門
T51n2087_p0944b20║曰。物有所宜志其【CL125n1530_p0159a01】所在。幽林藪澤情之
T51n2087_p0944b21║所賞。高堂邃宇非我攸聞。王益敬仰深加
T51n2087_p0944b22║宗重。為建伽藍起窣堵波。沙門受請遂
T51n2087_p0944b23║止其中。頃之王感獲舍利數百粒。甚慶
T51n2087_p0944b24║悅。竊自念曰。舍利來應何其晚歟。早得置
T51n2087_p0944b25║之窣堵波下。豈非勝跡。尋詣伽藍具白沙
T51n2087_p0944b26║門。羅漢曰。王無憂也。今為置之宜以金銀
T51n2087_p0944b27║銅鐵大石函等。以次周盛。王命匠人不日
T51n2087_p0944b28║功畢。載諸寶輿送至伽藍。是時也王宮
T51n2087_p0944b29║導從庶僚凡百觀送舍利者動以萬計。羅
T51n2087_p0944c01║漢乃以右手舉窣堵波置諸掌中。謂王曰。
T51n2087_p0944c02║可以藏下也。遂坎地安函其功斯畢。於是
T51n2087_p0944c03║下窣堵波無所傾損。觀睹之徒歎未曾有。
T51n2087_p0944c04║信佛之心彌篤。敬法之志斯堅。王謂群官
T51n2087_p0944c05║曰。我嘗聞佛力難思神通難究。或分身百
T51n2087_p0944c06║億。或應跡人天。舉世界於掌內眾生無動
T51n2087_p0944c07║靜之想。演法性於常音。眾【CL125n1530_p0159b01】生有隨類之悟。
T51n2087_p0944c08║斯則神力不共智慧絕言。其靈已隱其教猶
T51n2087_p0944c09║傳。餐和飲澤味道欽風。尚獲斯靈深
T51n2087_p0944c10║賴其福。勉哉凡百宜深崇敬。佛法幽深於
T51n2087_p0944c11║是明矣。
T51n2087_p0944c12║王城東南五六里有麻射僧伽藍。此國先王
T51n2087_p0944c13║妃所立也。昔者此國未知桑蠶。聞東國有
T51n2087_p0944c14║也命使以求。時東國君祕而不賜。嚴敕關
T51n2087_p0944c15║防無令桑蠶種出也。瞿薩旦那王。乃卑
T51n2087_p0944c16║辭下禮求婚東國。國君有懷遠之志。遂
T51n2087_p0944c17║允其請。瞿薩旦那王命使迎婦。而誡曰。爾
T51n2087_p0944c18║致辭東國君女。我國素無絲綿桑蠶之種。
T51n2087_p0944c19║可以持來自為裳服。女聞其言。密求其種。
T51n2087_p0944c20║以桑蠶之子置帽絮中。既至關防。主者遍
T51n2087_p0944c21║索。唯王女帽不敢以驗。遂入瞿薩旦那國。
T51n2087_p0944c22║止麻射伽藍故地。方備儀禮奉迎入宮。
T51n2087_p0944c23║以桑蠶種留於此地。陽春告始乃【CL125n1530_p0160a01】植其桑。
T51n2087_p0944c24║蠶月既臨復事採→養。初至也尚以雜葉𩚅
T51n2087_p0944c25║之。自時厥後桑樹連陰。王妃乃刻石為
T51n2087_p0944c26║制。不令傷殺。蠶蛾飛盡乃得治繭。敢有
T51n2087_p0944c27║犯違明神不祐。遂為先蠶建此伽藍。數
T51n2087_p0944c28║株枯桑。云是本種之樹也。故今此國有蠶
T51n2087_p0944c29║不殺。竊有取絲者。來年輒不宜蠶。
T51n2087_p0945a01║城東南百餘里有大河西北流。國人利之以
T51n2087_p0945a02║用溉田。其後斷流。王深怪異。於是命駕問
T51n2087_p0945a03║羅漢僧曰。大河之水國人取給。今忽斷流
T51n2087_p0945a04║其咎安在。為政有不平。德有不洽乎。不然
T51n2087_p0945a05║垂譴何重也。羅漢曰。大王治國政化清和。
T51n2087_p0945a06║河水斷流龍所為耳。宜速祠求當復昔利。
T51n2087_p0945a07║王因迴駕祠祭河龍。忽有一女凌波而至。
T51n2087_p0945a08║曰我夫早喪。王命無從。所以河水絕流農人
T51n2087_p0945a09║失利。王於國內選一貴臣配我為夫。水
T51n2087_p0945a10║流如昔。王曰。敬聞任【CL125n1530_p0160b01】所欲耳。龍遂目悅
T51n2087_p0945a11║國之大臣。王既迴駕謂群下曰。大臣者國
T51n2087_p0945a12║之重鎮。農務者人之命食。國失鎮則危。人絕
T51n2087_p0945a13║食則死。危死之事何所宜行。大臣越席跪
T51n2087_p0945a14║而對曰。久已虛薄謬當重任。常思報國未
T51n2087_p0945a15║遇其時。今而預選敢塞深責。苟利萬姓何
T51n2087_p0945a16║吝一臣。臣者國之佐。人者國之本。願大王
T51n2087_p0945a17║不再思也。幸為修福建僧伽藍。王允所求
T51n2087_p0945a18║功成不日。其臣又請早入龍宮。於是舉國
T51n2087_p0945a19║僚庶鼓樂飲餞。其臣乃衣素服乘白馬與
T51n2087_p0945a20║王辭訣。敬謝國人驅馬入河。履水不溺。
T51n2087_p0945a21║濟乎中流麾鞭畫水。水為中開自茲沒
T51n2087_p0945a22║矣。頃之白馬浮出負一栴檀大鼓封一函
T51n2087_p0945a23║書。其書大略曰。大王不遺細微謬參神選。
T51n2087_p0945a24║願多營福益國滋臣。以此大鼓懸城東
T51n2087_p0945a25║南。若有寇至鼓先聲震。河水遂流。至今利
T51n2087_p0945a26║用。歲月浸遠龍鼓久無。舊【CL125n1530_p0161a01】懸之處今仍有鼓
T51n2087_p0945a27║池側伽藍荒圮無僧。
T51n2087_p0945a28║王城東三百餘里。大荒澤中數十頃地絕無
T51n2087_p0945a29║[卄/(阿-可+辛)/木]草。其土赤黑。聞諸耆舊曰。敗軍之地也。
T51n2087_p0945b01║昔者東國軍師百萬西伐。此時瞿薩旦那王。
T51n2087_p0945b02║亦整齊戎馬數十萬眾東禦強敵。至於此
T51n2087_p0945b03║地兩軍相遇。因即合戰。西兵失利。乘勝殘
T51n2087_p0945b04║殺。虜其王殺其將。誅戮士卒無復孑遺。
T51n2087_p0945b05║流血染地其跡斯在。
T51n2087_p0945b06║戰地東行三十餘里至媲摩城。有彫檀立
T51n2087_p0945b07║佛像。高二丈餘。甚多靈應。時燭光明。凡
T51n2087_p0945b08║有疾病隨其痛處。金薄帖像即時痊復。虛
T51n2087_p0945b09║心請願多亦遂求。聞之土俗曰。此像昔佛
T51n2087_p0945b10║在世憍賞彌國鄔陀衍那王所作也。佛去世
T51n2087_p0945b11║後自彼凌空至此國北曷勞落迦城中。初
T51n2087_p0945b12║到此城人安樂富饒。深著邪見而不珍敬。
T51n2087_p0945b13║傳其自來神而不貴。【CL125n1530_p0161b01】後有羅漢禮拜此像。
T51n2087_p0945b14║國人驚駭異其容服。馳以白王。王乃下令。
T51n2087_p0945b15║宜以沙土坌此異人。時阿羅漢身蒙沙土
T51n2087_p0945b16║餬口絕糧。時有一人心甚不忍。昔常恭敬
T51n2087_p0945b17║尊禮此像。及見羅漢密以饌之。羅漢將去
T51n2087_p0945b18║謂其人曰。卻後七日當雨沙土。填滿此
T51n2087_p0945b19║城略無遺類。爾宜知之早圖出計。猶其
T51n2087_p0945b20║坌我獲斯殃耳。語已便去忽然不見。其人
T51n2087_p0945b21║入城具告親故。或有聞者莫不嗤笑。至第
T51n2087_p0945b22║二日大風忽發吹去穢壤。雨雜寶滿衢路。
T51n2087_p0945b23║人更罵所告者。此人心知必然。竊開孔
T51n2087_p0945b24║道出城外而穴之。第七日夜宵分之後。
T51n2087_p0945b25║雨沙土滿城中。其人從孔道出。東趣此
T51n2087_p0945b26║國止媲摩城。其人纔至其像亦來。即此供養
T51n2087_p0945b27║不敢遷移。聞諸先記曰。釋迦法盡像入龍
T51n2087_p0945b28║宮。今曷勞落迦城為大堆阜。諸國君王異方
T51n2087_p0945b29║豪右。多欲發掘取其寶物。【CL125n1530_p0162a01】適至其側猛風
T51n2087_p0945c01║暴發。煙雲四合。道路迷失。媲摩川東入沙
T51n2087_p0945c02║磧。行二百餘里至尼攘城。周三四里。在
T51n2087_p0945c03║大澤中。澤地熱濕難以履涉。蘆草荒茂無
T51n2087_p0945c04║復途徑。唯趣城路僅得通行。故往來者莫
T51n2087_p0945c05║不由此城焉。而瞿薩旦那以為東境之關
T51n2087_p0945c06║防也從此東行入大流沙。沙則流漫聚散
T51n2087_p0945c07║隨風。人行無跡遂多迷路。四遠茫茫莫
T51n2087_p0945c08║知所指。是以往來聚遺骸以記之。乏水
T51n2087_p0945c09║草多熱風。風起則人畜惛迷。因以成病。時
T51n2087_p0945c10║聞歌嘯或聞號哭。視聽之間恍然不知所
T51n2087_p0945c11║至。由此屢有喪亡。蓋鬼魅之所致也。行四
T51n2087_p0945c12║百餘里至都邏故國。國久空曠城皆荒蕪。
T51n2087_p0945c13║從此東行六百餘里至折摩馱那故國。即
T51n2087_p0945c14║涅末地也。城郭巋然人煙斷絕。復此東北
T51n2087_p0945c15║行千餘里至納縛波故國。即樓蘭地也。推
T51n2087_p0945c16║表山川考採境壤。詳國俗【CL125n1530_p0162b01】之剛柔。繫水土
T51n2087_p0945c17║之風氣。動靜無常取捨不同。事難窮驗非
T51n2087_p0945c18║可仰說。隨所遊至略書梗概。舉其聞
T51n2087_p0945c19║見記諸慕化。斯故日入已來咸沐惠
T51n2087_p0945c20║澤。風行所及皆仰至德。混同天下一之宇
T51n2087_p0945c21║內。豈徒單車出使通
T51n2087_p0945c22║驛萬里者哉。
T51n2087_p0945c23║記讚曰。大矣哉。法王之應世也。靈化潛運。
T51n2087_p0945c24║神道虛通。盡形識於沙界。絕起謝於塵劫。
T51n2087_p0945c25║形識盡雖應生而不生。起謝絕示寂滅
T51n2087_p0945c26║而無滅。豈實迦維降神娑羅潛化而已。固
T51n2087_p0945c27║知應物效靈。感緣垂跡。嗣種剎利。紹胤
T51n2087_p0945c28║釋迦。繼域中之尊。擅方外之道。於是捨
T51n2087_p0945c29║金輪而臨制法界。摛玉毫而光撫含生。
T51n2087_p0946a01║道洽十方。智周萬物。雖出希夷之外。將
T51n2087_p0946a02║庇視聽之中。三轉法輪於大千。一音振辯
T51n2087_p0946a03║於群有。八萬門之區別。十二部之綜要。是以
T51n2087_p0946a04║聲教之所霑被。馳騖福林。風軌之【CL125n1530_p0163a01】所鼓扇。
T51n2087_p0946a05║載驅壽域。聖賢之業盛矣。天人之義備矣。
T51n2087_p0946a06║然忘動寂於堅固之林。遺去來於幻化之
T51n2087_p0946a07║境。莫繼乎有待。匪遂乎無物。尊者迦葉妙
T51n2087_p0946a08║選應真。將報佛恩。集斯法寶。四含總其源
T51n2087_p0946a09║流。三藏括其樞要。雖部執茲興。而大寶斯
T51n2087_p0946a10║在。越自降生。洎乎潛化。聖跡千變。神
T51n2087_p0946a11║瑞萬殊。不盡之靈逾顯。無為之教彌新。備存
T51n2087_p0946a12║經誥。詳著記傳。然尚群言紛糾。異議舛
T51n2087_p0946a13║馳。原始要終。罕能正說。此指事之實錄。
T51n2087_p0946a14║尚眾論之若斯。況正法幽玄。至理沖邈。研
T51n2087_p0946a15║覈奧旨。文多闕焉。是以前修令德。繼軌
T51n2087_p0946a16║逸經之學。後進英彥。踵武缺簡之文。大
T51n2087_p0946a17║義鬱而未彰。微言闕而無問。法教流漸。多
T51n2087_p0946a18║歷年所。始自炎漢迄于。
T51n2087_p0946a19║聖代。傳譯盛業流美聯暉。玄道未攄。真
T51n2087_p0946a20║宗猶昧。匪聖教之行藏。固王化之由致。我
T51n2087_p0946a21║　大唐臨訓天下。作【CL125n1530_p0163b01】孚海外。考聖人之遺則。
T51n2087_p0946a22║正先王之舊典。闡茲像教。鬱為大訓。道不
T51n2087_p0946a23║虛行。弘在明德。遂使三乘奧義鬱於千
T51n2087_p0946a24║載之下。十力遺靈。閟於萬里之外。神道
T51n2087_p0946a25║無方。聖教有寄。待緣斯顯。其言信矣。夫玄
T51n2087_p0946a26║奘法師者。疏清流於雷澤。派洪源於媯
T51n2087_p0946a27║川。體上德之禎祥。蘊中和之淳粹。履道合
T51n2087_p0946a28║德。居貞葺行。福樹曩因。命偶昌運。拔跡
T51n2087_p0946a29║俗塵。閑居學肆。奉先師之雅訓。仰前哲之
T51n2087_p0946b01║令德。負笈從學。遊方請業。周流燕趙之
T51n2087_p0946b02║地。歷覽魯衛之郊。背三河而入秦中。步
T51n2087_p0946b03║三蜀而抵吳會。達學髦彥。遍效請益之勤。
T51n2087_p0946b04║冠世英賢。屢申求法之志。側聞餘論。考厥
T51n2087_p0946b05║眾謀。競黨專門之義。俱嫉異道之學。情發
T51n2087_p0946b06║討源。志存詳考。屬四海之有截。會八表之
T51n2087_p0946b07║無虞。以貞觀三年仲秋朔旦。褰裳遵路。杖
T51n2087_p0946b08║錫遐征。資。
T51n2087_p0946b09║皇化而問道。乘冥祐【CL125n1530_p0164a01】而孤遊。出鐵門石
T51n2087_p0946b10║門之阨。踰凌山雪山之險。驟移灰管。達
T51n2087_p0946b11║于印度。宣國風於殊俗。喻大化於異域。
T51n2087_p0946b12║親承梵學。詢謀哲人。宿疑則覽文明發。奧
T51n2087_p0946b13║旨則博問高才。啟靈府而究理。廓神衷
T51n2087_p0946b14║而體道。聞所未聞。得所未得。為道場
T51n2087_p0946b15║之益友。誠法門之匠人者也。是知道風昭
T51n2087_p0946b16║著。德行高明。學蘊三冬。聲馳萬里。印
T51n2087_p0946b17║度學人咸仰盛德。既曰經笥。亦稱法將。
T51n2087_p0946b18║小乘學徒。號木叉提婆(唐言解脫天)。大乘法眾。
T51n2087_p0946b19║號摩訶耶那提婆(唐言大乘天)。斯乃高其德而
T51n2087_p0946b20║傳徽號。敬其人而議嘉名。至若三輪奧
T51n2087_p0946b21║義。三請微言。深究源流。妙窮枝葉。奐然
T51n2087_p0946b22║慧悟。怡然理順。質疑之義。詳諸別錄。既
T51n2087_p0946b23║而精義通玄。清風載扇。學已博矣。德已盛
T51n2087_p0946b24║矣。於是乎。歷覽山川。徘徊郊邑。出茅城
T51n2087_p0946b25║而入鹿苑。遊杖林而憩雞園。迴眺迦維之
T51n2087_p0946b26║國。流目拘【CL125n1530_p0164b01】尸之城。降生故基。與川原而
T51n2087_p0946b27║膴膴。潛靈舊趾。對郊阜而茫茫。覽神跡
T51n2087_p0946b28║而增懷。仰玄風而永歎。匪唯麥秀悲殷。
T51n2087_p0946b29║黍離愍周而已。是用詳釋迦之故事。舉印
T51n2087_p0946c01║度之茂實。頗採風壤。存記異說。歲月遄
T51n2087_p0946c02║邁。寒暑屢遷。有懷樂土。無忘返跡。請得
T51n2087_p0946c03║如來肉舍利一百五十粒。金佛像一軀。通光
T51n2087_p0946c04║座高尺有六寸。擬摩揭陀國前正覺山龍窟
T51n2087_p0946c05║影像。金佛像一軀。通光座高三尺三寸。擬
T51n2087_p0946c06║婆羅痆斯國鹿野苑初轉法輪像。刻檀佛像
T51n2087_p0946c07║一軀。通光座高尺有五寸。擬憍賞彌國出愛
T51n2087_p0946c08║王思慕如來。刻檀寫真像刻檀佛像一軀。
T51n2087_p0946c09║通光座高二尺九寸。擬劫比他國如來自
T51n2087_p0946c10║天宮降履寶階像。銀佛像一軀。通光座高
T51n2087_p0946c11║四尺。擬摩揭陀國鷲峰山說法花等經像。
T51n2087_p0946c12║金佛像一軀。通光座高三尺五寸。擬那揭
T51n2087_p0946c13║羅曷國伏毒龍所留影【CL125n1530_p0165a01】像。刻檀佛像一軀。
T51n2087_p0946c14║通光座高尺有三寸。擬吠舍釐國巡城行
T51n2087_p0946c15║化像。大乘經二百二十四部。大乘論一百九
T51n2087_p0946c16║十部。上座部經律論一十四部。大眾部經
T51n2087_p0946c17║律論一十五部。三彌底部經律論一十五部。
T51n2087_p0946c18║彌沙塞部經律論二十二部。迦葉臂耶部經
T51n2087_p0946c19║律論一十七部。法密部經律論四十二部。
T51n2087_p0946c20║說一切有部經律論六十七部。因論三十六
T51n2087_p0946c21║部。聲論一十三部。凡五百二十夾。總六百
T51n2087_p0946c22║五十七部。將弘至教。越踐畏途。薄言旋
T51n2087_p0946c23║軔。載馳歸駕。出舍衛之故國。背伽耶之
T51n2087_p0946c24║舊郊。踰蔥嶺之危蹬。越沙磧之險路。十
T51n2087_p0946c25║九年春正月達于京邑。謁帝雒陽。肅承
T51n2087_p0946c26║明詔。載令宣譯。爰召學人。共成勝業。法雲
T51n2087_p0946c27║再蔭。慧日重明。黃圖流鷲山之化。赤縣
T51n2087_p0946c28║演龍宮之教。像運之興。斯為盛矣。法師妙
T51n2087_p0946c29║窮梵學。式贊深經。覽【CL125n1530_p0165b01】文如已。轉音猶響。
T51n2087_p0947a01║敬順聖旨。不加文飾。方言不通。梵語無
T51n2087_p0947a02║譯。務存陶治。取正典暮。推而考之。恐乖
T51n2087_p0947a03║實矣。有搢紳先生。動色相趣。儼然而進
T51n2087_p0947a04║曰。夫印度之為國也。靈聖之所降集。賢懿
T51n2087_p0947a05║之所挺生。書稱天書。語為天語。文辭婉密
T51n2087_p0947a06║音韻循環。或一言貫多義。或一義綜多言。
T51n2087_p0947a07║聲有抑揚。調裁清濁。梵文深致。譯寄明人。
T51n2087_p0947a08║經旨沖玄。義資盛德。若其裁以筆削。調
T51n2087_p0947a09║以宮商。實所未安。誠非讜論。傳經深旨。
T51n2087_p0947a10║務從易曉。苟不違本。斯則為善。文過則
T51n2087_p0947a11║豔。質甚則野。讜而不文。辯而不質。則可
T51n2087_p0947a12║無大過矣。始可與言譯也。李老曰。美言者
T51n2087_p0947a13║則不信。信言者則不美。韓子曰。理正者直
T51n2087_p0947a14║其言。言飾者昧其理。是知垂訓範。物義本
T51n2087_p0947a15║玄同。庶袪蒙滯。將存利喜。違本從文。所
T51n2087_p0947a16║害滋甚。率由舊章法王之至誠也。緇素僉
T51n2087_p0947a17║【CL125n1530_p0166a01】曰。渝乎斯言讜矣。昔孔子在位聽訟。文
T51n2087_p0947a18║辭有與人共者。弗獨有也。至於修春秋。
T51n2087_p0947a19║筆則筆。削則削。游夏之徒。孔門文學。嘗不
T51n2087_p0947a20║能贊一辭焉。法師之譯經。亦猶是也。非
T51n2087_p0947a21║如童壽逍遙之集文。任生肇融叡之筆。
T51n2087_p0947a22║況乎园方為圓之世。斲彫從朴之時。其
T51n2087_p0947a23║可增損聖旨綺藻經文者歟。辯機遠承輕
T51n2087_p0947a24║舉之胤。少懷高蹈之節。年方志學。抽簪革
T51n2087_p0947a25║服。為大總持寺薩婆多部道岳法師弟子。雖
T51n2087_p0947a26║遇匠石。朽木難彫。幸入法流。脂膏不潤。
T51n2087_p0947a27║徒飽食而終日。誠面牆而卒歲。幸藉時來。
T51n2087_p0947a28║屬斯嘉會負燕雀之資。廁鵷鴻之末。爰命
T51n2087_p0947a29║庸才。撰斯方志。學非博古。文無麗藻。磨
T51n2087_p0947b01║鈍勵朽。力疲曳蹇。恭承志記。倫次其文。
T51n2087_p0947b02║尚書給筆札而撰錄焉。淺智褊能。多所
T51n2087_p0947b03║闕漏。或有盈辭。尚無刊落。昔司馬子長
T51n2087_p0947b04║良史之才也。序太【CL125n1530_p0166b01】史公書。仍父子繼業。或
T51n2087_p0947b05║名而不字。或縣而不郡。故曰一人之精思
T51n2087_p0947b06║繁文重。蓋不暇也。其況下愚之智。而能詳備
T51n2087_p0947b07║哉。若其風土習俗之差。封畺物產之記。性智
T51n2087_p0947b08║區品。炎涼節候。則備寫優薄。審存根實。
T51n2087_p0947b09║至於胡戎姓氏。頗稱其國。印度風化。清
T51n2087_p0947b10║濁群分。略書梗概。備如前序。賓義嘉禮。
T51n2087_p0947b11║戶口勝兵。染衣之士。非所詳記。然佛
T51n2087_p0947b12║以神通接物。靈化垂訓。故曰神道洞玄。則
T51n2087_p0947b13║理絕人區。靈化幽顯。則事出天外。是以諸
T51n2087_p0947b14║佛降祥之域。先聖流美之墟。略舉遺靈。
T51n2087_p0947b15║粗申記注。境路盤紆。畺場迴互。行次即
T51n2087_p0947b16║書。不存編比。故諸印度。無分境壤。散書
T51n2087_p0947b17║國末。略指封域。書行者親遊踐也。舉至
T51n2087_p0947b18║者。傳聞記也。或直書其事。或曲暢其文。優
T51n2087_p0947b19║而柔之。推而述之。務從實錄。進誠。
T51n2087_p0947b20║皇極。二十年秋七月。絕筆殺青。文成油素。
T51n2087_p0947b21║【CL125n1530_p0167a01】塵黷聖鑒。詎稱天規。然則冒遠窮遐。寔資
T51n2087_p0947b22║朝化。懷奇纂異。誠賴。
T51n2087_p0947b23║皇靈。逐日八荒。匪專夸父之力。鑿空千里。
T51n2087_p0947b24║徒聞博望之功。鷲山徙於中州。鹿苑掩於
T51n2087_p0947b25║外國。想千載如目擊。覽萬里若躬遊。敻
T51n2087_p0947b26║古之所不聞。前載之所未記。至德燾覆。
T51n2087_p0947b27║殊俗來王。淳風遐扇。幽荒無外。庶斯地志
T51n2087_p0947b28║補闕山經。頒左史之書事。備職方之遍
T51n2087_p0947b29║舉。
T51n2087_p0947c01║【○】【○】大唐西域記卷第十二【○】【○】【○】【○】【○】【CL125n1530_p0167b01】【CL125n1530_p0168a01】【CL125n1530_p0168b01】
