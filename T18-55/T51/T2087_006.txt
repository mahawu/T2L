T51n2087_p0899a01║【□】
T51n2087_p0899a02║【CL125n1530_p0032a01】大唐西域記卷第六(四國)
T51n2087_p0899a03║【□】
T51n2087_p0899a04║　　　　三藏法師玄奘奉　詔譯
T51n2087_p0899a05║　　　　大總持寺沙門辯機撰
T51n2087_p0899a06║【○】　室羅伐悉底國　劫比羅伐窣堵國
T51n2087_p0899a07║　藍摩國　拘尸那揭羅國【○】
T51n2087_p0899a08║室羅伐悉底國。周六千餘里。都城荒頓疆
T51n2087_p0899a09║場無紀。宮城故基周二十餘里。雖多荒圮
T51n2087_p0899a10║尚有居人。穀稼豐氣序和。風俗淳質篤學
T51n2087_p0899a11║好福。伽藍數百。圮壞良多。僧徒寡少學正
T51n2087_p0899a12║量部。天祠百所。外道甚多。　此則如來在世之
T51n2087_p0899a13║時。缽邏犀那恃多王(唐言勝軍。舊曰波斯匿訛略也)所治國
T51n2087_p0899a14║都也。故宮城內有故基。勝軍王殿餘趾也。次
T51n2087_p0899a15║東不遠有一故基。上建小窣堵波。昔勝軍
T51n2087_p0899a16║王為如【CL125n1530_p0032b01】來所建大法堂也。
T51n2087_p0899a17║法堂側不遠故基。上有窣堵波。是佛姨母缽
T51n2087_p0899a18║邏闍缽底(唐言生主。舊云波闍波提訛也)苾芻尼精舍。勝
T51n2087_p0899a19║軍王之所建立。次東窣堵波是蘇達多(唐言善施
T51n2087_p0899a20║舊曰須達訛也)故宅也。
T51n2087_p0899a21║善施長者宅側有大窣堵波。是鴦窶利摩羅
T51n2087_p0899a22║(唐言指鬘。舊曰央掘摩羅訛也)捨邪之處。鴦窶利摩羅者。室
T51n2087_p0899a23║羅伐悉底之凶人也。作害生靈為暴城國。
T51n2087_p0899a24║殺人取指冠首為鬘。將欲害母以充指
T51n2087_p0899a25║數。世尊悲愍方行導化。遙見世尊竊自喜
T51n2087_p0899a26║曰。我今生天必矣。先師有教遺言在茲。害
T51n2087_p0899a27║佛殺母當生梵天。謂其母曰。老今且止。先
T51n2087_p0899a28║當害彼大沙門。尋即杖劍往逆世尊。如來
T51n2087_p0899a29║於是徐行而退。凶人指鬘疾驅不逮。世尊
T51n2087_p0899b01║謂曰。何守鄙志捨善本激惡源。時指鬘聞
T51n2087_p0899b02║誨悟所行非。因即歸命求入法中。精勤不
T51n2087_p0899b03║怠證羅漢果。
T51n2087_p0899b04║【CL125n1530_p0033a01】城南五六里有逝多林(唐言勝林舊曰祇陀訛也)。是給孤獨
T51n2087_p0899b05║園。勝軍王大臣善施為佛建精舍。昔為伽
T51n2087_p0899b06║藍今已荒廢。東門左右各建石柱。高七十餘
T51n2087_p0899b07║尺。左柱鏤輪相於其端。右柱刻牛形於其
T51n2087_p0899b08║上。並無憂王之所建也。室宇傾圮唯餘故
T51n2087_p0899b09║基。獨一磚室巋然獨在。中有佛像。昔者如
T51n2087_p0899b10║來昇三十三天為母說法之後。勝軍王聞
T51n2087_p0899b11║出愛王刻檀像佛乃造此像。善施長者仁而
T51n2087_p0899b12║聰敏積而能散。拯乏濟貧哀孤恤老。時美
T51n2087_p0899b13║其德號給孤獨焉。聞佛功德深生尊敬。願
T51n2087_p0899b14║建精舍請佛降臨。世尊命舍利子隨瞻揆
T51n2087_p0899b15║焉。唯太子逝多園地爽塏。尋詣太子具以
T51n2087_p0899b16║情告太子。戲言金遍乃賣。善施聞之心
T51n2087_p0899b17║豁如也。即出藏金隨言布地。有少未滿。
T51n2087_p0899b18║太子請留曰。佛誠良田。宜植善種。即於空
T51n2087_p0899b19║地建立精舍。世尊即之告阿難曰。【CL125n1530_p0033b01】園地善
T51n2087_p0899b20║施所買。林樹逝多所施。二人同心式崇功
T51n2087_p0899b21║業。自今已去應謂此地為逝多林給孤
T51n2087_p0899b22║獨園。
T51n2087_p0899b23║給孤獨園東北有窣堵波。是如來洗病苾芻
T51n2087_p0899b24║處。昔如來之在世也。有病苾芻含苦獨處。
T51n2087_p0899b25║世尊見而問曰。汝何所苦。汝何獨居。曰我性
T51n2087_p0899b26║疏嬾不耐看病。故今嬰疾無人瞻視。如來
T51n2087_p0899b27║是時愍而告曰。善男子。我今看汝。以手拊
T51n2087_p0899b28║摩。病苦皆愈。扶出戶外。更易敷蓐親為盥
T51n2087_p0899b29║洗。改著新衣。佛語苾芻。當自勤勵。聞誨
T51n2087_p0899c01║感恩心悅身豫。
T51n2087_p0899c02║給孤獨園西北有小窣堵波。是沒特伽羅子
T51n2087_p0899c03║運神通力。舉舍利子衣帶不動之處。昔佛
T51n2087_p0899c04║在無熱惱池人天咸集。唯舍利子不時從
T51n2087_p0899c05║會。佛命沒特伽羅往召來集。沒特伽羅承
T51n2087_p0899c06║命而往。舍利子補護法衣。沒特伽羅曰。世
T51n2087_p0899c07║尊今在【CL125n1530_p0034a01】無熱惱池命我召爾。舍利子曰。且
T51n2087_p0899c08║止須我補竟與子偕行。沒特伽羅曰。若不
T51n2087_p0899c09║速行欲運神力舉爾石室至大會所。舍利
T51n2087_p0899c10║子乃解衣帶置地曰若舉此帶。我身或動。
T51n2087_p0899c11║時沒特伽羅運大神通舉帶不動。地為之
T51n2087_p0899c12║震。因以神足還詣佛所見舍利子已在會
T51n2087_p0899c13║坐。沒特伽羅俛而歎曰。乃今以知神通之力。
T51n2087_p0899c14║不如智慧之力矣。
T51n2087_p0899c15║舉帶窣堵波側不遠有井。如來在世汲充
T51n2087_p0899c16║佛用。其側有窣堵波。無憂王之所建也。中
T51n2087_p0899c17║有如來舍利．經行之跡．說法之處。並樹旌
T51n2087_p0899c18║表建窣堵波。冥祇警衛靈瑞間起。或鼓天
T51n2087_p0899c19║樂或聞神香。景福之祥難以備敘。
T51n2087_p0899c20║伽藍後不遠。是外道梵志殺婬女以謗佛
T51n2087_p0899c21║處。如來十力無畏一切種智。人天宗仰聖賢
T51n2087_p0899c22║遵奉。時諸外道共相議曰。宜行詭詐眾中
T51n2087_p0899c23║謗辱。【CL125n1530_p0034b01】乃誘雇婬女詐為聽法。眾所知已密
T51n2087_p0899c24║而殺之。埋屍樹側稱怨告王。王命求訪
T51n2087_p0899c25║於逝多園得其屍焉。是時外道高聲唱言。
T51n2087_p0899c26║喬答摩大沙門常稱戒忍。今私此女殺而滅
T51n2087_p0899c27║口。既婬既殺。何戒何忍。諸天空中隨聲唱
T51n2087_p0899c28║曰。外道凶人為此謗耳。
T51n2087_p0899c29║伽藍東百餘步有大深坑。是提婆達多欲以
T51n2087_p0900a01║毒藥害佛。生身陷入地獄處。提婆達多
T51n2087_p0900a02║(唐言天授)。斛飯王之子也。精勤十二年已誦持八
T51n2087_p0900a03║萬法藏。後為利故求學神通親近惡友。共
T51n2087_p0900a04║相議曰。我相三十減佛未幾。大眾圍繞何
T51n2087_p0900a05║異如來。思惟是已即事破僧。舍利子。沒特
T51n2087_p0900a06║伽羅子。奉佛指告承佛威神說法誨喻。僧
T51n2087_p0900a07║復和合。提婆達多惡心不捨。以惡毒藥置
T51n2087_p0900a08║指爪中。欲因作禮以傷害佛。方行此謀
T51n2087_p0900a09║自遠而來至於此也。地【CL125n1530_p0035a01】遂坼焉。生陷地獄。
T51n2087_p0900a10║其南復有大坑瞿伽梨苾芻毀謗如來。生身
T51n2087_p0900a11║陷入地獄。　瞿伽梨陷坑南八百餘步有大
T51n2087_p0900a12║深坑。是戰遮婆羅門女毀謗如來。生身陷入
T51n2087_p0900a13║地獄之處。佛為人天說諸法要。有外道弟
T51n2087_p0900a14║子。遙見世尊大眾恭敬。便自念曰。要於今
T51n2087_p0900a15║日辱喬答摩。敗其善譽當令我師獨擅芳
T51n2087_p0900a16║聲。乃懷繫木盂至給孤獨園。於大眾中
T51n2087_p0900a17║揚聲唱曰。此說法人與我私通。腹中之子乃
T51n2087_p0900a18║釋種也。邪見者莫不信。然貞固者知為訕
T51n2087_p0900a19║謗。時天帝釋欲除疑故。化為白鼠齧斷盂
T51n2087_p0900a20║系。系斷之聲震動大眾。凡諸見聞增深
T51n2087_p0900a21║喜悅。眾中一人起持木盂。示彼女曰。是汝
T51n2087_p0900a22║兒耶。是時也地自開坼。全身墜陷入無間
T51n2087_p0900a23║獄。具受其殃。凡此三坑洞無涯底。秋夏霖
T51n2087_p0900a24║雨溝池泛溢。而此深坑嘗無水止。
T51n2087_p0900a25║伽藍東六七十步有一精【CL125n1530_p0035b01】舍。高六十餘尺。中
T51n2087_p0900a26║有佛像東面而坐。如來在昔於此與諸外
T51n2087_p0900a27║道論議。次東有天祠量等精舍日旦流光。
T51n2087_p0900a28║天祠之影不蔽精舍。日將落照。精舍之陰
T51n2087_p0900a29║遂覆天祠。
T51n2087_p0900b01║影覆精舍東三四里有窣堵波。是尊者舍利
T51n2087_p0900b02║子與外道論議處。初善施長者買逝多太
T51n2087_p0900b03║子園。欲為如來建立精舍。時尊者舍利子
T51n2087_p0900b04║隨長者而瞻揆。外道六師求角神力。舍利
T51n2087_p0900b05║子隨事攝化應物降伏。　其側精舍前建窣
T51n2087_p0900b06║堵波。如來於此摧諸外道。又受毘舍佉母
T51n2087_p0900b07║請。
T51n2087_p0900b08║受請窣堵波南。是毘盧釋迦王(舊曰毘琉離主訛也)
T51n2087_p0900b09║興甲兵誅釋種。至此見佛歸兵之處。毘盧
T51n2087_p0900b10║釋迦王嗣位之後。追怨前辱興甲兵動
T51n2087_p0900b11║大眾。部署已畢申命方行。時有苾芻聞
T51n2087_p0900b12║以白佛。世尊於是坐枯樹下。毘盧釋迦
T51n2087_p0900b13║王遙見世尊下乘禮【CL125n1530_p0036a01】敬。退立言曰。茂樹扶
T51n2087_p0900b14║疏何故不坐。枯株朽蘗而乃遊止。世尊告
T51n2087_p0900b15║曰。宗族者枝葉也。枝葉將危庇蔭何在。王
T51n2087_p0900b16║曰。世尊為宗親耳。可以迴駕。於是睹聖
T51n2087_p0900b17║感懷還軍返國。
T51n2087_p0900b18║還軍之側有窣堵波。是釋女被戮處。毘盧
T51n2087_p0900b19║釋迦王誅釋克勝。簡五百女充實宮闈。
T51n2087_p0900b20║釋女憤恚怨言不遜。詈其王家人之子也。王
T51n2087_p0900b21║聞發怒命令誅戮。執法者奉王教。刖其
T51n2087_p0900b22║手足投諸阬阱。時諸釋女含苦稱佛。世尊
T51n2087_p0900b23║聖鑒照其苦毒。告命苾芻攝衣而往。為諸
T51n2087_p0900b24║釋女說微妙法。所謂羈纏五欲流轉三
T51n2087_p0900b25║途。恩愛別離生死長遠。時諸釋女聞佛指誨。
T51n2087_p0900b26║遠塵離垢得法眼淨。同時命終俱生天上。
T51n2087_p0900b27║時天帝釋化作婆羅門。收骸火葬。後人記
T51n2087_p0900b28║焉。
T51n2087_p0900b29║誅釋窣堵波側不遠有大涸池。是毘盧
T51n2087_p0900c01║釋迦【CL125n1530_p0036b01】王陷身入地獄處。世尊觀釋女已。
T51n2087_p0900c02║還給孤獨園告諸苾芻。今毘盧釋迦王卻
T51n2087_p0900c03║後七日為火所燒。王聞佛記甚懷惶懼。
T51n2087_p0900c04║至第七日安樂無危。王用歡慶。命諸宮
T51n2087_p0900c05║女往至河側娛遊樂飲。猶懼火起鼓棹
T51n2087_p0900c06║清流隨波泛濫。熾焰飈發焚輕舟墜王身。
T51n2087_p0900c07║入無間獄備受諸苦。
T51n2087_p0900c08║伽藍西北三四里至得眼林。有如來經行之
T51n2087_p0900c09║跡。諸聖習定之所。並樹封記建窣堵波。昔
T51n2087_p0900c10║此國群盜五百。橫行邑里跋扈城國。勝軍
T51n2087_p0900c11║王捕獲已。抉去其眼棄於深林。群盜苦逼
T51n2087_p0900c12║求哀稱佛。是時如來在逝多精舍。聞悲聲
T51n2087_p0900c13║起慈心。清風和暢吹雪山藥。滿其眼已尋
T51n2087_p0900c14║得復明。而見世尊在其前住。發菩提心
T51n2087_p0900c15║歡喜頂禮。投杖而去因植根焉。
T51n2087_p0900c16║大城西北六十餘里有故城。是賢劫中人壽
T51n2087_p0900c17║【CL125n1530_p0037a01】二萬歲時。迦葉波佛本生城也。城南有窣
T51n2087_p0900c18║堵波。成正覺已初見父處。城北有窣堵波。
T51n2087_p0900c19║有迦葉波佛全身舍利。並無憂王所建也。
T51n2087_p0900c20║從此東南行五百餘里至劫比羅伐窣堵
T51n2087_p0900c21║國(舊曰迦羅衛國。訛。中印度境)。
T51n2087_p0900c22║劫比羅伐窣堵國。周四千餘里。空城十數荒
T51n2087_p0900c23║蕪已甚。王城頹圮周量不詳。其內宮城周
T51n2087_p0900c24║十四五里。壘磚而成基跡峻固。空荒久遠
T51n2087_p0900c25║人里稀曠。無大君長城各立主。土地良沃
T51n2087_p0900c26║稼穡時播。氣序無愆風俗和暢。伽藍故基千
T51n2087_p0900c27║有餘所。而宮城之側有一伽藍。僧徒三千
T51n2087_p0900c28║餘人。習學小乘正量部教。天祠兩所。異道
T51n2087_p0900c29║雜居。
T51n2087_p0901a01║宮城內有故基。淨飯王正殿也。上建精舍
T51n2087_p0901a02║中作王像。其側不遠有故基。摩訶摩耶
T51n2087_p0901a03║(唐言大術)夫人寢殿也。上建精舍。中作夫人之
T51n2087_p0901a04║像。其側精【CL125n1530_p0037b01】舍是釋迦菩薩降神母胎處。中
T51n2087_p0901a05║作菩薩降神之像。上座部菩薩以嗢呾羅
T51n2087_p0901a06║頞沙荼月三十日夜降神母胎。當此五月
T51n2087_p0901a07║十五日。諸部則以此月二十三日夜降母
T51n2087_p0901a08║胎。當此五月八日。菩薩降神東北有窣堵
T51n2087_p0901a09║波。阿私多仙相太子處。菩薩誕靈之日。嘉
T51n2087_p0901a10║祥輻湊。時淨飯王召諸相師。而告之曰。此
T51n2087_p0901a11║子生也善惡何若。宜悉乃正明言以對。曰
T51n2087_p0901a12║依先聖之記考吉祥之應。在家作轉輪
T51n2087_p0901a13║聖王。捨家當成等正覺。是時阿私多仙自
T51n2087_p0901a14║遠而至。叩門請見。王甚慶悅。躬迎禮敬。請
T51n2087_p0901a15║就寶座曰。不意大仙今日降顧。仙曰。我在
T51n2087_p0901a16║天宮安居宴坐。忽見諸天群從蹈舞。我時
T51n2087_p0901a17║問言。何悅豫之甚也。曰大仙當知。贍部洲
T51n2087_p0901a18║中釋種淨飯王第一夫人今產太子。當證三
T51n2087_p0901a19║菩提圓明一切智。我聞是語故來瞻仰。所
T51n2087_p0901a20║悲朽耄【CL125n1530_p0038a01】不遭聖化。
T51n2087_p0901a21║城南門有窣堵波。是太子與諸釋角力擲
T51n2087_p0901a22║象之處。太子伎藝多能獨拔倫匹。淨飯大王
T51n2087_p0901a23║懷慶將返。僕夫馭象方欲出城。提婆達多
T51n2087_p0901a24║素負強力。自外而入。問馭者曰。嚴駕此象
T51n2087_p0901a25║其誰欲乘。曰太子將還故往奉馭。提婆達
T51n2087_p0901a26║多發憤。引象批其顙蹴其臆。僵仆塞路。
T51n2087_p0901a27║杜絕行途無能轉移。人眾填塞。難陀後至
T51n2087_p0901a28║而問之曰。誰死此象。曰提婆達多。即曳之
T51n2087_p0901a29║避路。太子至。又問曰。誰為不善害此象
T51n2087_p0901b01║耶。曰提婆達多害以杜門。難陀引之開徑。
T51n2087_p0901b02║太子乃舉象高擲越度城塹。其象墮地為
T51n2087_p0901b03║大深阬。土俗相傳為象墮阬也。其側精舍
T51n2087_p0901b04║中作太子像其側又有精舍。太子妃寢宮
T51n2087_p0901b05║也。中作耶輸陀羅并有羅怙羅像。宮側精
T51n2087_p0901b06║舍作受業之像。太子學堂故基也。
T51n2087_p0901b07║【CL125n1530_p0038b01】城東南隅有一精舍。中作太子乘白馬凌
T51n2087_p0901b08║虛之像。是踰城處也。城四門外各有精舍。
T51n2087_p0901b09║中作老病死人沙門之像。是太子遊觀睹相
T51n2087_p0901b10║增懷。深厭塵俗。於此感悟。命僕迴駕。
T51n2087_p0901b11║城南行五十餘里至故城。有窣堵波。是賢
T51n2087_p0901b12║劫中人壽六萬歲時。迦羅迦村馱佛本生城
T51n2087_p0901b13║也。城南不遠有窣堵波。成正覺已見父之
T51n2087_p0901b14║處。城東南窣堵波。有彼如來遺身舍利。前
T51n2087_p0901b15║建石柱。高三十餘尺。上刻師子之像。傍記
T51n2087_p0901b16║寂滅之事。無憂王建焉。
T51n2087_p0901b17║迦羅迦村馱佛城東北行三十餘里至故大
T51n2087_p0901b18║城。中有窣堵波。是賢劫中人壽四萬歲時。迦
T51n2087_p0901b19║諾迦牟尼佛本生城也。東北不遠有窣堵波。
T51n2087_p0901b20║成正覺已度父之處。次北窣堵波。有彼如
T51n2087_p0901b21║來遺身舍利。前建石柱。高二十餘尺。上刻
T51n2087_p0901b22║師子之像。傍記寂滅之事。無憂王【CL125n1530_p0039a01】建也。
T51n2087_p0901b23║城東北四十餘里有窣堵波。是太子坐樹陰
T51n2087_p0901b24║觀耕田。於此習定而得離欲。淨飯王見太
T51n2087_p0901b25║子坐樹陰入寂定。日光迥照樹影不移。
T51n2087_p0901b26║心知靈聖更深珍敬。
T51n2087_p0901b27║大城西北有數百千窣堵波。釋種誅死處也。
T51n2087_p0901b28║毘盧釋迦王既克諸釋。虜其族類得九千
T51n2087_p0901b29║九百九十萬人。並從殺戮。積尸如莽流血
T51n2087_p0901c01║成池。天警人心收骸瘞葬。
T51n2087_p0901c02║誅釋西南有四小窣堵波。四釋種拒軍處。
T51n2087_p0901c03║初勝軍王嗣位也。求婚釋種。釋種鄙其非
T51n2087_p0901c04║類。謬以家人之女。重禮娉焉。勝軍王立為
T51n2087_p0901c05║正后。其產子男是為毘盧釋迦王。毘盧釋
T51n2087_p0901c06║迦欲就舅氏請益受業。至此城南見新講
T51n2087_p0901c07║堂。即中憩駕。諸釋聞之逐而詈曰。卑賤婢
T51n2087_p0901c08║子敢居此室。此【CL125n1530_p0039b01】室諸釋建也。擬佛居焉。毘
T51n2087_p0901c09║盧釋迦嗣位之後。追復先辱便興甲
T51n2087_p0901c10║兵至此屯軍。釋種四人躬耕畎畝。便即抗
T51n2087_p0901c11║拒兵寇退散。已而入城。族人以為承輪王之
T51n2087_p0901c12║祚胤。為法王之宗子。敢行凶暴安忍殺害。
T51n2087_p0901c13║污辱宗門絕親遠放。四人被逐北趣雪山。
T51n2087_p0901c14║一為烏仗那國王。一為梵衍那國王。一為
T51n2087_p0901c15║呬摩呾羅國王。一為商彌國王。奕世傳業
T51n2087_p0901c16║苗裔不絕。
T51n2087_p0901c17║城南三四里尼拘律樹林有窣堵波。無憂王
T51n2087_p0901c18║建也。釋迦如來成正覺已。還國見父王
T51n2087_p0901c19║為說法處。淨飯王知如來降魔軍已遊行
T51n2087_p0901c20║化導。情懷渴仰思得禮敬。乃命使請如
T51n2087_p0901c21║來曰。昔期成佛當還本生。斯言在耳時來
T51n2087_p0901c22║降趾。使至佛所具宣王意。如來告曰。卻後
T51n2087_p0901c23║七日當還本生。使臣還以白王。淨飯王乃
T51n2087_p0901c24║告命臣庶灑掃衢路【CL125n1530_p0040a01】儲積華香。與諸群
T51n2087_p0901c25║臣四十里外佇駕奉迎。是時如來與大眾
T51n2087_p0901c26║俱。八金剛周衛。四天王前導。帝釋與欲界
T51n2087_p0901c27║天侍左。梵王與色界天侍右。諸苾芻僧
T51n2087_p0901c28║列在其後。維佛在眾如月映星。威神動
T51n2087_p0901c29║三界。光明踰七曜。步虛空至生國。王與
T51n2087_p0902a01║從臣禮敬已畢。俱共還國。止尼拘盧陀僧
T51n2087_p0902a02║伽藍。其側不遠有窣堵波。是如來於大樹
T51n2087_p0902a03║下東面而坐。受姨母金縷袈裟。次此窣堵
T51n2087_p0902a04║波。是如來於此度八王子及五百釋種。
T51n2087_p0902a05║城東門內路左有窣堵波。昔一切義成太子。
T51n2087_p0902a06║於此習諸技藝。門外有自在天祠。祠中
T51n2087_p0902a07║石天像。危然起勢。是太子在襁褓中所入
T51n2087_p0902a08║祠也。淨飯王自臘伐尼國迎太子還也。途
T51n2087_p0902a09║次天祠。王曰。此天祠多靈鑒。諸釋童稚求
T51n2087_p0902a10║祐必效。宜將太子至彼修敬。是時傅母抱
T51n2087_p0902a11║而入祠。其石【CL125n1530_p0040b01】天像起迎太子。太子已出天
T51n2087_p0902a12║像復坐。
T51n2087_p0902a13║城南門外路左有窣堵波。是太子與諸釋
T51n2087_p0902a14║角藝射鐵鼓。從此東南三十餘里有小窣
T51n2087_p0902a15║堵波。其側有泉。泉流澄鏡。是太子與諸釋
T51n2087_p0902a16║引強校能。弦矢既分穿鼓過表。至池
T51n2087_p0902a17║沒羽因涌清流。時俗相傳謂之箭泉。夫有
T51n2087_p0902a18║疾病飲沐多愈。遠方之人持泥以歸。隨其
T51n2087_p0902a19║所苦漬以塗額。靈神冥衛多蒙痊愈。
T51n2087_p0902a20║箭泉東北行八九十里至臘伐尼林。有釋種
T51n2087_p0902a21║浴池。澄清皎鏡雜華彌漫。其北二十四五步
T51n2087_p0902a22║有無憂華樹。今已枯悴。菩薩誕靈之處。菩
T51n2087_p0902a23║薩以吠舍佉月後半八日。當此三月八日。上
T51n2087_p0902a24║座部則曰。以吠舍佉月後半十五日。當此三
T51n2087_p0902a25║月十五日。次東窣堵波。無憂王所建。二龍
T51n2087_p0902a26║浴太子處也。菩薩生已不扶而行於四方
T51n2087_p0902a27║各七步。而自言曰。天上天下唯我獨【CL125n1530_p0041a01】尊。今茲
T51n2087_p0902a28║而往生分已盡。隨足所蹈出大蓮花。二龍踊
T51n2087_p0902a29║出住虛空中而各吐水。一冷一煖以浴太
T51n2087_p0902b01║子。
T51n2087_p0902b02║浴太子窣堵波東有二清泉。傍建二窣堵
T51n2087_p0902b03║波。是二龍從地踊出之處。菩薩生已支屬
T51n2087_p0902b04║宗親莫不奔馳求水盥浴。夫人之前二泉涌
T51n2087_p0902b05║出。一冷一煖遂以浴洗。其南窣堵波。是天
T51n2087_p0902b06║帝釋捧接菩薩處。菩薩初出胎也。天帝釋
T51n2087_p0902b07║以妙天衣跪接菩薩。次有四窣堵波。是四
T51n2087_p0902b08║天王抱持菩薩處也。菩薩從右脅生已。四
T51n2087_p0902b09║大天王以金色㲲衣捧菩薩置金机上。
T51n2087_p0902b10║至母前曰。夫人誕斯福子誠可歡慶。諸天
T51n2087_p0902b11║尚喜況世人乎。
T51n2087_p0902b12║四天王捧太子窣堵波側不遠有大石柱。
T51n2087_p0902b13║上作馬像。無憂王之所建也。後為惡龍霹
T51n2087_p0902b14║靂其柱中折仆地。傍有小河東南流。土俗
T51n2087_p0902b15║號曰油【CL125n1530_p0041b01】河。是摩耶夫人產孕已。天化此池
T51n2087_p0902b16║光潤澄淨。欲令夫人取以沐浴除去風虛。
T51n2087_p0902b17║今變為水。其流尚膩。從此東行曠野荒林
T51n2087_p0902b18║中二百餘里至藍摩國(中印度境)。
T51n2087_p0902b19║藍摩國。空荒歲久疆場無紀。城邑丘墟
T51n2087_p0902b20║居人稀曠。　故城東南有磚窣堵波。高減百
T51n2087_p0902b21║尺。昔者如來入寂滅已。此國先王分得舍
T51n2087_p0902b22║利。持歸本國。式遵崇建。靈異間起神光時
T51n2087_p0902b23║燭。
T51n2087_p0902b24║窣堵波側有一清池。龍每出遊變形蛇服。右
T51n2087_p0902b25║旋宛轉繞窣堵波。野象群行採花以散。冥
T51n2087_p0902b26║力警察初無間替。昔無憂王之分建窣堵波
T51n2087_p0902b27║也。七國所建咸已開發。至於此國方欲興
T51n2087_p0902b28║功。而此池龍恐見陵奪。乃變作婆羅門
T51n2087_p0902b29║前叩象曰。大王情流佛法廣樹福田。敢請
T51n2087_p0902c01║紆駕降臨我宅。王曰。爾家安在為近遠乎。
T51n2087_p0902c02║婆羅門曰。我此【CL125n1530_p0042a01】池之龍王也。承大王欲建
T51n2087_p0902c03║勝福敢來請謁。王受其請遂入龍宮。坐久
T51n2087_p0902c04║之。龍進曰。我惟惡業受此龍身。供養舍
T51n2087_p0902c05║利冀消罪咎。願王躬往觀而禮敬。無憂王
T51n2087_p0902c06║見已懼然謂曰。凡諸供養之具非人間所
T51n2087_p0902c07║有也。龍曰。若然者願無廢毀。無憂王自度
T51n2087_p0902c08║力非其疇。遂不開發。出池之所今有封
T51n2087_p0902c09║記。
T51n2087_p0902c10║窣堵波側不遠有一伽藍。僧眾尟矣。清肅皎
T51n2087_p0902c11║然。而以沙彌總任眾務。遠方僧至禮遇彌
T51n2087_p0902c12║隆。必留三日供養四事。聞諸先志曰。昔
T51n2087_p0902c13║有苾芻同志相召。自遠而至禮窣堵波見
T51n2087_p0902c14║諸群象相趨往來。或以牙芟草。或以鼻灑
T51n2087_p0902c15║水。各持異華共為供養。時眾見已悲歎感
T51n2087_p0902c16║懷。有一苾芻便捨具戒。願留供養。與眾辭
T51n2087_p0902c17║曰。我惟多福濫跡僧中。歲月亟淹行業無
T51n2087_p0902c18║紀。此窣堵波有佛舍【CL125n1530_p0042b01】利。聖德冥通群象踐
T51n2087_p0902c19║灑。遺身此地甘與同群。得畢餘齡誠為
T51n2087_p0902c20║幸矣。眾告之曰。斯盛事也。吾等垢重智不
T51n2087_p0902c21║謀此。隨時自愛無虧勝業。亦既離群重
T51n2087_p0902c22║申誠願。歡然獨居有終焉之志。於是茸茅
T51n2087_p0902c23║為宇引流成池。採掇時花灑掃瑩域。
T51n2087_p0902c24║綿歷歲序心事無殆。鄰國諸王聞而雅尚。
T51n2087_p0902c25║競捨財寶共建伽藍。因而勸請屈知僧務。
T51n2087_p0902c26║自爾相踵不泯元功。而以沙彌總知僧
T51n2087_p0902c27║事。
T51n2087_p0902c28║沙彌伽藍東大林中。行百餘里至大窣堵
T51n2087_p0902c29║波。無憂王之所建也。是太子踰城至此。解
T51n2087_p0903a01║寶衣去纓絡。命僕還處。太子夜半踰城遲
T51n2087_p0903a02║明至此。既允宿心。乃形言曰。是我出籠攀
T51n2087_p0903a03║去羈鎖。最後釋駕之處也。於天冠中解
T51n2087_p0903a04║末尼寶。命僕夫曰。汝持此寶還白父王。今
T51n2087_p0903a05║茲遠遁非苟違離。欲斷無常絕諸有漏。闡
T51n2087_p0903a06║鐸迦(舊曰車匿訛也)曰。詎有何心空駕【CL125n1530_p0043a01】而返。太子
T51n2087_p0903a07║善言慰喻感悟而還。迴駕窣堵波東有贍
T51n2087_p0903a08║部樹。枝葉雖凋枯株尚在。　其傍復有小窣堵
T51n2087_p0903a09║波。太子以餘寶衣易鹿皮衣處。太子既斷
T51n2087_p0903a10║髮易裳。雖去瓔珞尚有天衣。曰斯服太
T51n2087_p0903a11║侈如何改易。時淨居天化作獵人。服鹿皮
T51n2087_p0903a12║衣持弓負羽。太子舉其衣而謂曰。欲相貿
T51n2087_p0903a13║易願見允從。獵人曰善。太子解其上服授
T51n2087_p0903a14║與獵人。獵人得已還復天身。持所得衣
T51n2087_p0903a15║凌虛而去。
T51n2087_p0903a16║太子易衣側不遠有窣堵波。無憂王之所
T51n2087_p0903a17║建也。是太子剃髮處。太子從闡鐸迦取刀
T51n2087_p0903a18║自斷其髮。天帝釋接上天宮以為供養。時
T51n2087_p0903a19║淨居天子化作剃髮人。執持銛刀徐步而
T51n2087_p0903a20║至。太子謂曰。能剃髮乎。幸為我淨之。化人
T51n2087_p0903a21║受命遂為剃髮。踰城出家時亦不定。或云菩
T51n2087_p0903a22║薩年十九。或【CL125n1530_p0043b01】曰二十九。以吠舍佉月後半八
T51n2087_p0903a23║日踰城出家。當此三月八日。或云以吠舍
T51n2087_p0903a24║佉月後半十五日。當此三月十五日。
T51n2087_p0903a25║太子剃髮窣堵波東南曠野中行百八九十
T51n2087_p0903a26║里至尼拘盧陀林。有窣堵波。高三十餘尺。
T51n2087_p0903a27║昔如來寂滅舍利已分。諸婆羅門無所得獲
T51n2087_p0903a28║於涅疊般那(唐言焚燒舊云闍維訛也)地。收餘灰炭持至本
T51n2087_p0903a29║國。建此靈基而修供養。自茲已降奇跡相
T51n2087_p0903b01║仍。疾病之人祈請多愈。
T51n2087_p0903b02║灰炭窣堵波側故伽藍中有過去四佛坐及
T51n2087_p0903b03║經行遺跡之所。
T51n2087_p0903b04║故伽藍左右數百窣堵波。其一大者。無憂王
T51n2087_p0903b05║所建也。崇基雖陷。高餘百尺。　自此東北大
T51n2087_p0903b06║林中行其路艱險經途危阻。山牛野象群盜
T51n2087_p0903b07║獵師。伺求行旅為害不絕。出此林已至
T51n2087_p0903b08║拘尸那揭羅國(中印度境)。
T51n2087_p0903b09║【CL125n1530_p0044a01】拘尸那揭羅國。城郭頹毀邑里蕭條。故城磚
T51n2087_p0903b10║基周十餘里。居人稀曠閭巷荒蕪。　城內東北
T51n2087_p0903b11║隅有窣堵波。無憂王所建。准陀(舊曰純陀訛也)之故
T51n2087_p0903b12║宅也。宅中有井。將營獻供方乃鑿焉。歲月
T51n2087_p0903b13║雖淹水猶清美。
T51n2087_p0903b14║城西北三四里渡阿恃多伐底河(唐言無勝。此世共稱耳
T51n2087_p0903b15║舊云阿利羅跋提河訛也。典言謂之尸賴拏伐底河。譯曰有金河)。西岸不遠至
T51n2087_p0903b16║娑羅林。其樹類槲而皮青白。葉甚光潤四
T51n2087_p0903b17║樹特高。如來寂滅之所也。其大磚精舍中作
T51n2087_p0903b18║如來涅槃之像。北首而臥。傍有窣堵波。無
T51n2087_p0903b19║憂王所建。基雖傾陷。尚高二百餘尺。前建
T51n2087_p0903b20║石柱以記如來寂滅之事。雖有文記不書
T51n2087_p0903b21║日月。聞諸先記曰。佛以生年八十吠舍佉
T51n2087_p0903b22║月後半十五日入般涅槃。當此三月十五日
T51n2087_p0903b23║也。說一切有部。則佛以迦剌底迦月後半八
T51n2087_p0903b24║日入般涅【CL125n1530_p0044b01】槃。此當九月八日也。自佛涅
T51n2087_p0903b25║槃諸部異議。或云千二百餘年。或云千三
T51n2087_p0903b26║百餘年。或云千五百餘年。或云已過九百
T51n2087_p0903b27║未滿千年。
T51n2087_p0903b28║精舍側不遠有窣堵波。是如來修菩薩行
T51n2087_p0903b29║時。為群雉王救火之處。昔於此地有大茂
T51n2087_p0903c01║林。毛群羽族巢居穴處。驚風四起猛焰飈
T51n2087_p0903c02║急。時有一雉有懷傷愍。鼓濯清流飛空
T51n2087_p0903c03║奮灑。時天帝釋俯而告曰。汝何守愚虛勞
T51n2087_p0903c04║羽翮。大火方起焚燎林野。豈汝微軀所能撲
T51n2087_p0903c05║滅。雉曰。說者為誰。曰我天帝釋耳。雉曰。
T51n2087_p0903c06║今天帝有大福力無欲不遂。救災拯難
T51n2087_p0903c07║若指諸掌。反詰無功其咎安在。猛火方熾
T51n2087_p0903c08║無得多言。尋復奮飛往趣流水。天帝遂以
T51n2087_p0903c09║掬水泛灑其林。火滅煙消生類全命。故今
T51n2087_p0903c10║謂之救火窣堵波也。
T51n2087_p0903c11║雉救火側不遠有窣堵波。是如來修菩薩
T51n2087_p0903c12║行【CL125n1530_p0045a01】時。為鹿救生之處。乃往古昔此有大
T51n2087_p0903c13║林。火炎中野飛走窮窘。前有駛流之阨。後
T51n2087_p0903c14║困猛火之難。莫不沈溺喪棄身命。其鹿惻
T51n2087_p0903c15║隱身據橫流穿皮斷骨自強拯溺。蹇兔
T51n2087_p0903c16║後至。忍疲苦而濟之。筋力既竭溺水而死。
T51n2087_p0903c17║諸天收骸起窣堵波。　鹿拯溺西不遠有
T51n2087_p0903c18║窣堵波。是蘇跋陀羅(唐言善賢。舊曰須跋陀羅訛也)入寂滅之
T51n2087_p0903c19║處。善賢者本梵志師也。年百二十。耆舊多智
T51n2087_p0903c20║聞佛寂滅。至雙樹間問阿難曰。佛世尊
T51n2087_p0903c21║將寂滅。我懷疑滯願欲請問。阿難曰。佛將
T51n2087_p0903c22║涅槃幸無擾也。曰吾聞佛世難遇正法難
T51n2087_p0903c23║聞。我有深疑恐無所請。善賢遂入先問
T51n2087_p0903c24║佛言。有諸別眾自稱為師。各有異法垂
T51n2087_p0903c25║訓導俗。喬答摩(舊曰瞿曇訛略也)能盡知耶。佛言。
T51n2087_p0903c26║吾悉深究乃為演說。善賢聞已心淨信解。求
T51n2087_p0903c27║入法中受具足戒。如來告曰。汝豈能耶。外
T51n2087_p0903c28║道異【CL125n1530_p0045b01】學修梵行者。當試四歲。觀其行察其
T51n2087_p0903c29║性。威儀寂靜辭語誠實。則可於我法中淨
T51n2087_p0904a01║修梵行。在人行耳。斯何難哉。善賢曰。世尊
T51n2087_p0904a02║悲愍含濟無私。四歲試學三業方順。佛言。我
T51n2087_p0904a03║先已說在人行耳。於是善賢出家即受具
T51n2087_p0904a04║戒。勤勵修習身心勇猛。已而於法無疑自
T51n2087_p0904a05║身作證。夜分未久果證羅漢。諸漏已盡梵
T51n2087_p0904a06║行已立。不忍見佛入大涅槃。即於眾中
T51n2087_p0904a07║入火界定。現神通事而先寂滅。是為如來
T51n2087_p0904a08║最後弟子。乃先滅度。即昔後渡蹇兔是
T51n2087_p0904a09║也。
T51n2087_p0904a10║善賢寂滅側有窣堵波。是執金剛躄地之處。
T51n2087_p0904a11║大悲世尊隨機利見。化功已畢入寂滅樂。於
T51n2087_p0904a12║雙樹間北首而臥。執金剛神密跡力士。見佛
T51n2087_p0904a13║滅度悲慟唱言。如來捨我入大涅槃。無歸
T51n2087_p0904a14║依無覆護。毒箭深入愁火熾盛。捨金剛杵
T51n2087_p0904a15║悶絕躄地。久而又起悲哀戀慕。互相【CL125n1530_p0046a01】謂曰。
T51n2087_p0904a16║生死大海誰作舟楫。無明長夜誰為燈炬。
T51n2087_p0904a17║金剛躄地側有窣堵波。是如來寂滅已七日供
T51n2087_p0904a18║養之處。如來之將寂滅也。光明普照。人天
T51n2087_p0904a19║畢會。莫不悲感。更相謂曰。大覺世尊今將
T51n2087_p0904a20║寂滅。眾生福盡世間無依。如來右脅臥師子
T51n2087_p0904a21║床。告諸大眾。勿謂如來畢竟寂滅。法身常
T51n2087_p0904a22║住離諸變易。當棄懈怠早求解脫。諸苾芻
T51n2087_p0904a23║等歔欷悲慟。時阿泥𢫫(盧骨反)陀(舊曰阿那律訛也)告諸
T51n2087_p0904a24║苾芻。止止勿悲。諸天譏怪。時末羅眾供養已
T51n2087_p0904a25║訖。欲舉金棺詣涅疊般那所。時阿泥𢫫
T51n2087_p0904a26║陀告言。且止。諸天欲留七日供養。於是天
T51n2087_p0904a27║眾持妙天華遊虛空讚聖德。各竭誠心共
T51n2087_p0904a28║興供養。
T51n2087_p0904a29║停棺側有窣堵波。是摩訶摩耶夫人哭佛之
T51n2087_p0904b01║處。如來寂滅棺斂已畢。時阿泥𢫫陀上昇天
T51n2087_p0904b02║宮。告摩耶夫人曰。大聖法王今已寂滅。摩
T51n2087_p0904b03║耶聞已悲哽【CL125n1530_p0046b01】悶絕。與諸天眾至雙樹間見
T51n2087_p0904b04║僧伽胝缽及錫杖。拊之號慟絕而復聲曰。
T51n2087_p0904b05║人天福盡世間眼滅。今此諸物空無有主。如
T51n2087_p0904b06║來聖力金棺自開。放光明合掌坐。慰問慈
T51n2087_p0904b07║母遠來下降。諸行法爾願勿深悲。阿難銜哀
T51n2087_p0904b08║而請佛曰。後世問我將何以對。曰佛已涅
T51n2087_p0904b09║槃。慈母摩耶自天宮降。至雙樹間。如來為
T51n2087_p0904b10║諸不孝眾生從金棺起。合掌說法。
T51n2087_p0904b11║城北渡河三百餘步有窣堵波。是如來焚身
T51n2087_p0904b12║之處。地今黃黑土雜灰炭。至誠求請或得
T51n2087_p0904b13║舍利。如來寂滅人天悲感。七寶為棺千㲲纏
T51n2087_p0904b14║身。設香華建幡蓋。末羅之眾奉輿發引
T51n2087_p0904b15║前後導從。北渡金河盛滿香油。積多香
T51n2087_p0904b16║木縱火以焚。二㲲不燒。一極𭣋身。一最
T51n2087_p0904b17║覆外。為諸眾生分散舍利。唯有髮爪儼
T51n2087_p0904b18║然無損。
T51n2087_p0904b19║焚身側有窣堵【CL125n1530_p0047a01】波。如來為大迦葉波現雙
T51n2087_p0904b20║足處。如來金棺已下香木已積。火燒不然眾
T51n2087_p0904b21║咸驚駭。阿泥𢫫陀言。待迦葉波耳。時大迦
T51n2087_p0904b22║葉波與五百弟子。自山林來至拘尸城。
T51n2087_p0904b23║問阿難曰。世尊之身可得見耶。阿難曰。千
T51n2087_p0904b24║㲲纏絡重棺周斂。香木已積即事焚燒。是
T51n2087_p0904b25║時佛於棺內為出雙足。輪相之上見有異
T51n2087_p0904b26║色。問阿難曰。何以有此。曰佛初涅槃。人天
T51n2087_p0904b27║悲慟。眾淚迸染致斯異色。迦葉波作禮旋
T51n2087_p0904b28║繞興讚。香木自然大火熾盛。故如來寂滅
T51n2087_p0904b29║三從棺出。初出臂問阿難治路。次起坐為
T51n2087_p0904c01║母說法。後現雙足示大迦葉波。
T51n2087_p0904c02║現足側有窣堵波。無憂王所建也。是八王
T51n2087_p0904c03║分舍利處。前建石柱刻記其事。佛入涅
T51n2087_p0904c04║槃後涅疊般那已。諸八國王備四兵至。
T51n2087_p0904c05║遣直性婆羅門謂拘尸力士曰。天人導
T51n2087_p0904c06║師此國寂滅。故自遠來請分舍【CL125n1530_p0047b01】利。力士曰。
T51n2087_p0904c07║如來降尊即斯下土。滅世間明導。喪眾生
T51n2087_p0904c08║慈父。如來舍利自當供養。徒疲道路終無
T51n2087_p0904c09║得獲。時諸大王遜辭以來。既不相允。重謂
T51n2087_p0904c10║之曰。禮請不從兵威非遠。直性婆羅門揚
T51n2087_p0904c11║言曰。念哉。大悲世尊忍修福善。彌歷曠劫
T51n2087_p0904c12║想所具聞。今欲相凌此非宜也。今舍利
T51n2087_p0904c13║在此當均八分。各得供養何至興兵。諸力
T51n2087_p0904c14║士依其言。即時均量欲作八分。帝釋謂諸
T51n2087_p0904c15║王曰。天當有分勿恃力競。阿那婆答多龍
T51n2087_p0904c16║王。文鄰龍王。醫那缽呾羅龍王。復作是議。
T51n2087_p0904c17║無遺我曹。若以力者眾非敵矣。直性婆羅
T51n2087_p0904c18║門曰。勿諠諍也。宜共分之。即作三分。一
T51n2087_p0904c19║諸天。二龍眾。三留人間。八國重分。天龍人
T51n2087_p0904c20║王莫不悲感。
T51n2087_p0904c21║分舍利窣堵波西南行二百餘里。至大邑聚
T51n2087_p0904c22║有婆羅門。豪右巨富確乎不雜。學究五明
T51n2087_p0904c23║敬崇三寶。接其居【CL125n1530_p0048a01】側建立僧坊。窮諸資
T51n2087_p0904c24║用備盡珍飾。或有眾僧往來中路。慇懃請
T51n2087_p0904c25║留罄心供養。或止一宿乃至七日。其後設
T51n2087_p0904c26║賞迦王毀壞佛法。眾僧絕侶歲月驟淹。而
T51n2087_p0904c27║婆羅門每懷懇惻。經行之次見一沙門。厖
T51n2087_p0904c28║眉皓髮杖錫而來。婆羅門馳往迎逆。問所
T51n2087_p0904c29║從至。請入僧坊。備諸供養。旦以淳乳煮粥
T51n2087_p0905a01║進焉。沙門受已纔一嚌齒。便即置缽沈吟
T51n2087_p0905a02║長息。婆羅門持食跪而問曰。大德慧利隨
T51n2087_p0905a03║緣幸見臨顧。為夕不安耶。為粥不味乎。
T51n2087_p0905a04║沙門愍然告曰。吾悲眾生福祐漸薄。斯言且
T51n2087_p0905a05║置。食已方說。沙門食訖攝衣。即語婆羅門
T51n2087_p0905a06║曰。向許有說今何無言。沙門告曰。吾非忘
T51n2087_p0905a07║也。談不容易。事或致疑。必欲得聞今當略
T51n2087_p0905a08║說。吾向所歎非薄汝粥。自數百年不嘗
T51n2087_p0905a09║此味。昔如來在世我時預從。在王舍城竹
T51n2087_p0905a10║林精舍。俯清流而滌【CL125n1530_p0048b01】器。或以澡漱或以盥
T51n2087_p0905a11║沐。嗟乎今之淳乳。不及古之淡水。此乃人
T51n2087_p0905a12║天福滅使之然也。婆羅門曰。然則大德乃
T51n2087_p0905a13║親見佛耶。沙門曰。然。汝豈不聞。佛子羅怙
T51n2087_p0905a14║羅者我身是也。為護正法未入寂滅說是
T51n2087_p0905a15║語已忽然不見。婆羅門遂以所宿之房。塗
T51n2087_p0905a16║香灑掃像設儀肅其敬如在。復大林中行
T51n2087_p0905a17║五百餘里至婆羅痆(女黠反)斯國(舊曰波羅柰國訛也。中印度
T51n2087_p0905a18║境)。
T51n2087_p0905a19║【■】大唐西域記卷第六
