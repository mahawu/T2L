T51n2087_p0875b08║【□】
T51n2087_p0875b09║【□】
T51n2087_p0875b10║【CL124n1530_p0746a01】大唐西域記卷第二(三國)
T51n2087_p0875b11║【□】
T51n2087_p0875b12║　　　　三藏法師玄奘奉　詔譯
T51n2087_p0875b13║　　　　大總持寺沙門辯機撰
T51n2087_p0875b14║　濫波國　那揭羅曷國
T51n2087_p0875b15║　健馱邏國
T51n2087_p0875b16║詳夫天竺之稱。異議糾紛。舊云身毒。或曰
T51n2087_p0875b17║賢豆。今從正音。宜云印度。印度之人隨地
T51n2087_p0875b18║稱國。殊方異俗遙舉總名。語其所美謂
T51n2087_p0875b19║之印度。印度者。唐言月。月有多名。斯其一
T51n2087_p0875b20║稱。言諸群生輪迴不息。無明長夜莫有司
T51n2087_p0875b21║晨。其猶白日既隱宵燭斯繼。雖有星光之
T51n2087_p0875b22║照。豈如朗月之明。苟緣斯致因而譬月。良
T51n2087_p0875b23║以其土聖賢繼軌導凡御物如月照臨。
T51n2087_p0875b24║由是義故。謂之印度。印度種姓族類群分。
T51n2087_p0875b25║而婆羅門特為清貴。從其雅【CL124n1530_p0746b01】稱傳以成
T51n2087_p0875b26║俗。無云經界之別。總謂婆羅門國焉。
T51n2087_p0875b27║若其封疆之域。可得而言。五印度之境周九
T51n2087_p0875b28║萬餘里。三垂大海。北背雪山北廣南狹。形
T51n2087_p0875b29║如半月。畫野區分七十餘國。時特暑熱。地
T51n2087_p0875c01║多泉濕。北乃山阜隱軫丘陵舄鹵。東則川
T51n2087_p0875c02║野沃潤疇壟膏腴。南方草木榮茂。西方土地
T51n2087_p0875c03║磽确。斯大概也。可略言焉。
T51n2087_p0875c04║夫數量之稱謂踰繕那(舊曰由旬。又曰踰闍那又曰由延。皆訛略也)。
T51n2087_p0875c05║踰繕那者。自古聖王一日軍行也。舊傳一
T51n2087_p0875c06║踰繕那四十里矣。印度國俗乃三十里。聖
T51n2087_p0875c07║教所載唯十六里。窮微之數分一踰繕那為
T51n2087_p0875c08║八拘盧舍。拘盧舍者。謂大牛鳴聲所極
T51n2087_p0875c09║聞稱拘盧舍。分一拘盧舍為五百弓。
T51n2087_p0875c10║分一弓為四肘。分一肘為二十四指。分
T51n2087_p0875c11║一指節為七宿麥。乃至蝨蟣隙塵牛毛羊毛
T51n2087_p0875c12║兔毫金水。次第七分以至細塵。細塵七分
T51n2087_p0875c13║為極【CL124n1530_p0747a01】細塵。極細塵者不可復折。折即歸
T51n2087_p0875c14║空。故曰極微也。
T51n2087_p0875c15║若乃陰陽曆運日月次舍。稱謂雖殊時候無
T51n2087_p0875c16║異。隨其星建以標月名。時極短者。謂剎
T51n2087_p0875c17║那也。百二十剎那為一呾剎那。六十呾剎那
T51n2087_p0875c18║為一臘縛。三十臘縛為一牟呼栗多。五牟呼
T51n2087_p0875c19║栗多為一時。六時合成一日一夜(晝三夜三)。居
T51n2087_p0875c20║俗日夜分為八時(晝四夜四於一一時各有四分)。月盈至
T51n2087_p0875c21║滿謂之白分。月虧至晦謂之黑分。黑分
T51n2087_p0875c22║或十四日十五日。月有小大故也。黑前白
T51n2087_p0875c23║後合為一月。六月合為一行。日遊在內北
T51n2087_p0875c24║行也。日遊在外南行也。總此二行合為一
T51n2087_p0875c25║歲。又分一歲以為六時。正月十六日至三
T51n2087_p0875c26║月十五日。漸熱也。三月十六日至五月十五
T51n2087_p0875c27║日。盛熱也。五月十六日至七月十五日。雨時
T51n2087_p0875c28║也。七月十六日至九月十五日。茂時也。九月
T51n2087_p0875c29║十六日至十一月十【CL124n1530_p0747b01】五日。漸寒也。十一月
T51n2087_p0876a01║十六日至正月十五日。盛寒也。如來聖教歲
T51n2087_p0876a02║為三時。正月十六日至五月十五日。熱時
T51n2087_p0876a03║也。五月十六日至九月十五日。雨時也。九月
T51n2087_p0876a04║十六日至正月十五日。寒時也。或為四時。
T51n2087_p0876a05║春夏秋冬也。春三月。謂制呾羅月。吠舍佉
T51n2087_p0876a06║月。逝瑟吒月。當此從正月十六日至四月
T51n2087_p0876a07║十五日。夏三月。謂頞沙荼月。室羅伐拏月。
T51n2087_p0876a08║婆羅缽陀月。當此從四月十六日至七月
T51n2087_p0876a09║十五日。秋三月。謂頞濕縛庾闍月。迦剌底
T51n2087_p0876a10║迦月。末伽始羅月。當此從七月十六日至
T51n2087_p0876a11║十月十五日。冬三月。謂報沙月。磨袪月。頗
T51n2087_p0876a12║勒窶拏月。當此從十月十六日至正月十
T51n2087_p0876a13║五日。故印度僧徒依佛聖教坐兩安居。或
T51n2087_p0876a14║前三月。或後三月。前三月當此從五月十六
T51n2087_p0876a15║日至八月十五日。後三月當此從六月十
T51n2087_p0876a16║六日至【CL124n1530_p0748a01】九月十五日。前代譯經律者。或云
T51n2087_p0876a17║坐夏。或云坐臘。斯皆邊裔殊俗。不達中國
T51n2087_p0876a18║正音。或方言未融而傳譯有謬。又推如來
T51n2087_p0876a19║入胎初生出家成佛涅槃日月。皆有參差。語
T51n2087_p0876a20║在後記。
T51n2087_p0876a21║若夫邑里閭閻方城廣峙。街衢巷陌曲徑
T51n2087_p0876a22║盤迂。闤闠當塗旗亭夾路。屠釣倡優魁膾
T51n2087_p0876a23║除糞旌厥宅居。斥之邑外。行里往來僻於
T51n2087_p0876a24║路左。至於宅居之製垣郭之作。地勢卑濕
T51n2087_p0876a25║城多壘塼。暨諸牆壁或編竹木。室宇臺觀
T51n2087_p0876a26║板屋平頭。泥以石灰覆以磚墼。諸異崇構
T51n2087_p0876a27║製同中夏。苫茅苫草或塼或板。壁以石灰
T51n2087_p0876a28║為飾。地塗牛糞為淨。時花散布。斯其異也。
T51n2087_p0876a29║諸僧伽藍頗極奇製。隅樓四起重閣三層。
T51n2087_p0876b01║榱梠棟梁奇形彫鏤。戶牖垣牆圖畫眾綵。
T51n2087_p0876b02║黎庶之居內侈外儉。隩室中堂高廣有異。
T51n2087_p0876b03║層臺重閣形製不拘。門闢東【CL124n1530_p0748b01】戶。朝座東面。
T51n2087_p0876b04║至於坐止咸用繩床。王族大人士庶豪右。
T51n2087_p0876b05║莊飾有殊規矩無異。君王朝座彌復高廣。
T51n2087_p0876b06║珠璣間錯謂師子床。敷以細㲲蹈以寶
T51n2087_p0876b07║机。凡百庶僚隨其所好。刻彫異類瑩飾奇
T51n2087_p0876b08║珍。衣裳服玩無所裁製。貴鮮白輕雜綵。
T51n2087_p0876b09║男則繞腰絡腋橫巾右袒。女乃襜衣下垂
T51n2087_p0876b10║通肩總覆。頂為小髻餘髮垂下。或有剪髭
T51n2087_p0876b11║別為詭俗。首冠花鬘身佩瓔珞。其所服
T51n2087_p0876b12║者謂憍奢耶衣。及㲲布等。憍奢耶者。野
T51n2087_p0876b13║蠶絲也。叢摩衣。麻之類也。頷([據-豕+丘]嚴反)缽羅
T51n2087_p0876b14║衣織細羊毛也。褐剌縭衣織野獸毛也。獸
T51n2087_p0876b15║毛細耎可得緝績。故以見珍而充服用。其
T51n2087_p0876b16║北印度。風土寒烈短製褊衣。頗同胡服。外
T51n2087_p0876b17║道服飾紛雜異製。或衣孔雀羽尾。或飾髑
T51n2087_p0876b18║髏瓔珞。或無服露形。或草板掩體。或拔
T51n2087_p0876b19║髮斷髭或蓬鬢椎髻。裳衣無定赤白不
T51n2087_p0876b20║恒。沙門法服唯【CL124n1530_p0749a01】有三衣及僧卻崎。泥縛些
T51n2087_p0876b21║(桑箇反)那。三衣裁製部執不同。或緣有寬狹。
T51n2087_p0876b22║或葉有小大。僧卻崎(唐言掩腋。舊曰僧祇支。訛也)覆左肩
T51n2087_p0876b23║掩兩腋。左開右合長裁過腰。泥縛些那(唐言裙舊
T51n2087_p0876b24║曰涅槃僧訛也)既無帶襻其將服也。集衣為襵束
T51n2087_p0876b25║帶以緇。襵則諸部各異。色乃黃赤不同。
T51n2087_p0876b26║剎帝利婆羅門清素居簡潔白儉約。國王大
T51n2087_p0876b27║臣服玩良異。花鬘寶冠以為首飾。環釧瓔
T51n2087_p0876b28║珞而作身佩。其有富商大賈唯釧而已。人多
T51n2087_p0876b29║徒跣少有所履。染其牙齒或赤或黑。齊髮
T51n2087_p0876c01║穿耳。脩鼻大眼。斯其貌也。
T51n2087_p0876c02║夫其潔清自守非矯其志。凡有饌食必先
T51n2087_p0876c03║盥洗。殘宿不再食器不傳。瓦木之器經
T51n2087_p0876c04║用必棄。金銀銅鐵每加摩瑩。饌食既訖嚼
T51n2087_p0876c05║楊枝而為淨。澡漱未終無相執觸。每有
T51n2087_p0876c06║溲溺必事澡灌。身塗諸香。所謂栴檀鬱金
T51n2087_p0876c07║也。君王將浴。鼓奏絃歌祭【CL124n1530_p0749b01】祀拜祠沐浴
T51n2087_p0876c08║盥洗。
T51n2087_p0876c09║詳其文字。梵天所製原始垂則。四十七言
T51n2087_p0876c10║也。寓物合成隨事轉用。流演枝派其源浸
T51n2087_p0876c11║廣。因地隨人微有改變。語其大較未異
T51n2087_p0876c12║本源。而中印度特為詳正。辭調和雅與天
T51n2087_p0876c13║同音。氣韻清亮為人軌則。鄰境異國習謬
T51n2087_p0876c14║成訓。競趨澆俗莫守淳風。　至於記言書
T51n2087_p0876c15║事各有司存。史誥總稱謂尼羅蔽荼(唐言清藏)。
T51n2087_p0876c16║善惡具舉災祥備著。　而開蒙誘進先導十
T51n2087_p0876c17║二章。七歲之後漸授五明大論。一曰聲明。
T51n2087_p0876c18║釋詁訓字。詮目疏別。二工巧明。伎術機
T51n2087_p0876c19║關陰陽曆數。三醫方明。禁咒閑邪藥石針
T51n2087_p0876c20║艾。四謂因明。考定正邪研覈真偽。五曰
T51n2087_p0876c21║內明。究暢五乘因果妙理。　其婆羅門學四
T51n2087_p0876c22║吠陀論(舊曰毘陀訛也)。一曰壽。謂養生繕性。二曰
T51n2087_p0876c23║祠。謂享祭祈禱。三曰平。謂禮儀占卜兵法
T51n2087_p0876c24║軍陣。四【CL124n1530_p0750a01】曰術。謂異能伎數禁咒醫方。　師必博
T51n2087_p0877a01║究精微貫窮玄奧。示之大義導以微言。提
T51n2087_p0877a02║撕善誘彫杇勵薄。若乃識量通敏志懷逋
T51n2087_p0877a03║逸則拘縶。反開業成後已年方三十。志立
T51n2087_p0877a04║學成。既居祿位先酬師德。其有博古好雅
T51n2087_p0877a05║肥遁居貞。沈浮物外逍遙事表。寵辱不驚
T51n2087_p0877a06║聲問以遠。君王雅尚莫能屈跡。然而國
T51n2087_p0877a07║重聰叡俗貴高明。褒贊既隆禮命亦重。故
T51n2087_p0877a08║能強志篤學忘疲遊藝。訪道依仁不遠
T51n2087_p0877a09║千里。家雖豪富志均羈旅。口腹之資巡丐
T51n2087_p0877a10║以濟。有貴知道無恥匱財。娛遊墮業
T51n2087_p0877a11║媮食靡衣。既無令德又非時習。恥辱俱
T51n2087_p0877a12║至醜聲載揚。
T51n2087_p0877a13║如來理教隨類得解。去聖悠遠正法醇醨。
T51n2087_p0877a14║任其見解之心。俱獲聞智之悟。部執峰峙
T51n2087_p0877a15║諍論波濤。異學專門殊途同致。十有八部
T51n2087_p0877a16║各擅鋒銳。大小二乘居止區別。其有宴默
T51n2087_p0877a17║思惟【CL124n1530_p0750b01】經行住立。定慧悠隔諠靜良殊。隨其
T51n2087_p0877a18║眾居各製科防。無云律論經是佛經。講
T51n2087_p0877a19║宣一部乃免僧知事。二部加上房資具。三
T51n2087_p0877a20║部差侍者祇承。四部給淨人役使。五部則
T51n2087_p0877a21║行乘象輿。六部又導從周衛。道德既高
T51n2087_p0877a22║旌命亦異。時集講論考其優劣。彰別善惡
T51n2087_p0877a23║黜陟幽明。其有商搉微言抑揚妙理。雅辭
T51n2087_p0877a24║贍美妙辯敏捷。於是馭乘寶象導從如林。
T51n2087_p0877a25║至乃義門虛闢辭鋒挫銳。理寡而辭繁。義乖
T51n2087_p0877a26║而言順。遂即面塗赭堊身坌塵土。斥於曠
T51n2087_p0877a27║野棄之溝壑。既旌淑慝亦表賢愚。人知樂
T51n2087_p0877a28║道家勤志學。出家歸俗。從其所好。罹咎犯
T51n2087_p0877a29║律僧中科罰。輕則眾命訶責。次又眾不與語。
T51n2087_p0877b01║重乃眾不共住。不共住者斥擯不齒。出一
T51n2087_p0877b02║住處措身無所。羈旅艱辛或返初服。
T51n2087_p0877b03║若夫族姓殊者。有四流焉。一曰婆羅門。淨
T51n2087_p0877b04║行【CL124n1530_p0751a01】也。守道居貞潔白其操。二曰剎帝利。
T51n2087_p0877b05║王種也(舊曰剎利略也)。奕世君臨仁恕為志。三曰吠
T51n2087_p0877b06║奢(舊曰毘舍訛也)。商賈也。貿遷有無逐利遠近。四
T51n2087_p0877b07║曰戍陀羅(舊曰首陀訛也)。農人也。肆力疇壟勤身
T51n2087_p0877b08║稼穡。凡茲四姓清濁殊流。婚娶通親飛伏
T51n2087_p0877b09║異路。內外宗枝姻媾不雜。婦人一嫁終無
T51n2087_p0877b10║再醮。自餘雜姓寔繁。種族各隨類聚難以
T51n2087_p0877b11║詳載。　君王奕世唯剎帝利。篡弒時起異姓稱
T51n2087_p0877b12║尊。國之戰士驍雄畢選。子父傳業遂窮兵
T51n2087_p0877b13║術。居則宮廬周衛。征則奮旅前鋒。凡有四
T51n2087_p0877b14║兵步馬車象。象則被以堅甲牙施利距。一
T51n2087_p0877b15║將安乘授其節度。兩卒左右為之駕馭。車乃
T51n2087_p0877b16║駕以駟馬。兵帥居其乘。列卒周衛。扶輪
T51n2087_p0877b17║挾轂。馬軍散禦逐北奔命。步軍輕捍敢
T51n2087_p0877b18║勇充選。負大樐執長戟。或持刀劍前奮
T51n2087_p0877b19║行陣。凡諸戎器莫不鋒銳。所謂【CL124n1530_p0751b01】矛楯弓矢
T51n2087_p0877b20║刀劍鉞斧。戈殳長槊輪索之屬。皆世習矣。　夫
T51n2087_p0877b21║其俗也性雖狷急志甚貞質。於財無苟得。
T51n2087_p0877b22║於義有餘讓。懼冥運之罪。輕生事之業。詭
T51n2087_p0877b23║譎不行盟誓為信。政教尚質風俗猶和。凶
T51n2087_p0877b24║悖群小時虧國憲。謀危君上。事跡彰明。則
T51n2087_p0877b25║常幽囹圄無所刑戮。任其生死不齒人
T51n2087_p0877b26║倫。犯傷禮義悖逆忠孝。則劓鼻截耳斷手
T51n2087_p0877b27║刖足。或驅出國。或放荒裔。自餘咎犯
T51n2087_p0877b28║輸財贖罪。理獄占辭不加刑朴。隨問款
T51n2087_p0877b29║對據事平科。拒違所犯恥過飾非。欲究
T51n2087_p0877c01║情實。事須案者。凡有四條。水火稱毒。水則
T51n2087_p0877c02║罪人與石盛以連囊。沈之深流校其真偽。
T51n2087_p0877c03║人沈石浮則有犯。人浮石沈則無隱。火乃
T51n2087_p0877c04║燒鐵罪人踞上。復使足蹈。既遣掌案。又
T51n2087_p0877c05║令舌舐。虛無所損實有所傷。懦弱之人
T51n2087_p0877c06║不堪炎熾。捧未開花散之向焰。虛則花
T51n2087_p0877c07║發實【CL124n1530_p0752a01】則花焦。稱則人石平衡輕重取驗。虛
T51n2087_p0877c08║則人低石舉。實則石重人輕。毒則以一羖羊
T51n2087_p0877c09║剖其右髀。隨被訟人所食之分。雜諸毒藥
T51n2087_p0877c10║置右髀中。實則毒發而死。虛則毒歇而穌。
T51n2087_p0877c11║舉四條之例。防百非之路。
T51n2087_p0877c12║致敬之式。其儀九等。一發言慰問。二俯首
T51n2087_p0877c13║示敬。三舉手高揖。四合掌平拱。五屈膝。六
T51n2087_p0877c14║長踞。七手膝踞地。八五輪俱屈。九五體投
T51n2087_p0877c15║地。凡斯九等極唯一拜。跪而讚德謂之盡
T51n2087_p0877c16║敬。遠則稽顙拜手。近則嗚足摩踵。凡其
T51n2087_p0877c17║致辭受命褰裳長跪。尊賢受拜必有慰
T51n2087_p0877c18║辭。或摩其頂。或拊其背。善言誨導以示親
T51n2087_p0877c19║厚。出家沙門既受敬禮。唯加善願無止
T51n2087_p0877c20║跪拜。隨所宗事多有旋繞。或唯一周。或復
T51n2087_p0877c21║三匝。宿心別請數則從欲。
T51n2087_p0877c22║凡遭疾病絕粒七日。期限之中多有痊愈。
T51n2087_p0877c23║必【CL124n1530_p0752b01】未瘳差方乃餌藥。藥之性類名種不同。
T51n2087_p0877c24║醫之工伎占候有異。　終沒臨喪哀號相泣。
T51n2087_p0877c25║裂裳拔髮拍額椎胸。服制無間喪期無
T51n2087_p0877c26║數。送終殯葬其儀有三。一曰火葬。積薪焚
T51n2087_p0877c27║燎。二曰水葬。沈流漂散。三曰野葬。棄林飼
T51n2087_p0877c28║獸。國王殂落先立嗣君以主喪祭。以定
T51n2087_p0877c29║上下。生立德號死無議諡。喪禍之家人莫
T51n2087_p0878a01║就食。殯葬之後復常無諱。諸有送死以為
T51n2087_p0878a02║不潔。咸於郭外浴而後入。至於年耆壽耄
T51n2087_p0878a03║死期將至。嬰累沈痾生涯恐極。厭離塵
T51n2087_p0878a04║俗願棄人間。輕鄙生死希遠世路。於是
T51n2087_p0878a05║親故知友奏樂餞會。泛舟鼓棹濟殑伽
T51n2087_p0878a06║河。中流自溺謂得生天。十有其一未盡鄙
T51n2087_p0878a07║見。出家僧眾制無號哭。父母亡喪誦念酬
T51n2087_p0878a08║恩。追遠慎終寔資冥福。
T51n2087_p0878a09║政教既寬機務亦簡。戶不籍書人無傜課。王
T51n2087_p0878a10║【CL124n1530_p0753a01】田之內大分為四。一充國用祭祀粢盛。二
T51n2087_p0878a11║以封建輔佐宰臣。三賞聰叡碩學高才。四
T51n2087_p0878a12║樹福田給諸異道。所以賦斂輕薄傜稅儉
T51n2087_p0878a13║省。各安世業俱佃口分。假種王田六稅其
T51n2087_p0878a14║一。商賈逐利來往貨遷。津路關防輕稅後
T51n2087_p0878a15║過。國家營建不虛勞役。據其成功酬之價
T51n2087_p0878a16║直。鎮戍征行宮廬營衛。量事招募懸賞
T51n2087_p0878a17║待人。宰牧輔臣庶官僚佐。各有分地自食
T51n2087_p0878a18║封邑。　風壤既別地利亦殊。花草果木雜種
T51n2087_p0878a19║異名。所謂菴沒羅果。菴弭羅果。末杜迦果。
T51n2087_p0878a20║跋達羅果。劫比他果。阿末羅果。鎮杜迦
T51n2087_p0878a21║果。烏曇跋羅果。茂遮果。那利[卄/觔]羅果。般𭫱
T51n2087_p0878a22║娑果。凡厥此類難以備載。見珍人世者略
T51n2087_p0878a23║舉言焉。至於棗栗椑柹印度無聞。梨柰桃
T51n2087_p0878a24║杏蒲萄等果。迦濕彌羅國已來往往間植。石
T51n2087_p0878a25║榴甘橘諸國皆樹。　墾田農務稼穡耕耘。播【CL124n1530_p0753b01】植
T51n2087_p0878a26║隨時各從勞逸。土宜所出稻麥尤多。　蔬菜
T51n2087_p0878a27║則有薑芥瓜瓠葷陀菜等。[葸-十+夕]蒜雖少噉食
T51n2087_p0878a28║亦希。家有食者驅令出郭。　至於乳酪膏酥
T51n2087_p0878a29║沙糖石蜜芥子油諸餅糗常所膳也。魚羊
T51n2087_p0878b01║獐鹿時廌肴胾。牛驢象馬豕犬狐狼師子猴
T51n2087_p0878b02║猿。凡此毛群例無味噉。噉者鄙恥眾所穢
T51n2087_p0878b03║惡。屏居郭外希跡人間。　若其酒醴之差滋味
T51n2087_p0878b04║流別。蒲萄甘蔗剎帝利飲也。麴蘗醇醪吠
T51n2087_p0878b05║奢等飲也。沙門婆羅門飲蒲萄甘蔗漿。
T51n2087_p0878b06║非酒醴之謂也。雜姓卑族無所流別。　然其
T51n2087_p0878b07║資用之器功質有殊。什物之具隨時無闕。
T51n2087_p0878b08║雖釜鑊斯用。而炊甑莫知。多器坯土少用
T51n2087_p0878b09║赤銅。食以一器眾味相調。手指斟酌略無
T51n2087_p0878b10║匙箸。至於老病乃用銅匙。
T51n2087_p0878b11║若其金銀鋀石白玉火珠。風土所產彌復盈
T51n2087_p0878b12║積。奇珍雜寶異類殊名。出自海隅易以
T51n2087_p0878b13║求貿。然【CL124n1530_p0754a01】其貨用交遷有無。金錢銀錢貝珠
T51n2087_p0878b14║小珠。　印度之境疆界具舉。風壤之差大略
T51n2087_p0878b15║斯在。同條共貫粗陳梗概。異政殊俗據國
T51n2087_p0878b16║而敘。
T51n2087_p0878b17║濫波國。周千餘里。北背雪山三垂黑嶺。國大
T51n2087_p0878b18║都城周十餘里。自數百年。王族絕嗣。豪傑
T51n2087_p0878b19║力競無大君長。近始附屬迦畢試國。宜粳
T51n2087_p0878b20║稻多甘蔗。林樹雖眾果實乃少。氣序漸溫
T51n2087_p0878b21║微霜無雪。國俗豐樂人尚歌詠。志性怯
T51n2087_p0878b22║弱情懷詭詐。更相欺誚未有推先。體貌卑
T51n2087_p0878b23║小動止輕躁。多衣白㲲所服鮮飾。伽藍十餘
T51n2087_p0878b24║所。僧徒寡少。並多習學大乘法教。天祠數
T51n2087_p0878b25║十異道甚多。　從此東南行百餘里。踰大嶺
T51n2087_p0878b26║濟大河。至那揭羅曷國(北印度境)。
T51n2087_p0878b27║那揭羅曷國。東西六百餘里。南北二百五六
T51n2087_p0878b28║十里。山周四境縣隔危險。國大都城周二十
T51n2087_p0878b29║餘【CL124n1530_p0754b01】里。無大君長主令役屬迦畢試國。豐穀
T51n2087_p0878c01║稼多花果。氣序溫暑風俗淳質。猛銳驍雄
T51n2087_p0878c02║輕財好學。崇敬佛法少信異道。伽藍雖多
T51n2087_p0878c03║僧徒寡少。諸窣堵波荒蕪圮壞。天祠五所異
T51n2087_p0878c04║道百餘人。
T51n2087_p0878c05║城東二里有窣堵波。高三百餘尺。無憂王
T51n2087_p0878c06║之所建也。編石特起刻雕奇製。釋迦菩薩
T51n2087_p0878c07║值然燈佛。敷鹿皮衣布髮掩泥得受
T51n2087_p0878c08║記處。時經劫壞斯跡無泯。或有齋日天雨
T51n2087_p0878c09║眾花。群黎心競式修供養。其西伽藍少有
T51n2087_p0878c10║僧徒。次南小窣堵波。是昔掩埿之地。無憂
T51n2087_p0878c11║王避大路遂僻建焉。
T51n2087_p0878c12║城內有大窣堵波。故基聞諸先志曰。昔有
T51n2087_p0878c13║佛齒高廣嚴麗。今既無齒唯餘故基。其
T51n2087_p0878c14║側有窣堵波。高三十餘尺。彼俗相傳不知
T51n2087_p0878c15║源起。云從空下。峙基於此既非人工。寔
T51n2087_p0878c16║多靈瑞。
T51n2087_p0878c17║城西南十餘里有窣堵波。是如來自中印
T51n2087_p0878c18║【CL124n1530_p0755a01】度凌虛遊化降跡於此。國人感慕建此靈
T51n2087_p0878c19║基。其東不遠有窣堵波。是釋迦菩薩昔值
T51n2087_p0878c20║然燈佛。於此買華。
T51n2087_p0878c21║城西南二十餘里至小石嶺。有伽藍高堂重
T51n2087_p0878c22║閣積石所成。庭宇寂寥絕無僧侶。中有窣
T51n2087_p0878c23║堵波。高二百餘尺。無憂王之所建也。
T51n2087_p0878c24║伽藍西南深澗陗絕。瀑布飛流縣崖壁立。東
T51n2087_p0879a01║崖石壁有大洞穴。瞿波羅龍之所居也。門徑
T51n2087_p0879a02║狹小窟穴冥闇。崖石津滴磎徑餘流。昔有
T51n2087_p0879a03║佛影煥若真容。相好具足儼然如在。近代已
T51n2087_p0879a04║來人不遍睹。縱有所見彷彿而已。至誠祈
T51n2087_p0879a05║請有冥感者。乃暫明視尚不能久。昔如來在
T51n2087_p0879a06║世之時。此龍為牧牛之士供王乳酪。進奉
T51n2087_p0879a07║失宜既獲譴責。心懷恚恨。即以金錢買
T51n2087_p0879a08║華供養受記窣堵波。願為惡龍破國害王。
T51n2087_p0879a09║即趣石壁投身而【CL124n1530_p0755b01】死。遂居此窟為大龍王。
T51n2087_p0879a10║便欲出穴成本惡願。適起此心。如來已鑒
T51n2087_p0879a11║愍此國人為龍所害。運神通力自中印度
T51n2087_p0879a12║至。龍見如來毒心遂止。受不殺戒。願護
T51n2087_p0879a13║正法。因請如來常居此窟。諸聖弟子恒受
T51n2087_p0879a14║我供。如來告曰。吾將寂滅為汝留影。遣五
T51n2087_p0879a15║羅漢常受汝供。正法隱沒其事無替。汝若毒
T51n2087_p0879a16║心奮怒。當觀吾留影以慈善故毒心當止。
T51n2087_p0879a17║此賢劫中當來世尊。亦悲愍汝皆留影像
T51n2087_p0879a18║影窟門外有二方石。其一石上有如來足蹈
T51n2087_p0879a19║之跡。輪相微現光明時燭。影窟左右多諸
T51n2087_p0879a20║石室皆是如來諸聖弟子入定之處。影窟西
T51n2087_p0879a21║北隅有窣堵波。是如來經行之處。其側窣
T51n2087_p0879a22║堵波有如來髮爪。鄰此不遠有窣堵波。是
T51n2087_p0879a23║如來顯暢真宗說蘊界處之所也。影窟西
T51n2087_p0879a24║有大盤石。如來嘗於其上濯浣袈裟。文影
T51n2087_p0879a25║微現。
T51n2087_p0879a26║【CL124n1530_p0756a01】城東南三十餘里至醯羅城。周四五里。豎峻
T51n2087_p0879a27║險固。花林池沼光鮮澄鏡。城中居人淳質
T51n2087_p0879a28║正信。復有重閣畫棟丹楹。第二閣中有
T51n2087_p0879a29║七寶小窣堵波。置如來頂骨。骨周一尺二寸。
T51n2087_p0879b01║髮孔分明。其色黃白。盛以寶函。置窣堵波
T51n2087_p0879b02║中。欲知善惡相者。香末和埿以印頂骨。
T51n2087_p0879b03║隨其福感其文煥然。又有七寶小窣堵波。
T51n2087_p0879b04║以貯如來髑髏骨。狀若荷葉。色同頂骨。亦
T51n2087_p0879b05║以寶函緘絡而置。又有七寶小窣堵波。有
T51n2087_p0879b06║如來眼睛。睛大如奈。光明清徹曒映中
T51n2087_p0879b07║外。又以寶函緘封而置。如來僧伽胝袈裟。
T51n2087_p0879b08║細㲲所作其色黃赤。置寶函中。歲月既遠微
T51n2087_p0879b09║有損壞。如來錫杖白鐵作鐶栴檀為笴
T51n2087_p0879b10║寶筒盛之。近有國王。聞此諸物並是如來
T51n2087_p0879b11║昔親服用。恃其威力迫脅而歸。既至本國
T51n2087_p0879b12║置所居宮。曾未浹辰求之已失。爰更【CL124n1530_p0756b01】尋訪
T51n2087_p0879b13║已還本處。斯五聖跡多有靈異。迦畢試王
T51n2087_p0879b14║令五淨行給侍香花。觀禮之徒相繼不絕。
T51n2087_p0879b15║諸淨行等欲從虛寂。以為財用人之所重。
T51n2087_p0879b16║權立科條以止諠雜。其大略曰。諸欲見
T51n2087_p0879b17║如來頂骨者。稅一金錢。若取印者稅五金
T51n2087_p0879b18║錢。自餘節級以次科條。科條雖重觀禮彌眾
T51n2087_p0879b19║重閣西北有窣堵波。亦甚高大。而多靈
T51n2087_p0879b20║異。人以指觸便即搖震。連基傾動鈴鐸和
T51n2087_p0879b21║鳴。從此東南山谷中行五百餘里至健馱邏
T51n2087_p0879b22║國(舊曰乾陀衛訛也北印度境)。
T51n2087_p0879b23║健馱邏國。東西千餘里。南北八百餘里。東臨
T51n2087_p0879b24║信度河。國大都城號布路沙布邏。周四十
T51n2087_p0879b25║餘里。王族絕嗣。役屬迦畢試國。邑里空荒
T51n2087_p0879b26║居人稀少。宮城一隅有千餘戶。穀稼殷盛花
T51n2087_p0879b27║果繁茂。多甘蔗出石蜜。氣序溫暑略無霜
T51n2087_p0879b28║雪。人性恇【CL124n1530_p0757a01】怯好習典藝。多敬異道少信正
T51n2087_p0879b29║法。自古已來印度之境。作論諸師則有那
T51n2087_p0879c01║羅延天。無著菩薩。世親菩薩。法救。如意。脅
T51n2087_p0879c02║尊者等。本生處也。僧伽藍千餘所。摧殘荒
T51n2087_p0879c03║廢蕪漫蕭條。諸窣堵波頗多頹圮。天祠百數
T51n2087_p0879c04║異道雜居。
T51n2087_p0879c05║王城內東北有一故基。昔佛缽之寶臺也。如
T51n2087_p0879c06║來涅槃之後。缽流此國。經數百年式遵供
T51n2087_p0879c07║養。流轉諸國在波刺斯。　城外東南八九里
T51n2087_p0879c08║有卑缽羅樹。高百餘尺。枝葉扶疏蔭影蒙
T51n2087_p0879c09║密。過去四佛已坐其下。今猶現有四佛坐
T51n2087_p0879c10║像。賢劫之中九百九十六佛皆當坐焉。冥祇
T51n2087_p0879c11║警衛靈鑒潛被。釋迦如來於此樹下南面
T51n2087_p0879c12║而坐告阿難曰。我去世後當四百年有
T51n2087_p0879c13║王命世號迦膩色迦。此南不遠起窣堵波。
T51n2087_p0879c14║吾身所有骨肉舍利。多集此中。
T51n2087_p0879c15║【CL124n1530_p0757b01】卑缽羅樹南有窣堵波。迦膩色迦王之所建
T51n2087_p0879c16║也。迦膩色迦王以如來涅槃之後第四百年。
T51n2087_p0879c17║君臨膺運統贍部洲。不信罪福輕毀佛法。
T51n2087_p0879c18║畋遊草澤遇見白兔。王親奔逐至此忽
T51n2087_p0879c19║滅。見有牧牛小豎於林樹間作小窣堵波。
T51n2087_p0879c20║其高三尺。王曰。汝何所為。牧豎對曰。昔釋
T51n2087_p0879c21║迦佛聖智懸記。當有國王於此勝地建窣
T51n2087_p0879c22║堵波。吾身舍利多聚其內。大王聖德宿殖名
T51n2087_p0879c23║符昔記。神功勝福允屬斯辰。故我今者先相
T51n2087_p0879c24║警發。說此語已忽然不現。王聞是說嘉
T51n2087_p0879c25║慶增懷。自負其名大聖先記。因發正信深
T51n2087_p0879c26║敬佛法。周小窣堵波更建石窣堵波。欲
T51n2087_p0879c27║以功力彌覆其上。隨其數量恒出三尺。若
T51n2087_p0879c28║是增高踰四百尺。基趾所峙周一里半。層
T51n2087_p0879c29║基五級高一百五十尺。方乃得覆小窣堵波。
T51n2087_p0880a01║王因嘉慶。復於其上更起二十五【CL124n1530_p0758a01】層金銅
T51n2087_p0880a02║相輪。即以如來舍利一斛而置其中。式修
T51n2087_p0880a03║供養。營建纔訖見小窣堵波。在大基東南
T51n2087_p0880a04║隅下傍出其半。王心不平便即擲棄遂住窣
T51n2087_p0880a05║堵波第二級下石基中。半現。復於本處更
T51n2087_p0880a06║出小窣堵波。王乃退而歎曰。嗟夫人事易迷
T51n2087_p0880a07║神功難掩。靈聖所扶憤怒何及。慚懼既已
T51n2087_p0880a08║謝咎而歸。其二窣堵波今猶現在。有嬰疾
T51n2087_p0880a09║病欲祈康愈者。塗香散華至誠歸命多
T51n2087_p0880a10║蒙瘳差。　大窣堵波東面石陛南鏤作二窣堵
T51n2087_p0880a11║波。一高三尺。一高五尺。規摹形狀如大窣堵
T51n2087_p0880a12║波。又作兩軀佛像。一高四尺。一高六尺。
T51n2087_p0880a13║擬菩提樹下加趺坐像。日光照燭金色晃
T51n2087_p0880a14║曜。陰影漸移石文青紺。聞諸耆舊曰。數百
T51n2087_p0880a15║年前。石基之隙有金色蟻。大者如指。小者
T51n2087_p0880a16║如麥。同類相從齧其石壁。文若雕鏤廁以
T51n2087_p0880a17║金沙。作為此像今猶現在。
T51n2087_p0880a18║【CL124n1530_p0758b01】大窣堵波石陛南面有畫佛像。高一丈六尺。
T51n2087_p0880a19║自胸已上分現兩身。從胸已下合為一
T51n2087_p0880a20║體。聞諸先志曰。初有貧士傭力自濟。得
T51n2087_p0880a21║一金錢願造佛像。至窣堵波所謂畫工
T51n2087_p0880a22║曰。我今欲圖如來妙相。有一金錢酬功
T51n2087_p0880a23║尚少。宿心憂負迫於貧乏。時彼畫工鑒其
T51n2087_p0880a24║至誠。無云價直許為成功。復有一人事
T51n2087_p0880a25║同前跡。持一金錢求畫佛像。畫工是時受
T51n2087_p0880a26║二人錢求妙丹青共畫一像。二人同日俱
T51n2087_p0880a27║來禮敬。畫工乃同指一像示彼二人。而謂
T51n2087_p0880a28║之曰。此是汝所作之佛像也。二人相視若
T51n2087_p0880a29║有所懷。畫工心知其疑也。謂二人曰。何
T51n2087_p0880b01║思慮之久乎。凡所受物毫釐不虧。斯言不
T51n2087_p0880b02║謬像必神變。言聲未靜像現靈異。分身交
T51n2087_p0880b03║影光相照著。二人悅服心信歡喜。
T51n2087_p0880b04║大窣堵波西南百餘步有白石佛像。高一丈八
T51n2087_p0880b05║尺。北面而立。【CL124n1530_p0759a01】多有靈相數放光明。時有人
T51n2087_p0880b06║見像出夜行旋繞大窣堵波。近有群賊欲
T51n2087_p0880b07║入行盜。像出迎賊賊黨怖退。像歸本處
T51n2087_p0880b08║住立如故。群盜因此改過自新。遊行邑里
T51n2087_p0880b09║具告遠近。　大窣堵波左右小窣堵波魚鱗百
T51n2087_p0880b10║數。佛像莊嚴務窮工思。殊香異音時有聞
T51n2087_p0880b11║聽。靈仙聖賢或見旋繞。此窣堵波者。如來
T51n2087_p0880b12║懸記。七燒七立佛法方盡。先賢記曰。成壞
T51n2087_p0880b13║已三。初至此國適遭大火。當見營搆尚
T51n2087_p0880b14║未成功。
T51n2087_p0880b15║大窣堵波西有故伽藍。迦膩色迦王之所建
T51n2087_p0880b16║也。重閣累榭層臺洞戶。旌召高僧式昭景
T51n2087_p0880b17║福。雖則圮毀尚曰奇工。僧徒減少並學小
T51n2087_p0880b18║乘。自建伽藍異人間出。諸作論師及證聖
T51n2087_p0880b19║果。清風尚扇至德無泯。　第三重閣有波栗濕
T51n2087_p0880b20║縛(唐言脅)尊者室。久已傾頓尚立旌表。初尊者
T51n2087_p0880b21║之為梵志師也。年垂八【CL124n1530_p0759b01】十捨家染衣。城中
T51n2087_p0880b22║少年更誚之曰。愚夫朽老一何淺智。夫出
T51n2087_p0880b23║家者有二業焉。一則習定。二乃誦經。而今
T51n2087_p0880b24║衰耄無所進取。濫跡清流徒知飽食。時脅
T51n2087_p0880b25║尊者聞諸譏議。因謝時人而自誓曰。我若
T51n2087_p0880b26║不通三藏理不斷三界欲。得六神通具
T51n2087_p0880b27║八解脫。終不以脅而至於席。自爾之後唯
T51n2087_p0880b28║日不足。經行宴坐住立思惟。晝則研習理教。
T51n2087_p0880b29║夜乃靜慮凝神。綿歷三歲學通三藏。斷
T51n2087_p0880c01║三界欲得三明智。時人敬仰。因號脅尊者
T51n2087_p0880c02║焉。
T51n2087_p0880c03║脅尊者室東有故房。世親菩薩於此製阿毘
T51n2087_p0880c04║達磨俱舍論。人而敬之封以記焉。
T51n2087_p0880c05║世親室南五十餘步第二重閣。末笯曷刺
T51n2087_p0880c06║他(唐言如意)論師於此製毘婆沙論。論師以佛涅
T51n2087_p0880c07║槃之後一千年中利見也。少好學有才辯。聲
T51n2087_p0880c08║問遐被法俗歸心。時室羅伐悉底國毘訖
T51n2087_p0880c09║羅摩【CL124n1530_p0760a01】阿迭多王(唐言超日)威風遠洽臣諸印度。
T51n2087_p0880c10║日以五億金錢周給貧窶孤獨。主藏臣懼國
T51n2087_p0880c11║用乏匱也。乃諷諫曰。大王威被殊俗澤及
T51n2087_p0880c12║昆蟲請增五億金錢以賑四力匱乏。府庫既
T51n2087_p0880c13║空更稅有土。重斂不已怨聲載揚。則君上
T51n2087_p0880c14║有周給之恩。臣下被不恭之責。王曰。聚有
T51n2087_p0880c15║餘給不足。非苟為身侈靡國用。遂加五億
T51n2087_p0880c16║惠諸貧乏。其後畋遊逐豕失蹤。有尋知跡
T51n2087_p0880c17║者。賞一億金錢。如意論師。一使人剃髮。
T51n2087_p0880c18║輒賜一億金錢。其國史臣依即書記。王恥
T51n2087_p0880c19║見高心常怏怏。欲眾辱如意論師。乃招
T51n2087_p0880c20║集異學德業高深者百人。而下令曰。欲收視
T51n2087_p0880c21║聽遊諸真境。異道紛雜歸心靡措。今考優
T51n2087_p0880c22║劣專精遵奉。洎乎集論。重下令曰。外道論
T51n2087_p0880c23║師並英俊也。沙門法眾宜善宗義。勝則崇敬
T51n2087_p0880c24║佛法。負則誅戮僧徒。於是如意詰諸【CL124n1530_p0760b01】外道。
T51n2087_p0880c25║九十九人已退飛矣。下席一人視之蔑如也。
T51n2087_p0880c26║因而劇談論及火煙。王與外道咸諠言曰。
T51n2087_p0880c27║如意論師辭義有失。夫先煙而後及火。此
T51n2087_p0880c28║事理之常也。如意雖欲釋難無聽覽者。恥
T51n2087_p0880c29║見眾辱齰斷其舌。乃書誡告門人世親曰。
T51n2087_p0881a01║黨援之眾無競大義。群迷之中無辯正論。
T51n2087_p0881a02║言畢而死。居未久超日王失國。興王膺運
T51n2087_p0881a03║表式英賢。世親菩薩欲雪前恥。來白王曰。
T51n2087_p0881a04║大王以聖德君臨。為含識主命。先師如意
T51n2087_p0881a05║學窮玄奧。前王宿憾眾挫高名。我承導
T51n2087_p0881a06║誘欲復先怨。其王知如意哲人也。美世親
T51n2087_p0881a07║雅操焉。乃召諸外道與如意論者。世親重
T51n2087_p0881a08║述先旨。外道謝屈而退。
T51n2087_p0881a09║迦膩色迦王伽藍東北行五十餘里。渡大河。
T51n2087_p0881a10║至布色羯邏伐底城。周十四五里。居人殷盛
T51n2087_p0881a11║閭閻洞連。城西門外有一天祠。天像威嚴靈
T51n2087_p0881a12║【CL124n1530_p0761a01】異相繼。
T51n2087_p0881a13║城東有窣堵波。無憂王之所建也。即過去四
T51n2087_p0881a14║佛說法之處。先古聖賢自中印度。降神導
T51n2087_p0881a15║物。斯地寔多。即伐蘇蜜呾羅(唐言世友。舊曰和須蜜多訛也)論
T51n2087_p0881a16║師於此製眾事分阿毘達磨論。
T51n2087_p0881a17║城北四五里有故伽藍。庭宇荒涼僧徒寡少。
T51n2087_p0881a18║然皆遵習小乘法教。即達磨呾邏多(唐言法救。舊曰達磨
T51n2087_p0881a19║多羅訛也)論師。於此製雜阿毘達磨論。
T51n2087_p0881a20║伽藍側有窣堵波。高數百尺。無憂王之所
T51n2087_p0881a21║建也。雕木文石頗異人工。是釋迦佛昔為
T51n2087_p0881a22║國王。修菩薩行。從眾生欲。惠施不倦。喪身
T51n2087_p0881a23║若遺。於此國土千生為王。即斯勝地。千生
T51n2087_p0881a24║捨眼。
T51n2087_p0881a25║捨眼東不遠有二石窣堵波。各高百餘尺。
T51n2087_p0881a26║右則梵王所立。左乃天帝所建。以妙珍寶
T51n2087_p0881a27║而瑩飾之。如來寂滅寶變為石。基雖傾陷
T51n2087_p0881a28║尚曰崇高。
T51n2087_p0881a29║梵釋窣堵波西北行五十餘里有窣堵波。是
T51n2087_p0881b01║釋迦如來。於此化【CL124n1530_p0761b01】鬼子母令不害人。故此
T51n2087_p0881b02║國俗祭以求嗣。
T51n2087_p0881b03║化鬼子母北行五十餘里有窣堵波。是商
T51n2087_p0881b04║莫迦菩薩(舊曰映摩菩薩訛也)恭行鞠養侍盲父母。於
T51n2087_p0881b05║此採果遇王遊獵毒矢誤中。至誠感靈
T51n2087_p0881b06║天帝傅藥。德動明聖尋即復穌。
T51n2087_p0881b07║商莫迦菩薩被害東南行二百餘里至跋虜
T51n2087_p0881b08║沙城。城北有窣堵波。是蘇達拏太子(唐言善牙)
T51n2087_p0881b09║以父王大象施婆羅門。蒙譴被擯顧謝國
T51n2087_p0881b10║人。既出廓門於此告別。其側伽藍五十餘。
T51n2087_p0881b11║僧並小乘學也。昔伊濕伐邏(唐言自在)論師於
T51n2087_p0881b12║此製阿毘達磨明燈論。
T51n2087_p0881b13║跋虜沙城東門外有一伽藍。僧徒五十餘人。
T51n2087_p0881b14║並大乘學也。有窣堵波。無憂王之所建
T51n2087_p0881b15║立。昔蘇達拏太子擯在彈多落迦山(舊曰壇特山訛
T51n2087_p0881b16║也)。婆羅門乞其男女於此鬻賣。
T51n2087_p0881b17║跋虜沙城東北二【CL124n1530_p0762a01】十餘里至彈多落迦山。嶺
T51n2087_p0881b18║上有窣堵波。無憂王所建。蘇達拏太子
T51n2087_p0881b19║於此棲隱。其側不遠有窣堵波。太子於此
T51n2087_p0881b20║以男女施婆羅門。婆羅門捶其男女流血
T51n2087_p0881b21║染地。今諸草木猶帶絳色。巖間石室太子及
T51n2087_p0881b22║妃習定之處。谷中林樹垂條若帷。並是太子
T51n2087_p0881b23║昔所遊止。其側不遠有一石廬。即古仙人
T51n2087_p0881b24║之所居也。
T51n2087_p0881b25║仙廬西北行百餘里。越一小山至大山。山
T51n2087_p0881b26║南有伽藍。僧徒尟少。並學大乘。其側窣堵
T51n2087_p0881b27║波。無憂王之所建也。昔獨角仙人所居之處。
T51n2087_p0881b28║仙人為婬女誘亂退失神通。婬女乃駕
T51n2087_p0881b29║其肩而還城邑。
T51n2087_p0881c01║跋虜沙城東北五十餘里至崇山。山有青石
T51n2087_p0881c02║大自在天婦像。毘摩天女也。聞諸土俗曰。
T51n2087_p0881c03║此天像者自然有也。靈異既多祈禱亦眾。印
T51n2087_p0881c04║度諸國求福請願。貴賤畢萃遠近咸會。其有
T51n2087_p0881c05║願【CL124n1530_p0762b01】見天神形者。至誠無貳。絕食七日。或
T51n2087_p0881c06║有得見。求願多遂。山下有大自在天祠。塗
T51n2087_p0881c07║灰外道式修祠祀。
T51n2087_p0881c08║毘摩天祠東南行百五十里至烏鐸迦漢
T51n2087_p0881c09║荼城。周二十餘里。南臨信度河。居人富樂
T51n2087_p0881c10║寶貨盈積。諸方珍異多集於此。
T51n2087_p0881c11║烏鐸迦漢荼城西北行二十餘里至婆羅
T51n2087_p0881c12║睹邏邑。是製聲明論波爾尼仙本生處也。
T51n2087_p0881c13║遂古之初文字繁廣。時經劫壞世界空虛。
T51n2087_p0881c14║長壽諸天降靈道俗。由是之故文籍生焉。
T51n2087_p0881c15║自時厥後其源泛濫。梵王天帝作則隨時。
T51n2087_p0881c16║異道諸仙各製文字。人相祖述競習所傳。學
T51n2087_p0881c17║者虛功難用詳究。人壽百歲之時有波爾尼
T51n2087_p0881c18║仙。生知博物愍時澆薄。欲削浮偽刪定
T51n2087_p0881c19║繁猥。遊方問道遇自在天。遂申述作之志。
T51n2087_p0881c20║自在天曰。盛矣哉。吾當祐汝。仙人受教而
T51n2087_p0881c21║退。於是研精覃思採摭【CL124n1530_p0763a01】群言。作為字書
T51n2087_p0881c22║備有千頌。頌三十二言矣。究極今古總括
T51n2087_p0881c23║文言。封以進上。王甚珍異。下令國中普使
T51n2087_p0881c24║傳習。有誦通利賞千金錢。所以師資傳授
T51n2087_p0881c25║盛行當世。故此邑中諸婆羅門。碩學高才
T51n2087_p0881c26║博物強識。
T51n2087_p0881c27║婆羅睹邏邑中有窣堵波。羅漢化波爾尼仙
T51n2087_p0881c28║後進之處。如來去世垂五百年。有大阿羅
T51n2087_p0881c29║漢。自迦濕彌羅國遊化至此。乃見梵志捶
T51n2087_p0882a01║訓稚童。時阿羅漢謂梵志曰。何苦此兒。梵
T51n2087_p0882a02║志曰。令學聲明論業不時進。阿羅漢逌爾
T51n2087_p0882a03║而笑。老梵志曰。夫沙門者慈悲為情愍傷物
T51n2087_p0882a04║類。仁今所笑願聞其說。阿羅漢曰。談不容
T51n2087_p0882a05║易恐致深疑。汝頗嘗聞。波爾尼仙製聲明
T51n2087_p0882a06║論垂訓於世乎。婆羅門曰。此邑之子。後進
T51n2087_p0882a07║仰德像設猶在。阿羅漢曰。今汝此子即是彼
T51n2087_p0882a08║仙。猶以強識翫習世【CL124n1530_p0763b01】典。唯談異論不究
T51n2087_p0882a09║真理。神智唐捐流轉未息。尚乘餘善為
T51n2087_p0882a10║汝愛子。然則世典文辭徒疲功績。豈若如
T51n2087_p0882a11║來聖教福智冥滋。曩者南海之濱有一枯
T51n2087_p0882a12║樹。五百蝙蝠於中穴居。有諸商侶止此樹
T51n2087_p0882a13║下。時屬風寒人皆飢凍。聚積樵蘇蘊火
T51n2087_p0882a14║其下。煙焰漸熾枯樹遂然。時商侶中有一賈
T51n2087_p0882a15║客。夜分已後誦阿毘達磨藏。彼諸蝙蝠雖
T51n2087_p0882a16║為火困。愛好法音忍而不去。於此命終
T51n2087_p0882a17║隨業受生。俱得人身捨家修學。乘聞法聲
T51n2087_p0882a18║聰明利智。並證聖果。為世福田。近迦膩色
T51n2087_p0882a19║迦王與脅尊者。招集五百賢聖。於迦濕
T51n2087_p0882a20║彌羅國作毘婆沙論。斯並枯樹之中五百蝙
T51n2087_p0882a21║蝠也。余雖不肖是其一數。斯則優劣良異飛
T51n2087_p0882a22║伏縣殊。仁今愛子可許出家。出家功德言
T51n2087_p0882a23║不能述。時阿羅漢說此語已。示神通事。因
T51n2087_p0882a24║忽不現。婆羅門深生敬【CL124n1530_p0764a01】異。歎善久之。具
T51n2087_p0882a25║告鄰里。遂放其子出家修學。因即迴信崇
T51n2087_p0882a26║重三寶。鄉人從化於今彌篤。從烏鐸迦漢
T51n2087_p0882a27║荼城北踰山涉川。行六百餘里至烏仗那
T51n2087_p0882a28║國(唐言苑。昔輪王之苑囿也。舊云烏場。或曰烏茶皆訛。北印度境)。
T51n2087_p0882a29║大唐西域記卷第二【○】【○】【○】【○】【○】【○】【○】【○】【○】【○】【CL124n1530_p0764b01】
