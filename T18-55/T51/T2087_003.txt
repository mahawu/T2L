T51n2087_p0882b01║【□】
T51n2087_p0882b02║【CL124n1530_p0765a01】大唐西域記卷第三(八國)
T51n2087_p0882b03║【□】
T51n2087_p0882b04║　　　　三藏法師玄奘奉　詔譯
T51n2087_p0882b05║　　　　大總持寺沙門辯機撰
T51n2087_p0882b06║　烏仗那國　缽露羅國
T51n2087_p0882b07║　呾叉始羅國　僧訶捕羅國
T51n2087_p0882b08║　烏刺尸國　迦濕彌羅國
T51n2087_p0882b09║　半笯(奴故反)嗟國　遏羅闍補羅國
T51n2087_p0882b10║烏仗那國。周五千餘里。山谷相屬川澤連
T51n2087_p0882b11║原。穀稼雖播地利不滋。多蒲萄。少甘蔗。
T51n2087_p0882b12║土產金鐵宜鬱金香。林樹蓊鬱花果茂盛。寒
T51n2087_p0882b13║暑和暢風雨順序。人性怯懦俗情譎詭。好
T51n2087_p0882b14║學而不功。禁咒為藝業。多衣白㲲少有
T51n2087_p0882b15║餘服。語言雖異大同印度。文字禮儀頗相
T51n2087_p0882b16║參預。崇重佛法敬信大乘。夾蘇婆伐窣
T51n2087_p0882b17║堵河。舊有一千四百伽【CL124n1530_p0765b01】藍。多已荒蕪。昔僧
T51n2087_p0882b18║徒一萬八千。今漸減少。並學大乘寂定為
T51n2087_p0882b19║業。善誦其文未究深義。戒行清潔特閑
T51n2087_p0882b20║禁咒。律儀傳訓有五部焉。一法密部。二化
T51n2087_p0882b21║地部。三飲光部。四說一切有部。五大眾部。天
T51n2087_p0882b22║祠十有餘所。異道雜居。堅城四五。其王多
T51n2087_p0882b23║治瞢揭釐城。城周十六七里。居人殷盛。
T51n2087_p0882b24║瞢揭釐城東四五里有窣堵波。極多靈瑞。
T51n2087_p0882b25║是佛在昔作忍辱仙於此為羯利王(唐言鬥諍
T51n2087_p0882b26║舊云哥利訛也)割截支體。
T51n2087_p0882b27║瞢揭釐城東北行二百五六十里入大山。
T51n2087_p0882b28║至阿波邏羅龍泉。即蘇婆伐窣堵河之源
T51n2087_p0882b29║也。派流西南。春夏含凍昏夕飛雪。雪
T51n2087_p0882c01║霏五彩光流四照。此龍者迦葉波佛時。生
T51n2087_p0882c02║在人趣。名曰殑祇。深閑咒術。禁禦惡龍。
T51n2087_p0882c03║不令暴雨。國人賴之以蓄餘糧。居人眾
T51n2087_p0882c04║庶感恩懷德。家稅斗穀以【CL124n1530_p0766a01】饋遺焉。既積
T51n2087_p0882c05║歲時或有逋課。殑祇含怒願為毒龍。暴行
T51n2087_p0882c06║風雨損傷苗稼。命終之後為此池龍。泉
T51n2087_p0882c07║流白水損傷地利。釋迦如來大悲御世。愍
T51n2087_p0882c08║此國人獨遭斯難降神至此欲化暴龍。執
T51n2087_p0882c09║金剛神杵擊山崖。龍王震懼乃出歸依。聞佛
T51n2087_p0882c10║說法心淨信悟。如來遂制勿損農稼。龍曰。
T51n2087_p0882c11║凡有所食賴收人田。今蒙聖教恐難濟
T51n2087_p0882c12║給。願十二歲一收糧儲。如來含覆愍而許焉。
T51n2087_p0882c13║故今十二年一遭白水之災。
T51n2087_p0882c14║阿波邏羅龍泉西南三十餘里。水北岸大磐
T51n2087_p0882c15║石上有如來足所履跡。隨人福力量有短
T51n2087_p0882c16║長。是如來伏此龍已。留跡而去。後人於上
T51n2087_p0882c17║積石為室。遐邇相趨。花香供養。順流而下
T51n2087_p0882c18║三十餘里至如來濯衣石。袈裟之文煥焉
T51n2087_p0882c19║如鏤。
T51n2087_p0882c20║瞢揭釐城南四百餘里至醯羅山。谷水西派
T51n2087_p0882c21║【CL124n1530_p0766b01】逆流東上。雜華異果被澗緣崖。峰巖危險谿
T51n2087_p0882c22║谷盤紆。或聞諠語之聲。或聞音樂之響。方
T51n2087_p0882c23║石如塔宛若工成。連延相屬接布崖谷。是
T51n2087_p0882c24║如來在昔為聞半頌(舊曰伽梵文略也。或曰偈他梵音訛也。今從正音宜云
T51n2087_p0883a01║伽他。伽他者唐言頌。頌三十二言也)之法。於此捨身命焉。　瞢
T51n2087_p0883a02║揭釐城南二百餘里。大山側至摩訶伐那(唐言
T51n2087_p0883a03║大林)伽藍。是如來昔修菩薩行。號薩縛達之
T51n2087_p0883a04║王(唐言一切施)避敵棄國潛行至此。遇貧婆羅門
T51n2087_p0883a05║方來乞丐。既失國位無以為施。遂令羈縛
T51n2087_p0883a06║擒往敵王。冀以賞財迴為惠施。
T51n2087_p0883a07║摩訶伐那伽藍西北下山三四十里至摩
T51n2087_p0883a08║愉(摩言豆)伽藍有窣堵波。高百餘尺。其側大
T51n2087_p0883a09║方石上有如來足蹈之跡。是佛昔蹈此石。
T51n2087_p0883a10║放拘胝光明照摩訶伐那伽藍。為諸人天
T51n2087_p0883a11║說本生事。其窣堵波基下有石。色帶黃白
T51n2087_p0883a12║常有津膩。是【CL124n1530_p0767a01】如來在昔修菩薩行。為聞正
T51n2087_p0883a13║法。於此析骨書寫經典。
T51n2087_p0883a14║摩愉伽藍西六七十里至窣堵波。無憂王
T51n2087_p0883a15║之所建也。是如來昔修菩薩行號毘迦王
T51n2087_p0883a16║(唐言與舊曰尸毘王訛)為求佛果於此割身從鷹代
T51n2087_p0883a17║鴿。
T51n2087_p0883a18║代鴿西北二百餘里入珊尼羅闍川。至薩裒
T51n2087_p0883a19║殺地(唐言地藥)僧伽藍。有窣堵波。高八十餘尺。是
T51n2087_p0883a20║如來昔為帝釋時。遭饑歲疾疫流行。醫療
T51n2087_p0883a21║無功道死相屬。帝釋悲愍思所救濟。乃變
T51n2087_p0883a22║其形為大蟒身。僵屍川谷空中遍告。聞者
T51n2087_p0883a23║感慶相率奔赴。隨割隨生療飢療疾。其側
T51n2087_p0883a24║不遠有蘇摩大窣堵波。是如來昔為帝釋
T51n2087_p0883a25║時世疾疫。愍諸含識自變其身為蘇摩蛇。
T51n2087_p0883a26║凡有噉食莫不康豫。
T51n2087_p0883a27║珊尼羅闍川北石崖邊有窣堵波。病者至求
T51n2087_p0883a28║多蒙除差。如來在昔為孔雀王。與其群而
T51n2087_p0883a29║【CL124n1530_p0767b01】至此。熱渴所逼求水不獲。孔雀王以[此/束]啄
T51n2087_p0883b01║崖。涌泉流注。今遂為池。飲沐愈疾。石上
T51n2087_p0883b02║猶有孔雀蹤跡。
T51n2087_p0883b03║瞢揭釐城西南行六七十里大河東有窣堵
T51n2087_p0883b04║波。高六十餘尺。上軍王之所建也。昔如來之
T51n2087_p0883b05║將寂滅。告諸大眾。我涅槃後。烏仗那國上
T51n2087_p0883b06║軍王宜與舍利之分。及諸王將欲均量。上
T51n2087_p0883b07║軍王後來。遂有輕鄙之議。是時天人大眾。重
T51n2087_p0883b08║宣如來顧命之言。乃預同分。持歸本國。式
T51n2087_p0883b09║遵崇建窣堵波。側大河濱有大石狀如象。
T51n2087_p0883b10║昔上軍王以大白象負舍利歸。至於此地
T51n2087_p0883b11║象忽蹎仆。因而自斃遂變為石。即於其側
T51n2087_p0883b12║起窣堵波。　瞢揭釐城西五十餘里渡大河
T51n2087_p0883b13║至盧醯呾迦(唐言赤)窣堵波。高五十餘尺。無憂
T51n2087_p0883b14║王之所建也。昔如來修菩薩行。為大國
T51n2087_p0883b15║王。號曰慈力。於此【CL124n1530_p0768a01】刺身血以𩚅五藥叉
T51n2087_p0883b16║(舊曰夜叉訛也)。
T51n2087_p0883b17║瞢揭釐城東北三十餘里至遏部多(唐言奇特)石
T51n2087_p0883b18║窣堵波。高四十餘尺。在昔如來為諸人天說
T51n2087_p0883b19║法開導。如來去後從地踊出。黎庶崇敬香華
T51n2087_p0883b20║不替。
T51n2087_p0883b21║石窣堵波西渡大河三四十里至一精舍。中
T51n2087_p0883b22║有阿縛盧枳低濕伐羅菩薩像(唐言觀自在。合字連聲。梵語如
T51n2087_p0883b23║上。分文散音。即阿縛盧枳多。譯曰觀。伊濕伐羅。譯曰自在。舊譯為光世音。或云觀世音。或觀世自在皆訛
T51n2087_p0883b24║謬也)。威靈潛被神跡昭明。法俗相趨供養無
T51n2087_p0883b25║替。　觀自在菩薩像西北百五十里至藍勃
T51n2087_p0883b26║盧山。山嶺有龍池。周三十餘里。淥波浩汗
T51n2087_p0883b27║清流皎鏡。　昔毘盧釋迦王前伐諸釋。四人
T51n2087_p0883b28║拒軍者宗親擯逐各事分飛。其一釋種既
T51n2087_p0883b29║出國都。跋涉疲弊中路而止。時有一雁飛
T51n2087_p0883c01║趣其前。既以【CL124n1530_p0768b01】馴狎因即乘焉。其雁飛翔下
T51n2087_p0883c02║此池側。釋種虛遊遠適異國。迷不知路假
T51n2087_p0883c03║寐樹陰。池龍少女遊覽水濱。忽見釋種恐
T51n2087_p0883c04║不得當也。變為人形。即而摩拊。釋種驚寤。
T51n2087_p0883c05║因即謝曰。羈旅羸人何見親拊。遂款殷勤
T51n2087_p0883c06║凌逼野合。女曰。父母有訓祗奉無違。雖
T51n2087_p0883c07║蒙惠顧未承高命。釋種曰。山谷杳冥爾家
T51n2087_p0883c08║安在。曰我此池之龍女也。敬聞聖族流離
T51n2087_p0883c09║逃難。幸因遊覽。敢慰勞弊。命有讌私未
T51n2087_p0883c10║聞來旨。況乎積禍受此龍身。人畜殊途非
T51n2087_p0883c11║所聞也。釋種曰。一言見允宿心斯畢。龍女
T51n2087_p0883c12║曰。敬聞命矣。唯所去就釋種乃誓心曰。
T51n2087_p0883c13║凡我所有福德之力令此龍女舉體成人。
T51n2087_p0883c14║福力所感龍遂改形。既得人身深自慶悅。
T51n2087_p0883c15║乃謝釋種曰。我積殃運流轉惡趣。幸蒙垂
T51n2087_p0883c16║顧福力所加。曠劫弊身一旦改變。欲報此
T51n2087_p0883c17║德糜軀未謝。心願【CL124n1530_p0769a01】陪遊事拘物議。願白
T51n2087_p0883c18║父母然後備禮。龍女還池白父母曰。今者
T51n2087_p0883c19║遊覽忽逢釋種。福力所感變我為人。情存
T51n2087_p0883c20║好合敢陳事實。龍王心欣人趣情重聖族。
T51n2087_p0883c21║遂從女請。乃出池而謝釋種曰。不遺非類
T51n2087_p0883c22║降尊就卑。願臨我室敢供灑掃。釋種受龍
T51n2087_p0883c23║王之請。遂即其居。於是龍宮之中親迎備
T51n2087_p0883c24║禮。燕爾樂會肆極歡娛。釋種睹龍之形心
T51n2087_p0883c25║常畏惡。乃欲辭出。龍王止曰。幸無遠舍
T51n2087_p0883c26║鄰此宅居。當令據疆土稱大號。總有臣
T51n2087_p0883c27║庶祚延長世。釋種謝曰。此言非冀。龍王
T51n2087_p0883c28║以寶劍置篋中。妙好白㲲而覆其上。謂
T51n2087_p0883c29║釋種曰。幸持此㲲以獻國王。王必親受
T51n2087_p0884a01║遠人之貢。可於此時害其王也。因據其
T51n2087_p0884a02║國不亦善乎。釋種受龍指誨。便往行獻
T51n2087_p0884a03║烏仗那王躬舉其㲲。釋種執其袂而刺之。
T51n2087_p0884a04║侍臣衛兵諠亂階陛。釋種麾劍告曰。【CL124n1530_p0769b01】我所
T51n2087_p0884a05║杖劍神龍見授。以誅後伏以斬不臣。咸
T51n2087_p0884a06║懼神武推尊大位。於是沿弊立政表賢恤
T51n2087_p0884a07║患。已而動大眾備法駕。即龍宮而報命。迎
T51n2087_p0884a08║龍女以還都。龍女宿業未盡餘報猶在。每
T51n2087_p0884a09║至讌私首出九龍之頭。釋種畏惡莫知圖
T51n2087_p0884a10║計。伺其寐也利刃斷之。龍女驚寐曰。斯非
T51n2087_p0884a11║後嗣之利。非徒我命有少損傷。而汝子孫
T51n2087_p0884a12║當苦頭痛。故此國族常有斯患。雖不連
T51n2087_p0884a13║綿時一發動。釋種既沒其子嗣位。是嗢呾
T51n2087_p0884a14║羅犀那王(唐言上軍)。
T51n2087_p0884a15║上軍王嗣位之後。其母喪明。如來伏阿波
T51n2087_p0884a16║邏羅龍還也。從空下其宮中。上軍王適從
T51n2087_p0884a17║遊獵。如來因為其母略說法要。遇聖聞法
T51n2087_p0884a18║遂得復明。如來問曰。汝子我之族也。今何
T51n2087_p0884a19║所在。母曰。旦出畋遊今將返駕。如來與
T51n2087_p0884a20║諸大眾尋欲發引。王母曰。我惟福遇生育
T51n2087_p0884a21║聖族。如來悲愍又【CL124n1530_p0770a01】親降臨。我子方還。願少留
T51n2087_p0884a22║待。世尊曰。斯人者我之族也。可聞教而信
T51n2087_p0884a23║悟。非親誨以發心。我其行矣。還語之曰。如
T51n2087_p0884a24║來從此往拘尸城娑羅樹間入涅槃。宜取
T51n2087_p0884a25║舍利自為供養。如來與諸大眾凌虛而去。
T51n2087_p0884a26║上軍王方遊獵。遠見宮中光明赫奕。疑有火
T51n2087_p0884a27║災罷獵而返。乃見其母復明。慶而問曰。我
T51n2087_p0884a28║去幾何有斯祥感。能令慈母復明如昔。母
T51n2087_p0884a29║曰。汝出之後如來至此。聞佛說法遂得復
T51n2087_p0884b01║明。如來從此至拘尸城娑羅樹間當取
T51n2087_p0884b02║涅槃。召汝速來分取舍利。時王聞已悲號頓
T51n2087_p0884b03║躄。久而醒悟。命駕馳赴至雙樹間。佛已涅
T51n2087_p0884b04║槃。時諸國王輕其邊鄙寶重舍利不欲分
T51n2087_p0884b05║與。是時天人大眾重宣佛意。諸王聞已遂先
T51n2087_p0884b06║均授。　瞢揭釐城東北踰山越谷。逆上信度
T51n2087_p0884b07║河。途路【CL124n1530_p0770b01】危險山谷杳冥。或覆縆索。或牽鐵
T51n2087_p0884b08║鎖。棧道虛臨飛梁危構。椽杙躡蹬。行千餘
T51n2087_p0884b09║里至達麗羅川。即烏仗那國舊都也。多出黃
T51n2087_p0884b10║金及鬱金香。達麗川中大伽藍側有刻木
T51n2087_p0884b11║慈氏菩薩像。金色晃昱靈鑒潛通。高百餘
T51n2087_p0884b12║尺。末田底迦(舊曰末田地訛略也)阿羅漢之所造也。
T51n2087_p0884b13║羅漢以神通力攜引匠人。升睹史多天
T51n2087_p0884b14║(舊曰兜率他也。又曰兜術他。訛也)親觀妙相。三返之後功乃
T51n2087_p0884b15║畢焉。自有此像。法流東派。從此東行踰嶺
T51n2087_p0884b16║越谷逆上信度河。飛梁棧道履危涉險。
T51n2087_p0884b17║經五百餘里至缽露羅國(北印度境)。
T51n2087_p0884b18║缽露羅國。周四千餘里。在大雪山間。東西長
T51n2087_p0884b19║南北狹。多麥豆出金銀。資金之利國用富
T51n2087_p0884b20║饒。時唯寒烈人性獷暴。薄於仁義無聞禮
T51n2087_p0884b21║節。形貌麤弊衣服毛褐。文字大同印度。言語
T51n2087_p0884b22║異於諸國。伽藍數百所。僧徒數千人。學無
T51n2087_p0884b23║專習戒【CL124n1530_p0771a01】行多濫。　從此復還烏鐸迦漢荼
T51n2087_p0884b24║城。南渡信度河。河廣三四里南流。澄清皎
T51n2087_p0884b25║鏡汩淴漂流。毒龍惡獸窟穴其中。若持貴
T51n2087_p0884b26║寶奇花果種及佛舍利渡者。船多飄沒。渡河
T51n2087_p0884b27║至呾叉始羅國(北印度境)。
T51n2087_p0884b28║呾叉始羅國。周二千餘里。國大都城周十餘
T51n2087_p0884b29║里。酋豪力競王族絕嗣。往者役屬迦畢試國。
T51n2087_p0884c01║近又附庸迦濕彌羅國。地稱沃壤稼穡殷
T51n2087_p0884c02║盛。泉流多花草茂。氣序和暢風俗輕勇。崇
T51n2087_p0884c03║敬三寶。伽藍雖多荒蕪已甚。僧徒寡少並學
T51n2087_p0884c04║大乘。　大城西北七十餘里有醫羅缽呾羅
T51n2087_p0884c05║龍王池。周百餘步。其水澄清。雜色蓮華同榮
T51n2087_p0884c06║異彩。此龍者。即昔迦葉波佛時壞醫羅缽
T51n2087_p0884c07║羅樹苾芻者也。故今彼土請雨祈晴。必
T51n2087_p0884c08║與沙門共至池所。彈指慰問隨願必果。　【CL124n1530_p0771b01】龍
T51n2087_p0884c09║池東南行三十餘里。入兩山間有窣堵波。無
T51n2087_p0884c10║憂王之所建也。高百餘尺。是釋迦如來懸記。
T51n2087_p0884c11║當來慈氏世尊出興之時。自然有四大寶藏。
T51n2087_p0884c12║即斯勝地。當其一所。聞諸先志曰。或時地
T51n2087_p0884c13║震諸山皆動。周藏百步無所傾搖。諸有愚
T51n2087_p0884c14║夫妄加發掘。地為震動。人皆蹎仆。傍有
T51n2087_p0884c15║伽藍圮損已甚。久絕僧徒。　城北十二三里有
T51n2087_p0884c16║窣堵波。無憂王之建也。或至齋日時放光
T51n2087_p0884c17║明。神花天樂頗有見聞。聞諸先志曰。近有
T51n2087_p0884c18║婦人身嬰惡癩。竊至窣堵波責躬禮懺。見
T51n2087_p0884c19║其庭宇有諸糞穢。掬除灑掃塗香散華採
T51n2087_p0884c20║青蓮重布其地。惡疾除愈形貌增妍。身出
T51n2087_p0884c21║名香青蓮同馥。斯勝地也。是如來在昔修菩
T51n2087_p0884c22║薩行。為大國王。號戰達羅缽剌婆(唐言月光)。志
T51n2087_p0884c23║求菩提斷頭惠施。若此之捨凡歷千生。
T51n2087_p0884c24║【CL124n1530_p0772a01】捨頭窣堵波側有僧伽藍。庭宇荒涼僧徒減
T51n2087_p0885a01║少。昔經部拘摩羅邏多(唐言童受)論師。於此製
T51n2087_p0885a02║述諸論。　城外東南南山之陰有窣堵波。高百
T51n2087_p0885a03║餘尺。是無憂王太子拘浪拏。為繼母所誣
T51n2087_p0885a04║抉目之處。無憂王所建也。盲人祈請多有
T51n2087_p0885a05║復明。　此太子正后生也。儀貌妍雅慈仁夙著。
T51n2087_p0885a06║正后終沒。繼室憍婬。縱其惛愚私逼太子。
T51n2087_p0885a07║太子瀝泣引責退身謝罪。繼母見違彌增
T51n2087_p0885a08║忿怒。候王閑隙從容言曰。夫呾叉始羅國
T51n2087_p0885a09║之要領。非親子弟其可寄乎。今者太子仁
T51n2087_p0885a10║孝著聞。親賢之故物議斯在。王或聞說雅悅
T51n2087_p0885a11║姦謀。即命太子而誡之曰。吾承餘緒垂統
T51n2087_p0885a12║繼業。唯恐失墜忝負先王。呾叉始羅國之
T51n2087_p0885a13║襟帶。吾今命爾作鎮彼國。國事殷重人情
T51n2087_p0885a14║詭雜。無妄去就有虧基緒。凡有召命驗吾
T51n2087_p0885a15║齒印。印在吾口其有謬乎。於【CL124n1530_p0772b01】是太子銜命
T51n2087_p0885a16║來鎮。歲月雖淹繼室彌怒。詐發制書紫泥
T51n2087_p0885a17║封記。候王眠睡竊齒為印。馳使而往。賜
T51n2087_p0885a18║以責書。輔臣跪讀相顧失圖。太子問曰。何
T51n2087_p0885a19║所悲乎。曰大王有命書責太子。抉去兩目
T51n2087_p0885a20║逐棄山谷。任其夫妻隨時生死。雖有此
T51n2087_p0885a21║命尚未可依。今宜重請面縛待罪。太子曰。
T51n2087_p0885a22║父而賜死其可辭乎。齒印為封誠無謬矣。
T51n2087_p0885a23║命旃荼羅抉去其眼。眼既失明。乞貸自
T51n2087_p0885a24║濟。流離展轉至父都城。其妻告曰。此是王
T51n2087_p0885a25║城。嗟乎飢寒良苦。昔為王子今作乞人。願
T51n2087_p0885a26║得聞知。重申先責。於是謀計入王內廄。
T51n2087_p0885a27║於夜後分泣對清風。長嘯悲吟箜篌鼓和。
T51n2087_p0885a28║王在高樓聞其雅唱。辭甚怨悲。怪而問曰。
T51n2087_p0885a29║箜篌歌聲似是吾子。今以何故而來此乎。
T51n2087_p0885b01║即問內廄誰為歌嘯。遂將盲人而來對
T51n2087_p0885b02║旨。王見太子銜悲問曰。誰害汝身遭此
T51n2087_p0885b03║【CL124n1530_p0773a01】禍釁。愛子喪明猶自不覺。凡百黎元如何
T51n2087_p0885b04║究察。天乎天乎。何德之衰。太子悲泣謝而
T51n2087_p0885b05║對曰。誠以不孝負責於天。某年日月忽
T51n2087_p0885b06║奉慈旨。無由致辭不敢逃責。其王心知
T51n2087_p0885b07║繼室為不軌也。無所究察便加刑辟。時菩
T51n2087_p0885b08║提樹伽藍有瞿沙(唐言妙音)大阿羅漢者。四辯
T51n2087_p0885b09║無礙三明具足。王將盲子陳告其事。唯願
T51n2087_p0885b10║慈悲令得復明。時彼羅漢受王請已。即
T51n2087_p0885b11║於是日宣令國人。吾於後日欲說妙理。
T51n2087_p0885b12║人持一器來此聽法。以盛泣淚也。於是
T51n2087_p0885b13║遠近相趨士女雲集。是時阿羅漢說十二因
T51n2087_p0885b14║緣。凡厥聞法莫不悲耿。以所持器盛其
T51n2087_p0885b15║瀝泣。說法既已總收眾淚。置之金盤而自
T51n2087_p0885b16║誓曰。凡吾所說諸佛至理。理若不真說有紕
T51n2087_p0885b17║繆。斯則已矣。如其不爾。願以眾淚洗彼
T51n2087_p0885b18║盲眼。眼得復明明視如昔。發是語訖持淚
T51n2087_p0885b19║洗眼。眼遂【CL124n1530_p0773b01】復明。王乃責彼輔臣詰諸僚
T51n2087_p0885b20║佐。或黜或放或遷或死。諸豪世俗。移居雪
T51n2087_p0885b21║山東北沙磧之中。　從此東南越諸山谷。行七
T51n2087_p0885b22║百餘里至僧訶補羅國(北印度境)。
T51n2087_p0885b23║僧訶補羅國。周三千五六百里。西臨信度
T51n2087_p0885b24║河。國大都城周十四五里。依山據嶺堅峻險
T51n2087_p0885b25║固。農務少功地利多獲。氣序寒人性猛。俗
T51n2087_p0885b26║尚驍勇又多譎詐。國無君長主位役屬
T51n2087_p0885b27║迦濕彌羅國。　城南不遠有窣堵波。無憂王之
T51n2087_p0885b28║所建也。莊飾有虧靈異相繼。傍有伽藍空
T51n2087_p0885b29║無僧侶。城東南四五十里至石窣堵波。無
T51n2087_p0885c01║憂王建也。高二百餘尺。池沼十數映帶左右。
T51n2087_p0885c02║雕石為岸殊形異類。激水清流汩淴漂注。
T51n2087_p0885c03║龍魚水族窟穴潛泳。四色蓮華彌漫清潭。
T51n2087_p0885c04║百果具繁同榮異色。林沼交映誠可遊玩。傍
T51n2087_p0885c05║有伽藍久絕僧【CL124n1530_p0774a01】侶。　窣堵波側不遠有白衣
T51n2087_p0885c06║外道。本師悟所求理初說法處。今有封記。
T51n2087_p0885c07║傍建天祠。其徒苦行。晝夜精勤。不遑寧
T51n2087_p0885c08║息。本師所說之法。多竊佛經之義。隨類設
T51n2087_p0885c09║法擬則軌儀。大者謂苾芻。小者稱沙彌。
T51n2087_p0885c10║威儀律行頗同僧法。唯留少髮加之露形。
T51n2087_p0885c11║或有所服白色為異。據斯流別稍用區分。
T51n2087_p0885c12║其天師像竊類如來。衣服為差相好無異。
T51n2087_p0885c13║從此復還呾叉始羅國北界渡信度河。南
T51n2087_p0885c14║東行二百餘里度大石門。昔摩訶薩埵王
T51n2087_p0885c15║子。於此投身飤餓烏擇(音徒)。其南百四五
T51n2087_p0885c16║十步有石窣堵波。摩訶薩埵愍餓獸之無力
T51n2087_p0885c17║也。行至此地乾竹自刺以血啗之。於是
T51n2087_p0885c18║乎獸乃噉焉。其中地土洎諸草木。微帶絳
T51n2087_p0885c19║色猶血染也。人履其地若負芒刺。無云
T51n2087_p0885c20║疑信莫不悲愴。　捨身北有石窣堵波。高二
T51n2087_p0885c21║百餘尺。無憂王之所建【CL124n1530_p0774b01】也。雕刻奇製時燭
T51n2087_p0885c22║神光。小窣堵波及諸石龕。動以百數周此
T51n2087_p0885c23║瑩域。其有疾病旋繞多愈。
T51n2087_p0885c24║石窣堵波東有伽藍。僧徒百餘人。並學大乘
T51n2087_p0885c25║教。從此東行五十餘里至孤山。中有伽
T51n2087_p0885c26║藍。僧徒二百餘人。並學大乘法教。華果繁
T51n2087_p0885c27║茂泉池澄鏡。傍有窣堵波。高二百餘尺。
T51n2087_p0885c28║是如來在昔於此化惡藥叉令不食肉。從
T51n2087_p0885c29║此東南行五百餘里至烏剌尸國(北印度境)。
T51n2087_p0886a01║烏剌尸國。周二千餘里。山阜連接田疇隘狹。
T51n2087_p0886a02║國大都城周七八里。無大君長役屬迦隰
T51n2087_p0886a03║彌羅國。宜稼穡少華果。氣序溫和微有
T51n2087_p0886a04║霜雪。俗無禮義人性剛猛。多行詭詐不信
T51n2087_p0886a05║佛法。大城西南四五里有窣堵波。高二百餘
T51n2087_p0886a06║尺。無憂王所建也。傍有伽藍。僧徒寡少。並
T51n2087_p0886a07║皆學大乘法教。從此東南登山履險度鐵
T51n2087_p0886a08║橋。行千餘里【CL124n1530_p0775a01】至迦濕彌羅國(舊曰罽賓。訛也。北印度境)。
T51n2087_p0886a09║迦濕彌羅國。周七千餘里。四境負山。山極
T51n2087_p0886a10║陗峻。雖有門徑而復隘狹。自古鄰敵無
T51n2087_p0886a11║能攻伐。國大都城西臨大河。南北十二三里。
T51n2087_p0886a12║東西四五里。宜稼穡多花果。出龍種馬及
T51n2087_p0886a13║鬱金香火珠藥草。氣序寒勁多雪少風。服
T51n2087_p0886a14║毛褐衣白㲲。土俗輕僄人多怯懦。國為龍
T51n2087_p0886a15║護遂雄鄰境。容貌妍美情性詭詐。好學多聞
T51n2087_p0886a16║邪正兼信。伽藍百餘所。僧徒五千餘人。有四
T51n2087_p0886a17║窣堵波。並無憂王建也。各有如來舍利升
T51n2087_p0886a18║餘。
T51n2087_p0886a19║國志曰。國地本龍池也。昔佛世尊自烏
T51n2087_p0886a20║仗那國降惡神已欲還中國。乘空當此國
T51n2087_p0886a21║上告阿難曰。我涅槃之後有末田底迦阿羅
T51n2087_p0886a22║漢。當於此地建國安人弘揚佛法。如來寂
T51n2087_p0886a23║滅之後第五十年。阿難弟子末田底迦羅漢
T51n2087_p0886a24║者。得六神通具八解脫。聞【CL124n1530_p0775b01】佛懸記心自慶
T51n2087_p0886a25║悅。便來至此於大山嶺。宴坐林中現大神
T51n2087_p0886a26║變。龍見深信請資所欲。阿羅漢曰。願於池
T51n2087_p0886a27║內惠以容膝。龍王於是縮水奉施。羅漢
T51n2087_p0886a28║神通廣身。龍王縱力縮水。池空水盡。龍翻
T51n2087_p0886a29║請地。阿羅漢於此西北為留一池。周百餘
T51n2087_p0886b01║里。自餘枝屬別居小池。龍王曰。池地總施
T51n2087_p0886b02║願恒受供。末田底迦曰。我今不久無餘涅
T51n2087_p0886b03║槃。雖欲受請其可得乎。龍王重請。五百
T51n2087_p0886b04║羅漢常受我供。乃至法盡。法盡之後還取
T51n2087_p0886b05║此國以為居池。末田底迦從其所請。時阿
T51n2087_p0886b06║羅漢既得其地。運大神通力立五百伽藍。
T51n2087_p0886b07║於諸異國買鬻賤人。以充役使。以供僧眾。
T51n2087_p0886b08║末田底迦入寂滅後。彼諸賤人自立君長。
T51n2087_p0886b09║鄰境諸國。鄙其賤種。莫與交親。謂之訖
T51n2087_p0886b10║利多(唐言買得)。今時泉水已多流濫。
T51n2087_p0886b11║【CL124n1530_p0776a01】摩揭陀國。無憂王以如來涅槃之後第一百
T51n2087_p0886b12║年。命世君臨威被殊俗。深信三寶愛育四
T51n2087_p0886b13║生。時有五百羅漢僧。五百凡夫僧。王所敬
T51n2087_p0886b14║仰供養無差。有凡夫僧摩訶提婆(唐言大天)闊
T51n2087_p0886b15║達多智。幽求名實潭思作論。理違聖教。
T51n2087_p0886b16║凡有聞知群從異議。無憂王不識凡聖
T51n2087_p0886b17║同情所好。黨援所親。召集僧徒。赴殑
T51n2087_p0886b18║伽河。欲沈深流總從誅戮。時諸羅漢既逼
T51n2087_p0886b19║命難。咸運神通凌虛履空來至此國山
T51n2087_p0886b20║棲谷隱。時無憂王聞而懼。躬來謝過請還
T51n2087_p0886b21║本國。彼諸羅漢確不從命。無憂王為羅漢
T51n2087_p0886b22║建五百僧伽藍。總以此國持施眾僧。　健馱
T51n2087_p0886b23║邏國。迦膩色迦王。以如來涅槃之後第四百
T51n2087_p0886b24║年應期撫運。王風遠被殊俗內附。機務餘
T51n2087_p0886b25║暇每習佛經。日請一僧入宮說法。而諸
T51n2087_p0886b26║異議部執不同。王用深疑無以去惑。時脅尊
T51n2087_p0886b27║者【CL124n1530_p0776b01】曰。如來去世歲月逾邈。弟子部執師資
T51n2087_p0886b28║異論。各據聞見共為矛楯。時王聞已甚用
T51n2087_p0886b29║感傷。悲歎良久謂尊者曰。猥以餘福聿
T51n2087_p0886c01║遵前緒。去聖雖遠猶為有幸。敢忘庸鄙
T51n2087_p0886c02║紹隆法教。隨其部執具釋三藏。脅尊者曰。
T51n2087_p0886c03║大王宿殖善本多資福祐。留情佛法是所
T51n2087_p0886c04║願也。王乃宣令遠近召集聖哲。於是四方輻
T51n2087_p0886c05║湊萬里星馳。英賢畢萃叡聖咸集。七日之中
T51n2087_p0886c06║四事供養。既欲法議恐其諠雜。王乃具懷
T51n2087_p0886c07║白諸僧曰。證聖果者住。具結縛者還。如
T51n2087_p0886c08║此尚眾。又重宣令無學人住。有學人還。猶
T51n2087_p0886c09║復繁多。又更下令。具三明備六通者住。自
T51n2087_p0886c10║餘各還。然尚繁多。又更下令。其有內窮三
T51n2087_p0886c11║藏外達五明者住。自餘各還。於是得四百
T51n2087_p0886c12║九十九人。王欲於本國苦其暑濕。又欲
T51n2087_p0886c13║就王舍城大迦葉波結集石室。脅尊者等議
T51n2087_p0886c14║曰。【CL124n1530_p0777a01】不可。彼多外道異論糾紛。酬對不暇何
T51n2087_p0886c15║功作論。眾會之心屬意此國。此國四周山
T51n2087_p0886c16║固藥叉守衛。土地膏腴物產豐盛。賢聖之所
T51n2087_p0886c17║集往。靈僊之所遊止。眾議斯在。僉曰允諧。
T51n2087_p0886c18║其王是時與諸羅漢自彼而至建立伽藍
T51n2087_p0886c19║結集三藏。欲作毘婆沙論。是時尊者世友戶
T51n2087_p0886c20║外納衣。諸阿羅漢謂世友曰。結使未除淨
T51n2087_p0886c21║議乖謬。爾宜遠跡勿居此也。世友曰。諸
T51n2087_p0886c22║賢於法無疑。代佛施化。方集大義欲製
T51n2087_p0886c23║正論。我雖不敏粗達微言。三藏玄文五明
T51n2087_p0886c24║至理。頗亦沈研得其趣矣。諸羅漢曰。言不
T51n2087_p0886c25║可以若是。汝宜屏居。疾證無學。已而會此。
T51n2087_p0886c26║時未晚也。世友曰。我顧無學其猶洟唾。
T51n2087_p0886c27║志求佛果不趨小徑。擲此縷丸未墜于
T51n2087_p0886c28║地。必當證得無學聖果。時諸羅漢重訶之曰。
T51n2087_p0886c29║增上慢人斯之謂也。無學果者。諸佛所讚。宜
T51n2087_p0887a01║【CL124n1530_p0777b01】可速證。以決眾疑。於是世友即擲縷丸空
T51n2087_p0887a02║中。諸天接縷丸而請曰。方證佛果次補慈
T51n2087_p0887a03║氏。三界特尊四生攸賴。如何於此欲證小
T51n2087_p0887a04║果。時諸羅漢見是事已。謝咎推德請為上
T51n2087_p0887a05║座。凡有疑議咸取決焉。是五百賢聖。先造
T51n2087_p0887a06║十萬頌鄔波第鑠論(舊曰優波提舍論訛也)。釋素呾纜藏
T51n2087_p0887a07║(舊曰修多羅藏訛也)。次造十萬頌毘柰耶毘婆沙論。釋
T51n2087_p0887a08║毘奈耶藏(舊曰毘那耶藏訛也)。後造十萬頌阿毘達磨
T51n2087_p0887a09║毘婆沙論釋阿毘達磨藏(或曰阿毘曇藏略也)。凡三十
T51n2087_p0887a10║萬頌。九百六十萬言。備釋三藏懸諸千古。
T51n2087_p0887a11║莫不窮其枝葉究其淺深。大義重明微言
T51n2087_p0887a12║再顯。廣宣流布後進賴焉。迦膩色迦王。遂
T51n2087_p0887a13║以赤銅為鍱。鏤寫論文。石函緘封。建窣堵
T51n2087_p0887a14║波藏於其中。命藥叉神周衛其國。不令
T51n2087_p0887a15║異學持此論出。欲求習學就中受業。於
T51n2087_p0887a16║是功既成畢。還軍本都。出此國【CL124n1530_p0778a01】西門之外
T51n2087_p0887a17║東面而跪。復以此國總施僧徒。　迦膩色
T51n2087_p0887a18║迦王既死之後。訖利多種復自稱王。斥逐僧
T51n2087_p0887a19║徒毀壞佛法。睹貨邏國呬摩呾羅王(唐言雪山下)
T51n2087_p0887a20║其先釋種也。以如來涅槃之後第六百年。
T51n2087_p0887a21║光有疆土嗣膺王業。樹心佛地流情法
T51n2087_p0887a22║海。聞訖利多毀滅佛法。招集國中敢勇之
T51n2087_p0887a23║士得三千人。詐為商旅多齎寶貨。挾隱
T51n2087_p0887a24║軍器來入此國。此國之君特加賓禮。商旅
T51n2087_p0887a25║之中又更選募得五百人猛烈多謀。各袖
T51n2087_p0887a26║利刃俱持重寶。躬齎所奉持以獻上。時雪
T51n2087_p0887a27║山下王去其帽即其座。訖利多王驚懾無
T51n2087_p0887a28║措。遂斬其首。令群下曰。我是睹邏國雪山
T51n2087_p0887a29║下王也。怒此賤種公行虐政。故於今者誅
T51n2087_p0887b01║其有罪。凡百眾庶非爾之辜。然其國輔
T51n2087_p0887b02║宰臣遷於異域。既平此國。召集僧徒。式建
T51n2087_p0887b03║伽藍。安堵如故。復於此國西【CL124n1530_p0778b01】門之外。東面
T51n2087_p0887b04║而跪持施眾僧。其訖利多種。屢以僧徒覆
T51n2087_p0887b05║宗滅祀。世積其怨。嫉惡佛法。歲月既
T51n2087_p0887b06║遠。復自稱王。故今此國不甚崇信。外道天
T51n2087_p0887b07║祠特留意焉。　新城東南十餘里故城北大山
T51n2087_p0887b08║陽有僧伽藍僧徒三百餘人。其窣堵波中有
T51n2087_p0887b09║佛牙。長可寸半。其色黃白。或至齋日時放
T51n2087_p0887b10║光明。昔訖利多種之滅佛法也。僧徒解散各
T51n2087_p0887b11║隨利居。有一沙門遊諸印度。觀禮聖跡
T51n2087_p0887b12║申其至誠。後聞本國平定即事歸途遇諸
T51n2087_p0887b13║群象橫行草澤奔馳震吼。沙門見已昇樹以
T51n2087_p0887b14║避。是時群象相趨奔赴競吸池水浸漬樹
T51n2087_p0887b15║根互共排掘。樹遂蹎仆。既得沙門負載而
T51n2087_p0887b16║行。至大林中有病象瘡痛而臥。引此僧手
T51n2087_p0887b17║至所苦處。乃枯竹所刺也。沙門於是拔竹
T51n2087_p0887b18║傅藥。裂其裳裹其足。別有大象持【CL124n1530_p0779a01】金函
T51n2087_p0887b19║授與病象。象既得已轉授沙門。沙門開函
T51n2087_p0887b20║乃佛牙也。諸象圍繞僧出無由。明日齋時各
T51n2087_p0887b21║持異果以為中饌。食已載僧出林。數百
T51n2087_p0887b22║里外方乃下之。各跪拜而去。沙門至國西
T51n2087_p0887b23║界。渡一駛河濟乎中流。船將覆沒。同舟之
T51n2087_p0887b24║人互相謂曰。今此船覆禍是沙門。必有如
T51n2087_p0887b25║來舍利。諸龍利之。船主檢驗果得佛牙。時
T51n2087_p0887b26║沙門舉佛牙俯謂龍曰。吾今寄汝不久來
T51n2087_p0887b27║取。遂不渡河迴船而去。顧河歎曰。吾無禁
T51n2087_p0887b28║術龍畜所欺。重往印度學禁龍法。三歲之
T51n2087_p0887b29║後復還本國。至河之濱方設壇場。其龍於
T51n2087_p0887c01║是捧佛牙函以授沙門。沙門持歸。於此伽
T51n2087_p0887c02║藍而修供養。
T51n2087_p0887c03║伽藍南十四五里有小伽藍。中有觀自在菩
T51n2087_p0887c04║薩立像。其有斷食誓死為期。願見菩薩
T51n2087_p0887c05║者。即從像中出妙色身。
T51n2087_p0887c06║【CL124n1530_p0779b01】小伽藍東南三十餘里至大山。有故伽藍。形
T51n2087_p0887c07║製宏壯蕪漫良甚。今唯一隅起小重閣。僧徒
T51n2087_p0887c08║三十餘人。並學大乘法教。昔僧伽跋陀羅
T51n2087_p0887c09║(唐言眾賢)論師。於此製順正理論。伽藍左右諸
T51n2087_p0887c10║窣堵波。大阿羅漢舍利並在。野獸山猿
T51n2087_p0887c11║採華供養。歲時無替如承指命。然此山
T51n2087_p0887c12║中多諸靈跡。或石壁橫分峰留馬跡。凡厥此
T51n2087_p0887c13║類其狀譎詭。皆是羅漢沙彌群從遊戲。手指
T51n2087_p0887c14║麾畫乘馬往來。遺跡若斯難以詳述。　佛牙
T51n2087_p0887c15║伽藍東十餘里。北山崖間有小伽藍。是
T51n2087_p0887c16║昔索建地羅大論師。於此作眾事分毘婆
T51n2087_p0887c17║沙論。
T51n2087_p0887c18║小伽藍中有石窣堵波。高五十餘尺。是阿羅
T51n2087_p0887c19║漢遺身舍利也。先有羅漢形量偉大。凡所
T51n2087_p0887c20║飲食與象同等。時人譏曰。徒知飽食安識
T51n2087_p0887c21║是非。羅漢將入寂滅也。告諸人曰。吾今
T51n2087_p0887c22║不久當【CL124n1530_p0780a01】取無餘欲說自身所證妙法。眾人
T51n2087_p0887c23║聞之。相更譏笑。咸來集會共觀得失。時阿
T51n2087_p0887c24║羅漢告諸人曰。吾今為汝說本因緣。此身
T51n2087_p0887c25║之前報受象身。在東印度居王內廄。是時
T51n2087_p0887c26║此國有一沙門。遠遊印度尋訪聖教諸經
T51n2087_p0887c27║典論。時王持我施與沙門。載負佛經而至
T51n2087_p0887c28║於此。是後不久尋即命終。乘其載經福力
T51n2087_p0887c29║所致遂得為人。復鍾餘慶早服染衣。勤
T51n2087_p0888a01║求出離不遑寧居。得六神通斷三界欲。
T51n2087_p0888a02║然其所食餘習尚然。每自節身三分食一。
T51n2087_p0888a03║雖有此說人猶未信。即昇虛空入火光
T51n2087_p0888a04║定。身出煙焰而入寂滅。餘骸墜下起窣堵
T51n2087_p0888a05║波。　王城西北行二百餘里至商林伽藍。布刺
T51n2087_p0888a06║拏(唐言圓滿)論師。於此作釋毘婆沙論。　城西行
T51n2087_p0888a07║百四五十里。大河北接山南至大眾部伽藍。
T51n2087_p0888a08║僧徒百餘人。昔佛地羅論師。於【CL124n1530_p0780b01】此作大眾
T51n2087_p0888a09║部集真論。　從此西南踰山涉險。行七百餘
T51n2087_p0888a10║里至半笯(奴故反)嗟國(北印度境)。
T51n2087_p0888a11║半笯嗟國。周二千餘里。山川多疇壟狹。
T51n2087_p0888a12║穀稼時播花果繁茂。多甘蔗無蒲萄。菴沒
T51n2087_p0888a13║羅果烏淡跋羅茂遮等果。家植成林珍其
T51n2087_p0888a14║味也。氣序溫暑風俗勇烈。裳服所製多衣
T51n2087_p0888a15║㲲布。人性質直淳信三寶。伽藍五所。並多荒
T51n2087_p0888a16║圮。無大君長役屬迦濕彌羅國。城北伽藍
T51n2087_p0888a17║少有僧徒。伽藍北有石窣堵波。寔多靈異。
T51n2087_p0888a18║從此東南行四百餘里至曷邏闍補羅國
T51n2087_p0888a19║(北印度境)。
T51n2087_p0888a20║曷邏闍補羅國。周四千餘里。國大都城周十
T51n2087_p0888a21║餘里。極險固多山阜。川原隘狹地利不豐。
T51n2087_p0888a22║土宜氣序同半笯嗟國。風俗猛烈人性驍
T51n2087_p0888a23║勇。國無君長役屬迦濕彌羅國。伽藍十所。
T51n2087_p0888a24║僧徒寡少。天祠一所外道甚多。自濫波國
T51n2087_p0888a25║至於此土。【CL124n1530_p0781a01】形貌麤弊情性猥暴。語言庸鄙
T51n2087_p0888a26║禮義輕薄。非印度之正境。乃邊裔之曲俗。　從
T51n2087_p0888a27║此東南下山渡水。行七百餘里至磔迦國
T51n2087_p0888a28║(北印度境)。
T51n2087_p0888a29║【○】大唐西域記卷第三【○】【○】【○】【○】【○】【○】【○】【○】【○】【○】【CL124n1530_p0781b01】【CL124n1530_p0782a01】【CL124n1530_p0782b01】
