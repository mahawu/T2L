T51n2087_p0867b10║【★】
T51n2087_p0867b11║
T51n2087_p0867b12║　　No. 2087
T51n2087_p0867b13║　　大唐西域記序
T51n2087_p0867b14║
T51n2087_p0867b15║竊以穹儀方載之廣。蘊識懷靈之異。談天無
T51n2087_p0867b16║以究其極。括地詎足辯其原。是知方志所未
T51n2087_p0867b17║傳。聲教所不暨者。豈可勝道哉。　詳夫天竺之
T51n2087_p0867b18║為國也。其來尚矣。聖賢以之疊軫。仁義於焉
T51n2087_p0867b19║成俗。然事絕於曩代。壤隔於中土。山經莫之
T51n2087_p0867b20║紀。王會所不書。博望鑿空。徒寘懷於印竹。
T51n2087_p0867b21║昆明道閉。謬肆力於神池。遂使瑞表恒星。鬱
T51n2087_p0867b22║玄妙於千載。夢彰佩日。祕神光於萬里。暨
T51n2087_p0867b23║於蔡愔訪道。摩騰入洛。經藏石室。未盡龍
T51n2087_p0867b24║宮之奧。像畫涼臺。寧極鷲峰之美。自茲厥
T51n2087_p0867b25║後。時政多虞。閹豎乘權。潰東京而鼎峙。母后
T51n2087_p0867b26║成釁。剪中朝而幅裂。憲章泯於函雒。烽燧警
T51n2087_p0867b27║於關塞。四郊因而多壘。況茲邦之絕遠哉。然
T51n2087_p0867b28║而釣奇之客。希世間至。頗存記注。寧盡物
T51n2087_p0867b29║土之宜。徒採神經。未極真如之旨。有隋一
T51n2087_p0867c01║統寔務恢疆。尚且睠西海而咨嗟。望東雒
T51n2087_p0867c02║而杼軸。揚旌玉門之表。信亦多人。利涉[葸-十+夕]
T51n2087_p0867c03║嶺之源。蓋無足紀。曷能指雪山而長騖。望龍
T51n2087_p0867c04║池而一息者哉。良由德不被物威不及遠。我
T51n2087_p0867c05║大唐之有天下也。闢寰宇而創帝圖。掃攙
T51n2087_p0867c06║搶而清天步。功侔造化。明等照臨。人荷再生。
T51n2087_p0867c07║肉骨豺狼之吻。家蒙錫壽。還魂鬼蜮之墟。
T51n2087_p0867c08║總異類於[葶-丁+呆]街。掩遐荒於輿地。苑十洲而池
T51n2087_p0867c09║環海。小五帝而鄙上皇。　法師幼漸法門。慨祇
T51n2087_p0867c10║園之莫履。長懷真跡。仰鹿野而翹心。褰裳淨
T51n2087_p0867c11║境。實惟素蓄。會淳風之西偃。屬候律之東
T51n2087_p0867c12║歸。以貞觀三年。杖錫遵路。資皇靈而抵殊俗。
T51n2087_p0867c13║冒重險其若夷。假冥助而踐畏塗。幾必危而
T51n2087_p0867c14║已濟。喧寒驟徙。展轉方達。言尋真相。見不
T51n2087_p0867c15║見於空有之間。博考精微。聞不聞於生滅之
T51n2087_p0867c16║際。廓群疑於性海。啟妙覺於迷津。於是隱括
T51n2087_p0867c17║眾經。無片言而不盡。傍稽聖跡。無一物而不
T51n2087_p0867c18║窺。周流多載。方始旋返。十九年正月屆于長
T51n2087_p0867c19║安。所獲經論六百五十七部。有詔譯焉。　親踐
T51n2087_p0867c20║者一百一十國。傳聞者二十八國。或事見於
T51n2087_p0867c21║前典。或名始於今代。莫不餐和飲澤。頓顙
T51n2087_p0867c22║而知歸。請吏革音。梯山而奉贐。歡闕庭而
T51n2087_p0867c23║相抃。襲冠帶而成群。爾其物產風土之差。
T51n2087_p0867c24║習俗山川之異。遠則稽之於國典。近則詳之
T51n2087_p0867c25║於故老。邈矣殊方。依然在目。無勞握槧已
T51n2087_p0867c26║詳油素。名為大唐西域記。一帙十二卷。竊惟
T51n2087_p0867c27║書事記言。固已緝於微婉。瑣詞小道冀有補
T51n2087_p0867c28║於遺闕。祕書著作佐郎敬播序之云爾。【☆】
T51n2087_p0868a01║【□】
T51n2087_p0868a02║【CL124n1530_p0723a01】【CL124n1530_p0723b01】【CL124n1530_p0724a01】【CL124n1530_p0724b01】　　大唐西域記敘
T51n2087_p0868a03║【□】
T51n2087_p0868a04║　　　　尚書左僕射燕國公張說製
T51n2087_p0868a05║若夫玉毫流照。甘露灑于大千。金鏡揚
T51n2087_p0868a06║暉。薰風被于有截。故知示現三界。粵稱
T51n2087_p0868a07║天下之尊。光宅四表。式標域中之大。是以
T51n2087_p0868a08║慧日淪影。像化之跡東歸。帝猷宏闡。大章
T51n2087_p0868a09║之步西極。　有慈恩道場三藏法師諱玄奘。俗
T51n2087_p0868a10║姓陳氏。其先穎川人也。帝軒提象。控華渚
T51n2087_p0868a11║而開源。大舜賓門。基歷山而聳構。三恪
T51n2087_p0868a12║照于姬載。六奇光于漢祀。書奏而承朗月。
T51n2087_p0868a13║遊道而聚德星。縱壑駢鱗。培風齊翼。世濟
T51n2087_p0868a14║之美。鬱為景胄。法師籍慶誕生。含和降德。
T51n2087_p0868a15║結根深而[卄/(仁-二+(公/几))]茂。道源浚而靈長。奇開之歲。霞
T51n2087_p0868a16║軒月舉。聚沙之年。蘭薰桂馥。洎乎成立。藝
T51n2087_p0868a17║殫墳素。九皋載響。五府交辟。以夫早悟
T51n2087_p0868a18║真假。夙照慈慧。鏡真筌而延佇。顧生涯
T51n2087_p0868a19║【CL124n1530_p0725a01】而永息。而朱紱紫纓。誠有界之徽網。寶車
T51n2087_p0868a20║丹枕。寔出世之津途。由是擯落塵滓。言歸
T51n2087_p0868a21║閑曠。令兄長捷法師釋門之棟[榦-木+禾]者也。擅龍
T51n2087_p0868a22║象于身世。挺鶖鷺于當年。朝野挹其風猷。
T51n2087_p0868a23║中外羨其聲彩。既而情深友愛。道睦天倫。
T51n2087_p0868a24║法師服勤請益。分陰靡棄。業光上首。擢秀
T51n2087_p0868a25║檀林。德契中庸。騰芬蘭室。抗策平道。包
T51n2087_p0868a26║九部而吞夢。鼓枻玄津。俯四韋而小魯。
T51n2087_p0868a27║自茲遍遊談肆。載移涼燠。功既成矣。能亦
T51n2087_p0868a28║畢矣。至于泰初日月。燭曜靈臺。子雲鞶悅。
T51n2087_p0868a29║發揮神府。于是金文暫啟。佇秋駕而雲趨。
T51n2087_p0868b01║玉柄纔撝。披霧市而波屬。若會斲輪之旨。
T51n2087_p0868b02║猶知拜瑟之微。以瀉瓶之多聞。泛虛舟而
T51n2087_p0868b03║獨遠。迺于轘轅之地。先摧鍱腹之誇。并
T51n2087_p0868b04║絡之鄉。遽表浮桮之異。遠邇宗挹。為之語
T51n2087_p0868b05║曰。昔聞荀氏八龍。今見陳門雙驥。汝穎多
T51n2087_p0868b06║奇【CL124n1530_p0725b01】士。誠哉此言。　法師自幼迄長。遊心玄
T51n2087_p0868b07║理。名流先達。部執交馳。趨末忘本。摭華
T51n2087_p0868b08║捐實。遂有南北異學。是非紛糾。永言于
T51n2087_p0868b09║此。良用憮然。或恐傳譯踳駁。未能筌究。欲
T51n2087_p0868b10║窮香象之文。將罄龍宮之目。以絕倫之
T51n2087_p0868b11║德。屬會昌之期。杖錫拂衣。第如遐境。于
T51n2087_p0868b12║是背玄灞而延望。指蔥山而矯跡。川陸綿
T51n2087_p0868b13║長。備嘗艱險陋博望之非遠。嗤法顯之為
T51n2087_p0868b14║局。遊踐之處。畢究方言。鐫求幽賾。妙窮津
T51n2087_p0868b15║會。于是詞發雌黃。飛英天竺。文傳貝葉。聿
T51n2087_p0868b16║歸振旦。　太宗文皇帝。金輪纂御。寶位居尊。
T51n2087_p0868b17║載佇風徽。召見青蒲之上。乃睠通識。前膝
T51n2087_p0868b18║黃屋之間。手詔綢繆。中使繼路。俯摛睿思。
T51n2087_p0868b19║乃製三藏聖教序。凡七百八十言。今上昔在
T51n2087_p0868b20║春闈。裁述聖記。凡五百七十九言。啟玄妙
T51n2087_p0868b21║之津。書揄揚之旨。蓋非道映雞林。譽光
T51n2087_p0868b22║鷲嶽。豈能緬【CL124n1530_p0726a01】降神藻以旌時秀。奉　詔翻
T51n2087_p0868b23║譯梵本。凡六百五十七部。具覽遐方異俗。
T51n2087_p0868b24║絕壤殊風。土著之宜。人備之序。正朔所暨。
T51n2087_p0868b25║聲教所單。著大唐西域記。勒成一十二
T51n2087_p0868b26║卷。編錄典奧。綜覈明審。立言不朽。其在
T51n2087_p0868b27║茲焉。【○】【○】【○】【○】【○】【○】【○】【○】【○】【○】【CL124n1530_p0726b01】
T51n2087_p0868c01║【□】
T51n2087_p0868c02║【□】
T51n2087_p0868c03║【CL124n1530_p0727a01】大唐西域記卷第一(三十四國)
T51n2087_p0868c04║【□】
T51n2087_p0868c05║　　　　三藏法師玄奘奉　詔譯
T51n2087_p0868c06║　　　　大總持寺沙門辯機撰
T51n2087_p0868c07║　阿耆尼國　屈支國
T51n2087_p0868c08║　跋祿迦國　笯(奴故反)赤建國
T51n2087_p0868c09║　赭時國　㤄(敷發反)捍國
T51n2087_p0868c10║　窣(蘇沒反)堵利瑟那國　颯秣建國
T51n2087_p0868c11║　弭秣賀國　劫布呾那國
T51n2087_p0868c12║　屈霜(去聲)爾伽國　喝捍國
T51n2087_p0868c13║　捕喝國　伐地國
T51n2087_p0868c14║　貨利習彌伽國　羯霜(去聲)那國
T51n2087_p0868c15║　呾蜜國　赤鄂衍那國
T51n2087_p0868c16║　忽露摩國　愉(色俱反)漫國
T51n2087_p0868c17║　鞠和衍那國　鑊沙國
T51n2087_p0868c18║【CL124n1530_p0727b01】　珂咄羅國　拘謎(莫閉反)陀國
T51n2087_p0868c19║　縛伽浪國　紇露悉泯健國
T51n2087_p0868c20║　忽懍國　縛喝國
T51n2087_p0868c21║　銳秣陀國　胡寔健國
T51n2087_p0868c22║　呾剌健國　揭職國
T51n2087_p0868c23║　梵衍那國　迦畢試國
T51n2087_p0868c24║歷選皇猷遐觀帝錄。庖犧出震之初。軒轅
T51n2087_p0869a01║垂衣之始。所以司牧黎元。所以疆畫分
T51n2087_p0869a02║野。暨乎唐堯之受天運。光格四表。虞舜之
T51n2087_p0869a03║納地圖。德流九土。自茲已降。空傳書事
T51n2087_p0869a04║之冊。逖聽前修。徒聞記言之史。豈若時逢
T51n2087_p0869a05║有道運屬無為者歟。我。
T51n2087_p0869a06║大唐御極則天。乘時握紀。一六合而光
T51n2087_p0869a07║宅。四三皇而照臨。玄化滂流。祥風遐扇。同
T51n2087_p0869a08║乾坤之覆載。齊風雨之鼓潤。與夫東夷入
T51n2087_p0869a09║貢西戎即敘。創業垂統。撥亂反正。固以
T51n2087_p0869a10║跨越前王。【CL124n1530_p0728a01】囊括先代。同文共軌至治神
T51n2087_p0869a11║功。非載記無以贊大猷。非昭宣何以光
T51n2087_p0869a12║盛業。玄奘輒隨遊至。舉其風土。雖未考
T51n2087_p0869a13║方辯俗。信已越五踰三。含生之疇咸被
T51n2087_p0869a14║凱澤。能言之類莫不稱功。越自天府。暨諸
T51n2087_p0869a15║天竺。幽荒異俗。絕域殊邦。咸承正朔俱霑
T51n2087_p0869a16║聲教。贊武功之績。諷成口實。美文德之盛。
T51n2087_p0869a17║鬱為稱首。詳觀載籍。所未嘗聞。緬惟圖
T51n2087_p0869a18║牒。誠無與二。不有所敘何記化洽。今據
T51n2087_p0869a19║聞見於是載述。
T51n2087_p0869a20║然則索訶世界(舊曰。娑婆世界。又曰娑訶世界。皆訛也)三千大千
T51n2087_p0869a21║國土。為一佛之化攝也。今一日月所照
T51n2087_p0869a22║臨。四天下者。據三千大千世界之中。諸佛
T51n2087_p0869a23║世尊皆此垂化。現生現滅導聖導凡。蘇
T51n2087_p0869a24║迷盧山(唐言妙高山。舊曰須彌。又曰須彌婁皆訛略也)。四寶合成。在
T51n2087_p0869a25║大海中。據金輪上。日月之所照迴。諸天之
T51n2087_p0869a26║所遊舍。七山七海。環峙環列。山間海水。具
T51n2087_p0869a27║八功【CL124n1530_p0728b01】德。七金山外乃鹹海也。海中可居者。
T51n2087_p0869a28║大略有四洲焉。東毘提訶洲(舊曰。弗婆提。又曰。弗于逮訛也)。
T51n2087_p0869a29║南贍部洲(舊曰。閻浮提洲。又曰。剡浮洲訛也)。西瞿陀尼洲(舊曰。瞿耶
T51n2087_p0869b01║尼。又曰。的伽尼訛也)。北拘盧洲(舊曰。鬱單越。又曰。鳩樓。訛也)。金
T51n2087_p0869b02║輪王乃化被四天下。銀輪王則政隔北拘盧。
T51n2087_p0869b03║銅輪王。除北拘盧及西瞿陀尼。鐵輪王則
T51n2087_p0869b04║唯贍部洲。夫輪王者。將即大位。隨福所
T51n2087_p0869b05║感。有大輪寶。浮空來應。感有金銀銅鐵之
T51n2087_p0869b06║異。境乃四三二一之差。因其先瑞即以為
T51n2087_p0869b07║號。則贍部洲之中地者。阿那婆答多池也
T51n2087_p0869b08║(唐言無熱惱。舊曰阿耨達池訛也)。在香山之南大雪山之北。周
T51n2087_p0869b09║八百里矣。金銀琉璃頗胝飾其岸焉。金沙
T51n2087_p0869b10║彌漫。清波皎鏡。八地菩薩以願力故化
T51n2087_p0869b11║為龍王。於中潛宅。出清冷水。給贍部洲。
T51n2087_p0869b12║是以池東面銀牛口流出殑(巨勝反)伽河(舊曰
T51n2087_p0869b13║恒河又曰恒伽訛也)。繞池一匝入東南海。池南面金象
T51n2087_p0869b14║【CL124n1530_p0729a01】口流出信度河(舊曰辛頭河訛也)。繞池一匝。入西南
T51n2087_p0869b15║海。池西面琉璃馬口。流出縛芻河(舊曰。博叉河訛也)。
T51n2087_p0869b16║繞池一匝。入西北海。池北面。頗胝師子口。
T51n2087_p0869b17║流出徙多河(舊曰私陀河訛也)。繞池一匝。入東北
T51n2087_p0869b18║海。或曰。潛流地下。出積石山。即徙多河之
T51n2087_p0869b19║流。為中國之河源云。
T51n2087_p0869b20║時無輪王應運。贍部洲地有四主焉。南象
T51n2087_p0869b21║主。則暑濕宜象。西寶主。乃臨海盈寶。
T51n2087_p0869b22║北馬主。寒勁宜馬。東人主。和暢多人。故象
T51n2087_p0869b23║主之國。躁烈篤學特閑異術。服則橫巾右袒。
T51n2087_p0869b24║首則中髻四垂。族類邑居室宇重閣。寶主
T51n2087_p0869b25║之鄉。無禮義重財賄。短製左衽斷髮長
T51n2087_p0869b26║髭。有城郭之居。務殖貨之利。馬主之俗。天
T51n2087_p0869b27║資獷暴情忍殺戮。毳帳穹廬鳥居逐牧。人主
T51n2087_p0869b28║之地。風俗機惠仁義照明。冠帶右衽車服
T51n2087_p0869b29║有序。安土重遷務資有類。【CL124n1530_p0729b01】三主之俗東方
T51n2087_p0869c01║為上。其居室則東闢其戶。旦日則東向以
T51n2087_p0869c02║拜。人主之地南面為尊。方俗殊風。斯其大
T51n2087_p0869c03║概。至於君臣上下之禮。憲章文軌之儀。人主
T51n2087_p0869c04║之地無以加也。清心釋累之訓。出離生死
T51n2087_p0869c05║之教。象主之國其理優矣。斯皆著之經誥
T51n2087_p0869c06║問諸土俗。博關今古詳考見聞。然則佛
T51n2087_p0869c07║興西方法流東國。通譯音訛方言語謬。
T51n2087_p0869c08║音訛則義失。語謬則理乖。故曰必也正名乎。
T51n2087_p0869c09║貴無乖謬矣。　夫人有剛柔異性。言音不
T51n2087_p0869c10║同。斯則繫風土之氣。亦習俗之致也。若其
T51n2087_p0869c11║山川物產之異。風俗性類之差。則人主之地。
T51n2087_p0869c12║國史詳焉。馬主之俗。寶主之鄉史誥備載。可
T51n2087_p0869c13║略言矣。至於象主之國。前古未詳。或書
T51n2087_p0869c14║地多暑濕。或載俗好仁慈。頗存方志莫能
T51n2087_p0869c15║詳舉。豈道有行藏之致。固世有推移之運
T51n2087_p0869c16║矣。是知候律以歸化。飲【CL124n1530_p0730a01】澤而來賓。越重
T51n2087_p0869c17║險而款玉門。貢方奇而拜絳闕者。蓋難
T51n2087_p0869c18║得而言焉。由是之故訪道遠遊。請益之隙
T51n2087_p0869c19║存記風土。黑嶺已來莫非胡俗。雖戎人同
T51n2087_p0869c20║貫。而族類群分。畫界封疆。大率土著。建城
T51n2087_p0869c21║廓務殖田畜。性重財賄。俗輕仁義。嫁娶
T51n2087_p0869c22║無禮尊卑無次。婦言是用男位居下。死則
T51n2087_p0869c23║焚骸喪期無數。釐面截耳斷髮裂裳。屠
T51n2087_p0869c24║殺群畜祀祭幽魂。吉乃素服凶則皂衣。同風
T51n2087_p0870a01║類俗略舉條貫。異政殊制隨地別敘。印度風
T51n2087_p0870a02║俗語在後記。　出高昌故地。自近者始。曰阿
T51n2087_p0870a03║耆尼國(舊曰烏耆)。
T51n2087_p0870a04║阿耆尼國。東西六百餘里。南北四百餘里。國
T51n2087_p0870a05║大都城周六七里。四面據山道險易守。泉
T51n2087_p0870a06║流交帶引水為田。土宜穈黍宿麥香棗
T51n2087_p0870a07║蒲萄梨柰諸果。氣序和暢風俗質直。文字
T51n2087_p0870a08║取則印度。微有繒絹服飾氈褐。斷髮
T51n2087_p0870a09║無巾貨用金錢銀【CL124n1530_p0730b01】錢小銅錢。王其國人也。
T51n2087_p0870a10║勇而寡略好自稱伐。國無綱紀法不整
T51n2087_p0870a11║肅。伽藍十餘所。僧徒二千餘人。習學小乘教
T51n2087_p0870a12║說一切有部。經教律儀既遵印度。諸習學
T51n2087_p0870a13║者。即其文而翫之。戒行律儀潔清勤勵。然
T51n2087_p0870a14║食雜三淨。滯於漸教矣。　從此西南行二百
T51n2087_p0870a15║餘里。踰一小山越二大河。西得平川。行
T51n2087_p0870a16║七百餘里至屈(居勿反)支國(舊曰龜茲)。
T51n2087_p0870a17║屈支國。東西千餘里。南北六百餘里。國大都
T51n2087_p0870a18║城周十七八里。宜穈麥有粳稻出蒲萄
T51n2087_p0870a19║石榴。多梨柰桃杏。土產黃金銅鐵鉛錫。氣
T51n2087_p0870a20║序和風俗質。文字取則印度。粗有改變。管
T51n2087_p0870a21║絃伎樂特善諸國。服飾錦褐斷髮巾帽。貨
T51n2087_p0870a22║用金錢銀錢小銅錢。王屈支種也。智謀
T51n2087_p0870a23║寡昧迫於強臣。其俗生子以木押頭。欲
T51n2087_p0870a24║其遍遞也。伽藍百餘所。僧徒五千餘人習
T51n2087_p0870a25║學小乘教說一切有部。經教【CL124n1530_p0731a01】律儀取則印度。
T51n2087_p0870a26║其習讀者。即本文矣。尚拘漸教食雜三淨。
T51n2087_p0870a27║潔清耽翫人以功競。　國東境城北天祠前
T51n2087_p0870a28║有大龍池。諸龍易形交合牝馬。遂生龍
T51n2087_p0870a29║駒𢤱戾難馭。龍駒之子方乃馴駕。所以此
T51n2087_p0870b01║國多出善馬。聞諸先志曰。近代有王。號
T51n2087_p0870b02║曰金花。政教明察感龍馭乘。王欲終沒鞭
T51n2087_p0870b03║觸其耳。因即潛隱以至于今。城中無井
T51n2087_p0870b04║取彼池水。龍變為人與諸婦會。生子驍
T51n2087_p0870b05║勇走及奔馬。如是漸染人皆龍種。恃力作
T51n2087_p0870b06║威不恭王命。王乃引搆突厥殺此城人。少
T51n2087_p0870b07║長俱戮略無嚼類。城今荒蕪人煙斷絕。
T51n2087_p0870b08║荒城北四十餘里。接山阿。隔一河水。有二
T51n2087_p0870b09║伽藍。同名照怙釐。而東西隨稱。佛像莊飾
T51n2087_p0870b10║殆越人工。僧徒清齋誠為勤勵東。照怙
T51n2087_p0870b11║釐佛堂中有玉石。面廣二尺餘。色帶黃白
T51n2087_p0870b12║狀如海蛤。其上有佛足履之跡。長尺有【CL124n1530_p0731b01】八
T51n2087_p0870b13║寸。廣餘六寸矣。或有齋日照燭光明。　大
T51n2087_p0870b14║城西門外路左右各有立佛像。高九十餘尺。
T51n2087_p0870b15║於此像前建五年一大會處。每歲秋分數
T51n2087_p0870b16║十日間。舉國僧徒皆來會集。上自君王下
T51n2087_p0870b17║至士庶。捐廢俗務奉持齋戒。受經聽法
T51n2087_p0870b18║渴日忘疲。諸僧伽藍莊嚴佛像。瑩以珍寶
T51n2087_p0870b19║飾之錦綺。載諸輦輿謂之行像。動以千數
T51n2087_p0870b20║雲集會所。常以月十五日晦日。國王大臣
T51n2087_p0870b21║謀議國事。訪及高僧然後宣布。
T51n2087_p0870b22║會場西北渡河至阿奢理貳伽藍(唐言奇特)。庭
T51n2087_p0870b23║宇顯敝佛像工飾。僧徒肅穆精勤匪怠。並
T51n2087_p0870b24║是耆艾宿德碩學高才。遠方俊彥慕義至
T51n2087_p0870b25║止。國王大臣士庶豪右。四事供養久而彌
T51n2087_p0870b26║敬。聞諸先志曰。昔此國先王崇敬三寶。
T51n2087_p0870b27║將欲遊方觀禮聖跡。乃命母弟攝知留事。
T51n2087_p0870b28║其弟受命。竊自割勢防未萌也。封之金函
T51n2087_p0870b29║持以上王。【CL124n1530_p0732a01】王曰。斯何謂也。對曰。迴駕之日
T51n2087_p0870c01║乃可開發。即付執事隨軍掌護。王之還也
T51n2087_p0870c02║果有搆禍者曰。王令監國婬亂中宮。王聞
T51n2087_p0870c03║震怒欲置嚴刑。弟曰。不敢逃責願開金函。
T51n2087_p0870c04║王遂發而視之。乃斷勢也。曰斯何異物欲
T51n2087_p0870c05║何發明。對曰。王昔遊方命知留事。懼有讒
T51n2087_p0870c06║禍割勢自明。今果有徵願垂照覽。王深驚
T51n2087_p0870c07║異情愛彌隆。出入後庭無所禁礙。王弟於
T51n2087_p0870c08║後行遇一夫擁五百牛欲事形腐。見而
T51n2087_p0870c09║惟念。引類增懷。我今形虧豈非宿業。即以
T51n2087_p0870c10║財寶贖此群牛。以慈善力男形漸具。以形
T51n2087_p0870c11║具故遂不入宮。王怪而問之。乃陳其始末。
T51n2087_p0870c12║王以為奇特也。遂建伽藍。式旌美跡傳芳
T51n2087_p0870c13║後葉。　從此西行六百餘里。經小沙磧至
T51n2087_p0870c14║跋祿迦國(舊謂姑黑又曰亟黑)。
T51n2087_p0870c15║跋祿迦國。東西六百餘里。南北三百餘里。
T51n2087_p0870c16║國【CL124n1530_p0732b01】大都城周五六里。土宜氣序人性風俗。文
T51n2087_p0870c17║字法則同屈支國。語言少異。細氈細褐鄰國
T51n2087_p0870c18║所重。伽藍數十所。僧徒千餘人。習學小乘
T51n2087_p0870c19║教說一切有部。
T51n2087_p0870c20║國西北行三百餘里度石磧至凌山。此則蔥
T51n2087_p0870c21║嶺北原。水多東流矣。山谷積雪春夏合凍。
T51n2087_p0870c22║雖時消泮尋復結冰。經途險阻寒風慘烈。
T51n2087_p0870c23║多暴龍難凌犯行人。由此路者。不得赭
T51n2087_p0870c24║衣持瓠大聲叫喚。微有違犯災禍目睹。
T51n2087_p0871a01║暴風奮發飛沙雨石。遇者喪沒難以全生。
T51n2087_p0871a02║山行四百餘里至大清池(或名熱海又謂鹹海)。周千餘
T51n2087_p0871a03║里。東西長南北狹。四面負山眾流交湊。色
T51n2087_p0871a04║帶青黑味兼鹹苦。洪濤浩汗驚波汩𭱖。
T51n2087_p0871a05║龍魚雜處靈怪間起。所以往來行旅禱以祈
T51n2087_p0871a06║福。水族雖多莫敢漁捕。　清池西北行五百
T51n2087_p0871a07║餘里至素葉水城。城周六七里。諸國商胡雜
T51n2087_p0871a08║居也。土宜糜麥蒲萄。【CL124n1530_p0733a01】林樹稀疏。氣序風
T51n2087_p0871a09║寒人衣氈褐。　素葉已西數十孤城。城皆立
T51n2087_p0871a10║長。雖不相稟命。然皆役屬突厥。　自素葉
T51n2087_p0871a11║水城至羯霜那國。地名窣利。人亦謂焉。文
T51n2087_p0871a12║字語言即隨稱矣。字源簡略本二十餘言。轉
T51n2087_p0871a13║而相生其流浸廣。粗有書記豎讀其文。遞
T51n2087_p0871a14║相傳授師資無替。服氈褐衣皮㲲。裳服褊
T51n2087_p0871a15║急齊髮露頂。或總剪剃。繒綵絡額形容偉
T51n2087_p0871a16║大。志性恇怯。風俗澆訛。多行詭詐。大抵貪
T51n2087_p0871a17║求。父子計利。財多為貴。良賤無差。雖富巨
T51n2087_p0871a18║萬服食麤弊。力田逐利者雜半矣。
T51n2087_p0871a19║素葉城西行四百餘里至千泉。千泉者。地方
T51n2087_p0871a20║二百餘里。南面雪山三陲平陸。水土沃潤
T51n2087_p0871a21║林樹扶疏。暮春之月雜花若綺。泉池千所故
T51n2087_p0871a22║以名焉。突厥可汗每來避暑。中有群鹿多
T51n2087_p0871a23║飾鈴鐶。馴狎於人不甚驚走。可汗愛賞下
T51n2087_p0871a24║命群屬。【CL124n1530_p0733b01】敢加殺害有誅無赦。故此群鹿得
T51n2087_p0871a25║終其壽。　千泉西行百四五十里至呾邏私
T51n2087_p0871a26║城。城周八九里。諸國商胡雜居也。土宜氣
T51n2087_p0871a27║序大同素葉。　南行十餘里有小孤城。三百餘
T51n2087_p0871a28║戶。本中國人也。昔為突厥所掠。後遂鳩集
T51n2087_p0871a29║同國。共保此城。於中宅居衣服去就遂同
T51n2087_p0871b01║突厥。言辭儀範猶存本國。　從此西南行二百
T51n2087_p0871b02║餘里至白水城。城周六七里。土地所產
T51n2087_p0871b03║風氣所宜逾勝呾邏私。　西南行二百餘里至
T51n2087_p0871b04║恭御城。城周五六里。原隰膏腴樹林蓊鬱。　從
T51n2087_p0871b05║此南行四五十里至笯(奴故反)赤建國。
T51n2087_p0871b06║笯赤建國。周千餘里。地沃壤備稼穡。草木鬱
T51n2087_p0871b07║茂華果繁盛。多蒲萄亦所貴也。城邑百數
T51n2087_p0871b08║各別君長。進止往來不相稟命。雖則畫野
T51n2087_p0871b09║區分總稱笯赤建國。　從此西行二百餘里至
T51n2087_p0871b10║赭時【CL124n1530_p0734a01】國(唐言石國)。
T51n2087_p0871b11║赭時國。周千餘里。西臨葉河。東西狹南北
T51n2087_p0871b12║長。土宜氣序同笯赤建國。城邑數十各別君
T51n2087_p0871b13║長。既無總主役屬突厥。　從此東南千餘里
T51n2087_p0871b14║至㤄(敷發反)捍國。
T51n2087_p0871b15║㤄捍國周四千餘里。山周四境。土地膏腴
T51n2087_p0871b16║稼穡滋盛。多花果宜羊馬。氣序風寒人性
T51n2087_p0871b17║剛勇。語異諸國形貌醜弊。自數十年無
T51n2087_p0871b18║大君長。酋豪力競不相賓伏。依川據險
T51n2087_p0871b19║畫野分都。　從此西行千餘里至窣堵利瑟
T51n2087_p0871b20║那國。
T51n2087_p0871b21║窣堵利瑟那國周千四五百里。東臨葉河。葉
T51n2087_p0871b22║河出蔥嶺北原。西北而流。浩汗渾濁汩㴔漂
T51n2087_p0871b23║急。土宜風俗同赭時國。自有王附突厥。
T51n2087_p0871b24║從此西北入大沙磧。絕無水草。途路彌
T51n2087_p0871b25║漫。疆境難測。望大山尋遺骨。以知所
T51n2087_p0871b26║指。以記經途。行五【CL124n1530_p0734b01】百餘里至颯秣建國
T51n2087_p0871b27║(唐言康國)。
T51n2087_p0871b28║颯秣建國。周千六七百里。東西長南北狹。國
T51n2087_p0871b29║大都城周二十餘里。極險固多居人。異方寶
T51n2087_p0871c01║貨多聚此國。土地沃壤稼穡備植。林樹蓊
T51n2087_p0871c02║鬱花果滋茂。多出善馬。機巧之技特工諸
T51n2087_p0871c03║國。氣序和暢風俗猛烈。凡諸胡國此為其中。
T51n2087_p0871c04║進止威儀近遠取則。其王豪勇鄰國承命。兵
T51n2087_p0871c05║馬強盛多諸赭羯。赭羯之人其性勇烈。視
T51n2087_p0871c06║死如歸戰無前敵。　從此東南至弭秣賀國
T51n2087_p0871c07║(唐言米國)。
T51n2087_p0871c08║弭秣賀國。周四五百里。據川中。東西狹南
T51n2087_p0871c09║北長土宜風俗同颯秣建國。從此北至劫布
T51n2087_p0871c10║呾那國(唐言曹國)。
T51n2087_p0871c11║劫布呾那國。周千四五百里。東西長南北狹。
T51n2087_p0871c12║土宜風俗同颯秣建國。從此國西三百餘
T51n2087_p0871c13║里至屈(居勿反)霜(去聲)爾迦國(唐言何國)。
T51n2087_p0871c14║【CL124n1530_p0735a01】屈霜爾迦國。周千四五百里。東西狹南北長。
T51n2087_p0871c15║土宜風俗同颯秣建國。從此國西二百餘
T51n2087_p0871c16║里至喝捍國(唐言東安國)。
T51n2087_p0871c17║喝捍國。周千餘里。土宜風俗同颯秣建國。
T51n2087_p0871c18║從此國西四百餘里至捕喝國(唐言守安國)。
T51n2087_p0871c19║捕喝國。周千六七百里。東西長南北狹。土宜
T51n2087_p0871c20║風俗同颯秣建國。從此國西四百餘里至
T51n2087_p0871c21║伐地國(唐言西安國)。
T51n2087_p0871c22║伐地國。周四百餘里。土宜風俗同颯秣建國。
T51n2087_p0871c23║從此西南五百餘里至貨利習彌伽國。
T51n2087_p0871c24║貨利習彌伽國。順縛芻河兩岸。東西二三十
T51n2087_p0871c25║里。南北五百餘里。土宜風俗同伐地國。語言
T51n2087_p0871c26║少異。從颯秣建國西南行三百餘里至羯
T51n2087_p0871c27║霜(去聲)那國(唐言史國)。
T51n2087_p0871c28║羯霜那國。周千四五百里。土宜風俗同颯
T51n2087_p0871c29║秣【CL124n1530_p0735b01】建國。從此西南行二百餘里入山。山
T51n2087_p0872a01║路崎嶇谿徑危險。既絕人里又少水草。東
T51n2087_p0872a02║南山行三百餘里入鐵門。　鐵門者。左右帶
T51n2087_p0872a03║山。山極峭峻。雖有狹徑。加之險阻。兩傍石
T51n2087_p0872a04║壁其色如鐵。既設門扉又以鐵鋦。多有
T51n2087_p0872a05║鐵鈴懸諸戶扇。因其險固遂以為名。　出
T51n2087_p0872a06║鐵門至睹貨邏國(舊曰吐火羅國訛也)。其地南北千餘
T51n2087_p0872a07║里東西三千餘里。東阨蔥嶺西接波刺斯。
T51n2087_p0872a08║南大雪山北據鐵門。縛芻大河中境西流。自
T51n2087_p0872a09║數百年王族絕嗣。酋豪力競各擅君長。
T51n2087_p0872a10║依川據險。分為二十七國。雖畫野區分
T51n2087_p0872a11║總役屬突厥。氣序既溫疾疫亦眾。冬末春初
T51n2087_p0872a12║霖雨相繼。故此境已南濫波已北。其國風土
T51n2087_p0872a13║並多溫疾。而諸僧徒以十二月十六日入
T51n2087_p0872a14║安居。三月十五日解安居。斯乃據其多雨。
T51n2087_p0872a15║亦是設教隨時也。其俗則志性恇怯容貌
T51n2087_p0872a16║鄙【CL124n1530_p0736a01】陋。粗知信義不甚欺詐。語言去就稍異
T51n2087_p0872a17║諸國。字源二十五言。轉而相生。用之備物。
T51n2087_p0872a18║書以橫讀自左向右。文記漸多逾廣窣利。
T51n2087_p0872a19║多衣㲲少服褐。貨用金銀等錢。模樣異
T51n2087_p0872a20║於諸國。　順縛芻河北下流至呾蜜國。
T51n2087_p0872a21║呾蜜國。東西六百餘里。南北四百餘里。國
T51n2087_p0872a22║大都城周二十餘里。東西長南北狹。伽藍十
T51n2087_p0872a23║餘所。僧徒千餘人。諸窣堵波即舊所謂浮
T51n2087_p0872a24║圖也。又曰鋀婆又曰塔婆。又曰私鋀簸。
T51n2087_p0872a25║又曰藪斗波。皆訛也。及佛尊像多神異有
T51n2087_p0872a26║靈鑒。　東至赤鄂衍那國。
T51n2087_p0872a27║赤鄂衍那國。東西四百餘里。南北五百餘里。
T51n2087_p0872a28║國大都城周十餘里。伽藍五所。僧徒尟少。
T51n2087_p0872a29║東至忽露摩國
T51n2087_p0872b01║忽露摩國。東西百餘里。南北三百餘里。國
T51n2087_p0872b02║大都城周十餘里。其王奚素突厥也。伽藍二
T51n2087_p0872b03║所。【CL124n1530_p0736b01】僧徒百餘人。　東至愉(朔俱反)漫國。
T51n2087_p0872b04║愉漫國。東西四百餘里。南北百餘里。國大都
T51n2087_p0872b05║城周十六七里。其王奚素突厥也。伽藍二
T51n2087_p0872b06║所。僧徒寡少。　西南臨縛芻河至鞠和衍那
T51n2087_p0872b07║國。
T51n2087_p0872b08║鞠和衍那國。東西二百餘里。南北三百餘
T51n2087_p0872b09║里。國大都城周十餘里。伽藍三所。僧徒百餘
T51n2087_p0872b10║人。　東至鑊沙國。
T51n2087_p0872b11║鑊沙國。東西三百餘里。南北五百餘里。國大
T51n2087_p0872b12║都城周十六七里。　東至珂咄羅國。
T51n2087_p0872b13║珂咄羅國。東西千餘里。南北千餘里。國大
T51n2087_p0872b14║都城周二十餘里。　東接蔥嶺至拘謎(莫閉反)
T51n2087_p0872b15║陀國。
T51n2087_p0872b16║拘謎陀國。東西二千餘里。南北二百餘里。
T51n2087_p0872b17║據大蔥嶺中。國大都城周二十餘里。西南鄰
T51n2087_p0872b18║縛芻河。南接尸棄尼國。南渡縛芻河至達
T51n2087_p0872b19║摩悉鐵帝國。缽鐸創那國。淫薄健國。屈浪拏
T51n2087_p0872b20║國。呬(火利反)【CL124n1530_p0737a01】摩呾羅國。缽利曷國。訖栗瑟摩
T51n2087_p0872b21║國。曷邏胡國。阿利尼國。瞢健國。自活國東
T51n2087_p0872b22║南至闊悉多國安呾邏縛國。事在迴記。
T51n2087_p0872b23║活國西南至縛伽浪國
T51n2087_p0872b24║縛伽浪國。東西五十餘里。南北二百餘里。國
T51n2087_p0872b25║大都城周十餘里。　南至紇露悉泯健國。
T51n2087_p0872b26║紇露悉泯健國。周千餘里。國大都城周十四
T51n2087_p0872b27║五里。　西北至忽懍國。
T51n2087_p0872b28║忽懍國。周八百餘里。國大都城周五六里。
T51n2087_p0872b29║伽藍十餘所。僧徒五百餘人。　西至縛喝國。
T51n2087_p0872c01║縛喝國。東西八百餘里。南北四百餘里。北臨
T51n2087_p0872c02║縛芻河。國大都城周二十餘里。人皆謂之小
T51n2087_p0872c03║王舍城也。其城雖固居人甚少。土地所產物
T51n2087_p0872c04║類尤多。水陸諸花難以備舉。伽藍百有餘
T51n2087_p0872c05║所。僧徒三千餘人。並皆習學小乘法教。城
T51n2087_p0872c06║外西【CL124n1530_p0737b01】南有納縛(唐言新)僧伽藍。此國先王之所
T51n2087_p0872c07║建也。大雪山北作論諸師。唯此伽藍美業
T51n2087_p0872c08║不替。其佛像則瑩以名珍。堂宇乃飾之奇
T51n2087_p0872c09║寶。故諸國君長利之以攻劫。此伽藍素有毘
T51n2087_p0872c10║沙門天像。靈鑒可恃冥加守衛。近突厥葉
T51n2087_p0872c11║護可汗子肆葉護可汗。傾其部落率其戎
T51n2087_p0872c12║旅。奄襲伽藍欲圖珍寶。去此不遠屯
T51n2087_p0872c13║軍野次。其夜夢見毘沙門天曰。汝有何力
T51n2087_p0872c14║敢壞伽藍。因以長戟貫徹胸背。可汗驚
T51n2087_p0872c15║悟便苦心痛。遂告群屬所夢咎徵。馳請眾
T51n2087_p0872c16║僧方申懺謝。未及返命已從殞歿。　伽藍
T51n2087_p0872c17║內南佛堂中有佛澡罐。量可斗餘。雜色炫
T51n2087_p0872c18║燿金石難名。又有佛牙。其長寸餘。廣八九
T51n2087_p0872c19║分。色黃白質光淨。又有佛掃帚。迦奢草作
T51n2087_p0872c20║也。長餘二尺。圍可七寸。其把以雜寶飾
T51n2087_p0872c21║之。凡此三物。每至六齋法俗咸會陳設供
T51n2087_p0872c22║養。至誠所【CL124n1530_p0738a01】感或放光明。
T51n2087_p0872c23║伽藍北有窣堵波。高二百餘尺。金剛泥塗
T51n2087_p0872c24║眾寶廁飾。中有舍利時燭靈光。
T51n2087_p0872c25║伽藍西南有一精廬。建立已來多歷年所。遠
T51n2087_p0872c26║方輻湊高才類聚。證四果者難以詳舉。故
T51n2087_p0872c27║諸羅漢將入涅槃。示現神通眾所知識。乃
T51n2087_p0872c28║有建立諸窣堵波。基跡相鄰數百餘矣。雖
T51n2087_p0872c29║證聖果終無神變。蓋亦千計不樹封記。
T51n2087_p0873a01║今僧徒百餘人。夙夜匪懈凡聖難測。
T51n2087_p0873a02║大城西北五十餘里至提謂城。城北四十餘
T51n2087_p0873a03║里有波利城。城中各有一窣堵波。高餘三
T51n2087_p0873a04║丈。昔者如來初證佛果。起菩提樹方詣鹿
T51n2087_p0873a05║園。時二長者遇被威光。隨其行路之資
T51n2087_p0873a06║遂獻糗蜜。世尊為說人天之福。最初得聞五
T51n2087_p0873a07║戒十善也。既聞法誨請所供養。如來遂
T51n2087_p0873a08║授其髮爪焉。二長者將還本國請禮【CL124n1530_p0738b01】敬之
T51n2087_p0873a09║儀式。如來以僧伽胝(舊曰僧祇梨訛也)方疊布下。
T51n2087_p0873a10║次鬱多羅僧。次僧卻崎(舊曰僧祇支訛也)又覆缽。豎
T51n2087_p0873a11║錫杖。如是次第為窣堵波。二人承命各還
T51n2087_p0873a12║其城。擬儀聖旨式修崇建。斯則釋迦法中。
T51n2087_p0873a13║最初窣堵波也。
T51n2087_p0873a14║城西七十餘里有窣堵波。高餘二丈。昔迦
T51n2087_p0873a15║葉波佛時之所建也。　從大城西南入雪山
T51n2087_p0873a16║阿至銳秣陀國。
T51n2087_p0873a17║銳秣陀國。東西五六十里。南北百餘里。國
T51n2087_p0873a18║大都城周十餘里。　西南至胡寔健國。
T51n2087_p0873a19║胡寔健國。東西五百餘里。南北千餘里。國
T51n2087_p0873a20║大都城。周二十餘里。多山川出善馬。　西北
T51n2087_p0873a21║至呾剌健國。
T51n2087_p0873a22║呾剌健國。東西五百餘里。南北五六十里。國
T51n2087_p0873a23║大都城周十餘里。西接波刺斯國界。　從縛喝
T51n2087_p0873a24║國南行百餘里至揭職國。
T51n2087_p0873a25║【CL124n1530_p0739a01】揭職國。東西五百餘里。南北三百餘里。國
T51n2087_p0873a26║大都城周四五里。土地磽确陵阜連屬。少
T51n2087_p0873a27║花果多菽麥。氣序寒烈風俗剛猛。伽藍十餘
T51n2087_p0873a28║所。僧徒三百餘人。並學小乘教說一切有部。
T51n2087_p0873a29║東南入大雪山。山谷高深峰巖危險。風雪相
T51n2087_p0873b01║繼盛夏合凍。積雪彌谷蹊徑難涉。山神
T51n2087_p0873b02║鬼魅暴縱妖崇。群盜橫行殺害為務。　行六
T51n2087_p0873b03║百餘里出都貨邏國境。至梵衍那國。
T51n2087_p0873b04║梵衍那國。東西二千餘里。南北三百餘里。在
T51n2087_p0873b05║雪山之中也。人依山谷逐勢邑居。國大
T51n2087_p0873b06║都城據崖跨谷。長六七里。北背高巖。有宿
T51n2087_p0873b07║麥少花果。宜畜牧多羊馬。氣序寒烈風俗
T51n2087_p0873b08║剛獷。多衣皮褐亦其所宜。文字風教貨幣之
T51n2087_p0873b09║用。同都貨邏國。語言少異。儀貌大同。淳信
T51n2087_p0873b10║之心特甚鄰國。上自三寶下至百神。莫不
T51n2087_p0873b11║輸誠竭心宗敬。商【CL124n1530_p0739b01】估往來者。天神現徵祥。
T51n2087_p0873b12║示祟變求福德。伽藍數十所。僧徒數千人。
T51n2087_p0873b13║宗學小乘說出世部。　王城東北山阿有立佛
T51n2087_p0873b14║石像。高百四五十尺。金色晃曜寶飾煥爛。
T51n2087_p0873b15║東有伽藍。此國先王之所建也。伽藍東有
T51n2087_p0873b16║鋀石釋迦佛立像高百餘尺。分身別鑄總合
T51n2087_p0873b17║成立。
T51n2087_p0873b18║城東二三里伽藍中有佛入涅槃臥像。長千
T51n2087_p0873b19║餘尺。其王每此設無遮大會。上自妻子下
T51n2087_p0873b20║至國珍。府庫既傾復以身施。群官僚佐就
T51n2087_p0873b21║僧酬贖。若此者以為所務矣。
T51n2087_p0873b22║臥像伽藍東南行二百餘里。度大雪山。東至
T51n2087_p0873b23║小川澤。泉池澄鏡林樹青蔥。有僧伽藍。中
T51n2087_p0873b24║有佛齒及劫初時獨覺齒。長餘五寸。廣減
T51n2087_p0873b25║四寸。復有金輪王齒。長三寸廣二寸。商諾迦
T51n2087_p0873b26║縛娑(舊曰商那和修訛也)大阿羅漢所持鐵缽量可八九
T51n2087_p0873b27║升。凡三賢聖遺物。並以黃金緘封。又有
T51n2087_p0873b28║商諾【CL124n1530_p0740a01】迦縛娑九條僧伽胝衣。絳赤色設諾迦
T51n2087_p0873b29║草皮之所績成也。商諾迦縛娑者。阿難弟
T51n2087_p0873c01║子也。在先身中以設諾迦草衣。於解安居
T51n2087_p0873c02║日持施眾僧。承茲福力於五百身中陰生
T51n2087_p0873c03║陰恒服此衣。以最後身從胎俱出。身既漸
T51n2087_p0873c04║長。衣亦隨廣。及阿難之度出家也。其衣變
T51n2087_p0873c05║為法服。及受具戒。更變為九條僧伽胝。
T51n2087_p0873c06║將證寂滅入邊際定。發智願力留此袈
T51n2087_p0873c07║裟。盡釋迦遺法。法盡之後方乃變壞。今已少
T51n2087_p0873c08║損信有徵矣。　從此東行入雪山。踰越黑
T51n2087_p0873c09║嶺至迦畢試國。
T51n2087_p0873c10║迦畢試國。周四千餘里。北背雪山。三陲黑
T51n2087_p0873c11║嶺。國大都城周十餘里。宜穀麥多果木。出
T51n2087_p0873c12║善馬鬱金香。異方奇貨多聚此國。氣序風寒
T51n2087_p0873c13║人性暴獷。言辭鄙[卄/執/衣]婚姻雜亂。文字大同
T51n2087_p0873c14║睹貨邏國。習俗語言風教頗異。服用毛㲲衣
T51n2087_p0873c15║兼皮褐。【CL124n1530_p0740b01】貨用金錢銀錢及小銅錢。規矩模樣
T51n2087_p0873c16║異於諸國。王剎利種也。有智略性勇烈。威
T51n2087_p0873c17║懾鄰境統十餘國。愛育百姓。敬崇三寶。歲
T51n2087_p0873c18║造丈八尺銀佛像。兼設無遮大會。周給貧
T51n2087_p0873c19║窶惠施鰥寡。伽藍百餘所。僧徒六千餘人。
T51n2087_p0873c20║並多習學大乘法教。窣堵波僧伽藍。崇高弘
T51n2087_p0873c21║敝廣博嚴淨。天祠數十所。異道千餘人。或露
T51n2087_p0873c22║形。或塗灰。連絡髑髏以為冠鬘。
T51n2087_p0873c23║大城東三四里。北山下有大伽藍。僧徒三
T51n2087_p0873c24║百餘人。並學小乘法教。聞諸先志曰。昔健
T51n2087_p0873c25║馱邏國迦膩色迦王。威被鄰國化洽遠方。
T51n2087_p0873c26║治兵廣地至蔥嶺東。河西蕃維畏威送質。
T51n2087_p0873c27║迦膩色迦王既得質子。特加禮命寒暑改
T51n2087_p0873c28║館。冬居印度諸國。夏還迦畢試國。春秋止
T51n2087_p0873c29║健馱邏國。故質子三時住處。各建伽藍。今
T51n2087_p0874a01║此伽藍。即夏居之【CL124n1530_p0741a01】所建也。故諸屋壁圖畫質
T51n2087_p0874a02║子。容貌服飾頗同中夏。其後得還本國。
T51n2087_p0874a03║心存故居。雖阻山川不替供養。故今僧
T51n2087_p0874a04║眾每至入安居解安居。大興法會為諸
T51n2087_p0874a05║質子祈福樹善。相繼不絕。以至于今。
T51n2087_p0874a06║伽藍佛院東門南大神王像。右足下坎地藏
T51n2087_p0874a07║寶。質子之所藏也。故其銘曰。伽藍朽壞取
T51n2087_p0874a08║以修治。近有邊王貪婪凶暴。聞此伽藍多
T51n2087_p0874a09║藏珍寶。驅逐僧徒方事發掘。神王冠中鸚
T51n2087_p0874a10║鵡鳥像。乃奮羽驚鳴。地為震動。王及軍人
T51n2087_p0874a11║辟易僵仆。久而得起。謝咎以歸。
T51n2087_p0874a12║伽藍北嶺上有數石室。質子習定之處也。其
T51n2087_p0874a13║中多藏雜寶。其側有銘。藥叉守衛。有欲開
T51n2087_p0874a14║發取中寶者。此藥叉神變現異形。或作師
T51n2087_p0874a15║子。或作蟒蛇猛獸毒虫。殊形震怒。以故無
T51n2087_p0874a16║人敢得攻發。　石室西二三里大山嶺上有觀
T51n2087_p0874a17║自在菩【CL124n1530_p0741b01】薩像。有人至誠願見者。菩薩從其
T51n2087_p0874a18║像中出妙色身安慰行者。
T51n2087_p0874a19║大城東南三十餘里至曷邏怙羅僧伽藍。傍
T51n2087_p0874a20║有窣堵波。高百餘尺。或至齋日時燭光
T51n2087_p0874a21║明。覆缽勢上石隙間流出黑香油。靜夜中
T51n2087_p0874a22║時聞音樂之聲。聞諸先志曰。昔此國大
T51n2087_p0874a23║臣遏邏怙邏之所建也。功既成已。於夜夢
T51n2087_p0874a24║中有人告曰。汝所建立窣堵波。未有舍
T51n2087_p0874a25║利。明旦有獻上者。宜從王請。旦入朝進請
T51n2087_p0874a26║曰。不量庸昧敢有願求。王曰。夫何所欲。
T51n2087_p0874a27║對曰。今有先獻者願垂恩賜。王曰。然遏
T51n2087_p0874a28║邏怙羅佇立宮門瞻望所至。俄有一人
T51n2087_p0874a29║持舍利瓶。大臣問曰。欲何獻上。曰佛舍利。
T51n2087_p0874b01║大臣曰。吾為爾守。宜先白王。遏邏怙羅。
T51n2087_p0874b02║恐王珍貴舍利追悔前恩。疾往伽藍登窣
T51n2087_p0874b03║堵波。至誠所感其石覆缽自開安置舍利。
T51n2087_p0874b04║已而疾出尚拘衣襟。王使逐之。石【CL124n1530_p0742a01】已掩矣。
T51n2087_p0874b05║故其隙間流黑香油。
T51n2087_p0874b06║城南四十餘里。至霫(𦙃立反)蔽多伐刺祠城。
T51n2087_p0874b07║凡地大震山崖崩墜。周此城界無所動
T51n2087_p0874b08║搖。
T51n2087_p0874b09║霫蔽多伐刺祠城南三十餘里至阿路猱
T51n2087_p0874b10║(奴高反)山。崖巔峭峻巖谷杳冥。其峰每歲增
T51n2087_p0874b11║高數百尺。與漕矩吒國䅳(士句反下同)那呬羅
T51n2087_p0874b12║山彷彿相望。便即崩墜。聞諸土俗曰。初䅳
T51n2087_p0874b13║那天神自遠而至。欲止此山。山神震怒搖
T51n2087_p0874b14║蕩谿谷。天神曰。不欲相舍故此傾動。少垂
T51n2087_p0874b15║賓主當盈財寶。吾今往漕矩吒國䅳那呬
T51n2087_p0874b16║羅山。每歲至我受國王大臣祀獻之時。宜
T51n2087_p0874b17║相屬望。故阿路猱山增高。既已尋即崩
T51n2087_p0874b18║墜。
T51n2087_p0874b19║王城西北二百餘里至大雪山。山頂有池。請
T51n2087_p0874b20║雨祈晴隨求果願。聞諸先志曰。昔健馱
T51n2087_p0874b21║邏國有阿羅漢。常受此池龍王供養。每至
T51n2087_p0874b22║中食以【CL124n1530_p0742b01】神通力。并坐繩床凌虛而往。侍者
T51n2087_p0874b23║沙彌密於繩床之下攀援潛隱。而阿羅漢時
T51n2087_p0874b24║至便往至龍宮。乃見沙彌。龍王因請留食。
T51n2087_p0874b25║龍王以天甘露飯阿羅漢。以人間味而饌
T51n2087_p0874b26║沙彌。阿羅漢飯食已訖。便為龍王說諸法
T51n2087_p0874b27║要。沙彌如常為師滌器。器有餘粒駭其香
T51n2087_p0874b28║味。即起惡願。恨師忿龍。願諸福力於今悉
T51n2087_p0874b29║現斷此龍命。我自為王。沙彌發是願時。龍
T51n2087_p0874c01║王已覺頭痛矣。羅漢說法誨喻。龍王謝咎
T51n2087_p0874c02║責躬。沙彌懷忿未從誨謝。既還伽藍至
T51n2087_p0874c03║誠發願。福力所致是夜命終。為大龍王。威
T51n2087_p0874c04║猛奮發。遂來入池殺龍王居龍宮。有其部
T51n2087_p0874c05║屬總其統命。以宿願故興暴風雨。摧拔樹
T51n2087_p0874c06║木欲壞伽藍。時迦膩色迦王怪而發問。其
T51n2087_p0874c07║阿羅漢具以白王。王即為龍於雪山下立
T51n2087_p0874c08║僧伽藍建窣堵波。高百餘尺。龍懷宿忿遂
T51n2087_p0874c09║發風【CL124n1530_p0743a01】雨。王以弘濟為心。龍乘瞋毒作
T51n2087_p0874c10║暴。僧伽藍窣堵波。六壞七成。迦膩色迦王
T51n2087_p0874c11║恥功不成。欲填龍池毀其居室。即興兵
T51n2087_p0874c12║眾至雪山下。時彼龍王深懷震懼。變作老
T51n2087_p0874c13║婆羅門叩王象而諫曰。大王宿殖善本多
T51n2087_p0874c14║種勝因。得為人王無思不服。今日何故
T51n2087_p0874c15║與龍交爭。夫龍者畜也。卑下惡類。然有大
T51n2087_p0874c16║威不可力競。乘雲馭風蹈虛履水。非人
T51n2087_p0874c17║力所制。豈王心所怒哉。王今舉國興兵。與
T51n2087_p0874c18║一龍鬥。勝則王無伏遠之威。敗則王有非
T51n2087_p0874c19║敵之恥。為王計者宜可歸兵。迦膩色迦王
T51n2087_p0874c20║未之從也。龍即還池聲震雷動。暴風拔木
T51n2087_p0874c21║沙石如雨。雲霧晦冥軍馬驚駭。王乃歸命
T51n2087_p0874c22║三寶請求加護。曰宿殖多福得為人王。威
T51n2087_p0874c23║懾強敵統贍部州。今為龍畜所屈。誠乃我
T51n2087_p0874c24║之薄福也。願諸福力於今現前。即於兩肩
T51n2087_p0874c25║起大煙焰。龍退【CL124n1530_p0743b01】風靜霧卷雲開。王令軍眾
T51n2087_p0874c26║人擔一石用填龍池。龍王還作婆羅門。重
T51n2087_p0874c27║請王曰。我是彼池龍王懼威歸命。唯王悲
T51n2087_p0874c28║愍赦其前過。王以含育覆燾生靈。如何
T51n2087_p0874c29║於我獨加惡害。王若殺我。我之與王俱墮
T51n2087_p0875a01║惡道。王有斷命之罪。我懷怨讎之心。業報
T51n2087_p0875a02║皎然善惡明矣。王遂與龍明設要契。後更有
T51n2087_p0875a03║犯必不相赦。龍曰。我以惡業受身為龍。
T51n2087_p0875a04║龍性猛惡不能自持。瞋心或起當忘所制。
T51n2087_p0875a05║王今更立伽藍不敢摧毀。每遣一人候望
T51n2087_p0875a06║山嶺。黑雲若起急擊揵槌。我聞其聲惡心
T51n2087_p0875a07║當息。其王於是更修伽藍建窣堵波。候望
T51n2087_p0875a08║雲氣於今不絕。　聞諸先志曰。窣堵波中
T51n2087_p0875a09║有如來骨肉舍利。可一升餘。神變之事難
T51n2087_p0875a10║以詳述。一時中窣堵波內忽有煙起。少間
T51n2087_p0875a11║便出猛焰。時人謂窣堵波已從火燼。瞻仰
T51n2087_p0875a12║良久火滅煙消。【CL124n1530_p0744a01】乃見舍利如白珠幡。循環
T51n2087_p0875a13║表柱宛轉而上。升高雲際縈旋而下。
T51n2087_p0875a14║王城西北大河南岸舊王伽藍。內有釋迦菩
T51n2087_p0875a15║薩弱齡齠齔。長餘一寸。其伽藍東南有一
T51n2087_p0875a16║伽藍。亦名舊王。有如來頂骨一片。面廣寸
T51n2087_p0875a17║餘。其色黃白髮孔分明又有如來髮。髮色青
T51n2087_p0875a18║紺螺旋右縈。引長尺餘。卷可半寸。凡此三
T51n2087_p0875a19║事。每至六齋王及大臣散花供養。
T51n2087_p0875a20║頂骨伽藍西南有舊王妃伽藍。中有金銅窣
T51n2087_p0875a21║堵波。高百餘尺。聞諸土俗曰。其窣堵波中
T51n2087_p0875a22║有佛舍利升餘。每月十五日。其夜便放圓光。
T51n2087_p0875a23║燭燿露盤聯暉達曙。其光漸斂入窣堵波。
T51n2087_p0875a24║城西南有比羅娑洛山(唐言象堅)。山神作象形。故
T51n2087_p0875a25║曰象堅也。昔如來在世。象堅神奉請世尊
T51n2087_p0875a26║及千二百大阿羅漢。山巔有大盤石。如來即
T51n2087_p0875a27║之。【CL124n1530_p0744b01】受神供養。其後無憂王即盤石上起窣
T51n2087_p0875a28║堵波。高百餘尺。今人謂之象堅窣堵波也。
T51n2087_p0875a29║亦云中有如來舍利可一升餘。
T51n2087_p0875b01║象堅窣堵波北山巖下有一龍泉。是如來受
T51n2087_p0875b02║神飯已。及阿羅漢於中漱口嚼楊枝。因即
T51n2087_p0875b03║種根。今為茂林。後人於此建立伽藍名
T51n2087_p0875b04║鞞鐸佉(唐言嚼楊枝)。　自此東行六百餘里。山谷
T51n2087_p0875b05║接連峰巖峭峻。越黑嶺入北印度境至濫
T51n2087_p0875b06║波國(北印度境)。
T51n2087_p0875b07║【○】大唐西域記卷第一【○】【○】【○】【○】【○】【CL124n1530_p0745a01】【CL124n1530_p0745b01】
