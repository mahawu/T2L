T26n1533_p0355c01║【□】
T26n1533_p0355c02║【■】　　No. 1533
T26n1533_p0355c03║【CL087n1198_p0369b01】　　轉法輪經憂波提舍翻譯之記
T26n1533_p0355c04║【□】
T26n1533_p0355c05║轉法輪經。如來初說。憂波提舍義門之名。
T26n1533_p0355c06║天親菩薩之所開示。佛說為誰。憍陳如等。義
T26n1533_p0355c07║行此方。必主其人。魏驃騎大將軍開府儀同
T26n1533_p0355c08║三司御史中尉勃海高仲密。善求義方。選真
T26n1533_p0355c09║簡偽。故請法師毘目智仙。并其弟子瞿曇
T26n1533_p0355c10║流支。於鄴城內在金華寺。出此義門憂波提
T26n1533_p0355c11║舍。興和三年歲次大梁建酉之月朔次庚子
T26n1533_p0355c12║十一日譯。三千九百四十二言。沙門曇林對
T26n1533_p0355c13║譯錄記。【○】【○】【○】【○】【○】
T26n1533_p0355c14║【□】
T26n1533_p0355c15║【□】
T26n1533_p0355c16║【CL087n1198_p0370a01】轉法輪經憂波提舍(有釋論無經本)
T26n1533_p0355c17║【□】
T26n1533_p0355c18║　　　　天親菩薩造
T26n1533_p0355c19║　　　　元魏天竺三藏毘目智仙譯
T26n1533_p0355c20║如是我聞。一時婆伽婆。住王舍城耆闍崛山
T26n1533_p0355c21║中。與大比丘僧大菩薩眾俱。爾時世尊告智
T26n1533_p0355c22║員大海樂說辯才菩薩言。智員大海樂說辯
T26n1533_p0355c23║才。有二種住持如來轉法輪。何等為二。一者
T26n1533_p0355c24║眾生住持。二者法住持。智員大海樂說辯才。
T26n1533_p0355c25║此二種住持如來轉法輪。乃至盡此修多羅
T26n1533_p0355c26║說。
T26n1533_p0355c27║此正法輪勝修多羅。以何義故。彼牟尼王不
T26n1533_p0355c28║可思議不可稱不可說不可量不可喻如虛空
T26n1533_p0355c29║不斷不常順入因緣。寂靜勝寂靜最勝寂靜第
T26n1533_p0356a01║一寂靜如實諦不虛妄。如來轉無上法輪。說
T26n1533_p0356a02║此修多羅。如來弟子聲聞之人聲聞弟子諸
T26n1533_p0356a03║仙人等之所讚歎。此因緣故我今解【CL087n1198_p0370b01】釋。云何
T26n1533_p0356a04║解釋。無量功德大牟尼王。何故轉此不可思
T26n1533_p0356a05║議不可稱量第一寂靜善無垢輪。一以何義
T26n1533_p0356a06║故。名勝修多羅。二以何義故名為世尊(本元
T26n1533_p0356a07║少第三法)。四如來何故。在王舍城耆闍崛山。二種
T26n1533_p0356a08║住持轉此法輪不在餘處。五以何義故名為
T26n1533_p0356a09║如來。六以何義故名為法輪。七又復世尊幾
T26n1533_p0356a10║轉幾行而轉法輪。八又復世尊此中說轉。何
T26n1533_p0356a11║故如來不生法門說一切法不轉不迴。應如是
T26n1533_p0356a12║知畢竟不起。若此轉者。云何得避彼修多羅。
T26n1533_p0356a13║彼修多羅則不須避。九又若此說眾生住持
T26n1533_p0356a14║法。住持者云何。般若波羅蜜中。如來告彼
T26n1533_p0356a15║須菩提言。如來設復經劫說言眾生。眾生頗
T26n1533_p0356a16║有眾生生滅不耶。須菩提言。不也世尊。一
T26n1533_p0356a17║切眾生無始來淨。如來復於無垢名稱修多
T26n1533_p0356a18║羅說。若住法想。此則大病。若眾生法皆不可
T26n1533_p0356a19║得。然【CL087n1198_p0371a01】則世尊何所住持而轉法輪。此須解釋。
T26n1533_p0356a20║十又復世尊以何義故。捨彼寬博種種勝妙
T26n1533_p0356a21║華樹莊嚴無量勝人多眾集處。於波羅奈少
T26n1533_p0356a22║人眾處。在波吒離樹影蔭下鹿苑之中。而轉
T26n1533_p0356a23║法輪。此之因緣亦須解釋。十一又復世尊何
T26n1533_p0356a24║處初坐而轉法輪。十二又復世尊轉法輪時。
T26n1533_p0356a25║幾許眾生捨惡行善。十三以要言之示現云
T26n1533_p0356a26║何眾生住持及法住持。十四此皆是難。
T26n1533_p0356a27║自下解釋。彼法今說。以何義故。彼最第一
T26n1533_p0356a28║無垢廣博不可稱量不可思議不可破壞。甚
T26n1533_p0356a29║深不動正覺。世尊已說此經。又復今說勝無
T26n1533_p0356b01║垢廣博。不可稱譽三界眾生所讚。世尊何故
T26n1533_p0356b02║說此不可稱量離一切過勝修多羅。此義今
T26n1533_p0356b03║釋。世尊恐彼會中有天阿修羅人龍及夜叉
T26n1533_p0356b04║鳩槃茶等。聞轉法輪心生疑惑。不知世尊
T26n1533_p0356b05║幾種住持而轉【CL087n1198_p0371b01】→法輪。世尊觀察眾生疑心。為
T26n1533_p0356b06║斷彼疑。是故為說二種住持。而轉法輪。此義
T26n1533_p0356b07║云何。偈言。
T26n1533_p0356b08║　世間人及天　　疑心觀法主
T26n1533_p0356b09║　為斷疑義故　　說此修多羅
T26n1533_p0356b10║又復世尊有大悲力饒益眾生故說此經。云
T26n1533_p0356b11║何世尊大悲力說此義。今說世尊如是於諸
T26n1533_p0356b12║眾生知無眾生。諸法皆如乾闥婆城。如是知
T26n1533_p0356b13║已眾生住持及法住持。已轉法輪。此義云何。
T26n1533_p0356b14║偈言。
T26n1533_p0356b15║　知世間無我　　如幻乾闥婆
T26n1533_p0356b16║　眾生法住持　　如來大悲說
T26n1533_p0356b17║示現自力故能說義。世間更無能住持者。唯
T26n1533_p0356b18║佛能作二種住持。更無有人能轉法輪。如我
T26n1533_p0356b19║轉者又復有義。偈言。
T26n1533_p0356b20║　非是天宮殿　　非阿修羅舍
T26n1533_p0356b21║　非人處龍宮　　【CL087n1198_p0372a01】有如是眾生
T26n1533_p0356b22║　第一不可稱　　離過滅三苦
T26n1533_p0356b23║　天人恭敬禮　　善轉第一輪
T26n1533_p0356b24║又無量苦無量具足。然後乃得阿耨多羅三
T26n1533_p0356b25║藐三菩提故。始行菩薩若聞是已心生怯弱。
T26n1533_p0356b26║如來為欲除彼怯弱。示現此義無垢淨覺。若
T26n1533_p0356b27║無量苦無量具足。得阿耨多羅三藐三菩提。
T26n1533_p0356b28║無量功德示此法輪。偈言。
T26n1533_p0356b29║　金珠真珠等　　妻子國城施
T26n1533_p0356c01║　頭分眼骨髓　　手足等施勝
T26n1533_p0356c02║　種種苦持戒　　希有得佛身
T26n1533_p0356c03║　功德不可稱　　為疑怯者示
T26n1533_p0356c04║佛增上意觀眾生心。無量功德而轉法輪。又
T26n1533_p0356c05║復未發菩提心人。聲聞緣覺乘。欲入涅槃舍。
T26n1533_p0356c06║大乘住。持此義示現。又復勝意。若有聲聞
T26n1533_p0356c07║緣覺等乘入涅槃舍。則不復轉無上法輪。偈
T26n1533_p0356c08║言。
T26n1533_p0356c09║　小心離悲等　　欲入二涅槃
T26n1533_p0356c10║　牟尼說此經　　【CL087n1198_p0372b01】令住第一乘
T26n1533_p0356c11║又此福人歡喜饒益。此義示現。一切世間最
T26n1533_p0356c12║勝無比轉法輪師無如我師。偈言。
T26n1533_p0356c13║　若已歸依佛　　今歸當復歸
T26n1533_p0356c14║　牟尼喜彼人　　說此修多羅
T26n1533_p0356c15║若餘依止外道之人將引饒益。此義示現。無
T26n1533_p0356c16║垢功德莊嚴妙身而轉法輪。汝師非比。汝師
T26n1533_p0356c17║不能令汝獲得無漏善法。偈言。
T26n1533_p0356c18║　依止惡智識　　如來見世間
T26n1533_p0356c19║　為引彼人故　　為說此經寶
T26n1533_p0356c20║一切智慢寂靜饒益。示現此義。我一切智。
T26n1533_p0356c21║今者新轉無上法輪。云何汝是一切智人。偈
T26n1533_p0356c22║言。
T26n1533_p0356c23║　佛初轉法輪　　能除斷常倒
T26n1533_p0356c24║　不能轉淨輪　　彼非一切智
T26n1533_p0356c25║求廣勝果無上福田饒益。示現不可思議果
T26n1533_p0356c26║【CL087n1198_p0373a01】報能與。若有能轉無上法輪。布施彼者得大
T26n1533_p0356c27║果報。偈言。
T26n1533_p0356c28║　若有人能轉　　無上正法輪
T26n1533_p0356c29║　少施如是人　　得無比果報
T26n1533_p0357a01║又菩薩行得果饒益。示現此義。世尊說言。我
T26n1533_p0357a02║此法輪能大饒益。已行無量億那由他百千
T26n1533_p0357a03║苦行。能捨難捨。譬如抒海心不休息。又言本
T26n1533_p0357a04║生。作摩那婆身。及妻子我皆捨施。又言本生。
T26n1533_p0357a05║作梵得王。所愛二子我捨布施。心不生悔。
T26n1533_p0357a06║又言本生。作善牙王最端正。女人中勝妙。名
T26n1533_p0357a07║孫陀利。施婆羅門。又言本生。作德藏王得陀
T26n1533_p0357a08║羅尼。我七千年未一脅臥。又言本生。作不思
T26n1533_p0357a09║議功德寶德王之太子。童子之身。一切論義
T26n1533_p0357a10║我皆已得。為眾生說。又言本生。作身汁仙。割
T26n1533_p0357a11║身手足不生瞋恨。為說忍法。又言本生。作月
T26n1533_p0357a12║【CL087n1198_p0373b01】光王。捨頭布施不生瞋恨。又言本作。一切
T26n1533_p0357a13║眾生所喜見王童子之身。我十二年食香燒
T26n1533_p0357a14║身供養佛法。心不生悔。又言本作。療病王
T26n1533_p0357a15║身。已療一切閻浮提人一切病苦。如是種種
T26n1533_p0357a16║無量苦惱皆悉已作有大饒益。我已證得如
T26n1533_p0357a17║是菩薩種種苦行得果示現示現饒益。世尊
T26n1533_p0357a18║已說此修多羅。偈言。
T26n1533_p0357a19║　若如是初因　　苦行廣捨身
T26n1533_p0357a20║　貧窮乞丐者　　隨所應施與
T26n1533_p0357a21║　離一切諸過　　第一寂靜輪
T26n1533_p0357a22║　說不毀第一　　是故我今轉
T26n1533_p0357a23║以何義故名世尊者。堪受供養故名世尊。更
T26n1533_p0357a24║有餘義。如菩提心憂波提舍。彼中示現。
T26n1533_p0357a25║如來何故在王舍城耆闍崛山。二種住持轉
T26n1533_p0357a26║于法輪。不餘處者難不相應。隨在何處此難
T26n1533_p0357a27║無窮。世尊若在餘處遊行。亦有此難。是則無
T26n1533_p0357a28║窮。更【CL087n1198_p0374a01】有餘義。如菩提心憂波提舍。彼處示
T26n1533_p0357a29║現。以何義故名如來者。彼義今說。如實而來
T26n1533_p0357b01║故名如來。何法名如涅槃名如。眾生與法彼
T26n1533_p0357b02║二不如。如世尊說。諸比丘。第一聖諦不虛
T26n1533_p0357b03║妄法名為涅槃。知故名來。異聲論界知字論
T26n1533_p0357b04║界。如世人說。此人來生。此明何義。此明智
T26n1533_p0357b05║慧具足。來義如是。涅槃名如。知解名來。正
T26n1533_p0357b06║覺涅槃故名如來。又空無相無願名如。如彼
T26n1533_p0357b07║一切行故名如來。又四聖諦此名為如。非餘
T26n1533_p0357b08║人見彼一切行故名如來。又復一切如是佛
T26n1533_p0357b09║法此名為如。彼來此人故名如來。又復如名
T26n1533_p0357b10║六波羅蜜。布施持戒忍辱精進禪定般若。正
T26n1533_p0357b11║覺彼來故名如來。實捨寂慧安住是如。如彼
T26n1533_p0357b12║無上正遍知來故名如來。一切如是菩薩諸
T26n1533_p0357b13║地。歡喜離垢明焰難勝現前遠行不動善慧
T26n1533_p0357b14║法雲等十。此名【CL087n1198_p0374b01】為如。如彼無上正遍知來故
T26n1533_p0357b15║名如來。如八道來故名如來。以有般若波羅
T26n1533_p0357b16║蜜足方便足來故名如來。或名如去。言如去
T26n1533_p0357b17║者。或以如說故名如去。又如去者。去不復
T26n1533_p0357b18║來故名如去。以何義故名法輪者。彼義今說
T26n1533_p0357b19║法體是輪故名法輪。譬如世間銅體是瓶故
T26n1533_p0357b20║名銅瓶。木體為輪故名木輪。此亦如是。法體
T26n1533_p0357b21║為輪故名法輪。如是示現。何者是法。謂三十
T26n1533_p0357b22║七菩提分法。此法是輪故名法輪。又一切法
T26n1533_p0357b23║自體覺義是法輪義。又一切法勝莊嚴義。又
T26n1533_p0357b24║取捨義。如是等義名為法輪。捨何等物謂捨
T26n1533_p0357b25║有為。取何者物謂取涅槃。又能破壞一切煩
T26n1533_p0357b26║惱。是故名輪。如時運輪法王治輪如輪王輪。
T26n1533_p0357b27║一切世間光明照輪如星宿輪。又說法輪。不
T26n1533_p0357b28║斷常輪。二邊不定。又不生輪。如因緣生。又
T26n1533_p0357b29║不二輪。如眼與色。乃【CL087n1198_p0375a01】至意法不二應知。不
T26n1533_p0357c01║可得輪。以三世法不可得故。又復空輪。離諸
T26n1533_p0357c02║見故。又無相輪。觀一切相離諸相故。又無願
T26n1533_p0357c03║輪。離三界故。一切分別不別異輪。以一切法
T26n1533_p0357c04║不分別故。
T26n1533_p0357c05║世尊復於阿那婆達多龍王修多羅中告龍王
T26n1533_p0357c06║言。賢面龍王。又法輪者。實不壞行如是名
T26n1533_p0357c07║輪。三世等故。無自體輪。以離有無二種見
T26n1533_p0357c08║故。又復離輪。身無染故。又不著輪。以離心
T26n1533_p0357c09║意意識等故。無處所輪。以捨一切有行生故。
T26n1533_p0357c10║又復實輪。大實見故。又復諦輪。正修不壞
T26n1533_p0357c11║故。又不盡輪。示不盡故。又法界輪以一切法
T26n1533_p0357c12║皆悉行故。又實際輪以前後際非際輪故。又
T26n1533_p0357c13║如如輪諸法自體無自體故。已無為輪一切
T26n1533_p0357c14║疑慮觀察定故。又復常輪聖性集故。又復空
T26n1533_p0357c15║輪不見內外一切物故。又無相輪以一切相
T26n1533_p0357c16║不分別【CL087n1198_p0375b01】故。又無願輪以一切法不攀緣故。又
T26n1533_p0357c17║無為輪一切言語所說。皆空不可說故。如是
T26n1533_p0357c18║世尊所說法輪。此等皆是法論之義。
T26n1533_p0357c19║又復世尊幾轉幾行。轉法輪者。彼義今說。法
T26n1533_p0357c20║輪三轉有十二行。此苦聖諦。此集聖諦。此滅
T26n1533_p0357c21║聖諦。此苦滅道聖諦。此第一轉。此苦聖諦
T26n1533_p0357c22║應知。此苦集應斷。此苦滅應證。此苦滅道
T26n1533_p0357c23║應修。此第二轉。此苦聖諦已知。此苦集已
T26n1533_p0357c24║斷。此苦滅已證。此苦滅道已修。此第三轉。此
T26n1533_p0357c25║說三轉如是。苦智集智滅智道智如是。苦諦
T26n1533_p0357c26║有三轉智如是。集諦如是滅諦如是。道諦有
T26n1533_p0357c27║三轉智。彼如是說有十二行。何以故。如是異
T26n1533_p0357c28║行於苦諦中有三轉智。異行集諦異行滅諦
T26n1533_p0357c29║異行道諦。皆三轉智。此如是說有十二行。
T26n1533_p0358a01║所言苦者謂之五陰。五陰苦相是名為苦。彼
T26n1533_p0358a02║苦相空通【CL087n1198_p0376a01】達此空。是名苦智聖諦。彼五陰因
T26n1533_p0358a03║愛使見因是名為集。若不分別不分別不取
T26n1533_p0358a04║不觸愛因見因是名集智聖諦。若彼五陰畢
T26n1533_p0358a05║竟盡滅。前際不來後際不去中際不得。是名
T26n1533_p0358a06║為滅。彼如是知是名滅智聖諦。若道得已
T26n1533_p0358a07║攀緣苦智集智滅智。彼平等相彼不二智。是
T26n1533_p0358a08║名苦滅道智聖諦。又復何故非少非多。說彼
T26n1533_p0358a09║聖諦如是。分別此則無窮。又復如是知四聖
T26n1533_p0358a10║諦則得解脫。所謂知苦苦因苦滅後得方便。
T26n1533_p0358a11║如是四聖諦。此如是義次第而說。又平等相
T26n1533_p0358a12║何者。名聖諦不虛妄法。以不虛妄故名為諦。
T26n1533_p0358a13║各各自相皆不虛妄。如是不虛妄法是平等
T26n1533_p0358a14║相。又復勝相何者。勝相苦逼迮相集能生相
T26n1533_p0358a15║滅寂靜。相道者出相。又十二行若逆若順。有
T26n1533_p0358a16║十二分因緣生轉。又復廣普修多羅說正分
T26n1533_p0358a17║別能分別。不【CL087n1198_p0376b01】→善觀察生於無明。非有生法如
T26n1533_p0358a18║是乃至大苦聚集。彼有及滅如是。法輪十二
T26n1533_p0358a19║行轉居鄰。若知三寶具足。
T26n1533_p0358a20║又復世尊此中說轉。何故如來不生法門說
T26n1533_p0358a21║一切法。不轉不迴應如是知。畢竟不起如是
T26n1533_p0358a22║次第。彼義今釋。彼真諦說此世諦說。又此
T26n1533_p0358a23║時說。又此為治信受故說此義。已說是故今
T26n1533_p0358a24║說。又復此為初業菩薩故如是說。得大地人
T26n1533_p0358a25║如是不諍。
T26n1533_p0358a26║若眾生法皆不可得。然則世尊何所住持而
T26n1533_p0358a27║轉法輪。彼義今釋。佛以大悲不取眾生亦不
T26n1533_p0358a28║取法。而常住持眾生及法已轉法輪。又復世
T26n1533_p0358a29║尊於龍王問修多羅說。如虛空轉名法輪轉。
T26n1533_p0358b01║又復此是世尊方便。諸法無名以名字說。是
T26n1533_p0358b02║故偈言。
T26n1533_p0358b03║　一切法無名　　設名以名法
T26n1533_p0358b04║【CL087n1198_p0377a01】世尊法爾不取眾生。而治眾生為之說法。雖
T26n1533_p0358b05║不取法而常廣說一切諸法。又復般若波羅
T26n1533_p0358b06║蜜經。無垢名稱修多羅說。為知真諦故說世
T26n1533_p0358b07║諦。如是無過。又復世尊以何義故。捨彼寬博
T26n1533_p0358b08║種種勝妙華樹莊嚴無量勝人多眾集處。於
T26n1533_p0358b09║波羅奈少人眾處。在波吒離樹影蔭下鹿苑
T26n1533_p0358b10║之中而轉法輪。彼義今釋。世尊往昔已於彼
T26n1533_p0358b11║處。六十千億那由他會廣行布施。又於彼處
T26n1533_p0358b12║已曾供養六十千億那由他佛。又於彼處已
T26n1533_p0358b13║有九十一億千佛轉於法輪。彼處常饒寂靜
T26n1533_p0358b14║仙人。有如是等諸大功德。是故世尊在於彼
T26n1533_p0358b15║處而轉法輪。此義已釋今復更說。又廣普經
T26n1533_p0358b16║有偈說言。
T26n1533_p0358b17║　我六十千億　　那由他會施
T26n1533_p0358b18║　供六十千億　　那由他諸佛
T26n1533_p0358b19║　波羅奈處勝　　有勝舊仙人
T26n1533_p0358b20║【CL087n1198_p0377b01】　第一天龍等　　常讚說法處
T26n1533_p0358b21║　九十一億前　　我憶無上勝
T26n1533_p0358b22║　於此妙林中　　轉無上法輪
T26n1533_p0358b23║　此有那由他　　寂靜勝仙人
T26n1533_p0358b24║　常在鹿苑中　　故名仙人處
T26n1533_p0358b25║　如是勝林中　　轉無上法輪
T26n1533_p0358b26║如是已轉又為法人如是已轉。
T26n1533_p0358b27║又復世尊。何處初坐而轉法輪。彼義今釋。世
T26n1533_p0358b28║尊坐彼大圓殿處無量清淨妙色珍寶。
T26n1533_p0358b29║莊嚴師子座上而轉法輪。此何處說。廣普經
T26n1533_p0358c01║中如是說言。諸比丘有諸地天。知波羅奈欲
T26n1533_p0358c02║轉法輪有大饒益。置大圓殿種種莊嚴廣
T26n1533_p0358c03║博嚴麗。其殿縱廣七百由旬。虛空諸天以蓋
T26n1533_p0358c04║幢幡而為莊嚴。於上空中欲界天子。八十四
T26n1533_p0358c05║千師子之座奉施如來。施如來已一一請言。
T26n1533_p0358c06║唯願如來坐我此座而轉法輪。一一天子各
T26n1533_p0358c07║見世尊坐其所施師子座上而轉法輪。世尊
T26n1533_p0358c08║如是滿【CL087n1198_p0378a01】足一切諸天子意。
T26n1533_p0358c09║又復世尊轉法輪時。幾許眾生捨惡行善。彼
T26n1533_p0358c10║義今釋。憍陳如等有五比丘。復有諸天六十
T26n1533_p0358c11║億數。復色界天八十億數。復有八十四千億
T26n1533_p0358c12║人。此何處說。彼廣普經有偈說言。
T26n1533_p0358c13║　阿若居鄰等　　如是五比丘
T26n1533_p0358c14║　六十億諸天　　皆得法眼淨
T26n1533_p0358c15║　八十億色天　　淨無上法眼
T26n1533_p0358c16║　淨勝法眼人　　八萬四千億
T26n1533_p0358c17║以要言之。眾生住持示說眾生法。住持者示
T26n1533_p0358c18║現說法。又復有義。眾生住持示現。令知眾生
T26n1533_p0358c19║心行八萬四千法。住持者示現令知八萬四
T26n1533_p0358c20║千法聚光明多所饒益。又復有義。眾生住持
T26n1533_p0358c21║此為示現。眾生平等法住持者。示法平等。又
T26n1533_p0358c22║復此二世諦示現。
T26n1533_p0358c23║轉法輪經優波提舍一卷【CL087n1198_p0378b01】
