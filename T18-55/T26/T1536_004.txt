T26n1536_p0379c01║【□】
T26n1536_p0379c02║【CL101n1269_p0039a01】阿毘達磨集異門足論卷第四
T26n1536_p0379c03║【□】
T26n1536_p0379c04║　　　　尊者舍利子說
T26n1536_p0379c05║　　　　三藏法師玄奘奉　詔譯
T26n1536_p0379c06║　　三法品第四之二
T26n1536_p0379c07║電光喻心云何。答如世尊說。苾芻當知。世有
T26n1536_p0379c08║一類補特伽羅。居阿練若或居樹下或住空
T26n1536_p0379c09║閑。精勤修習多修習故。證得如是寂靜心定。
T26n1536_p0379c10║依是定心能永斷五順下分結得不還果。受
T26n1536_p0379c11║上化生即住上界。得般涅槃不復還來生於
T26n1536_p0379c12║欲界。如過夏分至秋初時。從大雲臺電光發
T26n1536_p0379c13║已。暫現色像速還隱沒。如是一類補特伽羅。
T26n1536_p0379c14║居阿練若乃至廣說。彼所得心名電光喻。問
T26n1536_p0379c15║何故彼心名電光喻。答彼心意識證不還果。
T26n1536_p0379c16║暫能照了速還隱沒。是故名曰電光喻心。金
T26n1536_p0379c17║剛喻心云何。答如世尊說。苾芻當知。世有一
T26n1536_p0379c18║【CL101n1269_p0039b01】類補特伽羅。居阿練若或居樹下或住空閑。
T26n1536_p0379c19║精勤修習多修習故。證得如是寂靜心定。依
T26n1536_p0379c20║是定心能盡諸漏。證得無漏心慧解脫。於現
T26n1536_p0379c21║法中以勝通慧。自證覺受圓滿功德。謂自證
T26n1536_p0379c22║知我生已盡。梵行已立所作已辦不受後有。
T26n1536_p0379c23║譬如金剛無有少物。而不能斷或穿或破。所
T26n1536_p0379c24║謂若鐵若牙若貝。若角若珠若玉石等。如是
T26n1536_p0379c25║一類補特伽羅。居阿練若乃至廣說。彼所得
T26n1536_p0379c26║心名金剛喻。問何故彼心名金剛喻。答彼心
T26n1536_p0379c27║意識證無學果。無結縛等而不能壞。是故名
T26n1536_p0379c28║曰金剛喻心。
T26n1536_p0379c29║三補特伽羅者。一者覆慧補特伽羅。二者膝
T26n1536_p0380a01║慧補特伽羅。三者廣慧補特伽羅。云何覆慧
T26n1536_p0380a02║補特伽羅。答如世尊說。苾芻當知。世有一類
T26n1536_p0380a03║補特伽羅。為聽法故苾芻前坐。苾芻哀愍為
T26n1536_p0380a04║【CL101n1269_p0040a01】說法要。開示初善中善後善。文義巧妙純一
T26n1536_p0380a05║圓滿。清白梵行彼在法座。於所說法初中後
T26n1536_p0380a06║分皆不能知。從座起已於所說法。初中後分
T26n1536_p0380a07║亦不能了。所以者何。彼都無慧猶如覆器亦
T26n1536_p0380a08║如覆瓶。雖多溉水竟無受入。如是一類補特
T26n1536_p0380a09║伽羅。為聽法故苾芻前坐。廣說乃至彼都無
T26n1536_p0380a10║慧。是名覆慧補特伽羅。問何故名覆慧補特
T26n1536_p0380a11║伽羅。答彼有是慧在法座時。於所說法初中
T26n1536_p0380a12║後分。雖皆欲知而無慧故皆不能知。彼有是
T26n1536_p0380a13║慧從座起已。於所說法初中後分。雖皆欲了
T26n1536_p0380a14║而無慧故。亦不能了故名覆慧補特伽羅。云
T26n1536_p0380a15║何膝慧補特伽羅。答如世尊說。苾芻當知。世
T26n1536_p0380a16║有一類補特伽羅。為聽法故苾芻前坐。苾芻
T26n1536_p0380a17║哀愍為說法要。開示初善中善後善。文義巧
T26n1536_p0380a18║妙純一圓滿。清白梵行彼在法座。於所說法
T26n1536_p0380a19║【CL101n1269_p0040b01】初中後分。雖皆能知而從座起。於所說法初
T26n1536_p0380a20║中後分皆不能了。先雖領受而後忘失。譬如
T26n1536_p0380a21║有人得妙飲食。置於膝上以失念故。欻從座
T26n1536_p0380a22║起皆悉墜落。如是一類補特伽羅。為聽法故
T26n1536_p0380a23║苾芻前坐。廣說乃至而後忘失。是名膝慧補
T26n1536_p0380a24║特伽羅。問何故名膝慧補特伽羅。答彼有是
T26n1536_p0380a25║慧在法座時。於所說法初中後分。隨所欲知
T26n1536_p0380a26║以有慧故。雖皆能知彼有是慧。而從座起於
T26n1536_p0380a27║所說法初中後分雖皆欲了。而無慧故皆不
T26n1536_p0380a28║能了。先雖領受而後忘失。故名膝慧補特伽
T26n1536_p0380a29║羅。云何廣慧補特伽羅。答如世尊說。苾芻當
T26n1536_p0380b01║知。世有一類補特伽羅。為聽法故苾芻前坐。
T26n1536_p0380b02║苾芻哀愍為說法要。開示初善中善後善。文
T26n1536_p0380b03║義巧妙純一圓滿。清白梵行彼在法座。於所
T26n1536_p0380b04║說法初中後分皆悉能知。從座起已於所說
T26n1536_p0380b05║【CL101n1269_p0041a01】法初中後分亦悉能了。復能善知所說義趣。
T26n1536_p0380b06║如剎帝利女或婆羅門女。或長者女或居士
T26n1536_p0380b07║女。清水沐浴妙香塗身。梳剪髮爪瑩飾眉面。
T26n1536_p0380b08║服鮮淨衣著諸纓絡。以環釧等而自莊嚴。唯
T26n1536_p0380b09║少花鬘未冠其首。有諸尊者持妙花鬘。謂嗢
T26n1536_p0380b10║缽羅瞻博迦等。隨其所好而授與之。諸女爾
T26n1536_p0380b11║時歡喜踊躍。恭敬受取冠在頂上。深心愛翫
T26n1536_p0380b12║終無遺失。如是一類補特伽羅。為聽法故苾
T26n1536_p0380b13║芻前坐。乃至善知所說義趣。是名廣慧補特
T26n1536_p0380b14║伽羅。問何故名廣慧補特伽羅。答彼有是慧
T26n1536_p0380b15║在法座時。於所說法初中後分隨所欲知。以
T26n1536_p0380b16║有慧故皆悉能知。彼有是慧從座起已。於所
T26n1536_p0380b17║說法初中後分隨所欲了。以有慧故亦悉能
T26n1536_p0380b18║了。復能善知所說義趣。故名廣慧補特伽羅。
T26n1536_p0380b19║如世尊說。
T26n1536_p0380b20║【CL101n1269_p0041b01】　覆慧不聰明　　雖數多聞法
T26n1536_p0380b21║　無智不能了　　如灌覆瓶器
T26n1536_p0380b22║　膝慧勝於前　　坐聽雖能了
T26n1536_p0380b23║　而起已皆忘　　如遺膝上食
T26n1536_p0380b24║　廣慧最為勝　　在法座若起
T26n1536_p0380b25║　於文義俱了　　如女冠花鬘
T26n1536_p0380b26║　具持念辯才　　樂修淨業染
T26n1536_p0380b27║　斷憍慢放逸　　能捨諸惡趣
T26n1536_p0380b28║三上座者。謂生年上座世俗上座法性上座。
T26n1536_p0380b29║云何生年上座。答諸有生年尊長耆舊。是謂
T26n1536_p0380c01║生年上座。云何世俗上座。答如有知法富貴
T26n1536_p0380c02║長者共立制言。諸有知法大財大位。大族大
T26n1536_p0380c03║力大眷屬大徒眾。勝我等者我等皆應推為
T26n1536_p0380c04║上座。供養恭敬尊重讚歎。由此因緣雖年二
T26n1536_p0380c05║十或二十五。若能知法得大財位大族大力。
T26n1536_p0380c06║有大眷屬大徒眾者。皆應和合推為上座。供
T26n1536_p0380c07║養恭敬尊重讚歎。如諸國土城邑王都。其有
T26n1536_p0380c08║【CL101n1269_p0042a01】多聞妙解算數辯才書印。或隨一一工巧業
T26n1536_p0380c09║處。勝餘人者皆共和合推為上座。供養恭敬
T26n1536_p0380c10║尊重讚歎。如商侶中有多財者眾人和合推
T26n1536_p0380c11║為上座。供養恭敬尊重讚歎。如得為王或大
T26n1536_p0380c12║臣等。眾人皆共供養恭敬尊重讚歎。如難陀
T26n1536_p0380c13║王長髮王種欲興戰爭。召馬勝王剎帝利種。
T26n1536_p0380c14║重賜財寶令其示現種種技能。知彼勝已告
T26n1536_p0380c15║大臣曰。封主當知吾欲敬禮剎帝利種馬勝
T26n1536_p0380c16║王足。大臣白言。天不應禮剎帝利種馬勝王
T26n1536_p0380c17║足。所以者何。彼是臣佐君不應禮臣佐之足。
T26n1536_p0380c18║如是等事有無量種。今此意說長髮王種。難
T26n1536_p0380c19║陀王時世俗上座。云何法性上座。答諸受具
T26n1536_p0380c20║戒耆舊長宿是謂法性上座。有說此亦是生
T26n1536_p0380c21║年上座。所以者何。佛說出家受具足戒名真
T26n1536_p0380c22║生故。若有苾芻得阿羅漢諸漏永盡。已作所
T26n1536_p0380c23║【CL101n1269_p0042b01】作已辦所辦。棄諸重擔逮得己利。盡諸有
T26n1536_p0380c24║結正智解脫。心善自在此中意說。如是名
T26n1536_p0380c25║為法性上座。如世尊說上座頌言。
T26n1536_p0380c26║　心掉多綺語　　染意亂思惟
T26n1536_p0380c27║　雖久隱園林　　而非真上座
T26n1536_p0380c28║　具戒智正念　　寂靜心解脫
T26n1536_p0380c29║　彼於法能觀　　是名真上座
T26n1536_p0381a01║三聚者。謂邪性定聚正性定聚不定聚。云何
T26n1536_p0381a02║邪性定聚。答五無間業。云何正性定聚。答學
T26n1536_p0381a03║無學法。云何不定聚。答除五無間業。餘有漏
T26n1536_p0381a04║法及無為。
T26n1536_p0381a05║三舉罪事者。謂見舉罪事聞舉罪事疑舉罪
T26n1536_p0381a06║事。見舉罪事者。云何見云何舉罪云何事。而
T26n1536_p0381a07║說見舉罪事耶。答見謂見有苾芻故思斷生
T26n1536_p0381a08║命。不與物而取。行非梵行婬欲法正知而說。
T26n1536_p0381a09║虛誑語故思出不淨。非時食飲諸酒。自手掘
T26n1536_p0381a10║【CL101n1269_p0043a01】地。壞生草木。歌舞作樂冠飾花鬘放逸縱蕩。
T26n1536_p0381a11║是名為見舉罪。謂五種舉罪。一者覺察舉罪。
T26n1536_p0381a12║二者憶念舉罪。三者應告羯磨舉罪。四者布
T26n1536_p0381a13║灑他時安立舉罪。五者於恣舉時安立舉罪。
T26n1536_p0381a14║云何覺察舉罪。答謂有覺察他苾芻言。具壽
T26n1536_p0381a15║已犯如是如是罪。應發露勿覆藏。發露則安
T26n1536_p0381a16║隱不發露罪益深。是名覺察舉罪。云何憶念
T26n1536_p0381a17║舉罪。答謂有教他令自憶念。告言具壽汝已
T26n1536_p0381a18║曾犯如是如是罪。應發露勿覆藏。發露則安
T26n1536_p0381a19║隱不發露罪益深。是名憶念舉罪。云何應告
T26n1536_p0381a20║羯磨舉罪。答謂應告言。具壽不應不令我覺
T26n1536_p0381a21║默然。從此住處出去。我於具壽欲有少言。是
T26n1536_p0381a22║名應告羯磨舉罪。云何布灑他時安立舉罪。
T26n1536_p0381a23║答謂布灑他時所差舉者。作如是言。此苾芻
T26n1536_p0381a24║眾和合共坐作布灑他。我某苾芻為布灑他
T26n1536_p0381a25║【CL101n1269_p0043b01】之所差舉。是名布灑他時安立舉罪。云何於
T26n1536_p0381a26║恣舉時安立舉罪。答謂恣舉時所差舉者作
T26n1536_p0381a27║如是言。此苾芻眾和合共坐作恣舉事。我某
T26n1536_p0381a28║苾芻為恣舉眾之所差舉。是名於恣舉時安
T26n1536_p0381a29║立舉罪。是名舉罪事。謂即前所見犯事是名
T26n1536_p0381b01║為事。如是合名見舉罪事。聞舉罪事者。云何
T26n1536_p0381b02║聞云何舉罪云何事。而說聞舉罪事耶。答聞
T26n1536_p0381b03║謂聞有苾芻故思斷生命。不與物而取。行非
T26n1536_p0381b04║梵行婬欲法。正知而說虛誑語。故思出不淨。
T26n1536_p0381b05║非時食。飲諸酒。自手掘地。壞生草木。歌舞
T26n1536_p0381b06║作樂冠飾花鬘放逸縱蕩。是名為聞舉罪。謂
T26n1536_p0381b07║五種舉罪如前說。是名舉罪事。謂即前所聞
T26n1536_p0381b08║犯事是名為事。如是合名聞舉罪事。疑舉罪
T26n1536_p0381b09║事者。云何疑云何舉罪云何事。而說疑舉罪
T26n1536_p0381b10║事耶。答疑謂五緣而生於疑。一由色故。二由
T26n1536_p0381b11║聲【CL101n1269_p0044a01】故。三由香故。四由味故。五由觸故。由色故
T26n1536_p0381b12║者。謂見苾芻非時入聚落非時出聚落。或與
T26n1536_p0381b13║女人入出叢林。或親狎外道。或親狎扇搋半
T26n1536_p0381b14║擇迦。或親狎苾芻尼。或親狎婬女。或親狎小
T26n1536_p0381b15║男。或親狎大女。或親狎寡婦。見如是等可疑
T26n1536_p0381b16║事已。便生疑念觀此具壽。現行如是不清淨。
T26n1536_p0381b17║非沙門非隨順行。如是具壽定應已犯非梵
T26n1536_p0381b18║行法。是名由色而生於疑。由聲故者。謂聞苾
T26n1536_p0381b19║芻非時入聚落非時出聚落。或聞與女人入
T26n1536_p0381b20║出叢林或聞親狎外道。親狎扇搋半擇迦。親
T26n1536_p0381b21║狎苾芻尼。親狎婬女。親狎小男。親狎大女。親
T26n1536_p0381b22║狎寡婦。聞如是等可疑事已便生疑念。聞此
T26n1536_p0381b23║具壽現行如是不清淨。非沙門非隨順行。如
T26n1536_p0381b24║是具壽定應已犯非梵行法。是名由聲而生
T26n1536_p0381b25║於疑。由香故者。如有苾芻或為澡手。或為洗
T26n1536_p0381b26║面。【CL101n1269_p0044b01】或為飲水。或隨一緣入餘苾芻所住之處
T26n1536_p0381b27║嗅雜染香。謂女人香或酒肉香。或塗薰香或
T26n1536_p0381b28║餘隨一婬泆之香嗅是香已便生疑念。今此
T26n1536_p0381b29║具壽所住之處。既有如是不清淨。非沙門
T26n1536_p0381c01║非隨順香。定應已犯非梵行法。是名由香而
T26n1536_p0381c02║生於疑。由味故者。如有苾芻或為澡手。或為
T26n1536_p0381c03║洗面或為飲水。或隨一緣入餘苾芻所住之
T26n1536_p0381c04║處。見彼苾芻口中含嚼雜染諸味。謂耽餔羅
T26n1536_p0381c05║龍腦荳寇或餘隨一淫泆之味。見彼苾芻嘗
T26n1536_p0381c06║是味已。便生疑念今此具壽。舌嘗如是不清
T26n1536_p0381c07║淨非沙門非隨順味。定應已犯非梵行法。是
T26n1536_p0381c08║名由味而生於疑。由觸故者。如有苾芻或為
T26n1536_p0381c09║澡手或為洗面。或為飲水。或隨一緣入餘苾
T26n1536_p0381c10║芻所住之處。見彼苾芻所止床座。寶香挍飾
T26n1536_p0381c11║細軟雜綵。錦繡綾羅以為敷具。於床兩頭俱
T26n1536_p0381c12║置丹【CL101n1269_p0045a01】枕。迦陵伽褐而覆其上。於彼住處復見
T26n1536_p0381c13║女人。端正少年或坐或臥。見是事已便生疑
T26n1536_p0381c14║念。今此具壽身觸如是不清淨。非沙門非隨
T26n1536_p0381c15║順觸。定應已犯非梵行法。是名由觸而生於
T26n1536_p0381c16║疑。是名為疑舉罪。謂五種舉罪如前說。是名
T26n1536_p0381c17║舉罪事。謂即前所疑犯事是名為事。如是合
T26n1536_p0381c18║名疑舉罪事。
T26n1536_p0381c19║三不護者。謂諸如來三業無失。可有隱藏恐
T26n1536_p0381c20║他覺知故名不護。何等為三。一者如來所有
T26n1536_p0381c21║身業。清淨現行無不清淨。現行身業恐他覺
T26n1536_p0381c22║知須有藏護。二者如來所有語業。清淨現行
T26n1536_p0381c23║無不清淨。現行語業恐他覺知須有藏護。三
T26n1536_p0381c24║者如來所有意業。清淨現行無不清淨。現行
T26n1536_p0381c25║意業恐他覺知須有藏護。云何如來所有身
T26n1536_p0381c26║業清淨現行。答身業清淨現行者。謂離斷生
T26n1536_p0381c27║【CL101n1269_p0045b01】命。離不與取。離欲邪行。復次離斷生命。離不
T26n1536_p0381c28║與取。離非梵行。復次所有學身業清淨現行。
T26n1536_p0381c29║所有無學身業清淨現行。所有善非學非無
T26n1536_p0382a01║學身業清淨現行。總名身業清淨現行。於此
T26n1536_p0382a02║義中意說如來。所有無學身業清淨現行。及
T26n1536_p0382a03║所有善非學非無學身業清淨現行。如來具
T26n1536_p0382a04║足圓滿成就如是身業清淨現行。故說如來
T26n1536_p0382a05║所有身業清淨現行。云何如來無不清淨現
T26n1536_p0382a06║行身業。答不清淨現行身業者。謂斷生命。
T26n1536_p0382a07║不與取。欲邪行。復次斷生命不與取非梵行。
T26n1536_p0382a08║復次所有不善身業。所有非理所引身業。所
T26n1536_p0382a09║有身業能障礙定。總名不清淨現行身業。如
T26n1536_p0382a10║來於此不清淨現行身業。已斷已遍知。如斷
T26n1536_p0382a11║草根多羅樹頭。令永於後成不生法。由此如
T26n1536_p0382a12║來無可隱匿覆蔽藏護。勿他見我此穢身業。
T26n1536_p0382a13║故【CL101n1269_p0046a01】說如來無不清淨現行身業。云何如來所
T26n1536_p0382a14║有語業清淨現行。答語業清淨現行者。謂離
T26n1536_p0382a15║虛誑語離離間語離麤惡語離雜穢語。復次
T26n1536_p0382a16║所有學語業清淨現行。所有無學語業清淨
T26n1536_p0382a17║現行。所有善非學非無學語業清淨現行。總
T26n1536_p0382a18║名語業清淨現行。於此義中意說如來。所有
T26n1536_p0382a19║無學語業清淨現行。及所有善非學非無學
T26n1536_p0382a20║語業清淨現行。如來具足圓滿成就如是語
T26n1536_p0382a21║業清淨現行。故說如來所有語業清淨現行。
T26n1536_p0382a22║云何如來無不清淨現行語業。答不清淨現
T26n1536_p0382a23║行語業者。謂虛誑語離間語麤惡語雜穢語。
T26n1536_p0382a24║復次所有不善語業。所有非理所引語業。所
T26n1536_p0382a25║有語業能障礙定總名不清淨現行語業。如
T26n1536_p0382a26║來於此不清淨現行語業。已斷已遍知。如斷
T26n1536_p0382a27║草根多羅樹頭。令永於後成不生法。由此如
T26n1536_p0382a28║來【CL101n1269_p0046b01】無可隱匿覆蔽藏護。勿他見我此穢語業。
T26n1536_p0382a29║故說如來無不清淨現行語業。云何如來所
T26n1536_p0382b01║有意業清淨現行。答意業清淨現行者。謂無
T26n1536_p0382b02║貪無瞋正起。復次所有學意業清淨現行。所
T26n1536_p0382b03║有無學意業清淨現行。所有善非學非無學
T26n1536_p0382b04║意業清淨現行。總名意業清淨現行。於此義
T26n1536_p0382b05║中意說如來。所有無學意業清淨現行。及所
T26n1536_p0382b06║有善非學非無學意業清淨現行。如來具足
T26n1536_p0382b07║圓滿成就如是意業清淨現行。故說如來所
T26n1536_p0382b08║有意業清淨現行。云何如來無不清淨現行
T26n1536_p0382b09║意業。答不清淨現行意業者。謂貪瞋邪見。復
T26n1536_p0382b10║次所有不善意業。所有非理所引意業。所有
T26n1536_p0382b11║意業能障礙定。總名不清淨現行意業。如來
T26n1536_p0382b12║於此不清淨現行意業。已斷已遍知。如斷草
T26n1536_p0382b13║根多羅樹頭。令永於後成不生法。由此如來
T26n1536_p0382b14║無【CL101n1269_p0047a01】可隱匿覆蔽藏護。勿他見我此穢意業。故
T26n1536_p0382b15║說如來無不清淨現行意業。
T26n1536_p0382b16║第三嗢柁南曰。
T26n1536_p0382b17║　三三法有九　　謂三愛漏求
T26n1536_p0382b18║　及有黑闇身　　怖受苦慢類
T26n1536_p0382b19║有三愛三漏三求三有三黑闇身三怖三受三
T26n1536_p0382b20║苦性三慢類。
T26n1536_p0382b21║三愛者。一欲愛。二色愛。三無色愛。欲愛云
T26n1536_p0382b22║何。答於諸欲中諸貪等貪。執藏防護耽著愛
T26n1536_p0382b23║染。是謂欲愛。復次於欲界繫十八界十二處
T26n1536_p0382b24║五蘊諸法中諸貪等貪。執藏防護耽著愛染。
T26n1536_p0382b25║是謂欲愛。復次下從無間大地獄。上至他化
T26n1536_p0382b26║自在天。於此所攝色受想行識諸法中諸貪
T26n1536_p0382b27║等貪。執藏防護耽著愛染。是謂欲愛。色愛云
T26n1536_p0382b28║何。答於諸色中諸貪等貪。執藏防護耽著愛
T26n1536_p0382b29║染。【CL101n1269_p0047b01】是謂色愛。復次於色界繫十四界十處五
T26n1536_p0382c01║蘊諸法中諸貪等貪。執藏防護耽著愛染。是
T26n1536_p0382c02║謂色愛。復次下從梵眾天上至色究竟天。於
T26n1536_p0382c03║此所攝色受想行識。諸法中諸貪等貪。執藏
T26n1536_p0382c04║防護耽著愛染。是謂色愛。無色愛云何。答於
T26n1536_p0382c05║無色中諸貪等貪。執藏防護耽著愛染。是謂
T26n1536_p0382c06║無色愛。復次於無色界繫三界二處四蘊諸
T26n1536_p0382c07║法中諸貪等貪。執藏防護耽著愛染。是謂無
T26n1536_p0382c08║色愛。復次如欲色界決定處所上下差別不
T26n1536_p0382c09║相雜亂。無色界中無如是事。然可依定依生
T26n1536_p0382c10║勝劣說有下上。謂下從空無邊處天。上至非
T26n1536_p0382c11║想非非想處天。於此所攝受想行識諸法中
T26n1536_p0382c12║諸貪等貪。執藏防護耽著愛染。是謂無色愛。
T26n1536_p0382c13║如世尊說。
T26n1536_p0382c14║　有愛諸士夫　　長世數流轉
T26n1536_p0382c15║　數受胎藏苦　　【CL101n1269_p0048a01】往還諸有中
T26n1536_p0382c16║　斷愛諸有情　　瀑流已斷故
T26n1536_p0382c17║　無愛潤生故　　不流轉後有
T26n1536_p0382c18║復有三愛。一欲愛。二有愛。三無有愛。欲愛云
T26n1536_p0382c19║何。答於諸欲中諸貪等貪。執藏防護耽著愛
T26n1536_p0382c20║染。是謂欲愛。有愛云何。答色無色界諸貪等
T26n1536_p0382c21║貪。執藏防護耽著愛染。是謂有愛。無有愛云
T26n1536_p0382c22║何。答欣無有者。於無有中諸貪等貪。執藏防
T26n1536_p0382c23║護耽著愛染。是謂無有愛。此復如何。如有一
T26n1536_p0382c24║類怖畏所逼。怖畏所惱。憂苦所逼。憂苦所惱。
T26n1536_p0382c25║苦受觸故。作是念言。云何當令我身死後斷
T26n1536_p0382c26║壞無有。永絕眾病豈不樂哉。彼欣無有。於
T26n1536_p0382c27║無有中諸貪等貪。執藏防護耽著愛染。是謂
T26n1536_p0382c28║無有愛。如世尊說。
T26n1536_p0382c29║　愛所執有情　　心貪有無有
T26n1536_p0383a01║　魔軛所軛故　　身常不安樂
T26n1536_p0383a02║　流轉諸有中　　生已歸老死
T26n1536_p0383a03║　【CL101n1269_p0048b01】如犢子愛乳　　隨母嘗不離
T26n1536_p0383a04║三漏者。一欲漏。二有漏。三無明漏。欲漏云
T26n1536_p0383a05║何。答除欲界繫無明。諸餘欲界繫結縛隨眠
T26n1536_p0383a06║隨煩惱纏。是謂欲漏。有漏云何。答除色無色
T26n1536_p0383a07║界繫無明。諸餘色無色界繫結縛隨眠隨煩
T26n1536_p0383a08║惱纏。是謂有漏。無明漏云何。答三界無智。是
T26n1536_p0383a09║謂無明漏。如世尊說。
T26n1536_p0383a10║　若苾芻已斷　　欲有無明漏
T26n1536_p0383a11║　諸漏永盡故　　無影般涅槃
T26n1536_p0383a12║三求者。一欲求。二有求。三梵行求。欲求云
T26n1536_p0383a13║何。答住欲有者於欲界法未得為得。諸求隨
T26n1536_p0383a14║求平等隨求。悕求欣求思求勤求。是謂欲
T26n1536_p0383a15║求。有求。云何。答住色無色有者於色無色界
T26n1536_p0383a16║法未得為得。諸求乃至勤求是謂有求。梵行
T26n1536_p0383a17║求云何。答離二交會說名梵行。八支聖道亦
T26n1536_p0383a18║名梵【CL101n1269_p0049a01】行。於此義中意說八支聖道梵行。諸有
T26n1536_p0383a19║於此八支聖道未得為得。諸求乃至勤求。是
T26n1536_p0383a20║謂梵行求。復次欲求者。非求死後當生諸有。
T26n1536_p0383a21║然於現在可意色聲香味觸衣服飲食臥具病
T26n1536_p0383a22║緣醫藥諸資生具未得為得諸求乃至勤求。
T26n1536_p0383a23║是名欲求。有求者。有謂五取蘊。何等為五。謂
T26n1536_p0383a24║色取蘊。受取蘊。想取蘊。行取蘊。識取蘊如有
T26n1536_p0383a25║一類作是念言。云何令我得未來世如是類
T26n1536_p0383a26║色受想行識。彼於死後當生諸有。色等五蘊。
T26n1536_p0383a27║諸求乃至勤求。是名有求。梵行求者。從世第
T26n1536_p0383a28║一法趣苦法智忍時。有梵行求非有梵行。所
T26n1536_p0383a29║以者何。八支聖道說名梵行。彼於爾時未得
T26n1536_p0383b01║未近得。未有未現有。從苦法智忍趣苦法智
T26n1536_p0383b02║時。有梵行求亦有梵行。所以者何。八支聖道
T26n1536_p0383b03║說名梵行。彼於爾時已得已近得。已有已
T26n1536_p0383b04║現有。【CL101n1269_p0049b01】如是從苦法智趣苦類智忍。從苦類智
T26n1536_p0383b05║忍趣苦類智。從苦類智趣集法智忍。從集法
T26n1536_p0383b06║智忍趣集法智。從集法智趣集類智忍。從集
T26n1536_p0383b07║類智忍趣集類智。從集類智趣滅法智忍。從
T26n1536_p0383b08║滅法智忍趣滅法智。從滅法智趣滅類智忍。
T26n1536_p0383b09║從滅類智忍趣滅類智。從滅類智趣道法智
T26n1536_p0383b10║忍。從道法智忍趣道法智。從道法智趣道類
T26n1536_p0383b11║智忍。從道類智忍趣道類智。從道類智趣道
T26n1536_p0383b12║類智。或趣所餘無漏智時。有梵行求亦有梵
T26n1536_p0383b13║行。所以者何。八支聖道說名梵行。彼於爾時
T26n1536_p0383b14║已得已近得。已有已現有。復次若世間道。證
T26n1536_p0383b15║一來果不還果時。有梵行求非有梵行。所以
T26n1536_p0383b16║者何。八支聖道說名梵行。彼於爾時未得未
T26n1536_p0383b17║近得。未有未現有。若無漏道證預流果。或證
T26n1536_p0383b18║一來不還阿羅漢果時。有梵行求亦有梵行。
T26n1536_p0383b19║所以【CL101n1269_p0050a01】者何。八支聖道說名梵行。彼於爾時已
T26n1536_p0383b20║得已近得。已有已現有。如世尊說。
T26n1536_p0383b21║　具念定正知　　諸佛真弟子
T26n1536_p0383b22║　正知求聖道　　終不求餘事
T26n1536_p0383b23║　若悕求已滅　　聖道當趣盡
T26n1536_p0383b24║　苾芻求盡故　　無影般涅槃
T26n1536_p0383b25║三有者。一欲有。二色有。三無色有。欲有云
T26n1536_p0383b26║何。答若業欲界繫取為緣欲感當有。彼業異
T26n1536_p0383b27║熟。是謂欲有。色有云何。答若業色界繫取為
T26n1536_p0383b28║緣欲感當有。彼業異熟。是謂色有。無色有云
T26n1536_p0383b29║何。答若業無色界繫取為緣欲感當有。彼業
T26n1536_p0383c01║異熟。是謂無色有。
T26n1536_p0383c02║三黑闇身者。一過去黑闇身。二未來黑闇身。
T26n1536_p0383c03║三現在黑闇身。過去黑闇身者。云何過去云
T26n1536_p0383c04║何黑闇云何身。而說過去黑闇身耶。答過去
T26n1536_p0383c05║者。謂諸行已起已等起。已生已等生。已轉已
T26n1536_p0383c06║【CL101n1269_p0050b01】現轉。已聚集已出現。落謝過去盡滅離變。過
T26n1536_p0383c07║去性過去類過去世攝。是謂過去。黑闇者。
T26n1536_p0383c08║謂於過去行。發起種種求解異慧。廣說乃至
T26n1536_p0383c09║疑猶豫箭。是謂黑闇身者有說與疑相應無
T26n1536_p0383c10║明名身。於此義中即疑名身。所以者何。黑謂
T26n1536_p0383c11║無智。由黑故闇。說名黑闇。此即是疑即此黑
T26n1536_p0383c12║闇說名為身。故名過去黑闇身。未來黑闇身
T26n1536_p0383c13║者。云何未來云何黑闇云何身。而說未來黑
T26n1536_p0383c14║闇身耶。答未來者。謂諸行未已起未已等起。
T26n1536_p0383c15║未已生未已等生。未已轉未已現轉。未聚集
T26n1536_p0383c16║未出現。未來性未來類未來世攝。是謂未來。
T26n1536_p0383c17║黑闇者。謂於未來行發起種種求解異慧。廣
T26n1536_p0383c18║說乃至疑猶豫箭。是謂黑闇。身者有說與疑
T26n1536_p0383c19║相應無明名身。於此義中即疑名身。所以者
T26n1536_p0383c20║何。黑謂無智。由黑故闇。說名黑闇。此即是疑
T26n1536_p0383c21║即【CL101n1269_p0051a01】→此黑闇。說名為身。故名未來黑闇身。現在
T26n1536_p0383c22║黑闇身者。云何現在云何黑闇云何身。而說
T26n1536_p0383c23║現在黑闇身耶。答現在者。謂諸行已起已等
T26n1536_p0383c24║起。已生已等生已轉已現轉。聚集出現住。未
T26n1536_p0383c25║已謝未已盡滅。未已離變和合現前。現在性
T26n1536_p0383c26║現在類現在世攝。是謂現在。黑闇者。謂於現
T26n1536_p0383c27║在行發起種種求解異慧。廣說乃至疑猶豫
T26n1536_p0383c28║箭。是謂黑闇。身者有說與疑相應無明名身。
T26n1536_p0383c29║於此義中即疑名身。所以者何。黑名無智。由
T26n1536_p0384a01║黑故闇。說名黑闇。此即是疑即此黑闇。說名
T26n1536_p0384a02║為身。故名現在黑闇身。
T26n1536_p0384a03║三怖者。一病怖。二老怖。三死怖。病怖者云何
T26n1536_p0384a04║病。答頭痛等。廣說如法蘊論。是謂病。云何
T26n1536_p0384a05║怖。答如有一類見他病已深生厭患。自念我
T26n1536_p0384a06║身亦有此分。亦有此性亦有此法未越此法。
T26n1536_p0384a07║由【CL101n1269_p0051b01】此便生驚恐怖畏。惶懼毛豎。是謂怖。由病
T26n1536_p0384a08║起怖故名病怖。老怖者云何老。答髮落等。廣
T26n1536_p0384a09║說如法蘊論。是謂老。云何怖。答如有一類見
T26n1536_p0384a10║他老已深生厭患。廣說乃至惶懼毛豎。是謂
T26n1536_p0384a11║怖。由老起怖故名老怖。死怖者云何死。答彼
T26n1536_p0384a12║彼有情即於彼彼諸有情聚移轉壞沒。廣說
T26n1536_p0384a13║如法蘊論。是謂死。云何怖。答如有一類見他
T26n1536_p0384a14║死已深生厭患。廣說乃至惶懼毛豎。是謂怖。
T26n1536_p0384a15║由死起怖故名死怖。如世尊說。
T26n1536_p0384a16║　諸異生雖能　　厭病老死法
T26n1536_p0384a17║　而不能如實　　厭此所依身
T26n1536_p0384a18║　我能厭此身　　深了知此法
T26n1536_p0384a19║　故不樂久住　　速入無餘依
T26n1536_p0384a20║　我觀一切種　　無疾少年命
T26n1536_p0384a21║　病老死所壞　　唯出離安隱
T26n1536_p0384a22║　我已勤精進　　通達究竟跡
T26n1536_p0384a23║　雖不習諸欲　　而捨修梵行
T26n1536_p0384a24║【CL101n1269_p0052a01】【○】【○】說一切有部集異門足論卷第四【○】【○】【○】【○】【○】【○】【○】【○】【○】【○】【○】【○】【CL101n1269_p0052b01】
