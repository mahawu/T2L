T50n2053_p0257a19║【□】
T50n2053_p0257a20║【□】
T50n2053_p0257a21║【CL125n1531_p0273a01】大唐大慈恩寺三藏法師傳卷
T50n2053_p0257a22║第七
T50n2053_p0257a23║【□】
T50n2053_p0257a24║　　　　沙門慧立本　釋彥悰箋
T50n2053_p0257a25║　　起二十二年六月　天皇製述聖
T50n2053_p0257a26║　　記終永徽五年春二月法師答書
T50n2053_p0257a27║二十二年夏六月　天皇大帝居春宮奉睹
T50n2053_p0257a28║　聖文。又製述聖記。其詞曰。
T50n2053_p0257a29║夫顯揚正教。非智無以廣其文。崇闡微言。
T50n2053_p0257b01║非賢莫能定其旨。蓋真如聖教者。諸法之
T50n2053_p0257b02║玄宗。眾經之軌躅也。綜括宏遠。奧旨遐深。
T50n2053_p0257b03║極空有之精微。體生滅之機要。詞茂道曠。
T50n2053_p0257b04║尋之者不究其源。文顯義幽。履之者莫測
T50n2053_p0257b05║其際。故知。聖慈所被。業無善而不臻。妙化
T50n2053_p0257b06║所敷。緣無惡而不剪。開法網之綱紀。弘六
T50n2053_p0257b07║度之正教。拯群有之塗炭。啟三藏之祕局。
T50n2053_p0257b08║是以名無翼而長飛。道無根而永固。道名流
T50n2053_p0257b09║慶。歷遂古而鎮常。赴【CL125n1531_p0273b01】感應身。經塵劫而不
T50n2053_p0257b10║朽。晨鍾夕梵。交二音於鷲峰。慧日法流。轉
T50n2053_p0257b11║雙輪於鹿苑。排空寶蓋。接翔雲而共飛。莊
T50n2053_p0257b12║野春林。與天花而合彩。伏惟
T50n2053_p0257b13║皇帝陛下。上玄資福。垂拱而治八荒。德被
T50n2053_p0257b14║黔黎。斂衽而朝萬國。恩加朽骨。石室歸貝
T50n2053_p0257b15║葉之文。澤及昆蟲。金匱流梵說之偈。遂使
T50n2053_p0257b16║阿耨達水。通神甸之八川耆闍崛山接嵩華
T50n2053_p0257b17║之翠嶺。竊以法性凝寂。靡歸心而不通。智
T50n2053_p0257b18║地玄奧。感懇誠而遂顯。豈謂重昏之夜。燭
T50n2053_p0257b19║慧炬之光。火宅之朝。降法雨之澤。於是百
T50n2053_p0257b20║川異流。同會於海。萬區分義。總成乎實。豈
T50n2053_p0257b21║與湯武校其優劣。堯舜比其聖德者哉。玄
T50n2053_p0257b22║奘法師者。夙懷聰令。立志夷簡。神清齠齔之
T50n2053_p0257b23║年。體拔浮華之世。凝情定室。匿跡幽巖。迻
T50n2053_p0257b24║息三禪。巡遊十地。超六塵之境。獨步迦維。
T50n2053_p0257b25║會一乘之旨。隨機化物。以【CL125n1531_p0274a01】中華之無質。尋
T50n2053_p0257b26║印度之真文。遠涉恒河。終期滿字。頻登雪
T50n2053_p0257b27║嶺。更獲半珠。問道往還。十有七載。備通釋
T50n2053_p0257b28║典。利物為心。以貞觀十九年二月六日奉
T50n2053_p0257b29║　敕。於弘福寺翻譯聖教要文。凡六百五
T50n2053_p0257c01║十七部。引大海之法流。洗塵勞而不竭。傳
T50n2053_p0257c02║智燈之長焰。皎幽闇而恒明。自非久植勝
T50n2053_p0257c03║緣。何以顯揚斯旨。所謂法性常住。齊三光
T50n2053_p0257c04║之明　我皇福臻。同二儀之固。伏見　御
T50n2053_p0257c05║製眾經論序。照古騰今。理含金石之聲。文
T50n2053_p0257c06║抱風雲之潤。治輒以輕塵足岳。墜露添流。
T50n2053_p0257c07║略舉大綱。以為斯記。法師進啟謝曰。玄
T50n2053_p0257c08║奘聞。七耀摛光。憑高天而散景。九河灑
T50n2053_p0257c09║潤。因厚地而通流。是知。相資之美。處物
T50n2053_p0257c10║既然。演法依人。理在無惑。伏惟
T50n2053_p0257c11║皇太子殿下。發揮　睿藻。再述
T50n2053_p0257c12║天文。讚美大乘。莊嚴實相。珠迴玉轉。霞爛
T50n2053_p0257c13║錦舒。將日月而聯華。【CL125n1531_p0274b01】與咸韶而合韻。玄
T50n2053_p0257c14║奘輕生多幸沐浴殊私不任銘佩。奉啟陳
T50n2053_p0257c15║謝。時降
T50n2053_p0257c16║令書曰。治素無才學。性不聰敏。內典諸文
T50n2053_p0257c17║殊未觀覽。所作序記。鄙拙尤繁。忽得來書。
T50n2053_p0257c18║褒揚讚述。撫躬自省。慚悚交并。勞師等遠
T50n2053_p0257c19║臻。深以為愧。
T50n2053_p0257c20║釋彥悰箋述曰。自二　聖序文出後。王公百
T50n2053_p0257c21║辟。法俗黎庶。手舞足蹈。歡詠德音。內外揄
T50n2053_p0257c22║揚。未浹辰而周六合。慈雲再蔭。慧日重
T50n2053_p0257c23║明。歸依之徒。波迴霧委。所謂上之化下。猶
T50n2053_p0257c24║風靡草。其斯之謂乎。如來所以法付國王。
T50n2053_p0257c25║良為此也。時弘福寺寺主圓定。及京城僧等。
T50n2053_p0257c26║請鐫二序文於金石。藏之寺宇　帝可之。
T50n2053_p0257c27║後寺僧懷仁等。乃鳩集晉右軍將軍王羲之
T50n2053_p0257c28║書。勒於碑石焉。庚辰。
T50n2053_p0257c29║皇太子以文德聖皇后早棄萬方。思報昊
T50n2053_p0258a01║天。追崇福業。使【CL125n1531_p0275a01】中大夫守右庶子臣高季輔
T50n2053_p0258a02║宣令曰。寡人不造。咎譴所鍾。年在未識
T50n2053_p0258a03║慈顏棄背。終身之憂。貫心滋甚。風樹之切。
T50n2053_p0258a04║刻骨冥深。每以龍忌在辰。歲時興感。空
T50n2053_p0258a05║懷陟屺之望。益疚寒泉之心。既而笙歌遂
T50n2053_p0258a06║遠瞻奉無逮。徒思昊天之報。罔寄烏鳥之
T50n2053_p0258a07║情。竊以覺道洪慈。寔資冥福。冀申孺慕。是
T50n2053_p0258a08║用歸依。宜令所司。於京城內舊廢寺。妙選
T50n2053_p0258a09║一所。奉為文德聖皇后。即營僧寺。寺成之
T50n2053_p0258a10║日。當別度僧。仍令挾帶林泉。務盡形勝。仰
T50n2053_p0258a11║規忉利之果。副此罔極之懷。於是有司詳
T50n2053_p0258a12║擇勝地。遂於宮城南晉昌里面曲池。依淨覺
T50n2053_p0258a13║故伽藍而營建焉。瞻星揆地。像天闕倣
T50n2053_p0258a14║給園。窮班倕巧藝。盡衡霍良木。文石梓桂
T50n2053_p0258a15║櫲樟栟櫚充其材。珠玉丹青赭堊金翠備
T50n2053_p0258a16║其飾。而重樓複殿雲閣洞房。凡十餘院。總一
T50n2053_p0258a17║千八百九十【CL125n1531_p0275b01】七間。床褥器物備皆盈滿。　文
T50n2053_p0258a18║武聖皇帝。又讀法師所進菩薩藏經美之。
T50n2053_p0258a19║因
T50n2053_p0258a20║敕春宮作其經後序。其詞曰。
T50n2053_p0258a21║蓋聞。羲皇至[(厂-一)*臣*責]。精粹止於龜文。軒后通幽。雅
T50n2053_p0258a22║奧窮於鳥篆。考丹書而索隱。殊昧實際之
T50n2053_p0258a23║源。徵綠錯以研幾。蓋非常樂之道。猶且
T50n2053_p0258a24║事光圖史。振薰風于八埏。德洽生靈。激波
T50n2053_p0258a25║瀾於萬代。伏惟。皇帝陛下。轉輪垂拱。而化
T50n2053_p0258a26║漸雞園。勝殿凝旒。而神交鷲嶺。總調御於
T50n2053_p0258a27║徽號。匪文思之所窺。綜波若於綸言。豈繫
T50n2053_p0258a28║象之能擬。由是教覃溟表。咸傳八解之音。
T50n2053_p0258a29║訓浹寰中。皆踐四禪之軌。遂使三千法界。
T50n2053_p0258b01║盡懷生而可封。百億須彌。入堤封而作
T50n2053_p0258b02║鎮。尼連德水。邇帝里之滄池。舍衛菴園。接
T50n2053_p0258b03║上林之茂苑。雖復法性空寂。隨感必通。真
T50n2053_p0258b04║乘深妙。無幽不闡。所謂大權御極。【CL125n1531_p0276a01】導法流
T50n2053_p0258b05║而靡窮。能仁撫運。拂劫石而無盡。體均具
T50n2053_p0258b06║相不可思議。校美前王。焉可同年而語矣。
T50n2053_p0258b07║爰自開闢。地限流沙。震旦未融。靈文尚
T50n2053_p0258b08║隱。漢王精感。託夢想於玄霄。晉后翹誠。
T50n2053_p0258b09║降修多於白馬。有同蠡酌。豈達四海之涯。
T50n2053_p0258b10║取譬管窺。寧窮七曜之隩。洎乎皇靈遐暢。
T50n2053_p0258b11║威加鐵圍之表。至聖發明。德被金剛之際。
T50n2053_p0258b12║恒沙國土。普襲衣冠。開解脫門。踐真實路。
T50n2053_p0258b13║龍宮梵說之偈。必萃清臺。猊吼貝葉之文。咸
T50n2053_p0258b14║歸冊府。灑茲甘露。普潤芽莖。垂此慧雲。
T50n2053_p0258b15║遍霑翾走。豈非歸依之勝業。聖政之靈感者
T50n2053_p0258b16║乎。夫菩薩藏經者。大覺義宗之要旨也。佛
T50n2053_p0258b17║修此道。以證無生。菩薩受持。咸登不退。六
T50n2053_p0258b18║波羅蜜關鍵所資。四無量心根力斯備。蓋彼
T50n2053_p0258b19║岸之津涉。正覺之梯航者焉。貞觀中年。身
T50n2053_p0258b20║毒歸化越熱阪而頒朔。跨懸度【CL125n1531_p0276b01】以輸賝。文
T50n2053_p0258b21║軌既同。道路無擁。沙門玄奘。振錫尋真。
T50n2053_p0258b22║出自玉關。長驅奈苑。至于天竺。力士生處
T50n2053_p0258b23║訪獲此經。歸而奏上。降。
T50n2053_p0258b24║詔翻譯。於是畢功。余以問安之暇。澄心妙
T50n2053_p0258b25║法之寶。奉述
T50n2053_p0258b26║天旨。微表讚揚。式命有司。綴于終卷。自是
T50n2053_p0258b27║帝既情信日隆平章法義。福田功德無輟
T50n2053_p0258b28║於口。與法師無暫相離。
T50n2053_p0258b29║敕加供給及時服臥具數令換易。秋七月
T50n2053_p0258c01║景申夏罷。又施法師納袈裟一領。價直百金。
T50n2053_p0258c02║觀其作製。都不知鍼線出入所從。　帝庫
T50n2053_p0258c03║內多有前代諸納。咸無好者。故自教後宮
T50n2053_p0258c04║造此。將為稱意。營之數歲方成。乘輿四巡。
T50n2053_p0258c05║恒將隨逐。二十二年　駕幸洛陽宮。時
T50n2053_p0258c06║蘇州道恭法師。常州慧宣法師。並有高行。學
T50n2053_p0258c07║該內外。為朝野所稱。　帝召之既至。引入
T50n2053_p0258c08║坐言訖。時二僧各披一納。是梁武帝施其
T50n2053_p0258c09║先師。相承共寶。既【CL125n1531_p0277a01】來謁　龍顏。故取披服。
T50n2053_p0258c10║　帝哂其不妙。取納令示。仍遣賦詩以
T50n2053_p0258c11║詠。恭公詩曰。福田資像德。聖種理幽薰。不
T50n2053_p0258c12║持金作縷。還用綵成文朱青自掩映。翠綺
T50n2053_p0258c13║相氛氳。獨有離離葉。恒向稻畦分。宣公
T50n2053_p0258c14║詩末云。如蒙一披服。方堪稱福田。意欲
T50n2053_p0258c15║之。　帝並不與。各施絹五十匹。即此納
T50n2053_p0258c16║也。傳其麗絕。豈常人所宜服用。唯法師
T50n2053_p0258c17║盛德當之矣。時并賜法師剃刀一口。法師表
T50n2053_p0258c18║謝曰。沙門玄奘伏奉敕賜納袈裟一領剃
T50n2053_p0258c19║刀一口。殊命荐臻。寵靈隆赫。恭對惶悸。如
T50n2053_p0258c20║履春冰。玄奘幸遭邕穆之化。早預息心之
T50n2053_p0258c21║侶。三業無紀。四恩靡答。謬迴天睠。濫叨雲
T50n2053_p0258c22║澤。忍辱之服。彩合流霞。智慧之刀。銛逾切
T50n2053_p0258c23║玉。謹當衣以降煩惱之魔。佩以斷塵勞之
T50n2053_p0258c24║網。起餘譏於彼己。懼空疏於冒【CL125n1531_p0277b01】榮。慚恧屏
T50n2053_p0258c25║營。趍承俯僂。鞠心跼蹐。精爽飛越。不任悚
T50n2053_p0258c26║荷之至。謹奉表謝以聞。塵黷聖鑒。伏深戰
T50n2053_p0258c27║慄。　帝少勞兵事。纂曆之後。又心存兆庶。
T50n2053_p0258c28║及遼東征罰。櫛沐風霜。旋旆已來氣力頗不
T50n2053_p0258c29║如平昔。有憂生之慮。既遇法師。遂留心八
T50n2053_p0259a01║正牆塹五乘。遂將息平復。因問。欲樹功
T50n2053_p0259a02║德何最饒益。法師對曰。眾生寢惑非慧莫
T50n2053_p0259a03║啟。慧芽抽殖法為其資。弘法由人。即度僧
T50n2053_p0259a04║為最。　帝甚歡。秋九月己卯詔曰。昔隋季失
T50n2053_p0259a05║御。天下分崩。四海塗原。八埏鼎沸。朕屬當
T50n2053_p0259a06║戡亂躬履兵鋒。丞犯風霜宿於馬上。比加
T50n2053_p0259a07║藥餌猶未痊除。近日已來方就平復。豈非
T50n2053_p0259a08║福善所感而致此休徵耶。京城及天下諸州
T50n2053_p0259a09║寺宜各度五人。弘福寺宜度五十人。計海內
T50n2053_p0259a10║寺三千七百一十六所。計度僧尼一萬八【CL125n1531_p0278a01】千
T50n2053_p0259a11║五百餘人。未此已前。天下寺廟遭隋季凋
T50n2053_p0259a12║殘。緇侶將絕。蒙茲一度並成徒眾。美哉君
T50n2053_p0259a13║子所以重正言也。　帝又問。金剛般若經
T50n2053_p0259a14║一切諸佛之所從生。聞而不謗。功逾身命
T50n2053_p0259a15║之施。非恒沙珍寶所及。加以理微言約。故
T50n2053_p0259a16║賢達君子多愛受持。未知先代所翻文義具
T50n2053_p0259a17║不。法師對曰。此經功德。實如聖旨。西方之
T50n2053_p0259a18║人。咸同愛敬。今觀舊經。亦微有遺漏。據梵
T50n2053_p0259a19║本具云能斷金剛般若。舊經直云金剛般
T50n2053_p0259a20║若。欲明菩薩以分別為煩惱。而分別之
T50n2053_p0259a21║惑堅類金剛。唯此經所詮。無分別慧乃能除
T50n2053_p0259a22║斷。故曰能斷金剛般若。故知。舊經失上二
T50n2053_p0259a23║字。又如下文。三問闕一。二頌闕一。九喻
T50n2053_p0259a24║闕三。如是等。什法師所翻舍衛國也。留支
T50n2053_p0259a25║所翻婆伽婆者少可。　帝曰。師既有梵本。
T50n2053_p0259a26║可更委翻。使眾生聞之具足。然經本貴理。
T50n2053_p0259a27║【CL125n1531_p0278b01】不必須飾文而乖義也。故今新翻能斷金
T50n2053_p0259a28║剛般若委依梵本奏之。　帝甚悅。冬十月
T50n2053_p0259a29║車駕還京。法師亦從還。先是　敕所司。
T50n2053_p0259b01║於北闕紫微殿西別營一所。號弘法院。既
T50n2053_p0259b02║到居之。晝則帝留談說。夜乃還院翻經。更
T50n2053_p0259b03║譯無性菩薩所釋攝大乘論十卷。世親論十
T50n2053_p0259b04║卷。緣起聖道經一卷。百法明門論一卷。戊申
T50n2053_p0259b05║皇大子又宣令曰。營慈恩寺。漸向畢功。
T50n2053_p0259b06║輪奐將成。僧徒尚闕。伏奉敕旨度三百
T50n2053_p0259b07║僧。別請五十大德。同奉神居降臨行道。其
T50n2053_p0259b08║新營道場。宜名大慈恩寺。別造翻經院。虹
T50n2053_p0259b09║梁藻井。丹青雲氣。瓊礎銅沓金環華鋪。並加
T50n2053_p0259b10║殊麗。令法師移就翻譯。仍綱維寺任。法師既
T50n2053_p0259b11║奉令旨。令充上座。進啟讓曰。沙門玄奘啟。
T50n2053_p0259b12║伏奉令旨。以玄奘為慈恩寺上座。恭聞
T50n2053_p0259b13║嘉命。心靈靡措。屏營累息。深增【CL125n1531_p0279a01】戰悚。玄
T50n2053_p0259b14║奘學藝無紀。行業空疏。敢誓捐罄。方期光
T50n2053_p0259b15║贊。憑恃皇靈。窮遐訪道。所獲經論。奉敕
T50n2053_p0259b16║翻譯。情冀法流漸潤。克滋鼎祚。聖教紹
T50n2053_p0259b17║宣。光華史冊。玄奘昔冒危途。久嬰痾疹。
T50n2053_p0259b18║駑蹇力弊。恐不卒業。孤負國恩。有罰無
T50n2053_p0259b19║赦。命知僧務。更貽重譴。魚鳥易性。飛沈
T50n2053_p0259b20║失途。伏惟皇大子殿下。仁孝天縱。愛敬因
T50n2053_p0259b21║心。感風樹之悲。結寒泉之痛。式建伽藍。將
T50n2053_p0259b22║弘景福。匡理法眾。任在能人。用非其器。
T50n2053_p0259b23║必有蹎仆。伏願叡情遠鑑。照弘法之福
T50n2053_p0259b24║因。慈造曲垂。察愚鄙之忠款。則法僧無
T50n2053_p0259b25║悔吝之咎。魚鳥得飛沈之趣。不任瀝懇
T50n2053_p0259b26║之至。謹奉啟陳情。伏用悚悸。十二月戊辰。
T50n2053_p0259b27║又敕太常卿江夏王道宗將九部樂。萬年
T50n2053_p0259b28║令宋行質。長安令裴方彥。各率縣內音聲
T50n2053_p0259b29║及諸寺幢帳。並使豫極莊嚴。己巳旦集安
T50n2053_p0259c01║福門街迎像【CL125n1531_p0279b01】送僧入大慈恩寺。至是陳列
T50n2053_p0259c02║於通衢。其錦綵軒轞魚龍幢戲。凡千五百
T50n2053_p0259c03║餘乘。帳蓋三百餘事。先是內出繡畫等像二
T50n2053_p0259c04║百餘軀。金銀像兩軀。金縷綾羅幡五百口。宿
T50n2053_p0259c05║於弘福寺。并法師西國所將經像舍利等。
T50n2053_p0259c06║爰自弘福引出安置於帳座及諸車上。處
T50n2053_p0259c07║中而進。又於像前兩邊各嚴大車。車上豎
T50n2053_p0259c08║長竿懸幡幡後即有師子神王等。為前引
T50n2053_p0259c09║儀。又莊寶車五十乘坐諸大德。次京城僧眾
T50n2053_p0259c10║執持香花唄讚隨後。次文武百官。各將侍
T50n2053_p0259c11║衛部列陪從。大常九部樂挾兩邊。二縣音
T50n2053_p0259c12║聲繼其後。而幢幡鐘鼓訇磕繽紛。眩日
T50n2053_p0259c13║浮空震曜都邑。望之極目不知其前後。皇
T50n2053_p0259c14║太子遣率尉遲紹宗副率王文訓。領東宮
T50n2053_p0259c15║兵千餘人充手力。　敕遣御史大夫李乾祐
T50n2053_p0259c16║為大使。與武侯相知撿挍。　帝將皇太子
T50n2053_p0259c17║後宮等。【CL125n1531_p0280a01】於安福門樓手執香爐目而送
T50n2053_p0259c18║之甚悅。衢路觀者數億萬人。經像至寺門。
T50n2053_p0259c19║敕趙公英公中書褚令。執香爐引入安置
T50n2053_p0259c20║殿內。奏九部樂。破陣舞及諸戲於庭訖而
T50n2053_p0259c21║還。壬申將欲度僧。辛未　皇太子與仗衛
T50n2053_p0259c22║出宿故宅。後日旦從寺南列羽儀而來。至
T50n2053_p0259c23║門下乘步入。百寮陪從。禮佛已引五十大
T50n2053_p0259c24║德相見陳造寺所為意。發言嗚噎酸感。傍
T50n2053_p0259c25║人侍臣及僧無不哽泣。觀蒸蒸之情。亦今
T50n2053_p0259c26║之舜也。言訖昇殿東閣。令少詹事張行成
T50n2053_p0259c27║宣恩宥降京畿見禁囚徒。然後剃髮觀齋。
T50n2053_p0259c28║及賜王公已下束帛訖。屏人下閣禮佛。與
T50n2053_p0259c29║妃等巡歷廊宇。至法師房。製五言詩帖
T50n2053_p0260a01║於戶曰。停軒觀福殿。遊目眺皇畿。法輪含
T50n2053_p0260a02║日轉。花蓋接雲飛。翠煙香綺閣。丹霞光寶
T50n2053_p0260a03║衣。幡虹遙合彩。空外迥分暉。蕭然登十
T50n2053_p0260a04║地。自得會三歸。觀【CL125n1531_p0280b01】訖還宮。是時緇素歡欣
T50n2053_p0260a05║更相慶慰。莫不歌玄風重盛遺法再隆。近
T50n2053_p0260a06║古以來未曾有也。其日。
T50n2053_p0260a07║敕追法師還北闕。二十三年夏四月駕幸
T50n2053_p0260a08║翠微宮。　皇太子及法師並陪從。既至處分
T50n2053_p0260a09║之外。唯談玄論道。問因果報應及西域先
T50n2053_p0260a10║聖遺芳故跡。皆引經詶對。　帝深信納。數攘
T50n2053_p0260a11║袂嘆曰。朕共師相逢晚。不得廣興佛事。
T50n2053_p0260a12║　帝發京時。雖少違和。而神威睿慮無減平
T50n2053_p0260a13║昔。至五月己巳。微加頭痛。留法師宿宮
T50n2053_p0260a14║中。庚午帝崩於含風殿。時祕不言。還京
T50n2053_p0260a15║發喪。殯太極殿。其日　皇太子即皇帝位
T50n2053_p0260a16║於梓宮之側。踰年改元曰永徽。萬方號慟。
T50n2053_p0260a17║加喪考妣。法師還慈恩寺。自此之後專
T50n2053_p0260a18║務翻譯無棄寸陰。每日自立程課。若晝
T50n2053_p0260a19║日有事不充。必兼夜以續之。過乙之後。方
T50n2053_p0260a20║乃停筆攝經已。復禮佛行道。至三更暫眠。
T50n2053_p0260a21║五更復【CL125n1531_p0281a01】起。讀誦梵本朱點次第。擬明旦
T50n2053_p0260a22║所翻。每日齋訖黃昏二時講新經論。及諸州
T50n2053_p0260a23║聽學僧等。恒來決疑請義。既知上座之任
T50n2053_p0260a24║僧事。復來諮稟。復有內使遣營功德。前
T50n2053_p0260a25║後造一切經十部。夾紵寶裝像二百餘軀。
T50n2053_p0260a26║亦令取法師進止。日夕已去。寺內弟子百餘
T50n2053_p0260a27║人。咸請教誡盈廊溢廡。皆詶答處分無遺
T50n2053_p0260a28║漏者。雖眾務輻湊。而神氣綽然無所擁滯。
T50n2053_p0260a29║猶與諸德說西方聖賢立義諸部異端。及少
T50n2053_p0260b01║年在此周遊講肆之事。高論劇談竟無疲怠。
T50n2053_p0260b02║其精敏強力過人若斯。復數有諸王卿相來
T50n2053_p0260b03║過禮懺。逢迎誘導。並皆發心。莫不捨其驕
T50n2053_p0260b04║華肅敬稱嘆。二年春正月壬寅。瀛州刺史賈
T50n2053_p0260b05║敦賾。蒱州刺史李道裕。穀州刺史杜正倫。
T50n2053_p0260b06║恒州刺史蕭銳因。朝集在京。公事之暇相命
T50n2053_p0260b07║參法師請受菩薩戒。法師即授之。【CL125n1531_p0281b01】并為廣
T50n2053_p0260b08║說菩薩行法。勸其事君盡忠臨下慈愛。群
T50n2053_p0260b09║公歡喜辭去。癸卯各捨淨財。共修書遣使
T50n2053_p0260b10║參法師。謝聞戒法。其書曰。竊聞身非欲食。
T50n2053_p0260b11║如來受純陀之供。法無所求。淨名遂善德
T50n2053_p0260b12║之請。皆為顯至理之常恒。示凡聖之無二。
T50n2053_p0260b13║又是因機以接物。假相而弘道。為之者表
T50n2053_p0260b14║重法之誠。受之者為行檀之福。豈曰心緣
T50n2053_p0260b15║於彼此。情染於名利者哉。仰惟。宿殖德
T50n2053_p0260b16║本非於三四五佛。深達法相。善識一十二
T50n2053_p0260b17║部。獨悟真宗。遠尋聖跡。遊崛山之淨土。浴
T50n2053_p0260b18║恒水之清流。入深法界。求善知識。收至文
T50n2053_p0260b19║於百代之後。探玄旨於千載之前。津梁庶
T50n2053_p0260b20║品。不噭不昧。等施一切。無先無後。賾等
T50n2053_p0260b21║識蔽二空。業淪三界。猶蠶絲之自纏。如井
T50n2053_p0260b22║輪之不息。雖復順教生信隨緣悟解頂禮
T50n2053_p0260b23║歸依受持四句。隱身而為宴坐。厭苦而求
T50n2053_p0260b24║【CL125n1531_p0282a01】常樂。而遠滯無明。近昏至理。未能悟佛性
T50n2053_p0260b25║之在身。知境界之唯識。心非無取。義涉有
T50n2053_p0260b26║無。不能即八邪而入八正。行非道而通
T50n2053_p0260b27║佛道。譬涉海而無津。猶面牆而靡見。昨因
T50n2053_p0260b28║事隙。遂得參奉。曲蒙接引。授菩薩戒施以
T50n2053_p0260b29║未曾有法。發其無上道心。一念破於無邊。
T50n2053_p0260c01║四心盡於來際。菩提之種。起自塵勞。火中
T50n2053_p0260c02║生蓮。曷足為喻。始知如來之性。即是世間。
T50n2053_p0260c03║涅槃之際不殊生死。行於波若。便是不
T50n2053_p0260c04║行。得彼菩提。翻為無得。忽以小機。預聞
T50n2053_p0260c05║大教。頂受尋思。無量歡喜。然夫檀義攝六。
T50n2053_p0260c06║法施為優。尊位有三師居其一。弘慈利物。
T50n2053_p0260c07║雖類日月之無心仰照懷恩竊同葵藿之
T50n2053_p0260c08║知感。大士聞法捐軀非所企及童子見佛
T50n2053_p0260c09║奉土。輒敢庶幾。謹送片物表心。具如別
T50n2053_p0260c10║疏所願照其誠懇生其福田。受茲微施隨
T50n2053_p0260c11║意所與。【CL125n1531_p0282b01】使夫墜露添海。將渤澥而俱深。
T50n2053_p0260c12║飛塵集岳。與須彌而永固。可久可大。幸甚
T50n2053_p0260c13║幸甚。春寒尚重。願動止休宜。謹遣白書。諸
T50n2053_p0260c14║無所具。賈敦賾等和南其為朝賢所慕如
T50n2053_p0260c15║是。三年春三月。法師欲於寺端門之陽造
T50n2053_p0260c16║石浮圖。安置西域所將經像。其意恐人代
T50n2053_p0260c17║不常經本散失。兼防火難。浮圖量高三十
T50n2053_p0260c18║丈。擬顯大國之崇基。為釋迦之故跡。將
T50n2053_p0260c19║欲營築附表聞奏。
T50n2053_p0260c20║敕使中書舍人李義府。報法師云。師所營
T50n2053_p0260c21║塔功大恐難卒成。宜用磚造。亦不願師辛
T50n2053_p0260c22║苦。今已敕大內東宮掖庭等七宮亡人衣物
T50n2053_p0260c23║助師。足得成辦。於是用磚仍改就西院。
T50n2053_p0260c24║其塔基面各一百四十尺。倣西域制度。不
T50n2053_p0260c25║循此舊式也。塔有五級。并相輪露槃。凡
T50n2053_p0260c26║高一百八十尺。層層中心皆有舍利。或一千
T50n2053_p0260c27║二千。凡一萬餘粒。上層以石為室。南【CL125n1531_p0283a01】面有
T50n2053_p0260c28║兩碑。載二聖三藏聖教序記。其書即尚書右
T50n2053_p0260c29║僕射河南公褚遂良之筆也。初基塔之日。三
T50n2053_p0261a01║藏自述誠願。略曰。玄奘自惟薄祐生不遇
T50n2053_p0261a02║佛。復乘微善預聞像教儻生末法何所
T50n2053_p0261a03║歸依。又慶少得出家目睹靈相。幼而慕法
T50n2053_p0261a04║耳屬遺筌。聞說菩薩所修行。思齊如不
T50n2053_p0261a05║及。聞說如來所證法。仰止於身心。所以歷
T50n2053_p0261a06║尊師授博問先達。信夫漢夢西感正教東傳。
T50n2053_p0261a07║道阻且長未能委悉。故有專門競執多
T50n2053_p0261a08║滯二常之宗。黨同嫉異致乖一味之旨。
T50n2053_p0261a09║遂令後學相顧靡識所歸。是以面鷲山以
T50n2053_p0261a10║增哀。慕常啼而假寐。潛祈靈祐。顯恃國
T50n2053_p0261a11║威。決志出一生之域。投身入萬死之地。絓
T50n2053_p0261a12║是聖跡之處。備謁遺靈。但有弘法之人。遍
T50n2053_p0261a13║尋正說。經一所悲所見於未見。遇一字
T50n2053_p0261a14║慶所聞於未聞。故以身命餘資繕寫遺
T50n2053_p0261a15║【CL125n1531_p0283b01】闕。既遂誠願。言歸本朝。幸屬休明。詔許
T50n2053_p0261a16║翻譯。　先皇道跨金輪聲振玉鼓。紹隆
T50n2053_p0261a17║象季允膺付屬。又降發　神衷。親裁三藏
T50n2053_p0261a18║之序。今上春宮。講道。復為述聖之記。可謂
T50n2053_p0261a19║重光合璧振彩聯華。渙污垂七耀之文。鏗
T50n2053_p0261a20║鋐韻九成之奏。自東都白馬西明草堂。傳譯
T50n2053_p0261a21║之盛。詎可同日而言者也。但以生靈薄運
T50n2053_p0261a22║共失所天。唯恐三藏梵本零落忽諸。二聖天
T50n2053_p0261a23║文寂寥無紀。所以敬崇此塔擬安梵本。又
T50n2053_p0261a24║樹豐碑鐫斯序記。庶使巍峨永劫。願千佛
T50n2053_p0261a25║同觀氛氳聖跡與二儀齊固。時三藏親負
T50n2053_p0261a26║簣畚擔運磚石。首尾二周功業斯畢。夏五
T50n2053_p0261a27║月乙卯中印度國摩訶菩提寺大德智光慧天
T50n2053_p0261a28║等。致書於法師。智光於大小乘及彼外書
T50n2053_p0261a29║四韋陀五明論等。莫不洞達。即戒賢法師門
T50n2053_p0261b01║人之上首。五印度學者咸共宗焉。慧天【CL125n1531_p0284a01】於
T50n2053_p0261b02║小乘十八部。該綜明練。匠誘之德。亦彼所推
T50n2053_p0261b03║重法師遊西域日。常共切磋。彼雖半教
T50n2053_p0261b04║有功。然未措心於方等。為其執守偏見。法
T50n2053_p0261b05║師恒詆訶。曲女城法集之時。又深折挫。彼
T50n2053_p0261b06║亦媿伏。自別之後欽佇弗忘。乃使同寺沙
T50n2053_p0261b07║門法長。將書并齎讚頌及㲲兩端。揄揚之心
T50n2053_p0261b08║甚厚。其書曰。微妙吉祥世尊金剛座所摩訶
T50n2053_p0261b09║菩提寺諸多聞眾所共圍繞上座慧天。致書
T50n2053_p0261b10║摩訶支那國於無量經律論妙盡精微木叉
T50n2053_p0261b11║阿遮利耶。敬問無量。少病少惱。我慧天苾芻。
T50n2053_p0261b12║今造佛大神變讚頌及諸經論比量智等。今
T50n2053_p0261b13║附苾芻法長將往。此無量多聞老大德阿遮
T50n2053_p0261b14║利耶智光。亦同前致問鄔波索迦日授稽首
T50n2053_p0261b15║和南。今共寄白㲲一雙。示不空心。路遠莫
T50n2053_p0261b16║怪其少。願領。彼須經論錄名附來。當為抄
T50n2053_p0261b17║送木叉阿遮利耶。【CL125n1531_p0284b01】願知。其為遠賢所慕如
T50n2053_p0261b18║此。五年春二月法長辭還。又索報書。法師
T50n2053_p0261b19║答并信物。其書同文錄奏。然後將付使人。
T50n2053_p0261b20║其詞曰。
T50n2053_p0261b21║大唐國苾芻玄奘。謹修書中印度摩揭陀國
T50n2053_p0261b22║三藏智光法師座前。目一辭違俄十餘載。
T50n2053_p0261b23║境域遐遠。音徽莫聞。思戀之情。每增延結。
T50n2053_p0261b24║彼苾芻法長至蒙問。并承起居康勝。豁然
T50n2053_p0261b25║目朗。若睹尊顏。踊躍之懷。筆墨難述。節候
T50n2053_p0261b26║漸暖。不審信後何如。又往年使還。承正法藏
T50n2053_p0261b27║大法師無常。奉問摧割不能已已。嗚呼可
T50n2053_p0261b28║謂苦海舟沈。天人眼滅。遷奪之痛何期速歟。
T50n2053_p0261b29║惟正法藏。植慶曩晨。樹功長劫。故得挺沖
T50n2053_p0261c01║和之茂質。標懿傑之宏才。嗣德聖天。繼
T50n2053_p0261c02║輝龍猛重然智炬。再立法幢。撲炎火於邪
T50n2053_p0261c03║山。塞洪流於倒海。策疲徒於寶所。示迷眾
T50n2053_p0261c04║於大方。蕩蕩焉。巍巍焉。實法門之棟幹也。又
T50n2053_p0261c05║【CL125n1531_p0285a01】如三乘半滿之教。異道斷常之書。莫不韞
T50n2053_p0261c06║綜胸懷貫練心府。文槃節而克暢。理隱昧
T50n2053_p0261c07║而必彰。故使內外歸依。為印度之宗袖。加
T50n2053_p0261c08║以恂恂善誘曉夜不疲。衢尊自盈酌而不竭。
T50n2053_p0261c09║玄奘昔因問道得預參承。并荷指誨雖曰
T50n2053_p0261c10║庸愚。頗亦蓬依麻直。及辭還本邑。囑累尤
T50n2053_p0261c11║深。慇懃之言。今猶在耳。方冀保安眉壽。
T50n2053_p0261c12║式贊玄風。豈謂一朝奄歸萬古。追惟永往
T50n2053_p0261c13║彌不可任。伏惟法師夙承雅訓。早昇堂室。
T50n2053_p0261c14║攀戀之情。當難可處。奈何奈何。有為法爾。
T50n2053_p0261c15║當可奈何。願自裁抑。昔大覺潛暉。迦葉紹
T50n2053_p0261c16║宣洪業。商那遷化。鞠多闡其嘉猷。今法將
T50n2053_p0261c17║歸真。法師次任其事。唯願清詞妙辯。共四
T50n2053_p0261c18║海而恒流。福智莊嚴。與五山而永久。玄奘
T50n2053_p0261c19║所將經論。已翻瑜伽師地論等大小三十餘
T50n2053_p0261c20║部。其俱舍順正理。見譯未周。今年必了。【CL125n1531_p0285b01】即
T50n2053_p0261c21║日大唐天子。聖躬萬福。率土安寧。以輪王之
T50n2053_p0261c22║慈。敷法王之化。所出經論。並蒙神筆製序。
T50n2053_p0261c23║令所司抄寫國內流行。爰至鄰邦。亦俱遵
T50n2053_p0261c24║習。雖居像運之末。而法教光華。邕邕穆穆。
T50n2053_p0261c25║亦不異室羅筏誓多林之化也。伏願照知。
T50n2053_p0261c26║又前渡信渡河失經一馱。今錄名如後。有
T50n2053_p0261c27║信請為附來。并有片物供養。願垂納受。路
T50n2053_p0261c28║遠不得多。莫嫌鮮薄。玄奘和南。又答慧
T50n2053_p0261c29║天法師。書曰。
T50n2053_p0262a01║大唐國苾芻玄奘。謹致書摩訶菩提寺三藏
T50n2053_p0262a02║慧天法師足下。乖別稍久。企仰唯深。音寄不
T50n2053_p0262a03║通。莫慰傾渴。彼苾芻法長至辱書。敬承
T50n2053_p0262a04║休豫。用增欣悅。又領白㲲兩端讚頌一
T50n2053_p0262a05║夾。來意既厚。寡德愧以無當。悚息悚息。節
T50n2053_p0262a06║氣漸和。不知信後體何如也。想融心百家之
T50n2053_p0262a07║論。迻慮九部之經。建正法幢。引歸宗之客。
T50n2053_p0262a08║擊克勝鼓。挫鍱腹【CL125n1531_p0286a01】之賓。頡頏王侯之前。抑
T50n2053_p0262a09║揚英俊之上。故多歡適也。玄奘庸弊。氣力已
T50n2053_p0262a10║衰。又加念德欽仁。唯豐勞積。昔因遊方在
T50n2053_p0262a11║彼遇矚光儀。曲女城會又親交論。當對諸
T50n2053_p0262a12║王及百千徒眾定其深淺。此立大乘之旨。
T50n2053_p0262a13║彼豎半教之宗。往復之間。詞氣不無高下。
T50n2053_p0262a14║務存正理。靡護人情。以此遞生淩觸。罷
T50n2053_p0262a15║席之後。尋已豁然。今來使猶傳。法師寄申
T50n2053_p0262a16║謝悔。何懷固之甚也。法師學富詞清。志堅操
T50n2053_p0262a17║遠。阿耨達水。無以比其波瀾。淨末尼珠。不
T50n2053_p0262a18║足方其曒潔。後進儀表。屬在高人。願勗良
T50n2053_p0262a19║規。闡揚正法。至如理周言極。無越大乘。意
T50n2053_p0262a20║恨法師未為深信。所謂耽翫羊鹿。棄彼白
T50n2053_p0262a21║牛。賞愛水精。捨頗胝寶。明明大德。何此惑
T50n2053_p0262a22║之滯歟。又坯器之身。浮促難守。宜早發大
T50n2053_p0262a23║心。莊嚴正見。勿使臨終方致嗟悔。今使還
T50n2053_p0262a24║國。謹此代誠【CL125n1531_p0286b01】并附片物。蓋欲示酬來意。
T50n2053_p0262a25║未是盡其深心也。願知。前還日渡信渡
T50n2053_p0262a26║河失經一馱。今錄名如別。請為附來。餘不
T50n2053_p0262a27║能委述。苾芻玄奘謹呈。
T50n2053_p0262a28║【○】大唐大慈恩寺三藏法師傳卷第七【○】【○】【○】【○】【○】【○】【○】【○】【○】【○】
