T50n2053_p0226b01║【□】
T50n2053_p0226b02║【CL125n1531_p0187a01】大唐大慈恩寺三藏法師傳卷
T50n2053_p0226b03║第二
T50n2053_p0226b04║【□】
T50n2053_p0226b05║　　　　沙門慧立本　釋彥悰箋
T50n2053_p0226b06║　　起阿耆尼國終羯若鞠闍國
T50n2053_p0226b07║從此西行至阿耆尼國阿父師泉。泉在
T50n2053_p0226b08║道南沙崖。崖高數丈。水自半而出。相傳云。
T50n2053_p0226b09║舊有商侶數百在塗水盡。至此困乏不知
T50n2053_p0226b10║所為。時眾中有一僧。不裹行資依眾乞
T50n2053_p0226b11║活。眾議曰。是僧事佛。是故我曹供養。雖涉
T50n2053_p0226b12║萬里無所齎攜。今我等熬然竟不憂念。
T50n2053_p0226b13║宜共白之。僧曰。汝等欲得水者。宜各禮
T50n2053_p0226b14║佛受三歸五戒。我為汝等登崖作水。眾既
T50n2053_p0226b15║危困咸從其命。受戒訖。僧教曰。吾上崖後汝
T50n2053_p0226b16║等當喚阿父師為我下水。任須多少言之。
T50n2053_p0226b17║其去少時眾人如教而請。須臾水下充足。大
T50n2053_p0226b18║眾無不歡荷。師竟不來。眾人上觀已寂滅
T50n2053_p0226b19║矣。大小悲號。依西域法焚之。於坐處【CL125n1531_p0187b01】聚
T50n2053_p0226b20║磚石為塔。塔今猶在。水亦不絕。行旅往來
T50n2053_p0226b21║隨眾多少。下有細麤。若無人時津液而已。
T50n2053_p0226b22║法師與眾宿於泉側。明發又經銀山。山甚
T50n2053_p0226b23║高廣。皆是銀礦。西國銀錢所從出也。山西
T50n2053_p0226b24║又逢群賊眾與物而去。遂至王城所處川
T50n2053_p0226b25║岸而宿。時同侶商胡數十。貪先貿易夜中
T50n2053_p0226b26║私發。前去十餘里。遇賊劫殺無一脫者。比
T50n2053_p0226b27║法師等到。見其遺骸無復財產。深傷歎焉。
T50n2053_p0226b28║漸去遙見王都。阿耆尼王與諸臣來迎延
T50n2053_p0226b29║入供養。其國先被高昌寇擾有恨不肯給
T50n2053_p0226c01║馬。法師停一宿而過。前渡二大河。西履平
T50n2053_p0226c02║川。行數百里入屈支國界(舊云龜茲訛也)。將近王
T50n2053_p0226c03║都。王與群臣及大德僧木叉鞠多等來迎自
T50n2053_p0226c04║外諸僧數千。皆於城東門外張浮幔安行
T50n2053_p0226c05║像作樂而住。法師至。諸德起來相慰訖。各
T50n2053_p0226c06║還就坐。使一僧擎鮮華一盤來授【CL125n1531_p0188a01】法師。法
T50n2053_p0226c07║師受已。將至佛前散華禮拜訖。就木叉鞠
T50n2053_p0226c08║多下坐。坐已復行華。行華已行蒲桃漿。
T50n2053_p0226c09║於初一寺受華受漿已。次受餘寺亦爾。如
T50n2053_p0226c10║是展轉日晏方訖。僧徒始散。有高昌人數
T50n2053_p0226c11║十。於屈支出家。別居一寺。寺在城東南。
T50n2053_p0226c12║以法師從家鄉來。先請過宿因就之。王共
T50n2053_p0226c13║諸德各還。明日王請過宮備陳供養。而食
T50n2053_p0226c14║有三淨。法師不受。王深怪之。法師報此漸
T50n2053_p0226c15║教所開。而玄奘所學者大乘不爾也。受餘
T50n2053_p0226c16║別食。食訖過城西北阿奢理兒寺(唐言奇特也)。
T50n2053_p0226c17║是本叉鞠多所住寺也。鞠多理識閑敏彼
T50n2053_p0226c18║所宗歸。遊學印度二十餘載。雖涉眾經而
T50n2053_p0226c19║聲明最善。王及國人咸所尊重。號稱獨步。
T50n2053_p0226c20║見法師至徒以客禮待之。未以知法為
T50n2053_p0226c21║許。謂法師曰。此土雜心俱舍毘婆沙等一
T50n2053_p0226c22║切皆有。學之足得不煩西涉受艱辛也。法
T50n2053_p0226c23║師【CL125n1531_p0188b01】報曰。此有瑜伽論不。鞠多曰。何用問是
T50n2053_p0226c24║邪見書乎。真佛弟子者不學是也。法師初深
T50n2053_p0226c25║敬之。及聞此言視之猶土。報曰。婆沙俱
T50n2053_p0226c26║舍本國已有。恨其理疏言淺非究竟說。所以
T50n2053_p0226c27║故來欲學大乘瑜伽論耳。又瑜伽者。是後
T50n2053_p0226c28║身菩薩彌勒所說。今謂邪書。豈不懼無底
T50n2053_p0226c29║在坑乎。彼曰。婆沙等汝所未解。何謂非
T50n2053_p0227a01║深。法師報曰。師今解不。曰我盡解。法師即
T50n2053_p0227a02║引俱舍初文問。發端即謬。因更窮之。色遂
T50n2053_p0227a03║變動云。汝更問餘處。又示一文亦不通。曰
T50n2053_p0227a04║論無此語。時王叔智月出家亦解經論。時在
T50n2053_p0227a05║傍坐即證言。論有此語。乃取本對讀之。鞠
T50n2053_p0227a06║多極慚云老忘耳。又問餘部亦無好釋。時
T50n2053_p0227a07║為淩山雪路未開不得進發。淹停六十餘
T50n2053_p0227a08║日。觀眺之外時往就言相見不復踞坐。或立
T50n2053_p0227a09║或避。私謂人曰。此支那僧非易詶對。【CL125n1531_p0189a01】若往
T50n2053_p0227a10║印度。彼少年之儔未必出也。其畏歎如是。
T50n2053_p0227a11║至發日王給手力駝馬。與道俗等傾都送
T50n2053_p0227a12║出。從此西行二日逢突厥寇賊二千餘騎。
T50n2053_p0227a13║其賊乃預共分張行眾資財。懸諍不平自鬥
T50n2053_p0227a14║而散。又前行六百里。渡小磧至跋祿迦國
T50n2053_p0227a15║(舊曰姑墨)。停一宿。又西北行三百里。渡一磧至
T50n2053_p0227a16║淩山。即蔥嶺北隅也。其山險峭峻極于天。
T50n2053_p0227a17║自開闢已來冰雪所聚。積而為淩。春夏不
T50n2053_p0227a18║解。凝沍污漫與雲連屬。仰之皚然莫睹其
T50n2053_p0227a19║際。其凌峰摧落橫路側者。或高百尺。或廣
T50n2053_p0227a20║數丈。由是蹊徑崎嶇登涉艱阻。加以風雪雜
T50n2053_p0227a21║飛。雖複屨重裘不免寒戰。將欲眠食復
T50n2053_p0227a22║無燥處可停。唯知懸釜而炊席冰而寢。七
T50n2053_p0227a23║日之後方始出山。徒侶之中𣨙凍死者十
T50n2053_p0227a24║有三四。牛馬逾甚。出山後至一清池(清池。亦云
T50n2053_p0227a25║熱海。見其對淩山不凍故得此名。其水未必溫)。周千【CL125n1531_p0189b01】四五百里。東西
T50n2053_p0227a26║長南北狹。望之淼然。無待激風而洪波數
T50n2053_p0227a27║丈。循海西北行五百餘里至素葉城。逢突厥
T50n2053_p0227a28║葉護可汗。方事畋遊戎馬甚盛。可汗身著
T50n2053_p0227a29║綠綾袍露髮一丈許。帛練裹額後垂。達
T50n2053_p0227b01║官二百餘人。皆錦袍編髮圍繞左右。自餘
T50n2053_p0227b02║軍眾皆裘毼毳毛。槊纛端弓駝馬之騎。極
T50n2053_p0227b03║目不知其表。既與相見。可汗歡喜云。暫一
T50n2053_p0227b04║處行二三日當還。師且向衙所。令達官答
T50n2053_p0227b05║靡支引送安置。至衙三日。可汗方歸引法
T50n2053_p0227b06║師入。可汗居一大帳帳以金花裝之。爛
T50n2053_p0227b07║眩人目。諸達官於前列長筵兩行侍坐。皆錦
T50n2053_p0227b08║服赫然。餘仗衛立於後。觀之雖穹廬之君。
T50n2053_p0227b09║亦為尊美矣。法師去帳三十餘步。可汗出
T50n2053_p0227b10║帳迎拜傳語慰問訖入坐。突厥事火不施
T50n2053_p0227b11║床。以木含火故。敬而不居。但地敷重茵
T50n2053_p0227b12║而已。仍為法師設一鐵【CL125n1531_p0190a01】交床敷褥請坐。須
T50n2053_p0227b13║臾更引漢使及高昌使人。入通國書及信物。
T50n2053_p0227b14║可汗自目之甚悅。令使者坐。命陳酒設樂。
T50n2053_p0227b15║可汗共諸臣使人飲。別索蒲桃漿奉法師。
T50n2053_p0227b16║於是恣相酬勸。窣渾鍾碗之器。交錯遞傾。
T50n2053_p0227b17║僸佅兜離之音。鏗鏘互舉。雖蕃俗之曲亦
T50n2053_p0227b18║甚娛耳目樂心意也。少時更有食至。皆烹
T50n2053_p0227b19║鮮羔犢之質盈積於前。別營淨食進法師。
T50n2053_p0227b20║具有餅飯酥乳石蜜刺蜜蒲桃等。食訖更行
T50n2053_p0227b21║蒲桃漿。仍請說法。法師因誨以十善愛養
T50n2053_p0227b22║物命及波羅蜜多解脫之業。乃舉手叩額歡
T50n2053_p0227b23║喜信受。因留停數日。勸住日。師不須往
T50n2053_p0227b24║印特伽國(謂印度也)。彼地多暑十月當此五月。
T50n2053_p0227b25║觀師容貌至彼恐銷融也。其人類黑露無
T50n2053_p0227b26║威儀不足觀也。法師報曰。今之彼欲追尋
T50n2053_p0227b27║聖跡慕求法耳。可汗乃令軍中訪解漢
T50n2053_p0227b28║語及諸國音者。遂【CL125n1531_p0190b01】得年少曾到長安數年
T50n2053_p0227b29║通解漢語。即封為摩咄達官作諸國書。令
T50n2053_p0227c01║麻咄送法師到迦畢試國。又施緋綾法服
T50n2053_p0227c02║一襲絹五十匹。與群臣送十餘里。自此西
T50n2053_p0227c03║行四百餘里至屏聿。此曰千泉。地方數百
T50n2053_p0227c04║里。既多池沼。又豐奇木森沈涼潤。即可汗
T50n2053_p0227c05║避暑之處也。自屏聿西百五十里至呾邏
T50n2053_p0227c06║斯城。又西南二百里至白水城。又西南二百
T50n2053_p0227c07║里至恭御城。又南五十里至笯(奴故反)赤建國。
T50n2053_p0227c08║又西二百里至赭時國(唐言石國)。國西臨葉葉
T50n2053_p0227c09║河。又西千餘里至窣堵利瑟那國。國東臨葉
T50n2053_p0227c10║葉河。河出蔥嶺北源西北流。又西北入大
T50n2053_p0227c11║磧無水草。望遺骨而進。五百餘里至颯秣
T50n2053_p0227c12║建國(唐言康國)。王及百姓不信佛法。以事火為
T50n2053_p0227c13║道。有寺兩所迥無僧居。客僧投者諸胡以
T50n2053_p0227c14║火燒逐不許停住。法師初至王接猶慢。經
T50n2053_p0227c15║宿之後【CL125n1531_p0191a01】為說人天因果讚佛功德恭敬福利。
T50n2053_p0227c16║王歡喜請受齋戒。遂致殷懃。所從二小
T50n2053_p0227c17║師往寺禮拜。諸胡還以火燒逐沙彌。還以
T50n2053_p0227c18║告王。王聞令捕燒者。得已集百姓令截
T50n2053_p0227c19║其手。法師將欲勸善不忍毀其支體救
T50n2053_p0227c20║之。王乃重笞之逐出都外。自是上下肅然
T50n2053_p0227c21║咸求信事。遂設大會度人居寺。其革變邪
T50n2053_p0227c22║心誘開曚俗所到如此。又西三百餘里
T50n2053_p0227c23║至屈霜(去聲)儞迦國。又西二百餘里至喝捍
T50n2053_p0227c24║國(唐言東安國)。又西四百里至捕喝國(唐言中安國)。又
T50n2053_p0227c25║西百餘里至伐地國(唐言西安國)。又西五百里至
T50n2053_p0227c26║貨利習彌伽國。國東臨縛芻河。又西南三
T50n2053_p0227c27║百餘里至羯霜(去聲)那國(唐言史國)。又西南二百
T50n2053_p0227c28║里入山。山路深險纔通人步。復無水草。山
T50n2053_p0227c29║行三百餘里入鐵門。峰壁狹峭而崖石多鐵
T50n2053_p0228a01║礦。依之為門扉。又鑄鐵為鈴多懸於上。
T50n2053_p0228a02║【CL125n1531_p0191b01】故以為名。即突厥之關塞也。出鐵門至睹
T50n2053_p0228a03║貨羅國(舊曰吐火羅訛也)。自此數百里渡縛芻河至
T50n2053_p0228a04║活國。即葉護可汗長子呾度設(設者官名也)所居之
T50n2053_p0228a05║地。又是高昌王妹婿。高昌王有書至其所。
T50n2053_p0228a06║比法師到。公主可賀敦已死。呾度設又病。
T50n2053_p0228a07║聞法師從高昌來。又得書與男女等嗚
T50n2053_p0228a08║咽不能止。因請法師曰。弟子見師目明。
T50n2053_p0228a09║願少停息。若差自送師到婆羅門國。時更有
T50n2053_p0228a10║一梵僧至。為誦咒患得漸除。其後娶可賀
T50n2053_p0228a11║敦。年少受前兒囑。因藥以殺其夫設。既死
T50n2053_p0228a12║高昌公主男小。遂被前兒特勤纂立為設。
T50n2053_p0228a13║仍妻其後母。為逢喪故淹留月餘。彼有沙
T50n2053_p0228a14║門名達摩僧伽。遊學印度。蔥嶺已西推為
T50n2053_p0228a15║法匠。其疏勒于闐之僧無敢對談者。法師欲
T50n2053_p0228a16║知其學深淺。使人問師解幾部經論。諸
T50n2053_p0228a17║弟子等聞皆怒。達摩笑曰。我盡解隨意所
T50n2053_p0228a18║問。法【CL125n1531_p0192a01】師知不學大乘。就小教婆沙等問數
T50n2053_p0228a19║科。不是好通。因謝服。門人皆慚。從是相見
T50n2053_p0228a20║歡喜。處處譽讚言。己不能及。時新設既立。
T50n2053_p0228a21║法師從求使人及鄔落。欲南進向婆羅門
T50n2053_p0228a22║國。設云。弟子所部有縛喝國。北臨縛芻
T50n2053_p0228a23║河。人謂小王舍城。極多聖跡。願師暫往觀
T50n2053_p0228a24║禮。然後取乘南去。時縛喝僧數十人聞舊
T50n2053_p0228a25║設死子又立。共來吊慰。法師與相見言其
T50n2053_p0228a26║意。彼曰。即當便去。彼有好路。若更來此
T50n2053_p0228a27║徒為迂會。法師從其言。即與設辭。取乘隨
T50n2053_p0228a28║彼僧去。既至觀其城邑郊郭顯敞川野腴潤
T50n2053_p0228a29║實為勝地。伽藍百所。僧徒三千餘人。皆小乘
T50n2053_p0228b01║學。城外西南有納縛伽藍(唐言新)。裝嚴甚麗。伽
T50n2053_p0228b02║藍內佛堂中有佛澡罐。量可斗餘。又有佛
T50n2053_p0228b03║齒長一寸廣八九分色黃白。每有光瑞。又
T50n2053_p0228b04║有佛掃帚。迦奢草作。長三尺餘【CL125n1531_p0192b01】圍可七寸。其
T50n2053_p0228b05║帚柄飾以雜寶。此三事齋日每出道俗觀禮。
T50n2053_p0228b06║至誠者感發神光。伽藍北有窣堵波高二百
T50n2053_p0228b07║餘尺。伽藍西南有一精廬。建立多年居中行
T50n2053_p0228b08║道。證四果者世世無絕。涅槃後皆有塔記。
T50n2053_p0228b09║基址接連數百餘矣。大城西北五十里至提
T50n2053_p0228b10║謂城。城北四十里有波利城。城中有二窣堵
T50n2053_p0228b11║波高三丈。昔佛初成道。受此二長者糗蜜。
T50n2053_p0228b12║初聞五戒十善。并請供養如來。當授髮爪
T50n2053_p0228b13║令造塔。及造塔儀式。二長者將還本國
T50n2053_p0228b14║營建靈剎即此也。城西七十餘里有窣堵
T50n2053_p0228b15║波高逾二丈。過去迦葉佛時作也。納縛伽藍
T50n2053_p0228b16║有磔迦國。小乘三藏名般若羯羅(唐言慧性)。聞
T50n2053_p0228b17║縛喝國多有聖跡。故來禮敬。其人聰慧尚
T50n2053_p0228b18║學。少而英爽鑽研九部游泳四含。義解之
T50n2053_p0228b19║聲周聞印度。其小乘阿毘達磨迦延俱舍六
T50n2053_p0228b20║足阿毘【CL125n1531_p0193a01】曇等無不曉達。既聞法師遠來求
T50n2053_p0228b21║法。相見甚歡。法師因申疑滯約俱舍婆沙
T50n2053_p0228b22║等問之。其酬對甚精熟。遂停月餘。就讀毘
T50n2053_p0228b23║婆沙論。伽藍又有二小乘三藏達摩畢利
T50n2053_p0228b24║(唐言法愛)達摩羯羅(唐言法性)。皆彼所宗重。睹法師
T50n2053_p0228b25║神彩明秀極加敬仰。時縛喝西南有銳末
T50n2053_p0228b26║陀胡寔健國。其王聞法師從遠國來。皆遣
T50n2053_p0228b27║貴臣拜請過國受供養。辭不行。使人往來
T50n2053_p0228b28║再三。不得已而赴。王甚喜。乃陳金寶飲食
T50n2053_p0228b29║施法師。法師皆不受而返。自縛喝南行。
T50n2053_p0228c01║與慧性法師相隨入揭職國。東南入大雪
T50n2053_p0228c02║山。行六百餘里出睹貨羅境入梵衍那國。
T50n2053_p0228c03║國東西二千餘里。在雪山中。塗路艱危倍於
T50n2053_p0228c04║淩磧之地。凝雲飛雪曾不暫霽。或逢尤甚之
T50n2053_p0228c05║處則平途數丈。故宋王稱西方之難增
T50n2053_p0228c06║冰峨峨飛雪千里即此也。嗟乎若不為眾生
T50n2053_p0228c07║求無上【CL125n1531_p0193b01】正法者。寧有稟父母遺體而遊此
T50n2053_p0228c08║哉。昔王遵登九折之阪。自云我為漢室忠
T50n2053_p0228c09║臣。法師今涉雪嶺求經。亦可謂如來真子
T50n2053_p0228c10║矣。如是漸到梵衍都城。有伽藍十餘所僧
T50n2053_p0228c11║徒數千人。學小乘出世說部。梵衍王出迎
T50n2053_p0228c12║延過宮供養。累日方出。彼有摩訶僧祇部
T50n2053_p0228c13║學僧阿梨耶馱婆(唐言聖使)阿梨耶斯那(唐言聖軍)。並
T50n2053_p0228c14║深知法相。見法師驚歎。脂那遠國有如
T50n2053_p0228c15║是僧。相引處處禮觀慇懃不已。王城東北
T50n2053_p0228c16║山阿有立石像。高百五十尺。像東有伽藍。
T50n2053_p0228c17║伽藍東有鋀石釋迦立像。高一百尺。伽藍內
T50n2053_p0228c18║有佛入涅槃臥像。長一千尺。並裝嚴微妙。
T50n2053_p0228c19║此東南行二百餘里。度大雪山至小川。有
T50n2053_p0228c20║伽藍中有佛齒及劫初時獨覺齒。長五寸廣
T50n2053_p0228c21║減四寸。復有金輪王齒。長三寸廣二寸。商
T50n2053_p0228c22║諾迦縛娑(舊曰商那和修訛也)所持鐵缽。量可八九升。
T50n2053_p0228c23║及【CL125n1531_p0194a01】僧伽胝衣赤絳色。其人五百身中陰生陰。
T50n2053_p0228c24║恒服此衣從胎俱出。後變為袈裟。因緣廣
T50n2053_p0228c25║如別傳。如是經十五日出梵衍。二日逢雪
T50n2053_p0228c26║迷失道路。至一小沙嶺遇獵人示道。度
T50n2053_p0228c27║黑山至迦畢試境國。周四千餘里。北背雪
T50n2053_p0228c28║山。王則剎利種也。明略有威統十餘國。將
T50n2053_p0228c29║至其都王共諸僧並出城來迎。伽藍百餘
T50n2053_p0229a01║所。諸僧相諍各欲邀過。所住有一小乘寺
T50n2053_p0229a02║名沙落迦。相傳云。是昔漢天子子質於此
T50n2053_p0229a03║時作也。其寺僧言。我寺本漢天子兒作。今從
T50n2053_p0229a04║彼來。先宜過我寺。法師見其殷至。又同
T50n2053_p0229a05║侶慧性法師是小乘僧。意復不欲居大乘
T50n2053_p0229a06║寺。遂即就停。質子造寺時。又藏無量珍寶
T50n2053_p0229a07║於佛院東門南大神王足下。擬後修補伽藍。
T50n2053_p0229a08║諸僧荷恩。處處屋壁圖畫質子之形。解安居
T50n2053_p0229a09║日復為講誦樹福。代代相傳于今未【CL125n1531_p0194b01】息。近
T50n2053_p0229a10║有惡王貪暴欲奪僧寶。使人掘神足下。地
T50n2053_p0229a11║便大動。其神頂上有鸚鵡鳥像。見其發掘
T50n2053_p0229a12║振羽驚鳴。王及軍眾皆悉悶倒懼而還退。
T50n2053_p0229a13║寺有窣堵波相輪摧毀。僧欲取寶修營。地
T50n2053_p0229a14║還振吼無敢近者。法師既至眾皆聚集。共
T50n2053_p0229a15║請法師陳說先事。法師共到神所焚香告
T50n2053_p0229a16║曰。質子原藏此寶擬營功德。今開施用誠
T50n2053_p0229a17║是其時。願鑑無妄之心。少戢威嚴之德。
T50n2053_p0229a18║如蒙許者奘自觀開。稱知斤數以付所
T50n2053_p0229a19║司。如法修造不令虛費。唯神之靈願垂
T50n2053_p0229a20║體察。言訖命人掘之夷然無患。深七八尺
T50n2053_p0229a21║得一大銅器。中有黃金數百斤明珠數十顆。
T50n2053_p0229a22║大眾歡喜無不嗟伏。法師即於寺夏坐。其
T50n2053_p0229a23║王輕藝羅信重大乘樂觀講誦。乃屈法
T50n2053_p0229a24║師及慧性三藏於一大乘寺法集。彼有大
T50n2053_p0229a25║乘三藏名秣奴若瞿沙(唐言如意聲)薩婆多部
T50n2053_p0229a26║僧阿【CL125n1531_p0195a01】黎耶伐摩(唐言聖曹)彌沙塞部僧求那跋
T50n2053_p0229a27║陀(唐言德賢)。皆是彼之稱首。然學不兼通。大小各
T50n2053_p0229a28║別。雖精一理終偏有所長。唯法師備識
T50n2053_p0229a29║眾教。隨其來問各依部答。咸皆愜伏。如
T50n2053_p0229b01║是五日方散。王甚喜以純錦五匹別施法
T50n2053_p0229b02║師。以外各各有差。於沙落迦安居訖。其慧
T50n2053_p0229b03║性法師重為睹貨羅王請卻還。法師與別。
T50n2053_p0229b04║東進行六百餘里越黑嶺。入北印度境至
T50n2053_p0229b05║濫波國。國周千餘里。伽藍十所。僧徒皆學
T50n2053_p0229b06║大乘。停三日。南行至一小嶺。嶺有窣堵波。
T50n2053_p0229b07║是佛昔從南步行到此住立。後人敬戀故建
T50n2053_p0229b08║茲塔。自斯以北境域皆號蔑戾車(唐言邊地)。如
T50n2053_p0229b09║來欲有教化乘空往來不復履地。若步行
T50n2053_p0229b10║時地便傾動故也。從此南二十餘里。下嶺
T50n2053_p0229b11║濟河至那揭羅喝國(北印度境)。大城東南二里
T50n2053_p0229b12║有窣堵波。高三百餘尺。無憂王所造。是釋迦
T50n2053_p0229b13║菩薩於第【CL125n1531_p0195b01】二僧祇遇然燈佛。敷鹿皮衣及
T50n2053_p0229b14║布髮掩泥得受記處。雖經劫壞此跡恒存。
T50n2053_p0229b15║天散眾華常為供養。法師至彼禮拜旋遶。
T50n2053_p0229b16║傍有老僧為法師說建塔因緣。法師問曰。
T50n2053_p0229b17║菩薩布髮之時。既是第二僧祇。從第二僧
T50n2053_p0229b18║祇。至第三僧祇。中間經無量劫。一一劫中
T50n2053_p0229b19║世界有多成壞。如火災起時蘇迷盧山尚
T50n2053_p0229b20║為灰燼。如何此跡獨得無虧。答曰。世界壞
T50n2053_p0229b21║時此亦隨壞。世界成時當其舊處跡現如
T50n2053_p0229b22║本。且如蘇迷盧山壞已還有。在乎聖跡何
T50n2053_p0229b23║得獨無。以此校之不煩疑也。亦為名
T50n2053_p0229b24║答。次西南十餘里有窣堵波。是佛買華處。
T50n2053_p0229b25║又東南度沙嶺十餘里到佛頂骨城。城有
T50n2053_p0229b26║重閣。第二閣中有七寶小塔。如來頂骨在
T50n2053_p0229b27║中。骨周一尺二寸。髮孔分明其色黃白。盛
T50n2053_p0229b28║以寶函。但欲知罪福相者。摩香末為泥
T50n2053_p0229b29║以帛練裹隱於【CL125n1531_p0196a01】骨上隨其所得以定吉凶。
T50n2053_p0229c01║法師即得菩提樹像。所將二沙彌大者得
T50n2053_p0229c02║佛像。小者得蓮華像。其守骨婆羅門歡喜。
T50n2053_p0229c03║向法師彈指散花云。師所得甚為希有。是
T50n2053_p0229c04║表有菩提之分。復有髑髏骨塔。骨狀如荷
T50n2053_p0229c05║葉。復有佛眼睛。睛大如柰。光明暉赫徹
T50n2053_p0229c06║燭函外。復有佛僧伽胝。上妙細㲲所作。復
T50n2053_p0229c07║有佛錫杖。白鐵為環。栴檀為莖。法師皆得
T50n2053_p0229c08║禮拜盡其哀敬。因施金錢五十銀錢一千
T50n2053_p0229c09║綺幡四口錦兩端法服二具。散眾雜華辭拜
T50n2053_p0229c10║而出。又聞燈光城西南二十餘里有瞿波羅
T50n2053_p0229c11║龍王所住之窟。如來昔日降伏此龍。因留影
T50n2053_p0229c12║在中。法師欲往禮拜。承其道路荒阻又多
T50n2053_p0229c13║盜賊。二三年已來人往多不得見。以故去
T50n2053_p0229c14║者稀疏。法師欲往禮拜。時迦畢試國所送使
T50n2053_p0229c15║人貪其速還。不願淹留。勸不令去。法師報
T50n2053_p0229c16║曰。如來真【CL125n1531_p0196b01】身之影億劫難逢。寧有至此不
T50n2053_p0229c17║往禮拜。汝等且漸進。奘暫到即來。於是獨去
T50n2053_p0229c18║至燈光城。入一伽藍問訪途路。覓人相
T50n2053_p0229c19║引無一肯者。後見一小兒云。寺莊近彼。
T50n2053_p0229c20║今送師到莊。即與同去到莊宿。得一老人
T50n2053_p0229c21║知其處所。相引而發。行數里有五賊人拔
T50n2053_p0229c22║刃而至。法師即去帽現其法服。賊云。師欲
T50n2053_p0229c23║何去。答欲禮拜佛影。賊云。師不聞此有賊
T50n2053_p0229c24║耶。答云。賊者人也。今為禮佛。雖猛獸盈衢
T50n2053_p0229c25║奘猶不懼。況檀越之輩是人乎。賊遂發心
T50n2053_p0229c26║隨往禮拜。既至窟所。窟在石澗東壁。門向
T50n2053_p0229c27║西。開窺之窈冥一無所睹。老人云。師直入
T50n2053_p0229c28║觸東壁訖卻行五十步許。正東而觀影在
T50n2053_p0229c29║其處。法師入信足而前可五十步。果觸東
T50n2053_p0230a01║壁訖卻立。至誠而禮百餘拜。一無所見。自
T50n2053_p0230a02║責障累悲號懊惚。更至心禮誦勝鬘等諸
T50n2053_p0230a03║經讚佛【CL125n1531_p0197a01】偈頌。隨讚隨禮。復百餘拜。見東壁
T50n2053_p0230a04║現如缽許大光。倏而還滅。悲喜更禮。復有
T50n2053_p0230a05║槃許大光現。現已還滅。益增感慕。自誓
T50n2053_p0230a06║若不見世尊影終不移此地。如是更二百
T50n2053_p0230a07║餘拜。遂一窟大明見如來影皎然在壁。如
T50n2053_p0230a08║開雲霧。忽睹金山。妙相熙融神姿晃昱。瞻
T50n2053_p0230a09║仰慶躍不知所譬。佛身及袈裟並赤黃色。
T50n2053_p0230a10║自膝已上相好極明。華座已下稍似微昧。
T50n2053_p0230a11║膝左右及背後菩薩聖僧等影亦皆具有。見
T50n2053_p0230a12║已遙命門外六人將火入燒香。比火至欻
T50n2053_p0230a13║然佛影還隱。急令絕火更請方乃重現。六
T50n2053_p0230a14║人中五人得見。一人竟無所睹。如是可
T50n2053_p0230a15║半食頃了了明見。得申禮讚供散華香
T50n2053_p0230a16║訖光滅。爾乃辭出。所送婆羅門歡喜歎未
T50n2053_p0230a17║曾有。云非師志誠願力之厚無致此也。窟
T50n2053_p0230a18║門外更有眾多聖跡。說如別傳。相與歸還。
T50n2053_p0230a19║彼五賊皆毀刀杖受【CL125n1531_p0197b01】戒而別。從此復與伴
T50n2053_p0230a20║合。東南山行五百餘里至健陀邏國(舊云健陀衛訛
T50n2053_p0230a21║也。北印度境也)。其國東臨信度河。都城號布路沙布
T50n2053_p0230a22║羅。國多賢聖。古來作論諸師。那羅延天。無
T50n2053_p0230a23║著菩薩。世親菩薩。法救。如意。脅尊者等。皆
T50n2053_p0230a24║此所出也。王城東北有置佛缽寶臺。缽後
T50n2053_p0230a25║流移諸國。今現在波刺拏斯國。城外東南
T50n2053_p0230a26║八九里有畢缽羅樹。高百餘尺。過去四佛。並
T50n2053_p0230a27║坐其下。現有四如來像。當來九百九十六佛
T50n2053_p0230a28║亦當坐焉。其側又有窣堵波。是迦膩色迦王
T50n2053_p0230a29║所造。高四百尺。基周一里半。高一百五十
T50n2053_p0230b01║尺。其上起金銅相輪二十五層中有如來
T50n2053_p0230b02║舍利一斛。大窣堵波西南百餘步有白石像。
T50n2053_p0230b03║高一丈八尺。北面立。極多靈瑞。往往有人
T50n2053_p0230b04║見像夜遶大塔經行。迦膩色迦伽藍東北百
T50n2053_p0230b05║餘里。渡大河至布色羯羅伐底城。城東有
T50n2053_p0230b06║【CL125n1531_p0198a01】窣堵波。無憂王所造。即過去四佛說法處
T50n2053_p0230b07║也。城北四五里伽藍內有窣堵波。高二百餘
T50n2053_p0230b08║尺。無憂王所立。即釋迦佛昔行菩薩道時。
T50n2053_p0230b09║樂行惠施。於此國千生為王即千生捨眼
T50n2053_p0230b10║處。此等聖跡無量。法師皆得觀禮。自高昌
T50n2053_p0230b11║王所施金銀綾絹衣服等。所至大塔大伽藍
T50n2053_p0230b12║處。皆分留供養申誠而去。從此又到烏鐸
T50n2053_p0230b13║迦漢荼城。城北陟履山川行六百餘里入
T50n2053_p0230b14║烏仗那國(唐言苑。昔阿輪迦王之苑也。舊稱烏長訛也)夾蘇婆薩堵
T50n2053_p0230b15║河。昔有伽藍一千四百所。僧徒一萬八千。今
T50n2053_p0230b16║並荒蕪減少。其僧律儀傳訓有五部焉。一法
T50n2053_p0230b17║密部。二化地部。三飲光部。四說一切有部。五
T50n2053_p0230b18║大眾部。其王多居瞢揭釐城。人物豐盛。城東
T50n2053_p0230b19║四五里有大窣堵波。多有奇瑞。是佛昔作
T50n2053_p0230b20║忍辱仙人為羯利王(唐言鬥諍。舊曰歌利訛也)割截身
T50n2053_p0230b21║體處。城東北二百五十【CL125n1531_p0198b01】里。入大山至阿波邏
T50n2053_p0230b22║羅龍泉。即蘇婆河之上源也。西南流其地寒
T50n2053_p0230b23║冷春夏恒凍。暮即雪飛。仍含五色。霏霏舞亂
T50n2053_p0230b24║如雜華焉。龍泉西南三十餘里。水北岸磐石
T50n2053_p0230b25║上有佛腳跡。隨人福願量有脩短。是佛昔
T50n2053_p0230b26║伏阿波邏羅龍時。至此留跡而去。順流下
T50n2053_p0230b27║三十餘里有如來濯衣石。袈裟條葉文相宛
T50n2053_p0230b28║然。城南四百餘里至醯羅山。是如來昔聞半
T50n2053_p0230b29║偈(舊曰偈梵文略也。或曰偈陀。梵文訛也。今從正宜云伽陀。伽陀唐言頌。有三十二
T50n2053_p0230c01║言也)報藥叉之恩捨身下處。瞢揭釐城西五
T50n2053_p0230c02║十里渡大河至慮醯呾迦(唐言赤)窣堵波。高十
T50n2053_p0230c03║餘丈。無憂王所造。是如來往昔作慈力王
T50n2053_p0230c04║時。以刀刺身𩚅五藥叉處(舊云夜叉訛也)。城東北
T50n2053_p0230c05║三十餘里至遏部多(唐言奇特)石窣堵波。高三十
T50n2053_p0230c06║尺。在昔佛於此為人天說法。佛去後自然
T50n2053_p0230c07║踊生此塔。塔西渡大河三四里至一精舍。【CL125n1531_p0199a01】有
T50n2053_p0230c08║阿縛盧枳多伊濕伐羅菩薩像(唐言觀自在。合字連聲梵
T50n2053_p0230c09║語如上分文而言即阿縛盧枳多。譯曰觀。伊濕伐羅。譯曰自在。舊云光世音。或觀世音。或觀世音自
T50n2053_p0230c10║在。皆訛也)威靈極著。城東北聞說有人登越山
T50n2053_p0230c11║谷逆上徙多河。塗路危險攀緣縆繅踐
T50n2053_p0230c12║躡飛梁。可行千餘里至達麗羅川。即烏杖
T50n2053_p0230c13║那舊都也。其川中大伽藍側有刻木慈氏菩
T50n2053_p0230c14║薩像。金色莊嚴高百餘尺。末田底加(舊曰末田地訛)
T50n2053_p0230c15║阿羅漢所造。彼以神通力將匠人昇睹史
T50n2053_p0230c16║多天(舊曰兜率陀訛也)親觀妙相往來三返爾乃功
T50n2053_p0230c17║畢。自烏鐸迦漢茶城南渡信渡河。河廣
T50n2053_p0230c18║三四里流極清急。毒龍惡獸多窟其中。有
T50n2053_p0230c19║持印度奇寶名花及舍利渡者。船輒覆沒。
T50n2053_p0230c20║渡此河至呾叉始羅國(北印度境)。其城北十二
T50n2053_p0230c21║三里有窣堵波。無憂王所建。每放神光。是
T50n2053_p0230c22║如來昔行菩薩道為大國王。號戰達羅缽
T50n2053_p0230c23║刺婆(唐言月光)。志【CL125n1531_p0199b01】求菩提捨千頭處。塔側有
T50n2053_p0230c24║伽藍。昔經部師拘摩邏多(唐言童壽)。於此製造
T50n2053_p0231a01║眾論。從此東南七百餘里聞有僧訶補羅
T50n2053_p0231a02║國(北印度境)。又從呾叉始羅北界渡信度河。東
T50n2053_p0231a03║南行二百餘里經大石門。是昔摩訶薩埵王
T50n2053_p0231a04║子。於此捨身𩚅餓烏擇(音徒)七子處。其地
T50n2053_p0231a05║先為王子身血所染。今猶絳赤。草木亦然。
T50n2053_p0231a06║又從此東南山行五百餘里。至烏刺叉國。
T50n2053_p0231a07║又東南登危險度鐵橋行千餘里至迦濕
T50n2053_p0231a08║彌羅國(舊曰罽賓訛也)。其都城西臨大河。伽藍百所
T50n2053_p0231a09║僧五千餘人。有四窣堵波。崇高壯麗。無憂王
T50n2053_p0231a10║所建。各有如來舍利斗餘。法師初入其境
T50n2053_p0231a11║至石門。彼國西門也。王遣母弟將車馬來
T50n2053_p0231a12║迎。入石門已歷諸伽藍。禮拜到一寺宿。寺
T50n2053_p0231a13║名護瑟迦羅。其夜眾僧皆夢神人告曰。此
T50n2053_p0231a14║客僧從摩訶脂那國來。欲學經印度。觀
T50n2053_p0231a15║禮聖跡師稟未聞。【CL125n1531_p0200a01】其人既為法來。有無量
T50n2053_p0231a16║善神隨逐現在於此。師等宿福為遠人所
T50n2053_p0231a17║慕。宜勤誦習令他讚仰。如何懈怠沈沒睡
T50n2053_p0231a18║眠諸僧聞已各各驚寤。經行禪誦至旦。並
T50n2053_p0231a19║來說其因緣禮敬逾肅。如是數日漸近王
T50n2053_p0231a20║城。離可一由旬到達摩舍羅(唐言福舍王教所立使招
T50n2053_p0231a21║延行旅給瞻貧乏也)。王率群臣及都內僧詣福舍相
T50n2053_p0231a22║迎羽從千餘人。幢蓋盈塗煙華滿路。既至相
T50n2053_p0231a23║見禮讚殷厚。自手以無量華供養散訖。請
T50n2053_p0231a24║乘大象相隨而進。至都止闍耶因陀羅寺
T50n2053_p0231a25║(寺王舅所立也)。明日請入宮供養。并命大德僧稱
T50n2053_p0231a26║等數十人食訖。王請開講令法師論難。觀
T50n2053_p0231a27║之甚喜。又承遠來慕學尋讀無本。遂給書
T50n2053_p0231a28║手二十人令寫經論。別給五人供承驅使。
T50n2053_p0231a29║資待所須事事公給。彼僧稱法師者。高行
T50n2053_p0231b01║之人。戒禁淳潔思理淹深。多聞總持才睿神
T50n2053_p0231b02║茂。而性愛【CL125n1531_p0200b01】賢重士。既屬上賓盱衡延納。法
T50n2053_p0231b03║師亦傾心諮稟曉夜無疲。因請講授諸
T50n2053_p0231b04║論。彼公是時年向七十。氣力已衰。慶逢神
T50n2053_p0231b05║器乃勵力敷揚。自午已前講俱舍論。自午
T50n2053_p0231b06║已後講順正理論。初夜後講因明聲明論。由
T50n2053_p0231b07║是境內學人無不悉集。法師隨其所說領
T50n2053_p0231b08║悟無遺。研幽擊節盡其神祕。彼公歡喜歎
T50n2053_p0231b09║賞無極。謂眾人曰。此脂那僧智力宏贍。顧
T50n2053_p0231b10║此眾中無能出者。以其明懿足繼世親昆季
T50n2053_p0231b11║之風。所恨生乎遠國不早接聖賢遺芳耳。
T50n2053_p0231b12║時眾中有大乘學僧毘戍陀僧訶(唐言淨師子)
T50n2053_p0231b13║辰那飯茶(唐言最勝親)薩婆多學僧蘇伽蜜多
T50n2053_p0231b14║羅(唐言如來友)婆蘇蜜多羅(唐言世友)僧祇部學僧蘇
T50n2053_p0231b15║利耶提婆(唐言日天)辰那呾邏多(唐言最勝救)。其國先
T50n2053_p0231b16║來尚學。而此僧等皆道業堅貞才解英富
T50n2053_p0231b17║比方僧稱雖不及。比諸人足有餘。既
T50n2053_p0231b18║見法師為【CL125n1531_p0201a01】大匠褒揚。無不發憤難詰法師。
T50n2053_p0231b19║法師亦明目酬對無所蹇滯。由是諸賢
T50n2053_p0231b20║亦率慚服。其國先是龍池。佛涅槃後第五十
T50n2053_p0231b21║年。阿難弟子末田底迦阿羅漢。教化龍王捨
T50n2053_p0231b22║池立五百伽藍召諸賢聖於中住止。受龍
T50n2053_p0231b23║供養。其後健陀羅國迦膩色迦王。如來滅後
T50n2053_p0231b24║第四百年。因脅尊者請諸聖眾內窮三藏
T50n2053_p0231b25║外達五明者。得四百九十九人。及尊者世
T50n2053_p0231b26║友合五百賢聖。於此結集三藏。先造十萬
T50n2053_p0231b27║頌鄔波第鑠論(舊曰優波提舍訛也)釋素呾纜藏(舊曰
T50n2053_p0231b28║修多羅訛也)。次造十萬頌毘柰耶毘婆沙論。釋毘
T50n2053_p0231b29║柰耶藏(舊曰毘耶訛也)。次造十萬頌阿毘達磨毘
T50n2053_p0231c01║婆沙論。釋阿毘達磨藏(或曰阿毘曇訛也)。凡三十萬
T50n2053_p0231c02║頌。九十六萬言。王以赤銅為鍱鏤寫論文
T50n2053_p0231c03║石函封記。建大窣堵波而儲其中。命藥叉
T50n2053_p0231c04║神守護。奧義重明此之力也。如是停【CL125n1531_p0201b01】留首尾
T50n2053_p0231c05║二年。學諸經論禮聖跡已乃辭出。西南
T50n2053_p0231c06║逾涉山澗行七百里至半笯(奴故)嗟國。從
T50n2053_p0231c07║此東南行四百餘里至遏邏闍補羅國(北印
T50n2053_p0231c08║度境)。從此東南下山渡水行七百餘里至礫
T50n2053_p0231c09║迦國(北印度境)。自藍波至於此土。其俗既住邊
T50n2053_p0231c10║荒儀服語言稍殊印度。有鄙薄之風焉。自
T50n2053_p0231c11║出曷邏闍補羅國。經三日渡栴達羅婆
T50n2053_p0231c12║伽河(此云月分)。到闍耶補羅城宿於外道寺。
T50n2053_p0231c13║寺在城西門外。是時徒侶二十餘人。後日進
T50n2053_p0231c14║到奢羯羅城。城中有伽藍。僧徒百餘人。昔
T50n2053_p0231c15║世親菩薩於中製勝義諦論。其側有窣堵
T50n2053_p0231c16║波。高二百尺。是過去四佛說法之處。見有經
T50n2053_p0231c17║行遺跡。從此出那羅僧訶城。東至波羅奢
T50n2053_p0231c18║大林中逢群賊五十餘人。法師及伴所將衣
T50n2053_p0231c19║資劫奪都盡。仍揮刀驅就道南枯池欲總
T50n2053_p0231c20║屠害。其池多有逢棘蘿蔓。法師所將沙【CL125n1531_p0202a01】彌
T50n2053_p0231c21║遂映刺林。見池南岸有水穴堪容人過。私
T50n2053_p0231c22║告法師。師即相與透出。東南疾走可二三
T50n2053_p0231c23║里。遇一婆羅門耕地告之被賊。彼聞驚愕。
T50n2053_p0231c24║即解牛與法師向村吹貝。聲鼓相命得八
T50n2053_p0231c25║十餘人。各將器仗急往賊所。賊見眾人逃
T50n2053_p0231c26║散各入林間。法師遂到池解眾人縛。又從
T50n2053_p0231c27║諸人施衣分與。相攜投村宿。諸人悲泣。
T50n2053_p0231c28║猶法師笑無憂慼。同侶問曰。行路衣資賊掠
T50n2053_p0231c29║俱盡。唯餘性命僅而獲存。困弊艱危理極
T50n2053_p0232a01║於此。所以卻思林中之事不覺悲傷。法師
T50n2053_p0232a02║何因不共憂之倒為欣笑。答曰。居生之貴
T50n2053_p0232a03║唯乎性命。性命既在餘何所憂。故我土俗
T50n2053_p0232a04║書云。天地之大寶曰生。生之既在則大寶
T50n2053_p0232a05║不亡。小小衣資何足憂吝。由是徒侶感悟
T50n2053_p0232a06║其澄陂之量渾之不濁如此。明日到礫
T50n2053_p0232a07║迦國東境至一大城。城西道北有大菴【CL125n1531_p0202b01】羅
T50n2053_p0232a08║林。林中有一七百歲婆羅門。及至觀之可
T50n2053_p0232a09║三十許。質狀魁梧神理淹審。明中百諸論
T50n2053_p0232a10║善吠陀等書。有二侍者各百餘歲。法師與
T50n2053_p0232a11║相見延納甚歡。又承被賊。即遣一侍者命
T50n2053_p0232a12║城中信佛法人令為法師造食。其城有
T50n2053_p0232a13║數千戶。信佛者蓋少。宗事外道者極多。
T50n2053_p0232a14║法師在迦濕彌羅時。聲譽已遠諸國皆知。
T50n2053_p0232a15║其使乃遍城中告唱云。支那國僧來。近處被
T50n2053_p0232a16║賊衣服總盡。諸人宜共知時。福力所感遂
T50n2053_p0232a17║使邪黨革心。有豪傑等三百餘人。聞已各
T50n2053_p0232a18║將斑㲲布一端并奉飲食恭敬而至。俱積
T50n2053_p0232a19║於前拜跪問訊。法師為咒願并說報應因果。
T50n2053_p0232a20║令諸人等皆發道意。棄邪歸正。相對笑語
T50n2053_p0232a21║舞躍而還。長年歎未曾有。於是以㲲布分
T50n2053_p0232a22║給諸人。各得數具。衣直猶用之不盡。以
T50n2053_p0232a23║五十端布奉施長年。仍就停一月學經百
T50n2053_p0232a24║論【CL125n1531_p0203a01】廣百論。其人是龍猛弟子。親得師承說
T50n2053_p0232a25║甚明淨。又從此東行五百餘里至那僕
T50n2053_p0232a26║底國。詣突舍薩那寺。有大德毘膩多缽臘
T50n2053_p0232a27║婆(此云調伏光。即北印度王子)。好風儀善三藏。自造五蘊論
T50n2053_p0232a28║釋唯識三十論釋。因住十四月學對法論顯
T50n2053_p0232a29║宗論理門論等。大城東南行五十餘里至答
T50n2053_p0232b01║秣蘇伐那僧伽藍(唐言闇林)。僧徒三百餘人。學
T50n2053_p0232b02║說一切有部。賢劫千佛皆當於此地集人
T50n2053_p0232b03║天說法。釋迦如來涅槃後第三百年中有迦
T50n2053_p0232b04║多衍那(舊曰迦旃延訛也)論師。於此制發智論。從
T50n2053_p0232b05║此東北行百四五十里至闍爛達那國(北印度境)。
T50n2053_p0232b06║入其國詣那伽羅馱那寺。有大德旃達羅
T50n2053_p0232b07║伐摩(此云月胄)。善究三藏。因就停四月學眾事
T50n2053_p0232b08║分毘婆沙。從此東北行登履危嶮行七百
T50n2053_p0232b09║餘里。至屈(居勿反)露多國(北印度境)。自屈露多國
T50n2053_p0232b10║南行七百餘里。越山濟河至設多【CL125n1531_p0203b01】圖盧國
T50n2053_p0232b11║(北印度境)。從此西南行八百餘里。至波理夜
T50n2053_p0232b12║呾羅國(中印度境)。從此東行五百餘里。至秣兔
T50n2053_p0232b13║羅國(中印度境)。釋迦如來諸聖弟子舍利子等遺身
T50n2053_p0232b14║窣堵波謂舍利子(舊曰舍梨子。又曰舍利弗。皆訛也)沒特伽羅
T50n2053_p0232b15║子(舊曰目乾連。訛也)等塔皆現在。咀麗衍尼弗呾羅
T50n2053_p0232b16║(唐言滿慈子。舊曰彌多羅尼子。訛略也)。優婆釐。阿難陀。羅怙羅
T50n2053_p0232b17║(舊曰羅睺羅。又曰羅雲皆訛也)及曼殊室利(唐言妙吉祥。舊曰濡首。又曰文殊師利。
T50n2053_p0232b18║又言曼殊尸利。譯曰妙德訛也)。如是等諸窣堵波。每歲修
T50n2053_p0232b19║福之日。僧徒相率隨所宗事而修供養。阿
T50n2053_p0232b20║毘達磨眾供養舍利子。習定之徒供養沒
T50n2053_p0232b21║特伽羅子。誦持經者供養滿慈子。學毘柰
T50n2053_p0232b22║耶。眾供養優波釐。諸比丘尼供養阿難。
T50n2053_p0232b23║未受具戒者供養羅怙羅。學大乘者供養
T50n2053_p0232b24║諸菩薩。城東五六里至一山伽藍。尊者烏
T50n2053_p0232b25║波鞠多(唐言近護)之所建也。其中爪髮舍利。伽
T50n2053_p0232b26║藍北巖有石室。高【CL125n1531_p0204a01】二十餘尺。廣三十餘尺四
T50n2053_p0232b27║寸。細籌填積其內。尊者近護說法悟道夫
T50n2053_p0232b28║妻俱證阿羅漢果者。乃下一籌。單己及別
T50n2053_p0232b29║族者雖證不記。從此東北行五百餘里。至
T50n2053_p0232c01║薩他泥濕伐羅國(中印度境)。又東行四百餘里。
T50n2053_p0232c02║至祿勒那國(中印度境)。東臨殑伽河。北背大
T50n2053_p0232c03║山。閻牟那河。中境而流。又河東行八百餘里。
T50n2053_p0232c04║至殑伽河源。廣三四里。東南流入海處。廣
T50n2053_p0232c05║十餘里。其味甘美細沙隨流。彼俗書記謂之
T50n2053_p0232c06║福水。就中沐浴罪亹銷除。啜波𠻳流則殃災
T50n2053_p0232c07║殄滅。沒而死者即生天受福。愚夫愚婦常
T50n2053_p0232c08║集河濱。皆外道邪言無其實也。後提婆菩
T50n2053_p0232c09║薩示其正理。方始停絕。國有大德。名闍耶
T50n2053_p0232c10║鞠多。善閑三藏。法師遂住一冬半春。就聽
T50n2053_p0232c11║經部毘婆沙訖。渡河東岸至秣底補羅國。
T50n2053_p0232c12║其王戍陀羅種也。伽藍十餘所。僧徒八百
T50n2053_p0232c13║餘人。皆學小乘【CL125n1531_p0204b01】一切有部。大城南四五里
T50n2053_p0232c14║有小伽藍。僧徒五十餘人。昔瞿拏缽剌婆
T50n2053_p0232c15║(唐言德光)論師。於此作辯真等論凡百餘部。論
T50n2053_p0232c16║師是缽伐多國人。本習大乘。後退學小。時
T50n2053_p0232c17║提婆犀那(唐言天軍)阿羅漢。往來睹史多天。德
T50n2053_p0232c18║光願見慈氏決諸疑滯。請天軍以神力
T50n2053_p0232c19║接上天宮。既見慈氏揖而不禮。言我出家
T50n2053_p0232c20║具戒。慈氏處天同俗禮敬非宜。如是往來
T50n2053_p0232c21║三返皆不致禮。既我慢自高。疑亦不決。德
T50n2053_p0232c22║光伽藍南三四里有伽藍。僧二百餘人。並小
T50n2053_p0232c23║乘學。是眾賢論師壽終處。論師本迦濕彌羅
T50n2053_p0232c24║國人。博學高才明一切有部毘婆沙。時世親
T50n2053_p0232c25║菩薩亦以叡智多聞。先作阿毘達磨俱舍論。
T50n2053_p0232c26║破毘婆沙師所執。理奧文華。西域學徒莫
T50n2053_p0232c27║不讚仰。爰至鬼神亦皆講習。眾賢覽而心
T50n2053_p0232c28║憤。又十二年覃思作俱舍雹論二萬五千頌
T50n2053_p0232c29║【CL125n1531_p0205a01】八十萬言造訖欲與世親面定是非。未果
T50n2053_p0233a01║而終。世親後見其論歎有知解。言其思力
T50n2053_p0233a02║不減毘婆沙之眾也。雖然甚順我義宜名
T50n2053_p0233a03║順正理論。遂依行焉。眾賢死後。於菴沒羅
T50n2053_p0233a04║林中起窣堵波。今猶見在。林側又有窣堵
T50n2053_p0233a05║波。是毘末羅蜜多羅(唐言無垢稱)論師遺身處。
T50n2053_p0233a06║論師迦濕彌羅國人。於說一切有部出家。
T50n2053_p0233a07║遊五印度學窮三藏。將歸本國。塗次眾賢
T50n2053_p0233a08║之塔。悲其著述未及顯揚奄便逝歿。因自
T50n2053_p0233a09║誓更造諸論破大乘義。滅世親名。使論師
T50n2053_p0233a10║之旨永傳遐代。說此語已心智狂亂。五舌重
T50n2053_p0233a11║出遍體血流。自知此苦原由惡見。裁書懺
T50n2053_p0233a12║悔。勸諸同侶勿謗大乘。言終氣絕。當死
T50n2053_p0233a13║之處地陷為坑。其國有大德名蜜多斯
T50n2053_p0233a14║那。年九十即德光論師弟子。善閑三藏。法師
T50n2053_p0233a15║又半春一夏。就學薩婆多部怛埵三弟鑠【CL125n1531_p0205b01】論
T50n2053_p0233a16║(唐言辯真論。二萬五千頌德光所造也)隨發智論等。又從此北行
T50n2053_p0233a17║三百餘里。至婆羅吸摩補羅國(中印度)。又此
T50n2053_p0233a18║東南行四百餘里。至醯掣怛羅國(中印度)。又南
T50n2053_p0233a19║行二百餘里渡殑伽河。西南至毘羅那拏國
T50n2053_p0233a20║(中印度境)。又東行二百餘里至劫比他國(中印度)。城
T50n2053_p0233a21║東二十餘里有大伽藍。院內有三寶階。南
T50n2053_p0233a22║北列面東西下。是佛昔於忉利天為摩耶
T50n2053_p0233a23║夫人說法訖歸贍部洲下處。中是黃金。左
T50n2053_p0233a24║是水精。右是白銀。如來起善法堂。將諸天
T50n2053_p0233a25║眾躡中階而下。大梵天王執白拂履銀階
T50n2053_p0233a26║處右。天帝釋持寶蓋蹈水精階居左。是時
T50n2053_p0233a27║百千天眾諸大菩薩陪隨而下。自數百年前
T50n2053_p0233a28║猶有階級。今並淪沒。後王戀慕壘塼石
T50n2053_p0233a29║擬其狀。飾以雜寶。見高七十餘尺。上起精
T50n2053_p0233b01║舍。中有石佛像。左右有釋梵之像。並倣先
T50n2053_p0233b02║儀式彰如在。傍有石柱高【CL125n1531_p0206a01】七丈。無憂王所
T50n2053_p0233b03║立。傍有石基長五十餘步。高七尺。是佛昔
T50n2053_p0233b04║經行處。從此西北行二百里至羯若鞠闍國
T50n2053_p0233b05║(唐言曲女城。中印度)。國周四千里。都城西臨殑伽河。長
T50n2053_p0233b06║二十餘里。廣五六里。伽藍百餘所。僧徒
T50n2053_p0233b07║萬餘人。大小俱學。其王吠奢種也。字曷利沙
T50n2053_p0233b08║伐彈那(唐言喜增)。父字波羅羯邏伐彈那(唐言作增)。
T50n2053_p0233b09║先兄字遏羅闍伐彈那(唐言王增)。喜增在位仁
T50n2053_p0233b10║慈。國人稱詠。時東印度羯羅拏蘇伐剌那
T50n2053_p0233b11║(唐言金耳)國設賞迦王(唐言同上)。惡其明略而為鄰
T50n2053_p0233b12║患。乃誘而害之。大臣婆尼(唐言明了)及群僚等。
T50n2053_p0233b13║悲蒼生之無主。共立其弟尸羅阿迭多
T50n2053_p0233b14║(唐言戒日)統承宗廟。王雄姿秀傑算略宏遠。德動
T50n2053_p0233b15║天地義感人神。遂能雪報兄讎牢籠印度。
T50n2053_p0233b16║威風所及禮教所霑。無不歸德。天下既定
T50n2053_p0233b17║黎庶斯安。於是戢武韜戈營樹福業。敕其
T50n2053_p0233b18║境內無得殺生。凡【CL125n1531_p0206b01】厥元元普令斷肉。隨
T50n2053_p0233b19║有聖跡皆建伽藍。歲三七日遍供眾僧。五
T50n2053_p0233b20║年一陳無遮大會。府庫所積並充檀捨。詳
T50n2053_p0233b21║其所行須達拏之流矣。城西北有窣堵波。高
T50n2053_p0233b22║二百餘尺。東南六七里殑伽河南有窣堵
T50n2053_p0233b23║波。高二百餘尺。並無憂王所造。皆是佛昔
T50n2053_p0233b24║說法處也。法師入其國。到跋達邏毘訶雖
T50n2053_p0233b25║寺住三月依毘離耶犀那三藏讀佛使毘婆
T50n2053_p0233b26║沙。日胄毘婆沙訖。
T50n2053_p0233b27║大唐大慈恩寺三藏法師傳卷第二【○】【○】【○】【○】【○】【○】
