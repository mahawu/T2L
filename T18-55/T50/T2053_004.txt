T50n2053_p0240a15║【□】
T50n2053_p0240a16║【□】
T50n2053_p0240a17║【CL125n1531_p0225a01】大唐大慈恩寺三藏法師傳卷
T50n2053_p0240a18║第四
T50n2053_p0240a19║【□】
T50n2053_p0240a20║　　　　沙門慧立本　釋彥悰箋
T50n2053_p0240a21║　　起瞻波國終迦摩縷波國王請
T50n2053_p0240a22║自此順殑伽河南岸。東行三百餘里。至瞻
T50n2053_p0240a23║波國(中印度境)。伽藍十所。僧徒二百餘人。習小
T50n2053_p0240a24║乘教。城壘磚高數丈。基隍深闊極為崇固。
T50n2053_p0240a25║昔者劫初人皆穴處。後有天女下降人中。
T50n2053_p0240a26║遊殑伽河浴。水靈觸身生四子。分王贍部
T50n2053_p0240a27║洲。別疆界築閭邑。此則一子之都。國南界
T50n2053_p0240a28║數十由旬有大山林。幽茂連綿二百餘里。其
T50n2053_p0240a29║間多有野象。數百為群。故伊爛拏瞻波二
T50n2053_p0240b01║國。象軍最多。每於此林令象師調捕充國
T50n2053_p0240b02║乘用。又豐豺兕黑豹人無敢行。相傳云。
T50n2053_p0240b03║先佛未出之時有一放牛人。牧數百頭牛。
T50n2053_p0240b04║驅至林中。有一牛離群獨去常失不知所
T50n2053_p0240b05║在。至日暮欲歸。還到群內。而光色【CL125n1531_p0225b01】姝悅鳴
T50n2053_p0240b06║吼異常。諸牛咸畏無敢處其前者。如是多
T50n2053_p0240b07║日牧牛人怪其所以。私候目之。須臾還去。
T50n2053_p0240b08║遂逐觀之。見牛入一石孔。人亦隨入可
T50n2053_p0240b09║四五里豁然大明。林野光華多異花果。爛然
T50n2053_p0240b10║溢目。並非俗內所見。牛於一處食草。草
T50n2053_p0240b11║色香潤亦人間所無。其人見諸果樹黃赤
T50n2053_p0240b12║如金香而且大。乃摘取一顆。心雖貪愛仍
T50n2053_p0240b13║懼不敢食。少時牛出人亦隨歸。至石孔未
T50n2053_p0240b14║出之間。有一惡鬼奪其果留。牧牛人以此
T50n2053_p0240b15║問一大醫并說果狀。醫言。不可即食。宜
T50n2053_p0240b16║方便將一出來。後日復隨牛入。還摘一顆
T50n2053_p0240b17║懷欲將歸。鬼復遮奪。其人以果內於口中。
T50n2053_p0240b18║鬼復撮其喉。人即咽之果既入腹。身遂洪
T50n2053_p0240b19║大。頭雖得出身猶在孔竟不得歸。後家人
T50n2053_p0240b20║尋訪見其形變無不驚懼。然尚能語說其
T50n2053_p0240b21║所由。家人歸還多命手力欲共【CL125n1531_p0226a01】出之。竟無
T50n2053_p0240b22║移動。國王聞之自觀慮為後患。遣人掘挽
T50n2053_p0240b23║亦不能動。年月既久漸變為石。猶有人狀。
T50n2053_p0240b24║後更有王知其為仙果所變。謂侍臣曰。彼
T50n2053_p0240b25║既因藥身變。即身是藥。觀雖是石其體終
T50n2053_p0240b26║是神靈。宜遣人將鎚鑽斲取少許將來。
T50n2053_p0240b27║臣奉王命。與工匠往盡力鐫鑿。凡經一旬
T50n2053_p0240b28║不得一斤。今猶現在。自此東行四百餘里
T50n2053_p0240b29║至羯末嗢祇羅國(中印度境)。尋禮聖跡伽藍六
T50n2053_p0240c01║七所。僧徒三百餘人。自此東度殑伽河。行
T50n2053_p0240c02║六百餘里至奔那伐彈那國(南印度境)。尋禮聖跡。
T50n2053_p0240c03║伽藍二十餘所。僧三千餘人。大小乘兼學。城
T50n2053_p0240c04║西二十餘里有跋姞婆伽藍。臺閣壯峻。僧
T50n2053_p0240c05║徒七百人。其側有窣堵波。無憂王所建。昔
T50n2053_p0240c06║如來在此三月說法處。數放光明。又有四
T50n2053_p0240c07║佛經行之跡。傍有精舍。中有觀自在菩薩
T50n2053_p0240c08║像。至誠祈請無願不遂。自【CL125n1531_p0226b01】此東南行九百
T50n2053_p0240c09║餘里。至羯羅拏蘇伐剌那國(東印度境)。伽藍十
T50n2053_p0240c10║餘所。僧徒三百餘人。學小乘正量部法。別
T50n2053_p0240c11║有三伽藍不食乳酪。此承提婆達多遺教
T50n2053_p0240c12║也。大城側有絡多末知僧伽藍(唐言赤泥)。即
T50n2053_p0240c13║往昔此國未有佛法時。南印度沙門客遊
T50n2053_p0240c14║此國。降挫鍱腹外道邪論已。國王為立。其
T50n2053_p0240c15║側又有窣堵波。無憂王所建。是佛昔於此
T50n2053_p0240c16║七日說法處。從此東南出至三摩怛吒國
T50n2053_p0240c17║(東印度境)。濱近大海氣序和暢。伽藍三十餘所。
T50n2053_p0240c18║僧徒二千餘人。習上座部義。天祠外道其
T50n2053_p0240c19║徒亦眾。去城不遠有窣堵波。無憂王所建。
T50n2053_p0240c20║昔佛為諸人天於此七日說法處。去此不
T50n2053_p0240c21║遠又有伽藍。中有青玉佛像。高八尺。相好
T50n2053_p0240c22║端嚴。常有自然妙香芬馨滿院。五色光瑞
T50n2053_p0240c23║往往燭天。凡預見聞無不深發道意。從
T50n2053_p0240c24║此東北海濱山谷間有室利【CL125n1531_p0227a01】差怛羅國。次東
T50n2053_p0240c25║南海隅有迦摩浪迦國。次東有墮羅缽底
T50n2053_p0240c26║國。次東有伊賞那補羅國。次東有摩訶瞻波
T50n2053_p0240c27║國(此云林邑)。次西有閻摩那洲國。凡此六國山
T50n2053_p0240c28║海深遠。雖不入其境而風俗可知。自此
T50n2053_p0240c29║三摩怛吒國。西行九百餘里至耽摩栗底國
T50n2053_p0241a01║(東印度境)。居近海隅。伽藍十餘所。僧徒千餘人。
T50n2053_p0241a02║城側有窣堵波。高二百餘尺。無憂王所建。
T50n2053_p0241a03║傍有過去四佛經行遺跡。是時聞海中有僧
T50n2053_p0241a04║伽羅國(此云執師子也)。有明上座部三藏及解瑜
T50n2053_p0241a05║伽論者。涉海路七百由旬。方可達彼。未
T50n2053_p0241a06║去間逢南印度僧。相勸云。往師子國者不
T50n2053_p0241a07║須水路。海中多有惡風藥叉濤波之難。可
T50n2053_p0241a08║從南印度東南角水路三日行即到。雖復
T50n2053_p0241a09║跋履山川然用為安穩。并得觀烏荼等
T50n2053_p0241a10║諸國聖跡。法師即西南向烏茶國(東印度境)。伽藍
T50n2053_p0241a11║百餘所。僧徒萬餘人。【CL125n1531_p0227b01】學大乘法。亦有天祠
T50n2053_p0241a12║外道。邪正雜居。窣堵波十餘所。皆無憂王所
T50n2053_p0241a13║建。靈相間起。國東南境臨大海有折利怛
T50n2053_p0241a14║羅城(唐言發行)。即入海商人及遠方客旅。往來
T50n2053_p0241a15║停止之路。南去僧伽羅國二萬餘里。每夜
T50n2053_p0241a16║靜無雲之時。遙望見彼佛牙窣堵波上寶
T50n2053_p0241a17║珠光明冏然狀似空中星燭。自此西南大
T50n2053_p0241a18║林中。行千二百餘里至恭御陀國(東印度)。從
T50n2053_p0241a19║此西南行大荒林千四五百里至羯𩜁(力曾
T50n2053_p0241a20║反)伽國(南印度境)。伽藍十餘所。僧五百餘人。學上
T50n2053_p0241a21║座部法。往昔人極殷稠。為擾觸一五通仙
T50n2053_p0241a22║人。仙人瞋忿以惡咒殘害國人。少長俱死。
T50n2053_p0241a23║後餘處稍漸遷居。猶未充實。自此西北行
T50n2053_p0241a24║千八百餘里至南憍薩羅國(中印度境)。王剎帝利
T50n2053_p0241a25║也。崇敬佛法愛尚學藝。伽藍百所。僧徒萬
T50n2053_p0241a26║人。天祠外道頗亦殷雜。城南不遠有故伽
T50n2053_p0241a27║藍。傍有【CL125n1531_p0228a01】窣堵波。無憂王所立。昔者如來於
T50n2053_p0241a28║此處現大神變降挫外道。後龍猛菩薩止
T50n2053_p0241a29║此伽藍時。此國王號娑多婆訶(唐言引正)。珍敬
T50n2053_p0241b01║龍猛供衛甚厚。時提婆菩薩自執師子國
T50n2053_p0241b02║來求論難。造門請通。門司為白。龍猛素知
T50n2053_p0241b03║其名。遂滿缽盛水令弟子持出示之。提婆
T50n2053_p0241b04║見水默而投針。弟子將還。龍猛見已深加喜
T50n2053_p0241b05║歎曰。水之澄滿以方我德。彼來投針遂窮
T50n2053_p0241b06║其底。若斯人者可與論玄議道囑以傳燈。
T50n2053_p0241b07║即令引入坐訖。發言往復彼此俱歡。猶魚水
T50n2053_p0241b08║相得。龍猛曰。吾衰邁矣。朗輝慧日其在子
T50n2053_p0241b09║乎。提婆避席禮龍猛足曰。某雖不敏敢承
T50n2053_p0241b10║慈誨。其國有婆羅門善解因明。法師就停月
T50n2053_p0241b11║餘日讀集量論。從此南大林中東南行九百
T50n2053_p0241b12║餘里至案達羅國(南印度境)。城側有大伽藍。彫構
T50n2053_p0241b13║宏壯尊容麗肅。前有石窣堵波。高【CL125n1531_p0228b01】數百尺。阿
T50n2053_p0241b14║折羅(唐言所行)阿羅漢所造。羅漢伽藍西南二十
T50n2053_p0241b15║餘里有孤山。上有石窣堵波。是陳那(唐言授也)
T50n2053_p0241b16║菩薩於此作因明論處。從此南行千餘里
T50n2053_p0241b17║至馱那羯磔加國(南印度境)。城東據山有弗
T50n2053_p0241b18║婆勢羅(唐言東山)僧伽藍。城西據山有阿伐羅勢
T50n2053_p0241b19║羅(唐言西山)僧伽藍。此國先王為佛造立。窮大
T50n2053_p0241b20║廈之規式盡林泉之秀麗。天神保護賢聖
T50n2053_p0241b21║遊居。佛涅槃千年之內每有千凡夫僧同來
T50n2053_p0241b22║安居。竟安居已皆證羅漢陵虛而去。千年
T50n2053_p0241b23║之後凡聖同居。自百餘年來。山神易質擾
T50n2053_p0241b24║惱行人。皆生怖懼無復敢往。由是今悉空
T50n2053_p0241b25║荒寂無僧侶。城南不遠有一大石山。是婆
T50n2053_p0241b26║毘吠迦(唐言清辯)論師住阿素洛宮待慈氏菩薩
T50n2053_p0241b27║成佛擬決疑處。法師在其國逢二僧。一名
T50n2053_p0241b28║蘇部底。二名蘇利耶。善解大眾部三藏。法
T50n2053_p0241b29║師因就停數月。學大【CL125n1531_p0229a01】眾部根本阿毘達摩
T50n2053_p0241c01║等論。彼亦依法師學大乘諸論。遂結志同
T50n2053_p0241c02║行巡禮聖跡。自此西行千餘里至珠利耶
T50n2053_p0241c03║國(南印度境)。城東南有窣堵波。無憂王所建。是佛
T50n2053_p0241c04║昔於此地現大神通摧伏外道說法度人
T50n2053_p0241c05║天處。城西有故伽藍。是提婆菩薩與此寺
T50n2053_p0241c06║嗢怛囉(唐言上也)阿羅漢論議。至第七轉已去
T50n2053_p0241c07║羅漢無言。乃竊運神通往都史多宮問
T50n2053_p0241c08║慈氏菩薩。菩薩為釋因告言。彼提婆者植功
T50n2053_p0241c09║曩久。當於賢劫成等正覺。汝勿輕也。既還
T50n2053_p0241c10║復解前難。提婆曰。此慈氏菩薩義。非仁者
T50n2053_p0241c11║自智所得也。羅漢慚服避席禮謝之處。從
T50n2053_p0241c12║此南經大林行千五六百里。至達羅毘荼
T50n2053_p0241c13║國(南印度境)。國大都城號建志補羅。建志城即達
T50n2053_p0241c14║磨波羅(唐言護法)菩薩本生之處。菩薩此國大臣
T50n2053_p0241c15║之子。少而爽慧。弱冠之後王愛其才欲妻
T50n2053_p0241c16║以公主。【CL125n1531_p0229b01】菩薩久修離欲無心愛染。將成
T50n2053_p0241c17║之夕特起憂煩。乃於佛像前請祈加護。願
T50n2053_p0241c18║脫茲難。而至誠所感有大神王攜負而出。
T50n2053_p0241c19║送離此城數百里置一山寺佛堂中。僧徒來
T50n2053_p0241c20║見謂之為盜。菩薩自陳由委。聞者驚嗟無
T50n2053_p0241c21║不重其高志。因即出家。爾後專精正法。遂
T50n2053_p0241c22║能究通諸部閑於著述。乃造聲明雜論二
T50n2053_p0241c23║萬五千頌。又釋廣百論唯識論及因明數十
T50n2053_p0241c24║部。並盛宣行。其茂德高才別自有傳。建志
T50n2053_p0241c25║城即印度南海之口。向僧伽羅國水路三日
T50n2053_p0241c26║行到。未去之間而彼王死。國內飢亂。有大德
T50n2053_p0241c27║名菩提迷祇(抑雞反)濕伐羅(此云自在覺雲)阿跋耶鄧
T50n2053_p0241c28║瑟𠻯羅(此云無畏牙)。如是等三百餘僧。來投印
T50n2053_p0241c29║度到建志城。法師與相見訖。問彼僧曰。承
T50n2053_p0242a01║彼國大德等解上坐部三藏及瑜伽論。今欲
T50n2053_p0242a02║往彼參學。師等何因而來。報曰我國王【CL125n1531_p0230a01】死人
T50n2053_p0242a03║庶飢荒無可依仗。聞贍部洲豐樂安隱。是
T50n2053_p0242a04║佛生處多諸聖跡。是故來耳。又知法之輩無
T50n2053_p0242a05║越我曹。長老有疑隨意相問。法師引瑜伽
T50n2053_p0242a06║要文大節徵之。亦不能出戒賢之解。自此
T50n2053_p0242a07║國界三千餘里。聞有秣羅矩吒國(南印度境)。既
T50n2053_p0242a08║居海側極豐異寶。其城東有窣堵波。無憂
T50n2053_p0242a09║王所建。昔如來於此說法現大神變度無
T50n2053_p0242a10║量眾處。國南濱海有秣剌耶山。崖谷崇深。
T50n2053_p0242a11║中有白檀香樹栴檀儞婆樹。樹類白楊。其
T50n2053_p0242a12║質涼冷。蛇多附之。至冬方蟄用以別檀也。
T50n2053_p0242a13║又有羯布羅香樹。松身異葉花果亦殊。濕
T50n2053_p0242a14║時無香。採乾之後折之中有香。狀類雲母。
T50n2053_p0242a15║色如冰雪。此所謂龍腦香也。又聞東北海畔
T50n2053_p0242a16║有城。自城東南三千餘里至僧伽羅國(唐言
T50n2053_p0242a17║執師子。非印度境也)。國周七千餘里。都城周四十餘里。
T50n2053_p0242a18║人戶殷稠穀稼滋實。黑小【CL125n1531_p0230b01】急暴此其俗也。國
T50n2053_p0242a19║本寶渚多有珍奇。其後南印度有女娉鄰
T50n2053_p0242a20║國。路逢師子王。侍送之人怖畏逃散。唯女
T50n2053_p0242a21║獨在車中。師子來見負女而去。遠入深山。
T50n2053_p0242a22║採果逐禽以用資給。歲月既淹生育男女。
T50n2053_p0242a23║形雖類人而性暴惡。男漸長大白其母曰。
T50n2053_p0242a24║我為何類父獸母人。母乃為陳昔事。子曰。
T50n2053_p0242a25║人畜既殊何不捨去而相守耶。母曰。非不
T50n2053_p0242a26║有心但無由免脫。子後逐父登履山谷
T50n2053_p0242a27║察其經涉。他日伺父去遠。即擔攜母妹下
T50n2053_p0242a28║投人里。至母本國訪問舅氏。宗嗣已絕寄
T50n2053_p0242a29║止村閭。其師子王還不見妻子。憤恚出山
T50n2053_p0242b01║哮吼人里。男女往來多被其害。百姓以事
T50n2053_p0242b02║啟王。王率四兵簡募猛士。將欲圍射。師
T50n2053_p0242b03║子見已發聲瞋吼。人馬傾墜無敢赴者。如
T50n2053_p0242b04║是多日竟無其功。王復標賞告令。有能殺
T50n2053_p0242b05║師子者。當賜億金。子白母【CL125n1531_p0231a01】曰。飢寒難處
T50n2053_p0242b06║欲赴王募如何。母曰。不可。彼雖是獸仍
T50n2053_p0242b07║為爾父。若其殺者豈復名人。子曰。若不如
T50n2053_p0242b08║是彼終不去。或當尋逐我等來入村閭。一
T50n2053_p0242b09║旦王知我等還死。亦不相留。何者。師子為
T50n2053_p0242b10║暴緣孃及我。豈有為一而惱多人。二三思
T50n2053_p0242b11║之不如應募。於是遂行。師子見已馴伏歡
T50n2053_p0242b12║喜都無害心。子遂以利刀開喉破腹。雖
T50n2053_p0242b13║加此苦而慈愛情深。含忍不動因即命絕。
T50n2053_p0242b14║王聞歡喜怪而問之。何因爾也竟不實言。種
T50n2053_p0242b15║種窮迫方乃具述。王曰。嗟乎非畜種者誰
T50n2053_p0242b16║辦此心。雖然我先許賞終不違言。但汝殺
T50n2053_p0242b17║父。勃逆之人不得更居我國。敕有司多
T50n2053_p0242b18║與金寶逐之荒外。即裝兩船多置黃金
T50n2053_p0242b19║及。資糧等。送著海中任隨流逝。男船泛海
T50n2053_p0242b20║至此寶渚。見豐奇翫即便止住。後商人將
T50n2053_p0242b21║家屬採寶。復至其間。乃殺商人留【CL125n1531_p0231b01】其婦
T50n2053_p0242b22║女。如是產育子孫經無量代。人眾漸多。乃
T50n2053_p0242b23║立君臣。以其遠祖執殺師子。因為國稱。女
T50n2053_p0242b24║船泛海至波剌斯西為鬼魅所得。生育
T50n2053_p0242b25║群女。今西大女國是也。又言。僧伽羅是商
T50n2053_p0242b26║人子名。以其多智免羅剎鬼害。後得為王
T50n2053_p0242b27║至此寶渚殺除羅剎。建立國都。因之為
T50n2053_p0242b28║名。語在西域記。其國先無佛法。如來涅槃
T50n2053_p0242b29║後一百年中。無憂王弟摩醯因陀羅。厭捨欲
T50n2053_p0242c01║愛獲四沙門果。乘空往來遊化此國。顯讚
T50n2053_p0242c02║佛教發示神通。國人信慕建立伽藍。見百
T50n2053_p0242c03║餘所。僧徒萬人。遵行大乘及上座部教。緇徒
T50n2053_p0242c04║肅穆戒節貞明。相勗無怠。王宮側有佛牙
T50n2053_p0242c05║精舍。高數百尺。以眾寶莊嚴。上建表柱。以
T50n2053_p0242c06║缽曇摩羅伽大寶置之剎端。光曜映空。靜夜
T50n2053_p0242c07║無雲。雖萬里同睹。其側又有精舍亦以雜
T50n2053_p0242c08║波莊嚴。中有金像。此國先王所【CL125n1531_p0232a01】造。髻有
T50n2053_p0242c09║寶珠無知其價。後有人欲盜此珠。守衛堅
T50n2053_p0242c10║牢無由得入。乃潛穴地中入室欲取。而
T50n2053_p0242c11║像形漸高賊不能及。卻而言曰。如來昔修
T50n2053_p0242c12║菩薩道為諸眾生。不惜軀命無吝國城。
T50n2053_p0242c13║何於今日反慳固也。以此思之。恐往言無
T50n2053_p0242c14║實。像乃傴身授珠。其人得已將出貨賣。人
T50n2053_p0242c15║有識者擒之送王。王問所得。賊曰。佛自
T50n2053_p0242c16║與我。乃具說所由。王自觀之像首尚低。王
T50n2053_p0242c17║睹靈聖更發深心。以諸珍寶於賊處贖
T50n2053_p0242c18║珠。還施像髻。今猶現在。國東南隅有䮚(勒鄧)
T50n2053_p0242c19║迦山多神鬼依住。如來昔於此山說䮚迦
T50n2053_p0242c20║經(舊曰楞伽訛)。國南浮海數千里至那羅稽羅洲。
T50n2053_p0242c21║洲人短小長餘三尺。人身鳥喙。無稼穡食
T50n2053_p0242c22║椰子。其國海浪遼長身不能至。訪諸人口
T50n2053_p0242c23║梗概如是。自達羅毘茶與師子國僧七十
T50n2053_p0242c24║餘人。西北歸觀禮聖跡。行二千餘里至建
T50n2053_p0242c25║【CL125n1531_p0232b01】那補羅國(南印度境)。伽藍百餘所。僧徒萬餘人。大
T50n2053_p0242c26║小乘兼習。天祠外道亦甚眾多。王宮城側
T50n2053_p0242c27║有大伽藍。僧徒三百餘人。並博贍之士。
T50n2053_p0242c28║其精舍中有一切義成太子(舊曰悉達太子訛也)寶冠。高
T50n2053_p0242c29║減二尺。盛以寶函。每到齋日出置高臺。
T50n2053_p0243a01║其至誠觀禮者多感異光。城側伽藍有精舍。
T50n2053_p0243a02║中有刻檀慈氏菩薩像高十餘尺。亦數有光
T50n2053_p0243a03║瑞。是聞二百億羅漢所造也。城北有多羅樹
T50n2053_p0243a04║林周三十餘里。葉長色潤。諸國抄寫最以
T50n2053_p0243a05║為貴。從此西北經大林暴獸之野。行二千
T50n2053_p0243a06║四五百里至摩訶剌侘國(南印度境)。其俗輕死重
T50n2053_p0243a07║節。王剎帝種也。好武尚戎。故其國土兵
T50n2053_p0243a08║馬完整法令嚴明。每使將與敵戰。雖喪
T50n2053_p0243a09║軍失利不加刑罰。但賜女服使其羞慚。彼
T50n2053_p0243a10║人愧慚多至自死。常養勇士數千人暴象數
T50n2053_p0243a11║百。臨將對陣。又多飲酒量其【CL125n1531_p0233a01】欲醉。然後
T50n2053_p0243a12║麾旗。以此奮衝未有不潰。恃茲慢驁莫
T50n2053_p0243a13║顧鄰敵。戒日王自謂智略宏遠軍師強盛。
T50n2053_p0243a14║每親征罰亦不能摧制。伽藍百餘所。僧徒
T50n2053_p0243a15║五千餘人。大小乘兼習。亦有天祠塗灰之道。
T50n2053_p0243a16║大城內外有五窣堵波。皆數百尺。是過去四
T50n2053_p0243a17║佛所遊之跡。無憂王建也。自此西北行千餘
T50n2053_p0243a18║里。渡耐秣陀河至跋祿羯呫婆國(南印度境)。從此
T50n2053_p0243a19║西北二千餘里至摩臘婆國(南羅羅國。南印度境)。風俗調
T50n2053_p0243a20║柔崇愛藝業。五印度中唯西南摩臘婆東北
T50n2053_p0243a21║摩揭陀二國。稱為好學尚賢善言談有風
T50n2053_p0243a22║韻。此國伽藍百餘所。僧徒萬餘人。習小乘
T50n2053_p0243a23║正量部教。亦有塗灰異道事天之眾。相傳
T50n2053_p0243a24║云。自六十年前有王名戒日。高才博學仁
T50n2053_p0243a25║慈惠和。愛育黎元崇敬三寶。始自為王至
T50n2053_p0243a26║于崩逝。口絕麤言顏無慍色。不傷臣庶
T50n2053_p0243a27║之意。無損【CL125n1531_p0233b01】蚊蟻之形。每象馬飲水漉而
T50n2053_p0243a28║後飲。恐害水居之命也。爰至國人亦令斷
T50n2053_p0243a29║殺。由是野獸依人豺狼息毒。境內夷靜祥
T50n2053_p0243b01║瑞日興。營構精廬窮極輪奐。造七佛之儀。
T50n2053_p0243b02║設無遮之會。如是勝業在位五十餘年。無時
T50n2053_p0243b03║暫輟。黎庶思慕於今不止。大城西北二十餘
T50n2053_p0243b04║里婆羅門邑。傍有陷坑。是大慢婆羅門謗毀
T50n2053_p0243b05║大乘生身入地獄處。語在西域記。自此西
T50n2053_p0243b06║北行二千四五百里至阿吒釐國(南印度境)。土
T50n2053_p0243b07║出胡椒樹。樹葉似蜀椒。出薰陸香樹。樹
T50n2053_p0243b08║葉類此棠梨也。自此西北行三日至契吒
T50n2053_p0243b09║國(南印度境)。自此北行千餘里至伐臘毘國(南印度境)。
T50n2053_p0243b10║伽藍百餘所。僧徒六千餘人。學小乘正量
T50n2053_p0243b11║部法。如來在日屢遊此國無憂王隨佛至
T50n2053_p0243b12║處皆有表記。今王剎帝利種也。即羯若鞠
T50n2053_p0243b13║闍國尸羅阿迭多王之女婿。號杜魯婆跋
T50n2053_p0243b14║吒【CL125n1531_p0234a01】(唐言帝胄)。性躁急容止疏率。然貴總尚學信
T50n2053_p0243b15║愛三寶。歲設大會七日延諸國僧。施以上
T50n2053_p0243b16║味奇珍床座衣服。爰至藥餌之資無不悉
T50n2053_p0243b17║備。自此西北行七百餘里至阿難陀補羅國
T50n2053_p0243b18║(西印度境)。又西北行五百餘里至蘇剌侘國(西印度境)。
T50n2053_p0243b19║自此東北行千八百里至瞿折羅國。又東
T50n2053_p0243b20║南行二千八百餘里至烏闍衍那國(南印度境)。去
T50n2053_p0243b21║城不遠有窣堵波。是無憂王作地獄處。從
T50n2053_p0243b22║此東北行千餘里至擲枳陀國(南印度境)。從此東
T50n2053_p0243b23║北行九百餘里至摩醯濕伐羅補羅國(中印度境)。從
T50n2053_p0243b24║此又西還蘇剌侘國。自此復西行至阿
T50n2053_p0243b25║點婆翅羅國(西印度境)。如來在日頻遊其地。無憂
T50n2053_p0243b26║王隨有聖跡之處皆起窣堵波。今皆具
T50n2053_p0243b27║在。從此西行二千餘里至狼揭羅國(西印度境)。
T50n2053_p0243b28║臨近大海向西女國之路。自此西北至
T50n2053_p0243b29║波剌斯國(北印度境)。聞說之其地【CL125n1531_p0234b01】多珠寶大錦
T50n2053_p0243c01║細褐。善馬驝駝其所出也。伽藍二三。僧
T50n2053_p0243c02║徒數百。學小乘教說一切有部釋迦佛缽在
T50n2053_p0243c03║此王宮。國東境有鵠秣城。西北接拂懍
T50n2053_p0243c04║國。西南海島有西女國皆是女人無男子。
T50n2053_p0243c05║多珍貨附屬拂懍。拂懍王。歲遣丈夫配焉。
T50n2053_p0243c06║其俗產男例皆不舉。又從狼揭羅國東北
T50n2053_p0243c07║行七百餘里至臂多勢羅國(西印度境)。中有窣堵
T50n2053_p0243c08║波。高數百尺。無憂王所建。中有舍利數放
T50n2053_p0243c09║光明。是如來昔作仙人為國王害處也。從
T50n2053_p0243c10║此東北行三百餘里至阿參荼國(西印度境)。城東
T50n2053_p0243c11║北大林中有伽藍故基。是佛昔於此處聽
T50n2053_p0243c12║諸苾芻著丞縛屣(唐言靴也)。有窣堵波。無憂王
T50n2053_p0243c13║所建。傍有精舍。中有青石立佛像。數放光
T50n2053_p0243c14║明。次南八百餘步大林中有窣堵波。無憂王
T50n2053_p0243c15║所建。是如來昔日止此夜寒。乃以三衣重
T50n2053_p0243c16║覆。至明日開諸苾芻【CL125n1531_p0235a01】著納衣處。從此又
T50n2053_p0243c17║東行七百餘里至信度國(西印度境)。土出金銀鋀
T50n2053_p0243c18║石牛羊驝駝赤鹽白鹽黑鹽等。餘處取以
T50n2053_p0243c19║為藥。如來在日數遊此國。所有聖跡無憂王
T50n2053_p0243c20║皆建窣堵波以為表記。又有烏波鞠多大
T50n2053_p0243c21║阿羅漢遊化之跡。從此東行九百餘里。渡河
T50n2053_p0243c22║東岸至茂羅三部盧國(西印度境)。俗事天神祠宇
T50n2053_p0243c23║華峻。其曰天像。鑄以黃金飾諸雜寶。諸國
T50n2053_p0243c24║之人多來求請。花林池沼接砌縈階。凡預
T50n2053_p0243c25║瞻觀無不愛賞。從此東北行七百餘里至
T50n2053_p0243c26║缽伐多國(北印度境)。城側有大伽藍。百餘僧皆
T50n2053_p0243c27║學大乘。是昔慎那弗怛羅(唐言最勝子)論師於此
T50n2053_p0243c28║製瑜伽師地釋論。亦是賢愛論師德光論
T50n2053_p0243c29║師本出家處。又其國有二三大德。並學業可
T50n2053_p0244a01║遵。法師因停二年。就學正量部根本阿毘達
T50n2053_p0244a02║摩及攝正法論教實論等。從此復東南還
T50n2053_p0244a03║【CL125n1531_p0235b01】摩揭陀施無厭寺。參禮正法藏訖。聞寺西三
T50n2053_p0244a04║踰繕那有低羅擇迦寺。有出家大德名
T50n2053_p0244a05║般若跋陀羅。本縛羅缽底國人。於薩婆多部
T50n2053_p0244a06║出家。善自宗三藏及聲明因明等。法師就停
T50n2053_p0244a07║兩月諮決所疑。從此復往杖林山居士勝軍
T50n2053_p0244a08║論師所。軍本蘇剌佗國人。剎帝利種也。幼而
T50n2053_p0244a09║好學。先於賢愛論師所學因明。又從安慧
T50n2053_p0244a10║菩薩學聲明大小乘論。又從戒賢法師學
T50n2053_p0244a11║瑜伽論。爰至外籍群言四吠陀典天文地理
T50n2053_p0244a12║醫方術數。無不究覽根源窮盡枝葉。既學
T50n2053_p0244a13║該內外德為時尊。摩揭陀主滿胄王。欽賢
T50n2053_p0244a14║重士聞風而悅。發使邀請立為國師。封二
T50n2053_p0244a15║十大邑。論師不受。滿胄崩後。戒日王又請
T50n2053_p0244a16║為師。封烏荼國八十大邑。論師亦辭不受。
T50n2053_p0244a17║王再三固請。亦皆固辭。謂王曰。勝軍聞受
T50n2053_p0244a18║人之祿憂人之事。今方救【CL125n1531_p0236a01】生死縈纏之急。
T50n2053_p0244a19║豈有暇而知王務哉。言罷揖而出。王不能
T50n2053_p0244a20║留。自是每依杖林山。養徒教授。恒講佛
T50n2053_p0244a21║經。道俗宗歸常逾數百。法師就之首末二
T50n2053_p0244a22║年。學唯識決擇論意義理論成無畏論不住
T50n2053_p0244a23║涅槃十二因緣論莊嚴經論。及問瑜伽因明
T50n2053_p0244a24║等疑已。於夜中忽夢見那爛陀寺房院荒
T50n2053_p0244a25║穢。並繫水牛無復僧侶。法師從幼日王院
T50n2053_p0244a26║西門入見第四重閣上。有一金人。色貌端
T50n2053_p0244a27║嚴光明滿室。內心歡喜欲登上無由。乃請
T50n2053_p0244a28║垂引相接。彼曰。我曼殊室利菩薩也。以
T50n2053_p0244a29║汝緣業未可來也。乃指寺外曰。汝看是。
T50n2053_p0244b01║法師尋指而望見寺外。火焚燒村邑都為
T50n2053_p0244b02║灰燼。彼金人曰。汝可早歸此處。十年後戒
T50n2053_p0244b03║日王當崩。印度荒亂惡人相害。汝可知之。
T50n2053_p0244b04║言訖不見。法師覺已怪歎。向勝軍說之。勝
T50n2053_p0244b05║軍曰。三界無安。或當如是。既【CL125n1531_p0236b01】有斯告。任仁
T50n2053_p0244b06║者自圖焉。是知大士所行皆為菩薩護念。將
T50n2053_p0244b07║往印度告戒賢。而駐待淹留未返。示無
T50n2053_p0244b08║常以勸歸。若所為不契聖心誰能感此。
T50n2053_p0244b09║及永徽之末戒日果崩。印度飢荒並如所
T50n2053_p0244b10║告。國家使人王玄策備見其事。當此正月初
T50n2053_p0244b11║時也。西國法以此月菩提寺出佛舍利。諸
T50n2053_p0244b12║國道俗咸來觀禮。法師即共勝軍同往見舍
T50n2053_p0244b13║利骨。或大或小。大者如圓珠光色紅白。又
T50n2053_p0244b14║肉舍利如豌豆大。其狀潤赤。無量徒眾獻
T50n2053_p0244b15║奉香花讚禮訖還置塔中。至夜過一更許。
T50n2053_p0244b16║勝軍共法師論舍利大小不同云。弟子見
T50n2053_p0244b17║餘處舍利大如米粒。而此所見何其太大。
T50n2053_p0244b18║師意有疑不。法師報曰。玄奘亦有此疑。更
T50n2053_p0244b19║經少時忽不見室中燈內外大明。怪而出
T50n2053_p0244b20║望乃見舍利塔光暉上發飛焰屬天色含五
T50n2053_p0244b21║彩。天地洞朗無復星【CL125n1531_p0237a01】月。兼聞異香氛氳溢
T50n2053_p0244b22║院。於是遞相告報言。舍利有大神變。諸眾
T50n2053_p0244b23║乃知。重集禮拜稱歎希有。經食頃光乃漸
T50n2053_p0244b24║收。至餘欲盡。遶覆缽數匝。然始總入。天地
T50n2053_p0244b25║還暗。辰象復出。眾睹此已咸除疑網。禮菩
T50n2053_p0244b26║提樹及諸聖跡。經八日復還那爛陀寺。時
T50n2053_p0244b27║戒賢論師遣法師為眾講攝大乘論。唯
T50n2053_p0244b28║識決擇論。時大德師子光。先為眾講中
T50n2053_p0244b29║百論述其旨破瑜伽義。法師妙閑中百。又
T50n2053_p0244c01║善瑜伽。以為聖人立教各隨一意。不相違
T50n2053_p0244c02║妨。惑者不能會通。謂為乖反。此乃失在
T50n2053_p0244c03║傳人豈關於法也。愍其局狹數往徵詰。復
T50n2053_p0244c04║不能酬答。由是學徒漸散而宗附法師。法
T50n2053_p0244c05║師又以中百論旨。唯破遍計所執。不言依
T50n2053_p0244c06║他起性及圓成實性。師子光不能善悟。見
T50n2053_p0244c07║論稱一切無所得。謂瑜伽所立圓成實等。
T50n2053_p0244c08║亦皆須遣所以每形【CL125n1531_p0237b01】於言。法師為和會二
T50n2053_p0244c09║宗言不相違背。乃著會宗論三千頌。論成
T50n2053_p0244c10║呈戒賢及大眾。無不稱善。並共宣行。師
T50n2053_p0244c11║子光慚赧。遂出往菩提寺。別命東印度一同
T50n2053_p0244c12║學名旃陀羅僧訶。來相論難。冀解前恥。其
T50n2053_p0244c13║人既至憚威而默不敢致言。法師聲譽益
T50n2053_p0244c14║甚。初師子光未去前。戒日王於那爛陀寺
T50n2053_p0244c15║側造鋀石精舍。高逾十丈。諸國咸知。王
T50n2053_p0244c16║後自征恭御陀。行次烏茶國。其國僧皆小
T50n2053_p0244c17║乘學不信大乘。謂為空花外道非佛所說。
T50n2053_p0244c18║既見王來。譏曰。聞王於那爛陀側作鋀石
T50n2053_p0244c19║精舍。功甚壯偉。何不於迦波釐外道寺造
T50n2053_p0244c20║而獨於彼也。王曰。斯言何甚。答曰。那爛陀
T50n2053_p0244c21║寺空花外道。與迦波釐不殊故也。先是南
T50n2053_p0244c22║印度王灌頂師老婆羅門名般若鞠多。明正
T50n2053_p0244c23║量部義。造破大乘論七百頌。諸小乘師咸皆
T50n2053_p0244c24║嘆重。因取示王【CL125n1531_p0238a01】曰。我宗如是。豈有大乘
T50n2053_p0244c25║人能難破一字者。王曰。弟子聞狐行鼷鼠之
T50n2053_p0244c26║群。自謂雄於師子。及其見也則魂亡魄散。
T50n2053_p0244c27║師等未見大乘諸德。所以固守愚宗。若一
T50n2053_p0244c28║見時恐還同彼。彼曰。王若疑者何不集而
T50n2053_p0244c29║對決以定是非。王曰。此亦何難。即於是
T50n2053_p0245a01║日發使修書與那爛陀寺正法藏戒賢法
T50n2053_p0245a02║師曰。弟子行次烏茶。見小乘師恃憑小見。
T50n2053_p0245a03║製論誹謗大乘。詞理切害不近人情。仍欲
T50n2053_p0245a04║張鱗共師等一論。弟子知寺中大德。並才
T50n2053_p0245a05║慧有餘學無不悉。輒以許之。謹令奉報。
T50n2053_p0245a06║願差大德四人善自他宗兼內外者赴烏
T50n2053_p0245a07║茶國行從所。正法藏得書集眾量擇。乃
T50n2053_p0245a08║差海慧智光師子光及法師。為四人以應
T50n2053_p0245a09║王之命。其海惠等咸憂。法師謂曰。小乘諸
T50n2053_p0245a10║部三藏。玄奘在本國。及入迦濕彌羅已來。
T50n2053_p0245a11║遍皆學訖。具悉其宗。若欲將其【CL125n1531_p0238b01】教旨能破
T50n2053_p0245a12║大乘義。終無此理。奘雖學淺智微當之必
T50n2053_p0245a13║了。願諸德不煩憂也。若其有負。自是支
T50n2053_p0245a14║那國僧無關此事。諸人咸喜。後日王復有
T50n2053_p0245a15║書來云。前請大德未須即發待後進止。
T50n2053_p0245a16║時復有順世外道來求論難。乃書四十條
T50n2053_p0245a17║義懸於寺門曰。若有難破一條者。我則
T50n2053_p0245a18║斬首相謝。經數日無人出應。法師遣房內
T50n2053_p0245a19║淨人出取其義毀破以足蹉躡。婆羅門大
T50n2053_p0245a20║怒。問曰。汝是何人。答曰。我是摩訶耶那提
T50n2053_p0245a21║婆奴。婆羅門亦素聞法師名。慚恥更不與
T50n2053_p0245a22║語。法師令喚入。將對戒賢法師。及命諸
T50n2053_p0245a23║德為證。與之共論。徵其宗本歷外道諸
T50n2053_p0245a24║家所立。其詞曰。如餔多外道。離繫外道。
T50n2053_p0245a25║髏鬘外道。殊徵伽外道。四種形服不同。數
T50n2053_p0245a26║論外道(舊曰僧佉)勝論外道(舊曰衛世師也)二家立義有
T50n2053_p0245a27║別。餔多之輩。以灰塗體用為修道。遍【CL125n1531_p0239a01】身
T50n2053_p0245a28║艾白猶寢灶之貓狸。離繫之徒。則露質標
T50n2053_p0245a29║奇拔髮為德。皮裂足皴狀臨河之朽樹。髏
T50n2053_p0245b01║鬘之類。以髏骨為鬘裝頭挂頸。陷枯磈磊
T50n2053_p0245b02║若塜側之藥叉。徵伽之流。披服糞衣飲噉
T50n2053_p0245b03║便穢。腥臊臭惡譬溷中之狂豕。爾等以此
T50n2053_p0245b04║為道。豈不愚哉。至如數論外道立二十五
T50n2053_p0245b05║諦義。從自性生大。從大生我執。次生五
T50n2053_p0245b06║唯量。次生五大。次生十一根。此二十四並
T50n2053_p0245b07║供奉於我。我所受用。除離此已則我得清
T50n2053_p0245b08║淨。勝論師立六句義。謂實德業有同異性和
T50n2053_p0245b09║合性。此六是我所受具。未解脫已來受用
T50n2053_p0245b10║前六。若得解脫與六相離。稱為涅槃。今破
T50n2053_p0245b11║數論所立。如汝二十五諦中。我之一種是別
T50n2053_p0245b12║性。餘二十四展轉同為一體。而自性一種以
T50n2053_p0245b13║三法為體。謂薩埵剌闍答摩。此三展轉
T50n2053_p0245b14║合成大等二十三諦。二十三諦一一【CL125n1531_p0239b01】皆以三
T50n2053_p0245b15║法為體。若使大等一一皆攬三成。如眾如
T50n2053_p0245b16║林。即是其假。如何得言一切是實。又此大
T50n2053_p0245b17║等各以三成。即一是一切。若一則一切。則
T50n2053_p0245b18║應一一皆有一切作用。既不許然。何因執
T50n2053_p0245b19║三為一切體性。又若一則一切。應口眼等根
T50n2053_p0245b20║即是大小便路。又一一根有一切作用。應口
T50n2053_p0245b21║耳等根聞香見色。若不爾者何得執三為
T50n2053_p0245b22║一切法體。豈有智人而立此義。又自性既常
T50n2053_p0245b23║應如我體。何能轉變作大等法。又所計我
T50n2053_p0245b24║其性若常。應如自性。不應是我。若如自
T50n2053_p0245b25║性其體非我。不應受用二十四諦是則我
T50n2053_p0245b26║非能受。二十四諦非是所受。既能所俱無
T50n2053_p0245b27║則諦義不立。如是往復數番。婆羅門默無
T50n2053_p0245b28║所說。起而謝曰。我今負矣。任依先約。法師
T50n2053_p0245b29║曰。我曹釋子終不害人。今令汝為奴隨
T50n2053_p0245c01║我教命。婆羅門歡喜敬從。【CL125n1531_p0240a01】即將向房。聞者無
T50n2053_p0245c02║不稱慶。時法師欲往烏茶。乃訪得小乘所
T50n2053_p0245c03║製破大乘義七百頌者。法師尋省有數處
T50n2053_p0245c04║疑。謂所伏婆羅門曰。汝曾聽此義不。答
T50n2053_p0245c05║曰。曾聽五遍。法師欲令其講。彼曰。我今為
T50n2053_p0245c06║奴豈合為尊講。法師曰。此是他宗我未曾
T50n2053_p0245c07║見。汝但說無苦。彼曰。若然請至夜中。恐外
T50n2053_p0245c08║人聞從奴學法污尊名稱。於是至夜屏去
T50n2053_p0245c09║諸人令講一遍。備得其旨遂尋其謬節申
T50n2053_p0245c10║大乘義而破之。為一千六百頌。名破惡見
T50n2053_p0245c11║論。將呈戒賢法師。及宣示徒眾無不嗟賞。
T50n2053_p0245c12║曰以此窮覈何敵不亡。其論如別目。謂
T50n2053_p0245c13║婆羅門曰。仁者論屈為奴。於恥已足。今放
T50n2053_p0245c14║仁者去隨意所之。婆羅門歡喜辭出往東
T50n2053_p0245c15║印度迦摩縷波國。向鳩摩羅王談法師德
T50n2053_p0245c16║義。王聞甚悅。即發使來請焉。
T50n2053_p0245c17║【CL125n1531_p0240b01】【○】【○】大唐大慈恩寺三藏法師傳卷第四【○】【○】【○】【○】【○】【○】【○】【○】【○】【○】【○】【○】
