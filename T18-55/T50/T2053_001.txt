T50n2053_p0220c04║【□】
T50n2053_p0220c05║【■】　　No. 2053
T50n2053_p0220c06║【CL125n1531_p0169a01】【CL125n1531_p0169b01】【CL125n1531_p0170a01】【CL125n1531_p0170b01】　　大唐大慈恩寺三藏法師傳序
T50n2053_p0220c07║【□】
T50n2053_p0220c08║　　　　垂拱四年三月十五日
T50n2053_p0220c09║　　　　仰上沙門釋彥悰述
T50n2053_p0220c10║恭惟。釋迦氏之臨忍土也。始演八正。啟三
T50n2053_p0220c11║寶以黜群邪之典。由是佛教行焉。方等一
T50n2053_p0220c12║乘圓宗十地。謂之大法。言真筌也。化城垢
T50n2053_p0220c13║服濟鹿馳羊。謂之小學。言權旨也。至於禪
T50n2053_p0220c14║戒咒術厥趣萬途。而滅惑利生其歸一
T50n2053_p0220c15║揆。是故歷代英聖仰而寶之。八會之經謂之
T50n2053_p0220c16║為本根其義也。三轉之法謂之為末枝其
T50n2053_p0220c17║義也。暨夫天雨四花地現六動。解其髻寶
T50n2053_p0220c18║示以衣珠。借一以破三攝末歸本者也。
T50n2053_p0220c19║付法藏傳曰。聖者阿難能誦持如來所有法
T50n2053_p0220c20║藏。如瓶瀉水置之異器。即謂釋尊一代四
T50n2053_p0220c21║十九年應物逗機適時之教也。逮提河輟
T50n2053_p0220c22║潤堅林晦影。邃旨沖宗於焉殆絕。我先昆
T50n2053_p0220c23║迦葉屬五棺已掩千㲲將焚。痛天【CL125n1531_p0171a01】人眼滅
T50n2053_p0220c24║蒼生莫救。故召諸聖眾集結微言。考繩
T50n2053_p0220c25║墨以立定門。即貫華而開律部。據優波提
T50n2053_p0220c26║舍以之為論。剖析空有顯別斷常。示之
T50n2053_p0220c27║以因修。明之以果證。足以貽範當代軌
T50n2053_p0220c28║訓將來。歸向之徒並遵其義。及王秦奉使
T50n2053_p0220c29║考日光而求佛。騰蘭應請策練影以通經。
T50n2053_p0221a01║厥後易首抽腸之賓。播美於天外。篆葉結
T50n2053_p0221a02║鬘之奧。譯粹於區中。然至[(厂-一)*臣*責]至神。思慮
T50n2053_p0221a03║者。或迷其性相。唯恍唯忽。言談者。有昧
T50n2053_p0221a04║其是非。況去聖既遙來教多闕。殊途競軫
T50n2053_p0221a05║別路揚鑣而已哉。法師懸弭誕辰。室表空
T50n2053_p0221a06║生之應。佩觿登歲。心符妙德之誠。以愛
T50n2053_p0221a07║海無出要之津。覺地有栖神之宅。故削髮矯
T50n2053_p0221a08║翰翔集二空。異縣他山載馳千里。每慨古
T50n2053_p0221a09║賢之得本行本魚魯致乖。痛先匠之聞疑傳
T50n2053_p0221a10║疑豕亥斯惑。竊惟。音樂樹下必存金石【CL125n1531_p0171b01】之響。
T50n2053_p0221a11║五天竺內想具百篇之義。遂發憤忘食履
T50n2053_p0221a12║嶮若夷。輕萬死以涉蔥河。重一言而之
T50n2053_p0221a13║柰苑。鷲山猴沼仰勝跡以瞻奇。鹿野仙城
T50n2053_p0221a14║訪遺編於蠹簡。春秋寒暑一十七年。耳目見
T50n2053_p0221a15║聞百三十國。揚我皇之盛烈。振彼後之權
T50n2053_p0221a16║豪。偃異學之高輶。拔同師之巨幟。名王拜
T50n2053_p0221a17║首勝侶摩肩。萬古風猷一人而已。法師於彼
T50n2053_p0221a18║國所獲大小二乘三藏梵本等。總有六百
T50n2053_p0221a19║五十六部。並載以巨象并諸郵駿。蒙霜
T50n2053_p0221a20║犯雪。自天祐以元亨。陽苦陰淫。假皇威而
T50n2053_p0221a21║利涉。粵以貞觀十有九祀達于上京。道俗
T50n2053_p0221a22║迎之闐城溢郭。鏘鏘濟濟亦一期之盛也。
T50n2053_p0221a23║及謁見天子勞問殷勤。爰命有司瞾令
T50n2053_p0221a24║宣譯。人百敬奉難以具言。至如氏族簪纓
T50n2053_p0221a25║捐親入道。遊踐遠邇中外讚揚。示息化以
T50n2053_p0221a26║歸真。同薪盡而火滅。若斯之類則備乎【CL125n1531_p0172a01】茲
T50n2053_p0221a27║傳也。傳本五卷魏國西寺前沙門慧立所述。
T50n2053_p0221a28║立俗姓趙。豳國公劉人。隋起居郎司隸從事
T50n2053_p0221a29║毅之子。博考儒釋雅善篇章。妙辯雲飛溢
T50n2053_p0221b01║思泉涌。加以直詞正色不憚威嚴。赴水蹈
T50n2053_p0221b02║火無所屈撓。睹三藏之學行。矚三藏之
T50n2053_p0221b03║形儀。鑽之仰之彌堅彌遠。因修撰其事以
T50n2053_p0221b04║貽終古。乃削[葶-丁+呆]云畢。慮遺諸美遂藏之
T50n2053_p0221b05║地府。代莫得聞。爾後役思纏痾氣懸鍾漏。
T50n2053_p0221b06║乃顧命門徒。掘以啟之。將出而卒。門人
T50n2053_p0221b07║等哀慟荒鯁悲不自勝。而此傳流離分散
T50n2053_p0221b08║他所。累載搜購近乃獲全。因命余以序之。
T50n2053_p0221b09║迫余以次之。余撫己缺然拒而不應。因又
T50n2053_p0221b10║謂余曰。佛法之事豈預俗徒。況乃當仁苦
T50n2053_p0221b11║為辭讓。余再懷慚退沈吟久之。執紙操翰
T50n2053_p0221b12║汍瀾腷臆。方乃參犬羊以虎豹。糅瓦石以
T50n2053_p0221b13║琳璆。錯綜本文箋為十卷。庶後之覽【CL125n1531_p0172b01】者無
T50n2053_p0221b14║或嗤焉。【○】【○】【○】【○】【○】【○】【○】【○】【○】【○】【○】【○】【○】【○】
T50n2053_p0221b15║【□】
T50n2053_p0221b16║【□】
T50n2053_p0221b17║【CL125n1531_p0173a01】大慈恩寺三藏法師傳卷第一
T50n2053_p0221b18║【□】
T50n2053_p0221b19║　　　　沙門慧立本　譯彥悰箋
T50n2053_p0221b20║　　起載誕於緱氏終西屆于高昌
T50n2053_p0221b21║法師諱玄奘。俗姓陳。陳留人也。漢太丘長
T50n2053_p0221b22║仲弓之後。曾祖欽後魏上黨太守。祖康以
T50n2053_p0221b23║學優仕齊。任國子博士。食邑周南。子孫
T50n2053_p0221b24║因家。又為緱氏人也。父慧英潔有雅操早
T50n2053_p0221b25║通經術。形長八尺。美眉明目。褒衣博帶好儒
T50n2053_p0221b26║者之容。時人方之郭有道。性恬簡無務榮
T50n2053_p0221b27║進。加屬隋政衰微。遂潛心墳典。州郡頻貢
T50n2053_p0221b28║孝廉及司隸辟命。並辭疾不就。識者嘉焉。
T50n2053_p0221b29║有四男。法師即第四子也。幼而珪璋特達聰
T50n2053_p0221c01║悟不群。年八歲父坐於几側口授孝經。
T50n2053_p0221c02║至曾子避席。忽整襟而起問其故。對曰。曾
T50n2053_p0221c03║子聞師命避席。玄奘今奉慈訓。豈宜安坐。
T50n2053_p0221c04║父甚悅知其必成。召宗人語之。【CL125n1531_p0173b01】皆賀曰。
T50n2053_p0221c05║此公之揚焉也。其早慧如此。自後備通經
T50n2053_p0221c06║奧。而愛古尚賢。非雅正之籍不觀。非
T50n2053_p0221c07║聖哲之風不習。不交童幼之黨。無涉闤闠
T50n2053_p0221c08║之門。雖鐘鼓嘈囋於通衢。百戲叫歌於閭
T50n2053_p0221c09║巷。士女雲萃其未嘗出也。又少知色養溫
T50n2053_p0221c10║清淳謹。其第二兄長捷先出家。住東都淨土
T50n2053_p0221c11║寺。察法師堪傳法教。因將詣道場誦習
T50n2053_p0221c12║經業。俄而有敕。於洛陽度二七僧。時業
T50n2053_p0221c13║優者數百。法師以幼少不預取限。立於
T50n2053_p0221c14║公門之側。時使人大理卿鄭善果有知士之
T50n2053_p0221c15║鑒。見而奇之。問曰。子為誰家。答以氏族。又
T50n2053_p0221c16║問。求度耶。答曰。然。但以習近業微不蒙
T50n2053_p0221c17║比預。又問。出家意何所為。答意欲遠
T50n2053_p0221c18║紹如來。近光遺法。果深嘉其志。又賢其
T50n2053_p0221c19║器貌。故特而取之。因謂官僚曰。誦業易成
T50n2053_p0221c20║風骨難得。若度此子必為釋門偉器。但恐
T50n2053_p0221c21║【CL125n1531_p0174a01】果與諸公不見其翔翥雲霄灑演甘露
T50n2053_p0221c22║耳。又名家不可失。以今觀之。則鄭卿之言
T50n2053_p0221c23║為不虛也。既得出家與兄同止。時寺有
T50n2053_p0221c24║景法師講涅槃經。執卷伏膺遂忘寢食。又
T50n2053_p0221c25║學嚴法師攝大乘論。愛好逾劇一聞將盡。再
T50n2053_p0221c26║覽之後無復所遺。眾咸驚異。乃令昇座覆
T50n2053_p0221c27║述。抑揚剖暢備盡師宗。美問芳聲從茲發
T50n2053_p0221c28║矣。時年十三也。其後隋氏失御天下沸騰。帝
T50n2053_p0221c29║城為桀跖之窠。河洛為豺狼之穴。夜冠殄
T50n2053_p0222a01║喪法眾銷亡。白骨交衢煙火斷絕。雖王董僣
T50n2053_p0222a02║逆之釁。劉石亂華之災。刳剒生靈芟夷海
T50n2053_p0222a03║內。未之有也。法師雖居童幼而情達變
T50n2053_p0222a04║通。乃啟兄曰。此雖父母之邑而喪亂若茲。
T50n2053_p0222a05║豈可守而死也。余聞唐帝驅晉陽之眾
T50n2053_p0222a06║已據有長安。天下依歸如適父母。願與兄
T50n2053_p0222a07║投也。兄從之即共俱來。時武德元年矣。是【CL125n1531_p0174b01】時
T50n2053_p0222a08║國基草創兵甲尚興。孫吳之術斯為急務。孔
T50n2053_p0222a09║釋之道有所未遑。以故京城未有講席。法
T50n2053_p0222a10║師深以慨然。初煬帝於東都建四道場。召
T50n2053_p0222a11║天下名僧居焉。其徵來者皆一藝之士。是故
T50n2053_p0222a12║法將如林。景脫基暹為其稱首。末年國亂供
T50n2053_p0222a13║料停絕。多遊綿蜀。知法之眾又盛於彼。法
T50n2053_p0222a14║師乃啟兄曰。此無法事不可虛度。願遊蜀
T50n2053_p0222a15║受業焉。兄從之。又與經子午谷入漢川。
T50n2053_p0222a16║遂逢空景二法師。皆道場之大德。相見悲喜
T50n2053_p0222a17║停月餘。從之受學。仍相與進向成都。諸德
T50n2053_p0222a18║既萃大建法筵。於是更聽基暹攝論毘曇及
T50n2053_p0222a19║震法師迦延。敬惜寸陰勵精無怠。二三年
T50n2053_p0222a20║間究通諸部。時天下饑亂。唯蜀中豐靜。故
T50n2053_p0222a21║四方僧投之者眾。講座之下常數百人。法師
T50n2053_p0222a22║理智宏才皆出其右。吳蜀荊楚無不知聞。
T50n2053_p0222a23║其想望風徽亦猶【CL125n1531_p0175a01】古人之欽李郭矣。法師
T50n2053_p0222a24║兄因住成都空慧寺。亦風神朗俊體狀魁
T50n2053_p0222a25║傑。有類於父。好內外學。凡講涅槃經攝大
T50n2053_p0222a26║乘論阿毘曇。兼通書傳尤善老莊。為蜀人
T50n2053_p0222a27║所慕。總管酇公特所欽重。至於屬詞談吐蘊
T50n2053_p0222a28║藉風流接物誘凡無愧於弟。若其亭亭獨
T50n2053_p0222a29║秀不雜埃塵。遊八綋窮玄理。廓宇宙以
T50n2053_p0222b01║為志。繼聖達而為心。匡振頹網包挫殊
T50n2053_p0222b02║俗。涉風波而意靡倦。對萬乘而節逾高者。
T50n2053_p0222b03║固兄所不能逮。然昆季二人懿業清規芳
T50n2053_p0222b04║聲雅質。雖廬山兄弟無得加焉。法師年滿
T50n2053_p0222b05║二十。即以武德五年。於成都受具坐夏
T50n2053_p0222b06║學律。五篇七聚之宗一遍斯得。益部經論
T50n2053_p0222b07║研綜既窮。更思入京詢問殊旨條式有礙。
T50n2053_p0222b08║又為兄所留不能遂意。乃私與商人結
T50n2053_p0222b09║侶。汎舟三峽。沿江而遁。到荊州天皇寺。彼
T50n2053_p0222b10║之道俗承風斯久。既【CL125n1531_p0175b01】屬來儀咸請敷說。法
T50n2053_p0222b11║師為講攝論毘曇。自夏及冬各得三遍。時
T50n2053_p0222b12║漢陽王以盛德懿親作鎮於彼。聞法師
T50n2053_p0222b13║至甚歡。躬身禮謁。發題之日。王率群僚
T50n2053_p0222b14║及道俗。一藝之士咸集榮觀。於是徵詰雲
T50n2053_p0222b15║發關並峰起。法師酬對解釋靡不詞窮意
T50n2053_p0222b16║服。其中有深悟者。悲不自勝。王亦稱嘆無
T50n2053_p0222b17║極。嚫施如山一無所取。罷講後復北遊詢
T50n2053_p0222b18║求先德至相州。造休法師質問疑礙。又
T50n2053_p0222b19║到趙州謁深法師學成實論。又入長安
T50n2053_p0222b20║止大覺寺。就岳法師學俱舍論。皆一遍而
T50n2053_p0222b21║盡其旨。經目而記於心。雖宿學耆年不能
T50n2053_p0222b22║出也。至於鉤深致遠開微發伏。眾所不
T50n2053_p0222b23║至。獨悟於幽奧者。固非一義焉。時長安
T50n2053_p0222b24║有常辯二大德。解究二乘行窮三學。為
T50n2053_p0222b25║上京法匠。緇素所歸。道振神州。聲馳海外。
T50n2053_p0222b26║負笈之侶從之若雲。雖含綜眾經而【CL125n1531_p0176a01】偏
T50n2053_p0222b27║講攝大乘論。法師既曾有功吳蜀。自到長
T50n2053_p0222b28║安又隨詢採。然其所有深致亦一拾斯盡。二
T50n2053_p0222b29║德並深嗟賞。謂法師曰。汝可謂釋門千里
T50n2053_p0222c01║之駒。再明慧日當在爾躬恨吾輩老朽恐
T50n2053_p0222c02║不見也。自是學徒改觀譽滿京邑。法師既
T50n2053_p0222c03║遍謁眾師。備餐其說。詳考其理。各擅宗
T50n2053_p0222c04║塗。驗之聖典。亦隱顯有異莫知適從。乃
T50n2053_p0222c05║誓遊西方以問所惑。并取十七地論以釋
T50n2053_p0222c06║眾疑。即今之瑜伽師地論也。又言昔法顯智
T50n2053_p0222c07║嚴亦一時之士。皆能求法導利群生。豈使
T50n2053_p0222c08║高跡無追清風絕後。大丈夫會當繼之。於
T50n2053_p0222c09║是結侶陳表有瞾不許。諸人咸退。唯法師
T50n2053_p0222c10║不屈。既方事孤遊。又承西路艱嶮。乃自試
T50n2053_p0222c11║其心以人間眾苦。種種調伏堪任不退。然
T50n2053_p0222c12║始入塔啟請申其意。願乞眾聖冥加。使往
T50n2053_p0222c13║還無梗。初法師之生也。母夢法【CL125n1531_p0176b01】師著白
T50n2053_p0222c14║衣西去。母曰。汝是我子今欲何去。答曰。為
T50n2053_p0222c15║求法故去。此則遊方之先兆也。貞觀三年秋
T50n2053_p0222c16║八月。將欲首塗又求祥瑞。乃夜夢見大海
T50n2053_p0222c17║中有蘇迷盧山。四寶所成極為嚴麗。意欲登
T50n2053_p0222c18║山。而洪濤洶湧。又無船筏。不以為懼。乃
T50n2053_p0222c19║決意而入。忽見石蓮華涌乎波外應足而
T50n2053_p0222c20║生。卻而觀之隨足而滅。須臾至山下。又峻
T50n2053_p0222c21║峭不可上。試踊身自騰有摶飈颯至。扶而
T50n2053_p0222c22║上昇到山頂。四望廓然無復擁礙。喜而寤
T50n2053_p0222c23║焉。遂即行矣。時年二十六也。時有秦州僧
T50n2053_p0222c24║孝達。在京學涅槃經。功畢還鄉。遂與俱去
T50n2053_p0222c25║至秦州停一宿。逢蘭州伴。又隨去至蘭州
T50n2053_p0222c26║一宿。遇涼州人送官馬歸。又隨去至彼。停
T50n2053_p0222c27║月餘日。道俗請開涅槃攝論及般若經。法師
T50n2053_p0222c28║皆為開發。涼州為河西都會。襟帶西蕃蔥
T50n2053_p0222c29║右諸國商侶往來無有停【CL125n1531_p0177a01】絕。時開講日盛。
T50n2053_p0223a01║有其人皆施珍寶稽顙讚歎歸還。各向其
T50n2053_p0223a02║君長稱歎法師之美云。欲西來求法於婆
T50n2053_p0223a03║羅門國。以是西域諸城無不預發歡心
T50n2053_p0223a04║嚴灑而待。散會之日珍施豐厚。金銀之錢
T50n2053_p0223a05║口馬無數。法師受一半燃燈。餘外並施諸
T50n2053_p0223a06║寺。時國政尚新。疆場未遠。禁約百姓不許
T50n2053_p0223a07║出蕃。時李大亮為涼州都督。既奉嚴敕防
T50n2053_p0223a08║禁特切。有人報亮云。有僧從長安來欲
T50n2053_p0223a09║向西國。不知何意。亮懼追法師問來由。
T50n2053_p0223a10║法師報云。欲西求法。亮聞之逼還京。彼
T50n2053_p0223a11║有惠威法師。河西之領袖神悟聰哲。既重
T50n2053_p0223a12║法師辭理。復聞求法之志深生隨喜。密遣
T50n2053_p0223a13║二弟子。一曰惠琳。二曰道整。竊送向西。自
T50n2053_p0223a14║是不敢公出。乃晝伏夜行遂至瓜州。時刺
T50n2053_p0223a15║史獨孤達聞法師至甚歡。供事殷厚。法師
T50n2053_p0223a16║因訪西路。或有報云。從此北行【CL125n1531_p0177b01】五十餘里。
T50n2053_p0223a17║有瓠蘆河下廣上狹。洄波甚急深不可渡。
T50n2053_p0223a18║上置玉門關路必由之。即西境之襟喉也。
T50n2053_p0223a19║關外西北又有五烽候望者居之。各相去百
T50n2053_p0223a20║里。中無水草。五烽之外即莫賀延磧伊吾國
T50n2053_p0223a21║境。聞之愁憒。所乘之馬又死不知計出。
T50n2053_p0223a22║沈默經月餘。未發之間涼州訪牒又至云。
T50n2053_p0223a23║有僧字玄奘欲入西蕃。所在州縣宜嚴候
T50n2053_p0223a24║捉。州吏李昌崇信之士。心疑法師。遂密將
T50n2053_p0223a25║牒呈云。師不是此耶。法師遲疑未報。昌
T50n2053_p0223a26║曰。師須實語必是弟子為圖之。法師乃具
T50n2053_p0223a27║實而答。昌聞深讚希有。曰師實能爾者為師
T50n2053_p0223a28║毀卻文書。即於前裂壞之。仍云。師須早去。
T50n2053_p0223a29║自是益增憂惘所從二小僧。道整先向燉
T50n2053_p0223b01║煌。唯惠琳在。知其不堪遠涉亦放還。遂
T50n2053_p0223b02║貿易得馬一匹。但苦無人相引。即於所停
T50n2053_p0223b03║寺彌勒像前啟請。願【CL125n1531_p0178a01】得一人相引渡關。其
T50n2053_p0223b04║夜寺有胡僧達摩夢法師坐一蓮華向西
T50n2053_p0223b05║而去。達摩私怪旦而來白。法師心喜為得行
T50n2053_p0223b06║之徵。然語達摩云。夢為虛妄何足涉言。
T50n2053_p0223b07║更入道場禮請。俄有一胡人來入禮佛。逐
T50n2053_p0223b08║法師行二三匝。問其姓名。云姓石字槃陀。
T50n2053_p0223b09║此胡即請受戒。乃為授五戒。胡甚喜辭還。
T50n2053_p0223b10║少時齎餅果更來。法師見其明健貌又恭
T50n2053_p0223b11║肅。遂告行意。胡人許諾言。送師過五烽。法
T50n2053_p0223b12║師大喜。乃更貿衣資為買馬而期焉。明日
T50n2053_p0223b13║日欲下遂入草間。須臾彼胡更與一胡老
T50n2053_p0223b14║翁。乘一瘦老赤馬相逐而至。法師心不懌。
T50n2053_p0223b15║少胡曰。此翁極諳西路。來去伊吾三十餘
T50n2053_p0223b16║反。故共俱來。望有平章耳。胡公因說西路
T50n2053_p0223b17║險惡沙河阻遠。鬼魅熱風過無達者。徒侶
T50n2053_p0223b18║眾多猶數迷失。況師單獨如何可行。願自斟
T50n2053_p0223b19║量勿輕身命→。【CL125n1531_p0178b01】法師報曰。貧道為求大法發
T50n2053_p0223b20║趣西方。若不至婆羅門國終不東歸。縱死
T50n2053_p0223b21║中途非所悔也。胡翁曰。師必去可乘我
T50n2053_p0223b22║此馬。此馬往反伊吾已十五度。健而知
T50n2053_p0223b23║道。師馬少不堪遠涉。法師乃竊念。在長
T50n2053_p0223b24║安將發志西方日。有術人何弘達者。誦咒
T50n2053_p0223b25║占觀多有所中。法師令占行事。達曰。師得
T50n2053_p0223b26║去。去狀似乘一老赤瘦馬漆鞍橋前有鐵。
T50n2053_p0223b27║既睹胡人所乘馬瘦赤鞍漆有鐵。與何
T50n2053_p0223b28║言合。心以為當。遂換馬。胡翁歡喜禮敬
T50n2053_p0223b29║而別。於是裝束。與少胡夜發。三更許到
T50n2053_p0223c01║河遙見玉關。去關上流十里許。兩岸可
T50n2053_p0223c02║闊丈餘。傍有胡椒樹叢。胡乃斬木為橋。
T50n2053_p0223c03║布草填沙。驅馬而過。法師既渡而喜。因解
T50n2053_p0223c04║駕停憩。與胡人相去可五十餘步。各下褥
T50n2053_p0223c05║而眠。少時胡人乃拔刀而起徐向法師。未到
T50n2053_p0223c06║十步許又迴。不知何意。【CL125n1531_p0179a01】疑有異心。即起誦
T50n2053_p0223c07║經念觀音菩薩。胡人見已還臥遂眠。天欲
T50n2053_p0223c08║明法師喚令起。取水盥漱解齋訖欲發。胡
T50n2053_p0223c09║人曰。弟子將前途險遠又無水草。唯五烽
T50n2053_p0223c10║下有水。必須夜到偷水而過。但一處被覺
T50n2053_p0223c11║即是死人。不如歸還用為安隱。法師確然
T50n2053_p0223c12║不迴。乃俛仰而進。露刃張弓命法師前
T50n2053_p0223c13║行。法師不肯居前。胡人自行數里而住曰。
T50n2053_p0223c14║弟子不能去。家累既大。而王法不可干
T50n2053_p0223c15║也。法師知其意遂任還。胡人曰。師必不達。
T50n2053_p0223c16║如被擒捉相引奈何。法師報曰。縱使切割此
T50n2053_p0223c17║身如微塵者終不相引。為陳重誓。其意乃
T50n2053_p0223c18║上。與馬一匹勞謝而別。自是孑然孤遊沙
T50n2053_p0223c19║漠矣。唯望骨聚馬糞等漸進。頃間忽有
T50n2053_p0223c20║軍眾數百隊滿沙磧間。乍行乍止。皆裘毼
T50n2053_p0223c21║駝馬之像。及旌旗槊纛之形。易貌移質倏
T50n2053_p0223c22║忽千變。遙瞻極著。漸近【CL125n1531_p0179b01】而微。法師初睹謂為
T50n2053_p0223c23║賊眾。漸近見滅乃知妖鬼。又聞空中聲言。
T50n2053_p0223c24║勿怖勿怖。由此稍安。經八十餘里見第
T50n2053_p0223c25║一烽。恐候者見乃隱伏沙溝。至夜方發。
T50n2053_p0224a01║到烽西見水下飲。盥手訖欲取皮囊盛
T50n2053_p0224a02║水。有一箭颯來幾中於膝。須臾更一箭來
T50n2053_p0224a03║知為他見。乃大言曰。我是僧從京師來。汝
T50n2053_p0224a04║莫射我。即牽馬向烽。烽上人亦開門而出。
T50n2053_p0224a05║相見知是僧。將入見校尉王祥。祥命爇火
T50n2053_p0224a06║令看曰。非我河西僧。實似京師來也。具
T50n2053_p0224a07║問行意。法師報曰。校尉頗聞涼州人說有
T50n2053_p0224a08║僧玄奘欲向婆羅門國求法不。答曰。聞承
T50n2053_p0224a09║奘師已東還。何因到此。法師引示馬上章疏
T50n2053_p0224a10║及名字。彼乃信。仍言西路艱遠師終不達。今
T50n2053_p0224a11║亦不與師罪。弟子燉煌人欲送師向燉煌。
T50n2053_p0224a12║彼有張皎法師。欽賢尚德見師必喜。請就
T50n2053_p0224a13║之。法師對曰。奘桑梓洛【CL125n1531_p0180a01】陽少而慕道。兩京
T50n2053_p0224a14║知法之匠。吳蜀一藝之僧。無不負笈從之
T50n2053_p0224a15║窮其所解對揚談論。亦忝為時宗欲養
T50n2053_p0224a16║己修名。豈劣檀越燉煌耶。然恨佛化經有
T50n2053_p0224a17║不周。義有所闕。故無貪性命。不憚艱危。
T50n2053_p0224a18║誓往西方。遵求遺法。檀越不相勵勉專
T50n2053_p0224a19║勸退還。豈謂同厭塵勞共樹涅槃之因也。
T50n2053_p0224a20║必欲拘留任即刑罰。奘終不東移一步
T50n2053_p0224a21║以負先心。祥聞之憫然曰。弟子多幸得逢
T50n2053_p0224a22║遇師。敢不隨喜。師疲倦且臥待明。自送指
T50n2053_p0224a23║示塗路。遂拂筵安置至曉。法師食訖祥使
T50n2053_p0224a24║人盛水及糗餅。自送至十餘里。云師從此
T50n2053_p0224a25║路徑向第四烽。彼人亦有善心。又是弟子
T50n2053_p0224a26║骨肉。姓王名伯隴。至彼可言弟子遣師
T50n2053_p0224a27║來。泣拜而別。既去夜到第四烽。恐為留難
T50n2053_p0224a28║欲默取水而過。至水未下間飛箭已至。還
T50n2053_p0224a29║如前報。即急向之。彼亦下來入【CL125n1531_p0180b01】烽。烽官相
T50n2053_p0224b01║問。答欲往天竺路由於此。第一烽王祥校
T50n2053_p0224b02║尉故遣相過。彼聞歡喜留宿。更施大皮囊及
T50n2053_p0224b03║馬麥。相送云。師不須向第五烽。彼人疏率
T50n2053_p0224b04║恐生異圖。可於此去百里許。有野馬泉。更
T50n2053_p0224b05║取水。從是已去。即莫賀延磧長八百餘里。
T50n2053_p0224b06║古曰沙河。上無飛鳥下無走獸。復無水草。
T50n2053_p0224b07║是時顧影唯一但念觀音菩薩及般若心
T50n2053_p0224b08║經。初法師在蜀見一病人。身瘡臭穢衣服破
T50n2053_p0224b09║污。愍將向寺施與衣服飲食之直。病者慚
T50n2053_p0224b10║愧乃授法師此經。因常誦習至沙河間。逢
T50n2053_p0224b11║諸惡鬼奇狀異類遶人前後。雖念觀音不
T50n2053_p0224b12║能令去。及誦此經發聲皆散。在危獲
T50n2053_p0224b13║濟實所憑焉。時行百餘里失道。覓野馬泉
T50n2053_p0224b14║不得。下水欲飲袋重失手覆之。千里行資
T50n2053_p0224b15║一朝斯罄。又失路盤迴不知所趣。乃欲
T50n2053_p0224b16║東歸還第四烽。行十餘里自念。【CL125n1531_p0181a01】我先發願
T50n2053_p0224b17║若不至天竺終不東歸一步。今何故來。寧
T50n2053_p0224b18║可就西而死。豈歸東而生。於是旋轡專
T50n2053_p0224b19║念觀音西北而進。是時四顧茫然人鳥俱
T50n2053_p0224b20║絕。夜則妖魑舉火爛若繁星。晝則驚風擁
T50n2053_p0224b21║沙散如時雨。雖遇如是心無所懼。但苦水
T50n2053_p0224b22║盡渴不能前。是時四夜五日無一渧沾
T50n2053_p0224b23║喉口腹乾燋。幾將殞絕不復能進。遂臥沙
T50n2053_p0224b24║中默念觀音。雖困不捨。啟菩薩曰。玄奘
T50n2053_p0224b25║此行不求財利無冀名譽。但為無上正
T50n2053_p0224b26║法來耳。仰惟菩薩慈念群生以救苦為務。
T50n2053_p0224b27║此為苦矣。寧不知耶。如是告時心心無輟。
T50n2053_p0224b28║至第五夜半忽有涼風觸身。冷快如沐寒
T50n2053_p0224b29║水。遂得目明馬亦能起。體既蘇息。得少睡
T50n2053_p0224c01║眠。即於睡中夢一大神長數丈。執戟麾曰。
T50n2053_p0224c02║何不強行而更臥也。法師驚寤進發行可十
T50n2053_p0224c03║里。馬忽異路制之不迴。經數【CL125n1531_p0181b01】里忽見青
T50n2053_p0224c04║草數畝。下馬恣食。去草十步欲迴轉。又到
T50n2053_p0224c05║一池水。甘澄鏡澈。即而就飲。身命重全人
T50n2053_p0224c06║馬俱得蘇息。計此應非舊水草。固是菩薩
T50n2053_p0224c07║慈悲為生。其至誠通神皆此類也。即就草
T50n2053_p0224c08║池一日停息。後日盛水取草進發。更經兩
T50n2053_p0224c09║日方出流沙到伊吾矣。此等危難百千不
T50n2053_p0224c10║能備序。既至伊吾止一寺。寺有漢僧三
T50n2053_p0224c11║人。中有一老者。衣不及帶。跣足出迎。抱
T50n2053_p0224c12║法師哭哀號鯁咽不能已已言。豈期今日
T50n2053_p0224c13║重見鄉人。法師亦對之傷泣。自外胡僧胡王
T50n2053_p0224c14║悉來參謁。王請屆所居備陳供養。時高昌
T50n2053_p0224c15║王麴文泰使人先在伊吾。是日欲還。適逢
T50n2053_p0224c16║法師歸告其王。王聞即日發使。敕伊吾王
T50n2053_p0224c17║遣法師來。仍簡上馬數十匹。遣貴臣驅駝
T50n2053_p0224c18║設頓迎候。比停十餘日。王使至陳王意。拜請
T50n2053_p0224c19║殷勤。法師意欲取可汗浮圖【CL125n1531_p0182a01】過。既為高昌
T50n2053_p0224c20║所請辭不獲免。於是遂行涉南磧。經六日
T50n2053_p0224c21║至高昌界白力城。時日已暮。法師欲停城
T50n2053_p0224c22║中。官人及使者曰。王城在近請進。數換良
T50n2053_p0224c23║馬前去。法師先所乘赤馬留使後來。即以
T50n2053_p0224c24║其夜雞鳴時到王城。門司啟王。王敕開門。
T50n2053_p0224c25║法師入城。王與侍人前後列燭。自出宮迎
T50n2053_p0224c26║法師入後院坐一重閣寶帳中。拜問甚厚。
T50n2053_p0224c27║云弟子自聞師名喜忘寢食。量准塗路知
T50n2053_p0224c28║師今夜必至。與妻子皆未眠讀經敬待。須
T50n2053_p0224c29║臾王妃共數十侍女又來禮拜。是時漸欲將
T50n2053_p0225a01║曉。言久疲倦欲眠。王始還宮。留數黃門侍
T50n2053_p0225a02║宿。旦法師未起。王已至門。率妃已下俱
T50n2053_p0225a03║來禮問。王云。弟子思量磧路艱阻。師能獨來
T50n2053_p0225a04║甚為奇也。流淚稱歎不能已。已遂設食解
T50n2053_p0225a05║齋訖。而宮側別有道場。王自引法師居之。
T50n2053_p0225a06║遣閹人侍衛。彼有彖法師【CL125n1531_p0182b01】曾學長安。善知
T50n2053_p0225a07║法相。王珍之。命來與法師相見。少時出。又
T50n2053_p0225a08║命國統王法師。年逾八十。共法師同處。仍
T50n2053_p0225a09║遣勸住勿往西方。法師不許。停十餘日欲
T50n2053_p0225a10║辭行。王曰。已令統師諮請。師意何如。法
T50n2053_p0225a11║師報曰。留住實是王恩。但於來心不可。王
T50n2053_p0225a12║曰泰與先王遊大國。從隋帝歷東西二
T50n2053_p0225a13║京。及燕岱汾晉之間。多見名僧心無所
T50n2053_p0225a14║慕。自承法師名。身心歡喜手舞足蹈。擬師
T50n2053_p0225a15║至止受弟子供養以終一身。令一國人皆
T50n2053_p0225a16║為師弟子。望師講授僧徒。雖少亦有數千。
T50n2053_p0225a17║並使執經充師聽眾。伏願察納微心不以
T50n2053_p0225a18║西遊為念。法師謝曰。王之厚意豈貧道寡
T50n2053_p0225a19║德所當。但此行不為供養而來。所悲本國
T50n2053_p0225a20║法義未周經教少闕。懷疑蘊惑啟訪莫從。
T50n2053_p0225a21║以是畢命西方請未聞之旨。欲令方等甘
T50n2053_p0225a22║露不但獨灑於迦維。決擇微言庶【CL125n1531_p0183a01】得盡
T50n2053_p0225a23║沾於東國。波崙問道之志。善財求友之
T50n2053_p0225a24║心。只可日日堅強。豈使中塗而止。願王收
T50n2053_p0225a25║意勿以汎養為懷。王曰。弟子慕樂法師
T50n2053_p0225a26║必留供養。雖蔥山可轉此意無移。乞信愚
T50n2053_p0225a27║誠勿疑不實。法師報曰。王之深心豈待屢
T50n2053_p0225a28║言然後知也。但玄奘西來為法。法既未得
T50n2053_p0225a29║不可中停。以是敬辭。願王相體。又大王曩
T50n2053_p0225b01║修勝業位為人主。非唯蒼生恃仰固亦
T50n2053_p0225b02║釋教依憑。理在助揚豈宜為礙。王曰。弟
T50n2053_p0225b03║子亦不敢障礙。直以國無導師故。屈留法
T50n2053_p0225b04║師以引愚迷耳。法師皆辭不許。王乃動色
T50n2053_p0225b05║攘袂大言曰。弟子有異塗處師。師安能自
T50n2053_p0225b06║去。或定相留。或送師還國。請自思之。相
T50n2053_p0225b07║順猶勝。法師報曰。玄奘來者為乎大法。今逢
T50n2053_p0225b08║為障只可骨被王留。識神未必[(夕*巳)/田]也。因
T50n2053_p0225b09║嗚咽不復能言。王亦不納更使增加供養。
T50n2053_p0225b10║每日【CL125n1531_p0183b01】進食王躬捧槃。法師既被停留違阻
T50n2053_p0225b11║先志。遂誓不食以感其心。於是端坐。水漿
T50n2053_p0225b12║不涉於口三日。至第四日王覺法師氣息
T50n2053_p0225b13║漸惙。深生愧懼。乃稽首禮謝云。任師西行
T50n2053_p0225b14║乞垂早食。法師恐其不實。要王指日為言。
T50n2053_p0225b15║王曰。若須爾者。請共對佛更結因緣。遂共
T50n2053_p0225b16║入道場禮佛。對母張太妃共法師約為
T50n2053_p0225b17║兄弟。任師求法。還日請住此國三年受
T50n2053_p0225b18║弟子供養。若當來成佛。願弟子如波斯匿王
T50n2053_p0225b19║頻婆娑羅等。與師作外護檀越。仍屈停一月
T50n2053_p0225b20║講仁王經。中間為師營造行服。法師皆許。
T50n2053_p0225b21║太妃甚歡。願與師長為眷屬代代相度。於
T50n2053_p0225b22║是方食。其節志貞堅如此。後日王別張大
T50n2053_p0225b23║帳開講。帳可坐三百餘人。太妃已下王及統
T50n2053_p0225b24║師大臣等。各部別而聽。每到講時王躬執
T50n2053_p0225b25║香鑪自來迎引。將昇法座王又低【CL125n1531_p0184a01】跪為蹬。
T50n2053_p0225b26║令法師躡上。日日如此。講訖為法師度四
T50n2053_p0225b27║沙彌。以充給侍。製法服三十具。以西土多
T50n2053_p0225b28║寒。又造面衣手衣靴[革*(卄/(ㄇ@人)/戍)]等各數事。黃金一百
T50n2053_p0225b29║兩銀錢三萬。綾及絹等五百匹。充法師往
T50n2053_p0225c01║還二十年所用之資給馬三十匹手力二十
T50n2053_p0225c02║五人。遣殿中侍御史歡信送至葉護可汗衙。
T50n2053_p0225c03║又作二十四封書。通屈支等二十四國。每一
T50n2053_p0225c04║封書附大綾一匹為信。又以綾絹五百匹
T50n2053_p0225c05║果味兩車。獻葉護可汗并書稱。法師者是奴
T50n2053_p0225c06║弟。欲求法於婆羅門國。願可汗憐師如憐
T50n2053_p0225c07║奴。仍請敕以西諸國。給鄔落馬遞送出境。
T50n2053_p0225c08║法師見王送沙彌及國書綾絹等。至慚其
T50n2053_p0225c09║優餞之厚。上啟謝曰。奘聞江海遐深。濟之者
T50n2053_p0225c10║必憑舟楫。群生滯惑。導之者寔假聖言。
T50n2053_p0225c11║是以如來運一子之大悲生茲穢土。鏡三
T50n2053_p0225c12║明之慧日朗此幽【CL125n1531_p0184b01】昏。慈雲蔭有頂之天。法
T50n2053_p0225c13║雨潤三千之界。利安已訖。捨應歸真。遺教
T50n2053_p0225c14║東流六百餘祀。騰會振輝於吳洛。讖什鍾美
T50n2053_p0225c15║於秦涼。不墜玄風咸匡勝業。但遠人來譯。
T50n2053_p0225c16║音訓不同。去聖時遙。義類差舛。遂使雙林
T50n2053_p0225c17║一味之旨。分成當現二常。大乘不二之宗。
T50n2053_p0225c18║析為南北兩道。紛紜諍論凡數百年。率土
T50n2053_p0225c19║懷疑莫有匠決。玄奘宿因有慶早預緇門。
T50n2053_p0225c20║負笈從師年將二紀。名賢勝友備悉諮詢。
T50n2053_p0225c21║大小乘宗略得披覽。未嘗不執卷躊躇捧
T50n2053_p0225c22║經侘傺。望給園而翹足。想鷲嶺而載懷。
T50n2053_p0225c23║願一拜臨啟申宿惑。然知寸管不可窺天。
T50n2053_p0225c24║小蠡難為酌海。但不能棄此微誠。是以
T50n2053_p0225c25║裝束取路絓塗。荏苒遂到伊吾。伏惟大
T50n2053_p0225c26║王。稟天地之淳和資二儀之淑氣。垂衣作
T50n2053_p0225c27║主子育蒼生。東抵大國之風。西撫百戎
T50n2053_p0225c28║之俗。樓蘭月氏之地。車【CL125n1531_p0185a01】師狼望之鄉。並被深
T50n2053_p0225c29║仁俱霑厚德。加以欽賢愛士好善流慈。
T50n2053_p0226a01║憂矜遠來曲令接引。既而至止。渥惠逾深。
T50n2053_p0226a02║賜以話言闡揚法義。又蒙降結弟季之緣。
T50n2053_p0226a03║敦獎友于之念。并遺書西域二十餘蕃。煦飾
T50n2053_p0226a04║殷勤令遞餞送。又愍西遊煢獨雪路淒寒。
T50n2053_p0226a05║爰下明敕度沙彌四人以為侍伴。法服綿
T50n2053_p0226a06║帽裘毯靴[革*(卄/(ㄇ@人)/戊)]五十餘事。及綾絹金銀錢等。令
T50n2053_p0226a07║充二十年往還之資。伏對驚慚不知啟處。
T50n2053_p0226a08║決交河之水。比澤非多。舉蔥嶺之山。方恩
T50n2053_p0226a09║豈重。懸度陵溪之險。不復為憂。天梯道
T50n2053_p0226a10║樹之鄉瞻禮非晚。儻蒙允遂則誰之力焉。
T50n2053_p0226a11║王之恩也。然後展謁眾師稟承正法。歸還
T50n2053_p0226a12║翻譯廣布未聞。剪諸見之稠林。絕異端之
T50n2053_p0226a13║穿鑿。補像化之遺闕。定玄門之指南。庶此
T50n2053_p0226a14║微功用答殊澤。又前塗既遠不獲久停。
T50n2053_p0226a15║明日辭違預增悽斷【CL125n1531_p0185b01】不任銘荷謹啟謝聞。
T50n2053_p0226a16║王報曰。法師既許為兄弟。則國家所畜共
T50n2053_p0226a17║師同有。何因謝也。發日王與諸僧大臣百姓
T50n2053_p0226a18║等傾都送出城西。王抱法師慟哭。道俗皆
T50n2053_p0226a19║悲。傷離之聲振動郊邑。敕妃及百姓等還。
T50n2053_p0226a20║自與大德已下。各乘馬送數十里而歸。其
T50n2053_p0226a21║所經諸國王侯禮重皆此類也。從是西行度
T50n2053_p0226a22║無半城篤進城。後入阿耆尼國。舊曰烏耆
T50n2053_p0226a23║訛也。
T50n2053_p0226a24║【○】大唐大慈恩寺三藏法師傳卷第一【○】【○】【○】【○】【○】【CL125n1531_p0186a01】【CL125n1531_p0186b01】
