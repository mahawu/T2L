T50n2053_p0252b06║【□】
T50n2053_p0252b07║【□】
T50n2053_p0252b08║【CL125n1531_p0259a01】大唐大慈恩寺三藏法師傳卷
T50n2053_p0252b09║第六
T50n2053_p0252b10║【□】
T50n2053_p0252b11║　　　　沙門慧立本　釋彥悰箋
T50n2053_p0252b12║　　起十九年春正月入西京終二十
T50n2053_p0252b13║　　二年夏六月謝御製經序并答
T50n2053_p0252b14║貞觀十九年春正月景子。京城留守左僕射
T50n2053_p0252b15║梁國公房玄齡等。承法師齎經像至。乃遣
T50n2053_p0252b16║右武侯大將軍侯莫陳寔雍州司馬李叔眘
T50n2053_p0252b17║長安縣令李乾祐等奉迎。自漕而入舍於
T50n2053_p0252b18║都亭驛。其從若雲。是日有司頒諸寺具帳
T50n2053_p0252b19║輿花幡等擬送經像于弘福寺。人皆欣
T50n2053_p0252b20║踊各競莊嚴。翌日大會於朱雀街之南。凡數
T50n2053_p0252b21║百件部伍陳列。即以安置法師於西域所
T50n2053_p0252b22║得如來肉舍利一百五十粒。摩揭陀國前正
T50n2053_p0252b23║覺山龍窟留影金佛像一軀。通光座高三尺
T50n2053_p0252b24║三寸。擬婆羅痆斯國鹿野苑初轉法輪像。
T50n2053_p0252b25║刻檀佛像一軀。通光座【CL125n1531_p0259b01】高三尺五寸。擬憍
T50n2053_p0252b26║賞彌國出愛王思慕如來刻檀寫真像。刻檀
T50n2053_p0252b27║佛像一軀。通光座高二尺九寸。擬劫比他
T50n2053_p0252b28║國如來自天宮下降寶階像銀佛像一軀。
T50n2053_p0252b29║通光座高四尺。擬摩揭陀國鷲峰山說法花
T50n2053_p0252c01║等經像金佛像一軀。通光座高三尺五寸。
T50n2053_p0252c02║擬那揭羅曷國伏毒龍所留影像刻檀佛
T50n2053_p0252c03║像一軀。通光座高尺有五寸。擬吠舍釐國
T50n2053_p0252c04║巡城行化刻檀像等。又安置法師於西域
T50n2053_p0252c05║所得大乘經二百二十四部。大乘論一百九
T50n2053_p0252c06║十二部。上座部經律論一十五部。大眾部
T50n2053_p0252c07║經律論一十五部。三彌底部經律論一十五
T50n2053_p0252c08║部。彌沙塞部經律論二十二部。迦葉臂耶部
T50n2053_p0252c09║經律論一十七部。法密部經律論四十二部。
T50n2053_p0252c10║說一切有部經律論六十七部。因論三十六
T50n2053_p0252c11║部。聲論一十三部。凡五百二十夾。六百五
T50n2053_p0252c12║十七部。以二十匹馬負【CL125n1531_p0260a01】而至。其日所司普
T50n2053_p0252c13║班諸寺。但有寶帳幢幡供養之具。限明二
T50n2053_p0252c14║十八日旦並集朱雀街。擬迎新至經像於
T50n2053_p0252c15║弘福寺。於是人增勇銳各競莊嚴窮諸麗
T50n2053_p0252c16║好。幢帳幡蓋寶案寶輿。寺別將出分布
T50n2053_p0252c17║訖。僧尼等整服隨之。雅梵居前薰爐列後。
T50n2053_p0252c18║至是並陳於街內。凡數百事。布經像而
T50n2053_p0252c19║行。珠珮動音金花散彩。預送之儔莫不
T50n2053_p0252c20║歌詠希有。忘塵遣累歎其希遇。始自朱
T50n2053_p0252c21║雀街內終屆弘福寺門。數十里間。都人
T50n2053_p0252c22║仕子內外官僚。列道兩傍瞻仰而立。人
T50n2053_p0252c23║物闐𨶮。所司恐相騰踐。各令當處燒香散花
T50n2053_p0252c24║無得移動。而煙雲讚響處處連合。昔如來創
T50n2053_p0252c25║降迦毘。彌勒初昇睹史。龍神供養天眾圍
T50n2053_p0252c26║遶雖不及彼時亦遺法之盛也。其日眾人
T50n2053_p0253a01║同見天有五色綺雲。現於日北。宛轉當經
T50n2053_p0253a02║像之上。紛紛郁郁周圓數里。【CL125n1531_p0260b01】若迎若送至
T50n2053_p0253a03║寺而微。
T50n2053_p0253a04║釋彥悰箋述曰。余考尋圖史。此蓋謂天之
T50n2053_p0253a05║喜氣。識者嘉焉。昔如來創降迦維。慈氏將
T50n2053_p0253a06║昇睹史。龍神供養天眾奉迎。雖不及往時。
T50n2053_p0253a07║而遺法東流未有若茲之盛也。壬辰法師
T50n2053_p0253a08║謁　文武聖皇帝於洛陽宮。二月己亥見於
T50n2053_p0253a09║儀鸞殿。帝迎慰甚厚。既而坐訖。　帝曰。師去
T50n2053_p0253a10║何不相報。法師謝曰。玄奘當去之時以再
T50n2053_p0253a11║三表奏。但誠願微淺不蒙允許。無任慕道
T50n2053_p0253a12║之至乃輒私行。專擅之罪唯深慚懼。　帝曰。
T50n2053_p0253a13║師出家與俗殊隔。然能委命求法惠利蒼
T50n2053_p0253a14║生。
T50n2053_p0253a15║朕甚嘉焉。亦不煩為愧。但念彼山川阻遠
T50n2053_p0253a16║方俗異心。怪師能達也。法師對曰。玄奘聞。
T50n2053_p0253a17║乘疾風者造天池而非遠。御龍舟者涉
T50n2053_p0253a18║江波而不難。自
T50n2053_p0253a19║陛下掘乾符清四海。德籠九域仁被八區。
T50n2053_p0253a20║淳風扇炎景之南。　聖威振蔥山之外。所
T50n2053_p0253a21║以戎夷【CL125n1531_p0261a01】君長。每見雲翔之鳥自東來者。猶
T50n2053_p0253a22║疑發於上國。斂躬而敬之。況玄奘圓首方
T50n2053_p0253a23║足。親承育化者也。既賴　天威故得往還
T50n2053_p0253a24║無難。
T50n2053_p0253a25║帝曰。此自是師長者之言　朕何敢當也。因
T50n2053_p0253a26║廣問彼事。自雪嶺已西印度之境。玉燭和
T50n2053_p0253a27║氣物產風俗。八王故跡四佛遺蹤。並博望之
T50n2053_p0253a28║所不傳。班馬無得而載。法師既親遊其
T50n2053_p0253a29║地觀覿疆邑。耳聞目覽記憶無遺。隨問詶
T50n2053_p0253b01║對皆有條理。　帝大悅。謂侍臣曰。昔符堅
T50n2053_p0253b02║稱釋道安為神器。舉朝尊之。　朕今觀
T50n2053_p0253b03║法師詞論典雅風節貞峻。非唯不愧古人。
T50n2053_p0253b04║亦乃出之更遠。時趙國公長孫無忌對曰。誠
T50n2053_p0253b05║如　聖旨。臣嘗讀晉國春秋。見敘安事
T50n2053_p0253b06║實是高行博物之僧。但彼時佛法來近經論
T50n2053_p0253b07║未多。雖有鑽研蓋其條葉。非如法師躬
T50n2053_p0253b08║窺淨域。討眾妙之源。究泥洹之跡者矣。帝
T50n2053_p0253b09║曰。公言是【CL125n1531_p0261b01】也。帝又謂法師曰。佛國遐遠
T50n2053_p0253b10║靈跡法教。前史不能委詳。師既親睹。宜
T50n2053_p0253b11║修一傳以示未聞。帝又察法師堪公輔
T50n2053_p0253b12║之寄。因勸歸俗助秉俗務。法師謝曰。玄
T50n2053_p0253b13║奘少踐緇門。伏膺佛道。玄宗是習。孔教未
T50n2053_p0253b14║聞。今遣從俗。無異乘流之舟使棄水而
T50n2053_p0253b15║就陸不唯無功亦徒令腐敗也。願得畢身
T50n2053_p0253b16║行道以報國恩。即玄奘之幸甚。如是固
T50n2053_p0253b17║辭乃止。時　帝將問罪遼濱。天下之兵已
T50n2053_p0253b18║會於洛。軍事忙迫。聞法師至。令引入朝
T50n2053_p0253b19║期暫相見。而清言既交遂不知日昃。趙國
T50n2053_p0253b20║公長孫無忌奏稱。法師停在鴻臚日暮恐不
T50n2053_p0253b21║及　帝曰。匆匆言猶未盡意。欲共師東行
T50n2053_p0253b22║省方觀俗。指麾之外別更談敘。師意如何。
T50n2053_p0253b23║法師謝稱。玄奘遠來兼有疾疹。恐不堪
T50n2053_p0253b24║陪駕。　帝曰。師尚能孤遊絕域。今此行蓋
T50n2053_p0253b25║同跬步。安足辭焉。法師對曰。　陛下東征
T50n2053_p0253b26║【CL125n1531_p0262a01】六軍奉衛。罰亂國誅賊臣。必有牧野之功
T50n2053_p0253b27║昆陽之捷。玄奘自度。終無裨助行陣之效。
T50n2053_p0253b28║虛負途路費損之慚。加以兵戎戰鬥律制
T50n2053_p0253b29║不得觀看。既佛有此言。不敢不奉。伏願
T50n2053_p0253c01║天慈哀矜。即玄奘幸甚。　帝信納而止。法師
T50n2053_p0253c02║又奏云。玄奘從西域所得梵本六百餘部。
T50n2053_p0253c03║一言未譯。今知此嵩岳之南少室山北有
T50n2053_p0253c04║少林寺。遠離壥落泉石清閑。是後魏孝文
T50n2053_p0253c05║皇帝所造。即菩提留支三藏翻譯經處。玄
T50n2053_p0253c06║奘望為國就彼翻譯。伏聽　敕旨。帝曰。不
T50n2053_p0253c07║須在山。師西方去後。朕奉為　穆太后
T50n2053_p0253c08║於西京造弘福寺。寺有禪院甚虛靜。法師
T50n2053_p0253c09║可就翻譯。法師又奏曰。百姓無知見玄奘
T50n2053_p0253c10║從西方來。妄相觀看遂成闤闠。非直違觸
T50n2053_p0253c11║憲網亦為妨廢法事。望得守門以防諸
T50n2053_p0253c12║過。帝大悅曰。師此意可謂保身之言也。
T50n2053_p0253c13║當為處分。師【CL125n1531_p0262b01】可三五日停憇還京就弘福
T50n2053_p0253c14║安置。諸有所須一共玄齡平章。自是辭還
T50n2053_p0253c15║矣。三月己巳法師自洛陽還至長安。即居
T50n2053_p0253c16║弘福寺將事翻譯。乃條疏所須證義綴文
T50n2053_p0253c17║筆受書手等數。以申留守司空梁國公玄
T50n2053_p0253c18║齡。玄齡遣所司具狀發使定州啟　奏。令
T50n2053_p0253c19║旨依所須供給務使周備。夏六月戊戌證
T50n2053_p0253c20║義大德。諳解大小乘經論為時輩所推者
T50n2053_p0253c21║一十二人至。即京弘福寺沙門靈潤。沙門文
T50n2053_p0253c22║備。羅漢寺沙門慧貴。實際寺沙門明琰。寶昌
T50n2053_p0253c23║寺沙門法祥。靜法寺沙門普賢。法海寺沙門
T50n2053_p0253c24║神昉。廓州法講寺沙門道深。汴州演覺寺沙
T50n2053_p0253c25║門玄忠。蒱州普救寺沙門神泰。綿州振嚮寺
T50n2053_p0253c26║沙門敬明。益州多寶寺沙門道因等。又有
T50n2053_p0253c27║綴文大德九人至。即京師普光寺沙門栖玄。
T50n2053_p0253c28║弘福寺沙門明𤀹。會昌寺沙門辯機。【CL125n1531_p0263a01】終南
T50n2053_p0253c29║山豐德寺沙門道宣。簡州福聚寺沙門靜邁。
T50n2053_p0254a01║蒲州普救寺沙門行友。棲巖寺沙門道卓。
T50n2053_p0254a02║豳州昭仁寺沙門慧立。洛州天宮寺沙門
T50n2053_p0254a03║玄則等。又有字學大德一人至。即京大總持
T50n2053_p0254a04║寺沙門玄應。又有證梵語梵文大德一人
T50n2053_p0254a05║至。即京大興善寺沙門玄暮。目餘筆受書
T50n2053_p0254a06║手所司供料等並至。丁卯法師方操貝葉開
T50n2053_p0254a07║演梵文。創譯菩薩藏經佛地經六門陀羅尼
T50n2053_p0254a08║經顯揚聖教論等四部。其翻六門經當日了。
T50n2053_p0254a09║佛地經至辛巳了。菩薩藏經顯揚論等歲暮
T50n2053_p0254a10║方訖。二十年春正月甲子。又譯大乘阿毘達
T50n2053_p0254a11║磨雜集論。至二月訖。又譯瑜伽師地論。秋
T50n2053_p0254a12║七月辛卯法師進新譯經論現了者。表曰。
T50n2053_p0254a13║沙門玄奘言。竊聞。八正之旨。實出苦海之
T50n2053_p0254a14║津梁。一乘之宗。誠昇涅槃之梯蹬。但以物
T50n2053_p0254a15║機未熟。致蘊蔥山【CL125n1531_p0263b01】之西。經胥庭而莫聞。
T50n2053_p0254a16║歷周秦而靡至。暨乎摩騰入洛方被三川。
T50n2053_p0254a17║僧會遊吳始霑荊楚。從是已來遂得人修
T50n2053_p0254a18║解脫之因。家樹菩提之業。固知傳法之益其
T50n2053_p0254a19║利博哉。次復嚴顯求經。澄什繼譯。雖則玄
T50n2053_p0254a20║風日扇而並處偽朝。唯玄奘輕生獨逢
T50n2053_p0254a21║明聖。所將經論咸得奏聞。蒙陛下崇重聖
T50n2053_p0254a22║言賜使翻譯。比與義學諸僧等。專精夙夜
T50n2053_p0254a23║不墮寸陰。雖握管淹時未遂終訖。已絕
T50n2053_p0254a24║筆者見得五部五十八卷。名曰大菩薩藏經
T50n2053_p0254a25║二十卷。佛地經一卷。六門陀羅尼經一卷。顯
T50n2053_p0254a26║揚聖教論二十卷。大乘阿毘達磨雜集論一
T50n2053_p0254a27║十六卷勒成八袟。繕寫如別。謹詣闕奉
T50n2053_p0254a28║進。玄奘又竊見弘福寺尊像初成。陛下親降
T50n2053_p0254a29║鑾輿開青蓮之目。今經論初譯為聖代新
T50n2053_p0254b01║文。敢緣前義亦望曲垂　神翰。題製一序
T50n2053_p0254b02║讚揚宗極。冀沖【CL125n1531_p0264a01】言奧旨。與日月齊明。玉字
T50n2053_p0254b03║銀鉤。將乾坤等固。使百代之下。誦詠不窮。
T50n2053_p0254b04║千載之外。瞻仰為絕。前又洛陽奉見日。敕
T50n2053_p0254b05║令法師修西域記。至是而成。乙未又表進
T50n2053_p0254b06║曰。沙門玄奘言。竊尋蟠木幽陵。雲官記軒
T50n2053_p0254b07║皇之壤。流沙滄海。夏載著伊堯之域。西母白
T50n2053_p0254b08║環。薦垂衣之主。東夷楛矢。奉刑措之君。固
T50n2053_p0254b09║以飛英曩代式徽前典。伏惟　陛下握紀
T50n2053_p0254b10║乘時提衡制範刳舟絃木。威天下而濟
T50n2053_p0254b11║群生。鱉足蘆灰堙方輿而補圓蓋。耀武經
T50n2053_p0254b12║於七德。闡文教於十倫。澤遍泉源化霑蕭
T50n2053_p0254b13║葦。房芝發秀浪井開花。樂囿馴班巢阿響
T50n2053_p0254b14║律。浮紫膏於貝闕。霏白雲於玉撿。遂苑
T50n2053_p0254b15║弱木而池濛氾圃炎火而照積冰梯赤
T50n2053_p0254b16║阪而承朔。泛滄津而委𧶁。史曠前良事
T50n2053_p0254b17║絕故府。豈如漢開張棭近接金城。秦戍
T50n2053_p0254b18║桂林纔通珠浦而已。玄奘【CL125n1531_p0264b01】幸屬天地貞觀
T50n2053_p0254b19║華夷靜謐。冥心梵境敢符好事。命均朝
T50n2053_p0254b20║露力譬秋螽。徒以憑假　皇靈飄身進影。
T50n2053_p0254b21║展轉膜拜之鄉。流離重驛之外。條支巨㲉
T50n2053_p0254b22║方驗前聞。罽賓孤鸞還稽曩實。時移歲積
T50n2053_p0254b23║人願天從。遂得下雪岫而泛提河。窺鶴林
T50n2053_p0254b24║而觀鷲嶺。祇園之路髣像猶存。王城之基
T50n2053_p0254b25║坡陀尚在。尋求歷覽時序推遷。言返帝京
T50n2053_p0254b26║淹逾一紀。所聞所履百有二十八國。竊以
T50n2053_p0254b27║章彥之所踐藉。空陳廣袤。夸父之所凌
T50n2053_p0254b28║厲。無述土風。班超侯而未遠。張騫望而非
T50n2053_p0254b29║博。今所記述有異前聞。雖未極大千之
T50n2053_p0254c01║疆。頗窮蔥外之境。皆存實錄匪敢彫華。謹
T50n2053_p0254c02║具編裁。稱為大唐西域記。凡一十二卷。繕寫
T50n2053_p0254c03║如別。望班之右筆飾以左言。掩博物於晉
T50n2053_p0254c04║臣。廣九丘於皇代。但玄奘資識淺短遺漏
T50n2053_p0254c05║寔多。兼拙於筆語。恐無足觀覽。【CL125n1531_p0265a01】丙申神筆
T50n2053_p0254c06║自答書曰。省書具悉來意。法師夙摽高行
T50n2053_p0254c07║早出塵表。泛寶舟而登彼岸。搜妙道而
T50n2053_p0254c08║闢法門。弘闡大猷蕩滌眾罪。是故慈雲欲
T50n2053_p0254c09║卷舒之蔭四空。慧日將昏朗之照八極。
T50n2053_p0254c10║舒朗之者其唯法師乎。朕學淺心拙。在物
T50n2053_p0254c11║猶迷。況佛教幽微。豈能仰測。請為經題非
T50n2053_p0254c12║己所聞。又云。其新撰西域記者當自披
T50n2053_p0254c13║覽。
T50n2053_p0254c14║敕奘尚丁酉法師重表曰。沙門玄奘言。伏奉
T50n2053_p0254c15║墨　敕猥垂獎喻。祇奉　綸言精守振越。
T50n2053_p0254c16║玄奘業行空疏謬參緇侶。幸屬九瀛有截
T50n2053_p0254c17║四表無虞憑　皇靈以遠征。恃　國威而
T50n2053_p0254c18║訪道。窮遐冒險雖勵愚誠。纂異懷荒寔
T50n2053_p0254c19║資　朝化。所獲經論蒙遣翻譯。見成卷軸
T50n2053_p0254c20║未有詮序。伏惟　陛下叡思雲敷天花景
T50n2053_p0254c21║爛。理包繫象調逸成英。跨千古以飛聲。
T50n2053_p0254c22║掩百王而騰實。竊以神力無方。非神思不
T50n2053_p0254c23║足銓【CL125n1531_p0265b01】其理。聖教玄遠。非聖藻何以序其
T50n2053_p0254c24║源。故乃冒犯威嚴敢希題目。宸睠沖邈不
T50n2053_p0254c25║垂矜許。撫躬累息相顧失圖。玄奘聞。日月
T50n2053_p0254c26║麗天。既分暉於戶牖。江河紀地。亦流潤於
T50n2053_p0254c27║巖崖。雲和廣樂。不祕響於聾昧。金壁奇珍。
T50n2053_p0254c28║豈韜彩於愚瞽。敢緣斯理重以千祈。伏
T50n2053_p0254c29║乞雷雨曲垂　天文俯照。配兩儀而同久。
T50n2053_p0255a01║與二曜而俱懸。然則鷲嶺微言。假神筆而
T50n2053_p0255a02║弘遠。雞園奧典。託英詞而宣暢。豈止區區
T50n2053_p0255a03║梵眾獨荷恩榮。蠢蠢迷生方超塵累而已。
T50n2053_p0255a04║自此方許。二十二年春駕幸玉華宮。夏五
T50n2053_p0255a05║月甲午翻瑜伽師地論訖。凡一百卷。六月庚
T50n2053_p0255a06║辰　敕追法師赴宮。比發在途屢有使至。
T50n2053_p0255a07║令緩進無得勞損。既至見於玉華殿甚歡。
T50n2053_p0255a08║　帝曰。朕在京苦暑故就此山宮。泉石既
T50n2053_p0255a09║涼氣力稍好。能省覽機務然憶法師。故遣
T50n2053_p0255a10║相屈涉途當【CL125n1531_p0266a01】大勞也。法師謝曰。四海黎庶。
T50n2053_p0255a11║依　陛下而生。聖躬不安。則率土惶[怐-口+、]。
T50n2053_p0255a12║伏聞　鑾輿至此御膳休宜。凡預含靈孰
T50n2053_p0255a13║不蹈舞。願　陛下永保崇高與天無極。玄
T50n2053_p0255a14║奘庸薄猥蒙齒召。銜荷不覺為勞。　帝以
T50n2053_p0255a15║法師學業該贍儀韻淹深。每思逼勸歸俗。
T50n2053_p0255a16║致之左右共謀朝政。往於洛陽宮奉見之
T50n2053_p0255a17║際以親論之。至是又言曰。昔堯舜禹湯之
T50n2053_p0255a18║君。隆周炎漢之主。莫不以為六合務廣萬
T50n2053_p0255a19║機事殷。兩目不能遍鑒。一心難為獨察。是
T50n2053_p0255a20║以周憑十亂舜託五臣。翼亮朝猷弼諧
T50n2053_p0255a21║邦國。彼明王聖主猶仗群賢。況朕寡闇而
T50n2053_p0255a22║不寄眾悊者也。意欲法師脫須菩提之染
T50n2053_p0255a23║服。掛維摩詰之素衣。升鉉路以陳謨。坐槐
T50n2053_p0255a24║庭而論道。於意何如　法師對曰　陛下言。
T50n2053_p0255a25║六合務廣。三五之君不能獨守。寄諸賢哲
T50n2053_p0255a26║共而成之。仲尼亦云。君失臣【CL125n1531_p0266b01】得。故君為元
T50n2053_p0255a27║首臣為股肱。玄奘謂。此言將誡中庸非
T50n2053_p0255a28║為上智。若使有臣皆得桀紂豈無臣耶。以
T50n2053_p0255a29║此而推不必由也。仰惟　陛下上智之君
T50n2053_p0255b01║一人紀綱萬事自得其緒。況撫運以來。天
T50n2053_p0255b02║地休平。中外寧晏。皆是　陛下不荒不婬。
T50n2053_p0255b03║不麗不侈。兢兢業業。雖休勿休。居安思
T50n2053_p0255b04║危。為善承天之所致也。餘何預哉。請辨
T50n2053_p0255b05║二三以明其事　陛下經緯八宏之略。
T50n2053_p0255b06║驅駕英豪之才。剋定禍亂之功。崇闡雍熙
T50n2053_p0255b07║之業。聰明文思之德。體元合極之姿。皆天
T50n2053_p0255b08║之所授。無假於人。其義一也。敦本棄末。
T50n2053_p0255b09║尚仁尚禮。移澆風於季俗。反淳政於上皇。
T50n2053_p0255b10║賦遵薄制刑用輕典。九州四海稟識懷生。
T50n2053_p0255b11║俱沐
T50n2053_p0255b12║恩波咸遂安樂。此又　聖心至化無假於
T50n2053_p0255b13║人。其義二也。至道旁通深仁遠洽。東逾日
T50n2053_p0255b14║域西邁崑丘。南盡炎↓洲北窮玄塞。彫蹄
T50n2053_p0255b15║鼻飲【CL125n1531_p0267a01】之俗。卉服左衽之人。莫不候雨瞻風
T50n2053_p0255b16║稽顙屈膝。獻珍貢寶充委夷邸。此又天威
T50n2053_p0255b17║所感無假於人其義三也。獫狁為患其來
T50n2053_p0255b18║自久。五帝所不臣。三王不能制。遂使河洛
T50n2053_p0255b19║為被髮之野。酆鄗為鳴鏑之場。中國陵遲
T50n2053_p0255b20║凶奴得志。殷周已來不能攘弭。至漢武窮
T50n2053_p0255b21║兵衛霍盡力。雖收枝葉根本猶存。自後
T50n2053_p0255b22║以來不聞良策。及陛下御圖一征斯殄。
T50n2053_p0255b23║傾巢倒穴無復孑遺。澣海燕然之域。並
T50n2053_p0255b24║入堤封單于弓騎之人。俱充臣妾。若言由
T50n2053_p0255b25║臣。則虞夏已來賢輔多矣。何因不獲。故知
T50n2053_p0255b26║有道斯得。無假於人。其義四也。高麗小蕃
T50n2053_p0255b27║失禮上國。隋帝總天下之師。三自征罰。攻
T50n2053_p0255b28║城無傷半揲。野掠不獲一人。虛喪六
T50n2053_p0255b29║軍狼狽而反　陛下暫行將數萬騎。摧駐
T50n2053_p0255c01║蹕之強陣。破遼蓋之堅城。振旅凱旋。俘
T50n2053_p0255c02║䤋三十萬眾。用兵御【CL125n1531_p0267b01】將其道不殊。隋以之
T50n2053_p0255c03║亡唐以之得。故知由主無假於人。其義五
T50n2053_p0255c04║也。又如天地交泰日月光華。和氣氤氳慶雲
T50n2053_p0255c05║紛郁。五靈見質一角呈奇。白狼白狐。朱鸞
T50n2053_p0255c06║朱草。昭彰雜沓無量億千不能遍舉。皆是
T50n2053_p0255c07║應德而至。無假於人。乃欲比喻前王寄
T50n2053_p0255c08║功十亂。竊為　陛下不取。縱復須人今亦
T50n2053_p0255c09║伊呂多矣。玄奘庸陋何足以預之。至於守
T50n2053_p0255c10║戒緇門闡揚遺法。此其願也。伏乞天慈終
T50n2053_p0255c11║而不奪　帝甚悅。謂法師曰。師向所陳並
T50n2053_p0255c12║上玄垂祐及宗廟之靈卿士之力。朕安能致
T50n2053_p0255c13║也。既欲敷揚妙道。亦不違高志可努力。
T50n2053_p0255c14║今日已後亦當助師弘道。釋彥悰箋曰。法
T50n2053_p0255c15║師才兼內外。臨機酬答其辯洽如是。難哉。
T50n2053_p0255c16║昔道安陳諫。符堅之駕不停。恒標奮辭。姚
T50n2053_p0255c17║興之心莫止。終致敗軍之辱逃遁之勞。豈如
T50n2053_p0255c18║法師雅論纔申　皇【CL125n1531_p0268a01】情允塞。清風轉潔美志
T50n2053_p0255c19║踰貞。以此而言。可不煩月且而優劣見
T50n2053_p0255c20║矣。時中書令褚遂良奏曰。今四海廓清九域
T50n2053_p0255c21║寧晏。皆　陛下聖德實如師言。臣等備位而
T50n2053_p0255c22║已。日月之下螢爝何功。帝笑曰。不如此。夫
T50n2053_p0255c23║珍裘非一狐之腋。大廈必眾材共成。何有君
T50n2053_p0255c24║能獨濟。師欲自全雅操。故濫相光飾耳。
T50n2053_p0255c25║帝又問。法師。比翻何經論。答近翻瑜伽師地
T50n2053_p0255c26║論訖。凡一百卷。帝曰。此論甚大。何聖所說。
T50n2053_p0255c27║復明何義。答曰。論是彌勒菩薩說。明十七
T50n2053_p0255c28║地義。又問。何名十七地。答謂五識相應地。
T50n2053_p0255c29║意識相應地。有尋有伺地。無尋唯伺地。無尋
T50n2053_p0256a01║無伺地。三摩呬多地。非三摩呬多地。有心地。
T50n2053_p0256a02║無心地。聞所成地。思所成地。修所成地。聲聞
T50n2053_p0256a03║地。獨覺地。菩薩地。有餘依地。無餘依地。及
T50n2053_p0256a04║舉綱提目陳列大義。帝深愛焉。遣使向京
T50n2053_p0256a05║取瑜【CL125n1531_p0268b01】伽論。論至　帝自詳覽。睹其詞義宏遠
T50n2053_p0256a06║非從來所聞。嘆謂侍臣曰。朕觀佛經譬
T50n2053_p0256a07║猶瞻天望海莫測高深。法師能於異域
T50n2053_p0256a08║得是深法。朕比以軍國務殷不及委尋佛
T50n2053_p0256a09║教。而今觀之宗源杳曠靡知涯際。其儒道
T50n2053_p0256a10║九流比之猶汀瀅之池方溟渤耳。而世云
T50n2053_p0256a11║三教齊致此妄談也。因　敕所司簡祕書
T50n2053_p0256a12║省書手寫新翻經論為九本。與雍洛并兗
T50n2053_p0256a13║相荊楊涼益等九州。展轉流通。使率土之人
T50n2053_p0256a14║同稟未聞之義。時司徒趙公長孫無忌中書
T50n2053_p0256a15║令褚遂良等。奏曰。臣聞。佛教沖玄。天人莫
T50n2053_p0256a16║測。言本則甚深。語門則難入。伏惟　陛下
T50n2053_p0256a17║至道昭明飛光昱日。澤霑遐界化溢中區。
T50n2053_p0256a18║擁護五乘建立三寶。故得法師。當叔葉而
T50n2053_p0256a19║秀質。間千載而挺生。陟重阻以求經履
T50n2053_p0256a20║危途而訪道。見珍殊俗具獲真文。歸國
T50n2053_p0256a21║翻宣。若菴【CL125n1531_p0269a01】園之始說。精文奧義。如金口之
T50n2053_p0256a22║新開。皆是陛下聖德所感。臣等愚瞽預此見
T50n2053_p0256a23║聞。苦海波瀾舟航有寄。又天慈廣遠。使布
T50n2053_p0256a24║之九州。蠢蠢黔黎俱食妙法。臣等億劫希逢
T50n2053_p0256a25║不勝幸甚　帝曰。此是法師大悲願力。又
T50n2053_p0256a26║公等宿福所逢。非朕獨所致也　帝先許
T50n2053_p0256a27║作新經序。機務繁劇未及措意。至此法
T50n2053_p0256a28║師重啟。方為染翰。少頃而成。名大唐三藏聖
T50n2053_p0256a29║教序。凡七百八十一字。神筆自寫。敕貫
T50n2053_p0256b01║眾經之首。帝居慶福殿。百官侍衛。命法師
T50n2053_p0256b02║坐。使弘文館學士上官儀以所製序對群
T50n2053_p0256b03║寮宣讀。霞煥錦舒極褒揚之致。其詞曰。
T50n2053_p0256b04║蓋聞二儀有像顯覆載以含生。四時無形
T50n2053_p0256b05║潛寒暑以化物。是以窺天鑑地。庸愚皆識
T50n2053_p0256b06║其端。明陰洞陽。賢哲罕窮其數。然而天地
T50n2053_p0256b07║包乎陰陽而易識者。以其有像也。陰陽
T50n2053_p0256b08║處乎天地而【CL125n1531_p0269b01】難窮者。以其無形也。故知
T50n2053_p0256b09║象顯可徵。雖愚不惑。形潛莫睹。在智猶
T50n2053_p0256b10║迷。況乎佛道崇虛。乘幽控寂。弘濟萬品。典
T50n2053_p0256b11║御十方。舉威靈而無上。抑神力而無下。
T50n2053_p0256b12║大之則彌於宇宙。細之則攝於毫釐。無滅
T50n2053_p0256b13║無生。歷千劫而不古。若隱若顯。運百福而
T50n2053_p0256b14║長今。妙道凝玄。遵之莫知其際。法流湛寂。
T50n2053_p0256b15║挹之莫測其源。故知。蠢蠢凡愚。區區庸鄙。
T50n2053_p0256b16║投其旨趣。能無疑惑者哉。然則大教之興。
T50n2053_p0256b17║基乎西土。騰漢庭而皎夢。照東域而流
T50n2053_p0256b18║慈。昔者分形分跡之時。言未馳而成化。當
T50n2053_p0256b19║常現常之世。人仰德而知遵。及乎晦影歸
T50n2053_p0256b20║真。遷儀越世。金容掩色。不鏡三千之光。
T50n2053_p0256b21║麗像開圖。空端四八之相。於是微言廣被。
T50n2053_p0256b22║拯含類於三途。遺訓遐宣。導群生於十地。
T50n2053_p0256b23║然而真教難仰。莫能一其旨歸。曲學易遵。
T50n2053_p0256b24║邪正於焉紛糾。所以空【CL125n1531_p0270a01】有之論。或習俗而
T50n2053_p0256b25║是非。大小之乘。乍沿時而隆替。有玄奘法
T50n2053_p0256b26║師者。法門之領袖也。幼懷貞敏。早悟三空
T50n2053_p0256b27║之心。長契神情。先包四忍之行。松風水月。
T50n2053_p0256b28║未足比其清華。仙露明珠。詎能方其朗潤。
T50n2053_p0256b29║故以智通無累。神測未形。超六塵而迥出。
T50n2053_p0256c01║隻千古而無對。凝心內境。悲正法之陵
T50n2053_p0256c02║遲。迻慮玄門。慨深文之訛謬。思欲分條析
T50n2053_p0256c03║理。廣彼前聞。截偽續真。開茲後學。是以
T50n2053_p0256c04║翹心淨土。往遊西域。乘危遠邁。杖策孤征。
T50n2053_p0256c05║積雪晨飛。塗間失地。驚沙夕起。空外迷天。
T50n2053_p0256c06║萬里山川。撥煙霞而進影。百重寒暑。躡霜
T50n2053_p0256c07║露而前蹤。誠重勞輕。求深願達。周遊西
T50n2053_p0256c08║宇。十有七年。窮歷道邦。詢求正教。雙林八
T50n2053_p0256c09║水。味道餐風。鹿苑鷲峰。瞻奇仰異。承至
T50n2053_p0256c10║言於先聖。受真教於上賢。探[(厂-一)*臣*責]妙門。精窮
T50n2053_p0256c11║奧業。一乘五律之道。馳驟於心【CL125n1531_p0270b01】田。八藏三篋
T50n2053_p0256c12║之文。波濤於口海。爰自所歷之國。總將三
T50n2053_p0256c13║藏要文。凡六百五十七部。譯布中夏。宣揚
T50n2053_p0256c14║勝業。引慈雲於西極。注法雨於東垂。聖教
T50n2053_p0256c15║缺而復全。蒼生罪而還福。濕火宅之乾焰。共
T50n2053_p0256c16║拔迷途。朗愛水之昏波。同臻彼岸。是知。惡
T50n2053_p0256c17║因業墜。善以緣昇。昇墜之端。唯人所託。譬
T50n2053_p0256c18║夫桂生高嶺。雲露方得泫其華。蓮出綠
T50n2053_p0256c19║波。飛塵不能污其葉。非蓮性自潔。而桂質
T50n2053_p0256c20║本貞。良由所附者高。則微物不能累。所憑
T50n2053_p0256c21║者淨。則濁類不能霑。夫以。卉木無知。猶資
T50n2053_p0256c22║善而成善。況乎人倫有識。不緣慶而成
T50n2053_p0256c23║慶。方冀。茲經流施。將日月而無窮。斯福遐
T50n2053_p0256c24║敷。與乾坤而永大。時法師奉聖製表
T50n2053_p0256c25║謝曰。沙門玄奘言。竊聞。六爻探[(厂-一)*臣*責]。局於
T50n2053_p0256c26║生滅之場。百物正名。未涉真如之境。猶且
T50n2053_p0256c27║遠徵羲冊。睹奧不測其神。遐想軒圖。【CL125n1531_p0271a01】歷
T50n2053_p0256c28║選並歸其美。伏惟　皇帝陛下玉毫降質。金
T50n2053_p0256c29║輪御天。廓先王之九州。掩百千之日月。廣
T50n2053_p0257a01║列代之區域。納恒沙之法界。遂使給園精舍
T50n2053_p0257a02║並入隄封。貝葉靈文咸歸冊府。玄奘往
T50n2053_p0257a03║因振錫聊謁崛山。經途萬里。恃　天威
T50n2053_p0257a04║如咫步。匪乘千葉。詣雙林如食頃。搜揚
T50n2053_p0257a05║三藏。盡龍宮之所儲。研究一乘。窮鷲嶺之
T50n2053_p0257a06║遺旨。並已載於白馬。還獻紫震。尋蒙下
T50n2053_p0257a07║瞾賜使翻譯。玄奘識乖龍樹。謬忝傳燈
T50n2053_p0257a08║之榮。才異馬鳴。深愧瀉瓶之敏。所譯經論
T50n2053_p0257a09║紕舛尤多。遂荷　天恩留神構序。文超
T50n2053_p0257a10║象繫之表。理括眾妙之門。忽以微生。親承
T50n2053_p0257a11║梵嚮。踊躍歡喜。如聞受記。無任欣荷之
T50n2053_p0257a12║極。謹奉表詣闕陳謝以聞　帝省表
T50n2053_p0257a13║復手報書曰　朕才謝珪璋言慚博達。至
T50n2053_p0257a14║於內典尤所未閑。昨製序文深為鄙拙。唯
T50n2053_p0257a15║恐穢翰墨於金簡。標瓦礫【CL125n1531_p0271b01】於珠林。忽得來
T50n2053_p0257a16║書。謬承褒讚。循躬省慮。彌益厚顏。蓋
T50n2053_p0257a17║不足稱空勞致謝。
T50n2053_p0257a18║【○】【○】大唐大慈恩寺三藏法師傳卷第六【○】【○】【○】【○】【○】【○】【○】【○】【○】【○】【CL125n1531_p0272a01】【CL125n1531_p0272b01】
