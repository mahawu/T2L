T50n2053_p0233c01║【□】
T50n2053_p0233c02║【CL125n1531_p0207a01】大唐大慈恩寺三藏法師傳卷
T50n2053_p0233c03║第三
T50n2053_p0233c04║【□】
T50n2053_p0233c05║　　　　沙門慧立本　釋彥悰箋
T50n2053_p0233c06║　　起阿踰陀國終伊爛拏國
T50n2053_p0233c07║自此東南行六百餘里渡殑伽河。南至阿踰
T50n2053_p0233c08║陀國(中印度)。寺百餘所。僧徒數千人。大小乘
T50n2053_p0233c09║兼學。大城中有故伽藍。是伐蘇槃度菩薩
T50n2053_p0233c10║(唐言世親。舊曰婆藪槃豆。譯為天親訛也)於此製大小乘論。及
T50n2053_p0233c11║為眾講處。城西北四五里臨殑伽河岸。大伽
T50n2053_p0233c12║藍中有窣堵波。高二百餘尺。無憂王所建。
T50n2053_p0233c13║佛昔三月說法處。其傍又有過去四佛經行
T50n2053_p0233c14║處。城西南五六里有故伽藍。是阿僧伽菩薩
T50n2053_p0233c15║說法處。菩薩夜昇睹史多天。於慈氏菩薩
T50n2053_p0233c16║所受瑜伽論莊嚴大乘論中邊分別論。晝則
T50n2053_p0233c17║下天為眾說法。阿僧伽亦名無著。即健陀
T50n2053_p0233c18║邏國人也。佛滅度後一千年中出現於世。
T50n2053_p0233c19║從彌沙塞部出家。【CL125n1531_p0207b01】後信大乘。弟世親菩薩
T50n2053_p0233c20║於說一切有部出家。後信大乘。兄弟皆稟
T50n2053_p0233c21║明聖之器。含著述之才。廣造諸論解釋大
T50n2053_p0233c22║乘。為印度宗匠。如攝大乘論顯揚聖教對法
T50n2053_p0233c23║唯識俱舍論等。皆其筆也。法師自阿踰陀國
T50n2053_p0233c24║禮聖跡。順殑伽河。與八十餘人同船東
T50n2053_p0233c25║下欲向阿耶穆佉國。行可百餘里。其河兩
T50n2053_p0233c26║岸皆是阿輸迦林非常深茂。於林中兩岸各
T50n2053_p0233c27║有十餘船賊。鼓棹迎流一時而出。船中驚
T50n2053_p0233c28║擾投河者數人。賊遂擁船向岸。令諸人解
T50n2053_p0233c29║脫衣服搜求珍寶。然彼群賊素事突伽天
T50n2053_p0234a01║神。每於秋中覓一人質狀端美。殺取肉血
T50n2053_p0234a02║用以祠之。以祈嘉福。見法師儀容偉麗體
T50n2053_p0234a03║骨當之。相顧而喜曰。我等祭神時欲將過
T50n2053_p0234a04║不能得人。今此沙門形貌淑美。殺用祠之
T50n2053_p0234a05║豈非吉也。法師報。以奘穢陋之身得充祠
T50n2053_p0234a06║祭。實非敢【CL125n1531_p0208a01】惜。但以遠來意者欲禮菩提樹
T50n2053_p0234a07║像耆闍崛山。并請問經法。此心未遂。檀越
T50n2053_p0234a08║殺之恐非吉也。船上諸人皆共同請。亦有
T50n2053_p0234a09║願以身代。賊皆不許。於是賊帥遣人取
T50n2053_p0234a10║水。於花林中除地設壇和泥塗掃。令兩
T50n2053_p0234a11║人拔刀牽法師上壇欲即揮刃。法師顏無
T50n2053_p0234a12║有懼。賊皆驚異。既知不免。語賊。願賜少
T50n2053_p0234a13║時莫相逼惱。使我安心歡喜取滅。法師乃
T50n2053_p0234a14║專心睹史多宮念慈氏菩薩。願得生彼。恭
T50n2053_p0234a15║敬供養受瑜伽師地論。聽聞妙法成就通
T50n2053_p0234a16║慧。還來下生教化此人。令修勝行捨諸惡
T50n2053_p0234a17║業。及廣宣諸法利安一切。於是禮十方佛
T50n2053_p0234a18║正念而坐。注心慈氏無復異緣。於心想中
T50n2053_p0234a19║若似登蘇迷盧山。越一二三天見睹史多
T50n2053_p0234a20║宮慈氏菩薩處妙寶臺天眾圍繞。此時身心
T50n2053_p0234a21║歡喜。亦不知在壇不憶有賊。同伴諸人
T50n2053_p0234a22║發聲號哭。須臾之【CL125n1531_p0208b01】間黑風四起折樹飛沙。河
T50n2053_p0234a23║流涌浪船舫漂覆。賊徒大駭。問同伴曰。沙
T50n2053_p0234a24║門從何處來。名字何等。報曰。從支那國來
T50n2053_p0234a25║求法者此也。諸君若殺得無量罪。且觀風
T50n2053_p0234a26║波之狀。天神已瞋。宜急懺悔。賊懼相率懺謝
T50n2053_p0234a27║稽首歸依。時亦不覺。賊以手觸。爾乃開目
T50n2053_p0234a28║謂賊曰。時至耶。賊曰。不敢害師。願受懺
T50n2053_p0234a29║悔。法師受其禮謝。為說殺盜邪祠諸不善
T50n2053_p0234b01║業。未來當受無間之苦。何為電光朝露少時
T50n2053_p0234b02║之身。作阿僧企耶長時苦種。賊等叩頭謝
T50n2053_p0234b03║曰。某等妄想顛倒為所不應為事所不
T50n2053_p0234b04║應事。若不逢師福德感動冥祇。何以得
T50n2053_p0234b05║聞啟誨。請從今日已去即斷此業。願師證
T50n2053_p0234b06║明。於是遞相勸告。收諸劫具總投河流。
T50n2053_p0234b07║所奪衣資各還本主。並受五戒。風波還靜。
T50n2053_p0234b08║賊眾歡喜頂禮辭別。同伴敬歎轉異於常。
T50n2053_p0234b09║遠近聞者莫不嗟怪。【CL125n1531_p0209a01】非求法殷重何以
T50n2053_p0234b10║致茲。從此東行三百餘里。渡殑伽河。北至
T50n2053_p0234b11║阿耶穆佉國(中印度)。從此東南行七百餘里
T50n2053_p0234b12║渡殑伽河南閻牟那河。北至缽羅耶伽國
T50n2053_p0234b13║(中印度)。城西南瞻博迦花林中有窣堵波。無憂
T50n2053_p0234b14║王所造。是佛昔降外道處。其側有伽藍。是
T50n2053_p0234b15║提婆菩薩作廣百論挫小乘外道處。大城
T50n2053_p0234b16║東兩河交處。其西有墠周十四五里土地平
T50n2053_p0234b17║正。自古已來諸王豪族仁慈惠施皆至於此。
T50n2053_p0234b18║因號其處為大施場。今戒日王亦繼斯軌。
T50n2053_p0234b19║五年積財七十五日散施。上從三寶下至孤
T50n2053_p0234b20║窮無不悉施。從此西南入大林多逢惡獸
T50n2053_p0234b21║野象。經五百餘里至憍賞彌國(舊曰俱睒彌訛。中
T50n2053_p0234b22║印度)。伽藍十餘所。僧徒三百餘人。城內故宮中
T50n2053_p0234b23║有大精舍。高六十餘尺。有刻檀佛像上懸
T50n2053_p0234b24║石蓋。鄔陀衍那王(唐言出愛。舊云優填王訛)之所造也。昔
T50n2053_p0234b25║如來【CL125n1531_p0209b01】在忉利天經夏為母說法。王思慕乃
T50n2053_p0234b26║請目連。將巧工升天觀佛尊顏容止。還
T50n2053_p0234b27║以紫檀雕刻以像真容。世尊下來時像迎
T50n2053_p0234b28║佛即此也。城南有故宅是瞿史羅(舊曰瞿師羅訛)
T50n2053_p0234b29║長者故居也。城南不遠有故伽藍。即長者之
T50n2053_p0234c01║園地。中有窣堵波。高二百餘尺。無憂王所
T50n2053_p0234c02║造。次東南重閣。是世親造唯識論處。次東
T50n2053_p0234c03║菴沒羅林有故基。是無著菩薩作顯揚論
T50n2053_p0234c04║處。從此東行五百餘里至鞞索迦國。伽藍二
T50n2053_p0234c05║十餘所。僧三千許人。學小乘正量部。東南道
T50n2053_p0234c06║左有大伽藍。是昔提婆設摩阿羅漢造識身
T50n2053_p0234c07║足論說無我人。瞿波阿羅漢作聖教要實
T50n2053_p0234c08║論說有我人。因此法執遂深諍論。又是護
T50n2053_p0234c09║法菩薩七日中摧伏小乘一百論師處。其側
T50n2053_p0234c10║又有如來六年說法處。有一樹高七十餘
T50n2053_p0234c11║尺。昔佛因淨齒棄其餘枝。遂植【CL125n1531_p0210a01】根繁茂至
T50n2053_p0234c12║今。邪見之徒數來殘伐。隨伐隨生榮茂如
T50n2053_p0234c13║本。從此東北行五百餘里至室羅伐悉底
T50n2053_p0234c14║國(舊曰舍衛訛也)。周六千餘里。伽藍數百。僧徒數
T50n2053_p0234c15║千。並學正量部。佛在時缽羅斯那恃多
T50n2053_p0234c16║(唐言勝軍舊曰波斯匿訛)王所居都也。城內有王殿故基。
T50n2053_p0234c17║次東不遠有故基上建窣堵波。勝軍王為
T50n2053_p0234c18║佛造大講堂處。次復有塔。是佛姨母缽羅
T50n2053_p0234c19║闍缽底(唐言生主。舊曰波闍波提訛也)比丘尼精舍。次東有
T50n2053_p0234c20║塔是蘇達多(唐言樂施。舊曰須達訛也)故宅。宅側有大
T50n2053_p0234c21║窣堵波。是鴦窶利摩羅(舊曰央崛摩羅訛也)捨邪之
T50n2053_p0234c22║處。城南五六里有逝多林(唐曰言勝林。舊曰祇陀訛也)。
T50n2053_p0234c23║即給孤獨園也。昔為伽藍今已頹毀。東門左
T50n2053_p0234c24║右各建石柱。高七十餘尺。無憂王所立諸屋
T50n2053_p0234c25║並盡。獨一塼室在。中有金像。昔佛昇天為
T50n2053_p0234c26║母說法。勝軍王心生戀慕。聞出愛王刻檀
T50n2053_p0234c27║為像因造此也。伽藍後不遠。【CL125n1531_p0210b01】是外道梵志
T50n2053_p0234c28║殺婦謗佛處。伽藍東百餘步有大深坑。是
T50n2053_p0234c29║提婆達多以毒藥害佛。生身入地獄處。其
T50n2053_p0235a01║南復有大坑。瞿伽梨比丘謗佛生身入地
T50n2053_p0235a02║獄處。坑南八百餘步。是戰遮婆羅門女謗佛
T50n2053_p0235a03║生身入地獄處。凡此三坑窺不見底。伽藍
T50n2053_p0235a04║東七十餘步有精舍高大。中有佛像東
T50n2053_p0235a05║面坐。如來昔共外道論議處。次東有天祠
T50n2053_p0235a06║量等精舍。日光移轉天祠影不及精舍。精舍
T50n2053_p0235a07║影常覆天祠。次東三四里有窣堵波。是舍利
T50n2053_p0235a08║子與外道論議處。大城西北六十餘里有
T50n2053_p0235a09║故城。是賢劫中人壽二萬歲時。迦葉波佛父
T50n2053_p0235a10║城也。城南是佛成正覺已初見父處。城北
T50n2053_p0235a11║有塔。塔有迦葉波佛全身舍利。並無憂王所
T50n2053_p0235a12║立。從此東南行八百餘里。至劫比羅伐窣
T50n2053_p0235a13║堵國(舊曰迦毘羅衛國)。國周四千餘里。都城十餘
T50n2053_p0235a14║里並皆頹毀。【CL125n1531_p0211a01】宮城周十五里。壘塼而成極
T50n2053_p0235a15║牢固。內有故基。淨飯王之正殿。上建精舍。
T50n2053_p0235a16║中作王像。次北有故基。是摩耶夫人之寢
T50n2053_p0235a17║殿。上建精舍。中作夫人之像。其側有精舍。
T50n2053_p0235a18║是釋迦菩薩降神母胎處。中作菩薩降生之
T50n2053_p0235a19║像。上坐部云。菩薩以嗢怛羅頞娑荼月三
T50n2053_p0235a20║十日夜降神母胎。當此五月十五日。諸部
T50n2053_p0235a21║則以此二十三日。當此五月八日。東北有
T50n2053_p0235a22║窣堵波。阿私陀仙相太子處。於城左右有
T50n2053_p0235a23║太子共諸釋種捔力處。又有太子乘馬踰
T50n2053_p0235a24║城處。及先於四門見老病死及沙門。厭離
T50n2053_p0235a25║世間迴駕處。從此東行荒林五百餘里至
T50n2053_p0235a26║藍摩國(中印度)。居人稀少。故城東南有塼窣
T50n2053_p0235a27║堵波。高五十餘尺。如來涅槃後。此國先王
T50n2053_p0235a28║分得舍利還而造也。每放光明。其側有龍
T50n2053_p0235a29║池。龍數變身為人繞塔行道。野象銜花常
T50n2053_p0235b01║來供養。其側【CL125n1531_p0211b01】不遠有伽藍。以沙彌知寺任。
T50n2053_p0235b02║相傳昔有苾芻招命同學遠來禮拜。見野
T50n2053_p0235b03║象銜花安置塔前。復以牙芟草以鼻灑水。
T50n2053_p0235b04║眾見無不感歎。有一苾芻便捨大戒。願留
T50n2053_p0235b05║供養。謂眾人曰。象是畜生猶知敬塔獻花
T50n2053_p0235b06║灑掃。我居人類依佛出家。豈可目睹荒殘
T50n2053_p0235b07║不供事也。即辭眾住結宇疏池種花植
T50n2053_p0235b08║果。雖涉寒暑不以勞惓。鄰國聞之各捨
T50n2053_p0235b09║財寶共建伽藍仍即屈知僧務。自此相承
T50n2053_p0235b10║遂為故事矣。沙彌伽藍東大林中行百餘里
T50n2053_p0235b11║有窣堵波。無憂王所建。是太子踰城至此
T50n2053_p0235b12║解寶衣天冠髻珠付闡鐸迦(舊曰車匿訛)還處
T50n2053_p0235b13║也。及剃髮皆有塔記出此林已至拘尸那
T50n2053_p0235b14║揭羅國。處極荒梗。城內東北隅有窣堵波。無
T50n2053_p0235b15║憂王所建。准陀故宅(舊曰純陀訛)。宅中有井。將
T50n2053_p0235b16║營獻供時鑿也。水猶澄映。城西北三四里
T50n2053_p0235b17║渡阿恃多伐【CL125n1531_p0212a01】底河(唐言無勝。舊曰阿利跋提河訛)。河側不遠
T50n2053_p0235b18║至娑羅林。其樹似槲而皮青葉白甚光潤。四
T50n2053_p0235b19║雙齊高。即如來涅槃處也。有大磚精舍。中
T50n2053_p0235b20║有如來涅槃之像。北首而臥。傍有大窣堵
T50n2053_p0235b21║波高二百餘尺。無憂王所造。又立石柱記
T50n2053_p0235b22║佛涅槃事。不書年月。相傳云。佛處世八十
T50n2053_p0235b23║年。以吠舍佉月後半十五日入涅槃。當此
T50n2053_p0235b24║二月十五日。說一切有部復云。佛以迦剌底
T50n2053_p0235b25║迦月後半入涅槃。當此九月八日。自涅槃
T50n2053_p0235b26║已來。或云千二百歲或千三百或千五百。
T50n2053_p0235b27║或云過九百未滿千年。又如來坐金棺為
T50n2053_p0235b28║母說法。出臂問阿難。現足示迦葉。香木焚
T50n2053_p0235b29║身八王分骨。皆有塔記。從此復大林中經
T50n2053_p0235c01║五百餘里至婆羅痆斯國(音女點反)。國周四千餘
T50n2053_p0235c02║里。都城西臨殑伽河。長十餘里。廣五六里。伽
T50n2053_p0235c03║藍三十餘所僧二千餘人。學小乘一切有部。
T50n2053_p0235c04║渡婆羅【CL125n1531_p0212b01】痆斯河東北行十餘里。至鹿野伽
T50n2053_p0235c05║藍。臺觀連雲長廊四合。僧徒一千五百人。
T50n2053_p0235c06║學小乘正量部。大院內有精舍。高百餘尺。
T50n2053_p0235c07║石階磚龕層級百數。皆隱起黃金佛像。室
T50n2053_p0235c08║中有鋀石佛像。量等如來身作轉法輪狀。
T50n2053_p0235c09║精舍東南有石窣堵波。無憂王所建。高百餘
T50n2053_p0235c10║尺。前有石柱。高七十餘尺。是佛初轉法輪
T50n2053_p0235c11║處。其側有梅怛麗(唐言慈氏。舊曰彌勒訛也)菩薩受記
T50n2053_p0235c12║處。次西有窣堵波。是佛昔為護明菩薩。於
T50n2053_p0235c13║賢劫中人壽二萬歲時。迦葉波佛所受記處。
T50n2053_p0235c14║釋迦受記南有過去四佛經行處長五十餘
T50n2053_p0235c15║步高七尺。以青石積成。上有四佛經行之
T50n2053_p0235c16║像。伽藍西有如來澡浴池。又有滌器池。又
T50n2053_p0235c17║有浣衣池。並神龍守護無人穢觸。池側有
T50n2053_p0235c18║窣堵波。佛修菩薩行時。為六牙白象施獵
T50n2053_p0235c19║師牙處。又為鳥時。與獼猴白象約尼拘【CL125n1531_p0213a01】律
T50n2053_p0235c20║樹定長幼巡行化人處。又作鹿王。又度憍
T50n2053_p0235c21║陳如等五人處。從此順殑伽河流。東行三
T50n2053_p0235c22║百餘里至戰主國。從此東北渡殑伽河。行
T50n2053_p0235c23║百四五十里。至吠舍釐國(舊曰毘舍離訛)。國周五
T50n2053_p0235c24║千餘里。土壤良沃多菴沒羅果茂遮果。都城
T50n2053_p0235c25║荒毀。故基周六七十里。居人甚少。宮城西北
T50n2053_p0235c26║五六里有一伽藍。旁有窣堵波。是佛昔說
T50n2053_p0235c27║毘摩羅詰經處。次東北三四里有窣堵波。是
T50n2053_p0235c28║毘摩羅詰故宅。其宅尚多靈異。去此不遠
T50n2053_p0235c29║有一室。積石所作。是無垢稱現疾說法處。
T50n2053_p0236a01║其側亦有寶積故宅。菴摩羅女故宅。次北三
T50n2053_p0236a02║四里有窣堵波。是佛將往拘尸那國般涅
T50n2053_p0236a03║槃。天人隨從佇立處。次西復有佛最後觀
T50n2053_p0236a04║吠舍釐處。次南又有菴摩羅女持園施佛
T50n2053_p0236a05║處。又有佛許魔王涅槃處。從吠舍釐南境
T50n2053_p0236a06║去殑伽河百餘里到吠多【CL125n1531_p0213b01】補羅城。得菩薩
T50n2053_p0236a07║藏經。又南渡殑伽河至摩揭陀國(舊曰摩伽陀訛)。
T50n2053_p0236a08║周五千餘里。俗土崇學重賢。伽藍五十餘
T50n2053_p0236a09║所。僧萬餘人。多大乘學。河南有故城。周七
T50n2053_p0236a10║十餘里。雖復荒頹猶有雉堞。昔人壽無量
T50n2053_p0236a11║歲時。號拘蘇摩補羅城(唐言香花宮城)。王宮多花。故
T50n2053_p0236a12║致此號。復至人壽數千歲時。更名波吒釐
T50n2053_p0236a13║子城(舊曰熙連弗邑訛)。復約波吒釐樹為名。至
T50n2053_p0236a14║佛涅槃後第一百年有阿輸迦王(唐言無憂王舊曰阿
T50n2053_p0236a15║育王。訛也)。即頻毘娑羅王(唐言影堅)之曾孫也。自
T50n2053_p0236a16║王舍城遷都來此。年代𥧲遠今唯故基。伽
T50n2053_p0236a17║藍數百存者二三。故宮北臨殑伽河為小
T50n2053_p0236a18║城。城有千餘家。宮北有石柱。高數十尺。無
T50n2053_p0236a19║憂王作地獄處。法師在小城停七日巡禮
T50n2053_p0236a20║聖跡。地獄南有窣堵波。即八萬四千之一也。
T50n2053_p0236a21║王以人功建立。中有如來舍利一斗。每
T50n2053_p0236a22║放神光。次有精舍。舍中有如【CL125n1531_p0214a01】來所履石。
T50n2053_p0236a23║石上有佛雙跡。長一尺八寸。廣六寸。兩足
T50n2053_p0236a24║下有千輻輪相。十指端有萬字花文及瓶
T50n2053_p0236a25║魚等。皎然明著。是如來將入涅槃。發吠舍
T50n2053_p0236a26║釐至此。於河南岸大方石上立。顧謂阿難。
T50n2053_p0236a27║此是吾最後。望金剛座及王舍城所留之跡
T50n2053_p0236a28║也。精舍北有石柱高三十餘尺。書記無憂
T50n2053_p0236a29║王三以贍部洲施佛法僧。三以珍寶贖
T50n2053_p0236b01║嗣也。故城東南有屈吒阿濫摩(唐言雞園)僧
T50n2053_p0236b02║伽藍故基。無憂王所造。是召千僧四事供
T50n2053_p0236b03║養處。是等聖跡凡停七日禮拜方遍。又西南
T50n2053_p0236b04║行六七由旬至低羅磔迦寺。寺有三藏數
T50n2053_p0236b05║十人。聞法師至皆出迎引。從此又南行百
T50n2053_p0236b06║餘里到菩提樹。樹垣壘磚高峻極固。東西長
T50n2053_p0236b07║南北稍狹。正門東對尼連禪河。南門接大花
T50n2053_p0236b08║池。西帶嶮固。北門通大伽藍。其內聖跡連
T50n2053_p0236b09║接。或精舍。或窣堵波。【CL125n1531_p0214b01】並諸王大臣豪富長者。
T50n2053_p0236b10║慕聖營造用為旌記。正中有金剛座。賢劫初
T50n2053_p0236b11║成。與大地俱起。據三千大千之中。下極
T50n2053_p0236b12║金輪上齊地際。金剛所成。周百餘步。言金
T50n2053_p0236b13║剛者取其堅固難壞能沮萬物。若不依本
T50n2053_p0236b14║際則地不能停。若不以金剛為座。則無
T50n2053_p0236b15║地堪發金剛定。今欲降魔成道必居於此。
T50n2053_p0236b16║若於餘地地便傾昃。故賢劫千佛皆就此
T50n2053_p0236b17║焉。又成道之處。亦曰道場。世界傾搖獨此不
T50n2053_p0236b18║動。一二百年來眾生薄福。往菩提樹不見
T50n2053_p0236b19║金剛座。佛涅槃後。諸國王以兩軀觀自在菩
T50n2053_p0236b20║薩像。南北標界。東向而坐。相傳此菩薩身沒
T50n2053_p0236b21║不現佛法當盡。今南邊菩薩已沒至胸。其
T50n2053_p0236b22║菩提樹即畢缽羅樹也。佛在時高數百尺。比
T50n2053_p0236b23║頻為惡王誅伐今可五丈餘。佛坐其下成
T50n2053_p0236b24║無上等覺。因謂菩提樹。樹莖黃白枝葉青潤。
T50n2053_p0236b25║秋冬【CL125n1531_p0215a01】不凋。唯至如來涅槃日。其葉頓落。經
T50n2053_p0236b26║宿還生如本。每至是日諸國王與臣僚共
T50n2053_p0236b27║集樹下。以乳灌洗然燈散花。收葉而去。法
T50n2053_p0236b28║師至禮菩提樹及慈氏菩薩所作成道時像。
T50n2053_p0236b29║至誠瞻仰訖五體投地。悲哀懊惱自傷歎言。
T50n2053_p0236c01║佛成道時不知漂淪何趣。今於像季方乃
T50n2053_p0236c02║至斯。緬惟業障一何深重。悲淚盈目。時逢
T50n2053_p0236c03║眾僧解夏遠近輻湊數千人。觀者無不鳴
T50n2053_p0236c04║噎。其處一踰繕那聖跡充滿。停八九日禮拜
T50n2053_p0236c05║方遍。至第十日那爛陀寺眾差四大德來
T50n2053_p0236c06║迎。即與同去。行可七踰繕那至寺莊。莊是
T50n2053_p0236c07║尊者目連本生之村。至莊食須臾。更有二百
T50n2053_p0236c08║餘僧。與千餘檀越將幢蓋花香復來迎引。
T50n2053_p0236c09║讚歎圍繞入那爛陀。既至合眾都集。法師
T50n2053_p0236c10║共相見訖。於上座頭別安床命法師坐。
T50n2053_p0236c11║徒眾亦坐。坐訖遣維那擊犍稚唱。法【CL125n1531_p0215b01】師住
T50n2053_p0236c12║寺。寺中一切僧所畜用法物道具。咸皆共
T50n2053_p0236c13║同。仍差二十人非老非少閑解經律威儀
T50n2053_p0236c14║齊整者。將法師參正法藏。即戒賢法師也。
T50n2053_p0236c15║眾共尊重不斥其名號為正法藏。於是隨
T50n2053_p0236c16║眾入謁。既見方事師資務盡其敬。依彼儀
T50n2053_p0236c17║式膝行肘步。嗚足頂禮問訊讚歎訖。法藏令
T50n2053_p0236c18║廣敷床座命法師及諸僧坐。坐訖問法師
T50n2053_p0236c19║從何處來。報曰。從支那國來欲依師學
T50n2053_p0236c20║瑜伽論。聞已啼泣。喚弟子佛陀跋陀羅(唐言覺賢)。
T50n2053_p0236c21║即法藏之姪也。年七十餘博通經論善於
T50n2053_p0236c22║言談。法藏語曰。汝可為眾說我三年前病
T50n2053_p0236c23║惱因緣。覺賢聞已啼泣捫淚而說昔緣云。
T50n2053_p0236c24║和上昔患風病。每發手足拘急如火燒刀
T50n2053_p0236c25║刺之痛。乍發乍息。凡二十餘載。去三年前。苦
T50n2053_p0236c26║痛尤甚。厭惡此身欲不食取盡。於夜中
T50n2053_p0236c27║夢三天人。一黃金色。二琉璃色。【CL125n1531_p0216a01】三白銀色。
T50n2053_p0236c28║形貌端正儀服輕明。來問和上曰。汝欲棄
T50n2053_p0236c29║此身耶。經云。說身有苦不說厭離於身。
T50n2053_p0237a01║汝於過去曾作國王。多惚眾生故招此
T50n2053_p0237a02║報。今宜觀省宿愆至誠懺悔。於苦安忍勤
T50n2053_p0237a03║宣經論。自當銷滅。直爾厭身。苦終不盡。和
T50n2053_p0237a04║上聞已至誠禮拜。其金色人指碧色者。語和
T50n2053_p0237a05║上曰。汝識不。此是觀自在菩薩。又指銀色
T50n2053_p0237a06║曰。此是慈氏菩薩。和上即禮拜慈氏問曰。
T50n2053_p0237a07║戒賢常願生於尊處。不知得不。報曰。汝
T50n2053_p0237a08║廣傳正法後當得生。金色者自言。我是曼
T50n2053_p0237a09║殊室利菩薩。我等見汝空欲捨身不為利
T50n2053_p0237a10║益。故來勸汝當依我語顯揚正法瑜伽論
T50n2053_p0237a11║等遍及未聞。汝身即漸安隱勿憂不差。有
T50n2053_p0237a12║支那國僧。樂通大法欲就汝學。汝可待
T50n2053_p0237a13║教之。法藏聞已。禮拜報曰。敬依尊教。言已
T50n2053_p0237a14║不見。自爾已來和上所苦瘳除。僧眾【CL125n1531_p0216b01】聞者
T50n2053_p0237a15║莫不稱歎希有。法師得親承斯記悲喜不
T50n2053_p0237a16║能自勝。更禮謝曰。若如所說。玄奘當盡力
T50n2053_p0237a17║聽習。願尊慈悲攝受誨教。法藏又問。法師
T50n2053_p0237a18║汝在路幾年。答三年。既與昔夢符同。種種
T50n2053_p0237a19║誨喻令法師歡喜。以申師弟之情。言訖辭
T50n2053_p0237a20║出。向幼日王院安置於覺賢房第四重閣。
T50n2053_p0237a21║七日供養已更安置上房。在護法菩薩房
T50n2053_p0237a22║北加諸供給。日得贍步羅果一百二十
T50n2053_p0237a23║枚。檳榔子二十顆。豆蔻二十顆。龍腦香一兩。
T50n2053_p0237a24║供大人米一升其米大於烏豆。作飯香鮮。
T50n2053_p0237a25║餘米不及。唯摩揭陀國有此粳米。餘處更
T50n2053_p0237a26║無。獨供國王及多聞大德故號為供大人
T50n2053_p0237a27║米月給油三升酥乳等。隨日取足。淨人一
T50n2053_p0237a28║人婆羅門一人免諸僧事行乘象輿。那爛陀
T50n2053_p0237a29║寺主客萬僧預此供給。添法師合有十
T50n2053_p0237b01║人。其遊踐殊方見禮如此。那爛【CL125n1531_p0217a01】陀寺者此
T50n2053_p0237b02║云施無厭寺。耆舊相傳。此伽藍南菴沒羅園
T50n2053_p0237b03║中有池。池有龍名那爛陀。傍建伽藍。故
T50n2053_p0237b04║以為號。又云。是如來昔行菩薩道時。為大
T50n2053_p0237b05║國王建都此地。憐愍孤窮常行惠捨物。
T50n2053_p0237b06║念其恩故號其處為施無厭也。地本菴
T50n2053_p0237b07║沒羅長者園。五百商人以十億金錢買以
T50n2053_p0237b08║施佛。佛於此處三月說法。商人多有證果。
T50n2053_p0237b09║佛涅槃後此國先王鑠伽羅阿迭多(唐言帝日)敬
T50n2053_p0237b10║戀佛故造此伽藍。王崩後其子佛陀鞠多王
T50n2053_p0237b11║(唐言覺護)纂承鴻業。次南又造伽藍。至子怛他
T50n2053_p0237b12║揭多王(唐言如來)次東又造伽藍。至子婆羅阿
T50n2053_p0237b13║迭多(唐言幼日)。次東北又建伽藍。後見聖僧從
T50n2053_p0237b14║此支那國往赴其供。心生歡喜捨位出家。
T50n2053_p0237b15║其子伐闍羅(唐言金剛)嗣位。次北又建伽藍。其後
T50n2053_p0237b16║中印度王。於側又造伽藍。如是六帝相承各
T50n2053_p0237b17║加營造。又以磚壘其【CL125n1531_p0217b01】外合為一寺。都建
T50n2053_p0237b18║一門。庭序別開。中分八院。寶臺星列瓊樓岳
T50n2053_p0237b19║峙。觀竦煙中。殿飛霞上。生風雲於戶牖。交
T50n2053_p0237b20║日月於軒簷。加以淥水逶迤青蓮菡萏。羯尼
T50n2053_p0237b21║花樹暉煥其間。菴沒羅林森疏其外。諸院
T50n2053_p0237b22║僧室皆四重。重閣虯棟虹梁繡櫨。朱柱彫楹
T50n2053_p0237b23║鏤檻玉礎文𣗽。甍接瑤暉榱連繩彩。印度伽
T50n2053_p0237b24║藍數乃千萬。壯麗崇高此為其極。僧徒主
T50n2053_p0237b25║客常有萬人。並學大乘兼十八部。爰至俗
T50n2053_p0237b26║典吠陀等書因明聲明醫方術數。亦俱研習。
T50n2053_p0237b27║凡解經論二十部者。一千餘人。三十部者。五
T50n2053_p0237b28║百餘人。五十部者。并法師十人。唯戒賢法
T50n2053_p0237b29║師一切窮覽。德秀年耆為眾宗匠。寺內講座
T50n2053_p0237c01║日百餘所。學徒修習無棄寸陰。德眾所居
T50n2053_p0237c02║自然嚴肅。建立已來七百餘載。未有一人
T50n2053_p0237c03║犯譏過者。國王欽重捨百餘邑充其供養。
T50n2053_p0237c04║【CL125n1531_p0218a01】邑二百戶日進粳米酥乳數百石。由是學
T50n2053_p0237c05║人端拱無求而四事自足。藝業成就斯其力
T50n2053_p0237c06║焉。法師於那爛陀寺安置。已向王舍城
T50n2053_p0237c07║觀禮聖跡。王舍舊城彼云矩奢揭羅補羅
T50n2053_p0237c08║城(唐言上茅宮城)。城處摩揭陀國之中。古昔君王
T50n2053_p0237c09║多住其內。其地又生好香茅故取為稱。四
T50n2053_p0237c10║面皆山峻峭如削。西通小徑北有大門。東
T50n2053_p0237c11║西長南北狹。周一百五十餘里。其內更有小
T50n2053_p0237c12║城基周三十餘里。羯尼迦樹處處成林。發
T50n2053_p0237c13║萼開榮四時無間。葉如金色。宮城北門
T50n2053_p0237c14║外有窣堵波。是提婆達多與未生怨王放
T50n2053_p0237c15║護財醉象欲害佛處。此東北有窣堵波。是
T50n2053_p0237c16║舍利子聞阿濕婆恃苾芻說法證果處。次北
T50n2053_p0237c17║不遠有大深坑。是室利鞠多(唐言勝密)受外道邪
T50n2053_p0237c18║言。以火坑毒飯欲害佛處。次火坑東北山
T50n2053_p0237c19║城之曲有窣堵波。是時縛迦大醫【CL125n1531_p0218b01】(舊曰耆婆訛也)於
T50n2053_p0237c20║此為佛造說法堂處。其側現有時縛迦故
T50n2053_p0237c21║宅。宮城東北行十四五里。至姞栗陀羅矩吒
T50n2053_p0237c22║山(唐言鷲峰。亦云鷲臺。舊曰耆闍崛山訛也)。其山連崗北嶺隆崛
T50n2053_p0237c23║特高。形如鷲鳥。又狀高臺。故取為稱。泉石
T50n2053_p0237c24║清奇林樹森鬱。如來在世多居此山說法華
T50n2053_p0237c25║大般若等無量眾經。山城北門行一里餘至
T50n2053_p0237c26║迦蘭陀竹圍。今現有磚室。如來在昔多居
T50n2053_p0237c27║其中制諸戒律。園主名迦蘭陀。先以此園
T50n2053_p0237c28║施諸外道。後見佛又聞深法。恨不以園得
T50n2053_p0237c29║施如來。時地神知其意。為現災怪怖諸外
T50n2053_p0238a01║道。逐之令出。告曰。長者欲以園施佛。汝
T50n2053_p0238a02║宜速去。外道含怒而出。長者歡喜建立精
T50n2053_p0238a03║舍訖。躬往請佛。佛為受之。竹園東有窣堵
T50n2053_p0238a04║波。阿闍多設咄路王(唐言未生怨。舊曰阿闍世訛也)之所建。如
T50n2053_p0238a05║來涅槃後諸王共分舍利。未生怨王得已將
T50n2053_p0238a06║歸立塔供養。【CL125n1531_p0219a01】無憂王發心欲遍造諸塔。開
T50n2053_p0238a07║取舍利尚留少許。今每放光明。竹園西南
T50n2053_p0238a08║行五六里山側有別竹林。中有大石室。是
T50n2053_p0238a09║尊者摩訶迦葉波。於此與九百九十九大阿
T50n2053_p0238a10║羅漢。如來涅槃後結集三藏處。當結集時
T50n2053_p0238a11║無量聖眾雲集。迦葉告曰。眾中自知具三明
T50n2053_p0238a12║六通總持如來一切法藏無錯謬者住。餘
T50n2053_p0238a13║各隨所安。時簡得九百九十九人。阿難在
T50n2053_p0238a14║於學地。迦葉語阿難。汝漏未盡勿污清
T50n2053_p0238a15║眾阿難慚愧而出。一夜勤修斷三界結成
T50n2053_p0238a16║阿羅漢。還來叩門。迦葉問曰。汝結盡耶。答
T50n2053_p0238a17║曰然。復曰。若結盡者不勞開門隨意所入。
T50n2053_p0238a18║阿難乃從戶隙而入禮拜僧足。迦葉執其
T50n2053_p0238a19║手曰。我欲汝除斷諸漏證聖果故驅逐
T50n2053_p0238a20║汝出。汝當知之。勿以為恨。阿難曰。若懷
T50n2053_p0238a21║恨者豈名結盡。於是禮謝而坐。即初安居
T50n2053_p0238a22║十五日時也。【CL125n1531_p0219b01】迦葉語阿難曰。如來常於眾
T50n2053_p0238a23║中稱汝多聞總持諸法。汝可昇座為眾誦
T50n2053_p0238a24║素呾纜藏。即一切經也。阿難承命而起向
T50n2053_p0238a25║佛般涅槃山。方作禮訖昇坐誦經。諸眾隨口
T50n2053_p0238a26║而錄。錄訖。又命優波離誦毘柰耶藏。即一
T50n2053_p0238a27║切戒律也。誦訖。迦葉波自誦阿毘達磨藏。即
T50n2053_p0238a28║一切論議。經兩三月安居中集三藏訖。
T50n2053_p0238a29║書之貝葉方遍流通。諸聖相謂曰。我等集
T50n2053_p0238b01║此名報佛恩。今日得聞斯其力也。以大迦
T50n2053_p0238b02║葉僧中上座。因名上座部。又此西二十里有
T50n2053_p0238b03║窣堵波。無憂王所建。即大眾部共集之處。諸
T50n2053_p0238b04║學無學數千人。大迦葉結集時不預者。共集
T50n2053_p0238b05║此中。更相謂曰。如來在日同一師學。世尊
T50n2053_p0238b06║滅度驅簡我等。我等豈不能結集法藏報
T50n2053_p0238b07║佛恩耶。復集素怛纜藏。毘柰耶藏。阿毘達
T50n2053_p0238b08║磨藏。雜集藏。禁咒藏。別為五藏。此中凡聖
T50n2053_p0238b09║同【CL125n1531_p0220a01】會。因謂之大眾部。次東北三四里至曷羅
T50n2053_p0238b10║闍姞利呬多城(唐言王舍城)。外郭已壞內城猶峻。
T50n2053_p0238b11║周二十餘里面有一門。初頻毘娑羅王居上
T50n2053_p0238b12║茅宮時。百姓殷稠居家鱗接。數遭火災乃
T50n2053_p0238b13║立嚴制。有不謹慎先失火者。徙之寒林。寒
T50n2053_p0238b14║林即彼國棄屍惡處也。頃之王宮忽復失火。
T50n2053_p0238b15║王曰。我為人主自犯不行無以懲下。命太
T50n2053_p0238b16║子留撫王徙居寒林。時吠舍釐王聞頻婆
T50n2053_p0238b17║娑羅野居於外。欲簡兵襲之。候望者知而
T50n2053_p0238b18║奏王乃築邑。以王先舍於此故名王舍
T50n2053_p0238b19║城即新城也。後闍王嗣位因都之。至無憂
T50n2053_p0238b20║王遷都波吒釐。以城施婆羅門。今城中無
T50n2053_p0238b21║雜人。唯婆羅門千餘家耳。宮城內西南隅有
T50n2053_p0238b22║窣堵波。是殊底色迦長者故宅(唐言星曆。舊云樹提伽
T50n2053_p0238b23║訛)傍又有度羅怙羅處(即佛子也)。那爛陀寺西北
T50n2053_p0238b24║有大精舍。高三百餘尺。婆羅【CL125n1531_p0220b01】阿迭多王之
T50n2053_p0238b25║所建也。莊嚴甚麗。其中佛像同菩提樹像。
T50n2053_p0238b26║精舍東北有窣堵波。如來昔於此七日說法
T50n2053_p0238b27║處。西北又有過去四佛坐處。其南鋀石精
T50n2053_p0238b28║舍。戒日王之所建。功雖未畢。詳其圖量
T50n2053_p0238b29║限高十餘丈。城次東二百餘步有銅立佛
T50n2053_p0238c01║像。高八十餘尺。重閣六層方得覆及。昔滿胄
T50n2053_p0238c02║王之所作也。又東行數里有窣堵波。佛初成
T50n2053_p0238c03║道向王舍城。至此頻毘娑羅王與國人百
T50n2053_p0238c04║千萬眾迎見佛處。又東行三十餘里至因陀
T50n2053_p0238c05║羅勢羅窶訶山。東峰伽藍前有窣堵波。謂僧
T50n2053_p0238c06║(斯贈反)娑(唐言雁也)。昔此伽藍依小乘漸教食三淨
T50n2053_p0238c07║肉。於一時中賈贖不得。其檢校人傍偟
T50n2053_p0238c08║無措。乃見群雁翔飛。仰而戲言曰。今日僧
T50n2053_p0238c09║供有闕。摩訶薩埵宜知是時。言訖。其引前
T50n2053_p0238c10║者應聲而迴。鎩翮高雲投身自墜。苾芻見
T50n2053_p0238c11║已慚懼。遍告眾僧。聞【CL125n1531_p0221a01】者驚嗟無不對之歎
T50n2053_p0238c12║泣。各相謂曰。此菩薩也。我曹何人敢欲噉
T50n2053_p0238c13║食。又如來設教漸次而防。我等執彼初誘之
T50n2053_p0238c14║言。便為究竟之說。守愚無改致此損傷。自
T50n2053_p0238c15║今已後宜依大乘不得更食三淨。仍建靈
T50n2053_p0238c16║塔以死雁埋中。題表其心使永傳芳烈。
T50n2053_p0238c17║以故有茲塔也。如是等聖跡。法師皆周遍
T50n2053_p0238c18║觀禮訖。還歸那爛陀寺。方請戒賢法師講
T50n2053_p0238c19║瑜伽論。同聽者數千人。開題訖。少時有一婆
T50n2053_p0238c20║羅門。於眾外悲㘁而復言笑。遣人問其所
T50n2053_p0238c21║以。答言。我是東印度人。曾於布磔迦山觀
T50n2053_p0238c22║自在菩薩像所。發願為王。菩薩為我現身
T50n2053_p0238c23║訶責我言。汝勿作此願。後某年月日那爛
T50n2053_p0238c24║陀寺戒賢法師為脂那國僧講瑜伽論。汝當
T50n2053_p0238c25║往聽。因此聞法後得見佛。何用王為。今
T50n2053_p0238c26║見脂那僧來師復為講。與昔言同所以悲
T50n2053_p0238c27║喜。戒賢法師因令【CL125n1531_p0221b01】住聽。經十五月講徹。遣
T50n2053_p0238c28║人將婆羅門送與戒日王。王封以三邑。法
T50n2053_p0238c29║師在寺聽瑜伽三遍。順正理一遍。顯揚對
T50n2053_p0239a01║法各一遍。因明聲明集量等論各二遍。中百
T50n2053_p0239a02║二論各三遍。其俱舍婆沙六足阿毘曇等。以
T50n2053_p0239a03║曾於迦濕彌羅諸國聽訖。至此尋讀決疑
T50n2053_p0239a04║而已。兼學婆羅門書印度梵書。名為記論。
T50n2053_p0239a05║其源無始莫知作者。每於劫初梵王先說
T50n2053_p0239a06║傳授天人。以是梵王所說故曰梵書。其言
T50n2053_p0239a07║極廣。有百萬頌。即舊譯云毘伽羅論者是
T50n2053_p0239a08║也。然其音不正。若正應云毘耶羯剌諵
T50n2053_p0239a09║(音女咸反)。此翻名為聲明記論。以其廣記諸法能
T50n2053_p0239a10║詮故名聲明記論。昔成劫之初梵王先說。
T50n2053_p0239a11║具百萬頌。後至住劫之初。帝釋又略為十
T50n2053_p0239a12║萬頌。其後北印度健馱羅國婆羅門睹羅邑
T50n2053_p0239a13║波膩尼仙。又略為八千頌。即今印度現行者
T50n2053_p0239a14║是。近又南印【CL125n1531_p0222a01】度婆羅門為南印度王復略為
T50n2053_p0239a15║二千五百頌。邊鄙諸國多盛流行。印度博學
T50n2053_p0239a16║之人所不遵習。此並西域音字之本。其支
T50n2053_p0239a17║分相助者。復有記論。略經有一千頌。又有
T50n2053_p0239a18║字體三百頌。又有字緣兩種。一名間擇
T50n2053_p0239a19║迦三千頌。二名溫那地二千五百頌。此別
T50n2053_p0239a20║辯字緣字體。又有八界論八百頌。此中略
T50n2053_p0239a21║合字之緣體。此諸記論辯能詮所詮有其
T50n2053_p0239a22║兩例。一名底(丁履反)彥多聲有十八囀。二名
T50n2053_p0239a23║蘇漫多聲有二十四囀。其底彥多聲於文章
T50n2053_p0239a24║壯麗處用。於諸汎文亦少用。其二十四囀
T50n2053_p0239a25║者於一切諸文同用。其底彥多聲十八囀者
T50n2053_p0239a26║有兩。一般羅颯迷。二阿答末泥。各有九囀。
T50n2053_p0239a27║故合有十八。初九囀者。如汎論一事。即一
T50n2053_p0239a28║事有三。說他有三。自說有三。一一三中說
T50n2053_p0239a29║一說二說多故有三也。兩句皆然。但其聲
T50n2053_p0239b01║別故分二九耳。依般【CL125n1531_p0222b01】羅颯迷聲。說有無等
T50n2053_p0239b02║諸法。且如說有。有即三名。一名婆𬾢(之靴反)
T50n2053_p0239b03║底(丁履反下同)。二名婆𬾢吒(多訛反)。三名婆飯底。
T50n2053_p0239b04║說他三者。一名婆𬾢斯。二名婆𬾢矺。三名
T50n2053_p0239b05║婆𬾢他。自說三者。一婆𬾢彌。二婆𬾢靴(去聲)。
T50n2053_p0239b06║三婆𬾢摩(此第三依四吠陀論中說多言婆𬾢末斯)。依阿答末泥
T50n2053_p0239b07║九囀者。於前九囀下各置毘耶底言餘同
T50n2053_p0239b08║上。安此者令文巧妙無別義。亦表極美
T50n2053_p0239b09║義也。蘇漫多聲二十四囀者。謂總有八囀。
T50n2053_p0239b10║於八囀中一一各三。謂說一說二說多故。
T50n2053_p0239b11║開為二十四。於二十四中一一皆三。謂男
T50n2053_p0239b12║聲女聲非男非女聲。言八囀者。一詮諸法
T50n2053_p0239b13║體。二詮所作業。三詮作具及能作者。四詮
T50n2053_p0239b14║所為事。五詮所因事。六詮所屬事。七詮所
T50n2053_p0239b15║依事。八詮呼召事。且以男聲寄丈夫上作
T50n2053_p0239b16║八囀者。丈夫印度語。名布路沙。體三囀者。
T50n2053_p0239b17║一布路殺。二布路筲。三布路沙(去聲)。所作【CL125n1531_p0223a01】業
T50n2053_p0239b18║三者。一布路芟。二布路筲。三布路霜。作具作
T50n2053_p0239b19║者三者。一布路鎩拏。二布路𧩰(音鞞僣反)。三布路
T50n2053_p0239b20║鎩鞞。或言布鎩呬。所為事三者。一布路廈
T50n2053_p0239b21║(沙詐反耶)。二布路沙𧩰(鞞僣反)。三布路鎩[音*勺](鞞約反)。
T50n2053_p0239b22║所因三者。一布路沙哆(他我反)。二布路鎩𧩰(同上)。
T50n2053_p0239b23║三布路鎩[音*勺](鞞約反)。所屬三者。一布路鎩𮘬(子耶
T50n2053_p0239b24║反)。二布路鎩𧩰。三布路鎩諵(安咸反)。所依三者。一
T50n2053_p0239b25║布路䐤(所齊反)。二布路殺諭。三布路鎩縐(所芻反)。
T50n2053_p0239b26║呼召三者。一系布路殺。二系布路稍。三系布
T50n2053_p0239b27║路沙。略舉一二如此。餘例可知。難為具
T50n2053_p0239b28║述。法師皆洞達其詞。與彼人言清典逾妙。
T50n2053_p0239b29║如是鑽研諸部及學梵書。凡經五歲。從此
T50n2053_p0239c01║復往伊爛拏缽伐多國。在路至迦布德伽
T50n2053_p0239c02║藍。伽藍南二三里有孤山。巖巘崇崒灌木蕭
T50n2053_p0239c03║森。泉沼澄鮮花卉芬馥。既為勝地靈廟寔
T50n2053_p0239c04║繁。感變之奇神異多種。最中精舍有刻檀
T50n2053_p0239c05║觀自在菩薩像。威神特【CL125n1531_p0223b01】尊。常有數十人。或
T50n2053_p0239c06║七日二七日。絕粒斷漿請祈諸願。心殷至
T50n2053_p0239c07║者。即見菩薩具相莊嚴威光朗曜從檀像中
T50n2053_p0239c08║出。慰喻其人與其所願。如是感見數數有
T50n2053_p0239c09║人。以故歸者逾眾。其供養人恐諸來者坌
T50n2053_p0239c10║污尊儀。去像四面各七步許。豎木构欄。
T50n2053_p0239c11║人來禮拜。皆於欄外。不得近像。所奉香花
T50n2053_p0239c12║亦並遙散。其得花住菩薩手及掛臂者。以
T50n2053_p0239c13║為吉祥。以為得願。法師欲往求請。乃買種
T50n2053_p0239c14║種花穿之為鬘。將到像所。至誠禮讚訖
T50n2053_p0239c15║向菩薩。跪發三願。一者於此學已。還歸
T50n2053_p0239c16║本國得平安無難者。願花住尊手。二者所
T50n2053_p0239c17║修福慧願生睹史多宮事慈氏菩薩。若如
T50n2053_p0239c18║意者願花貫挂尊兩臂。三者聖教稱眾生
T50n2053_p0239c19║界中有一分無佛性者。玄奘今自疑不知
T50n2053_p0239c20║有不。若有佛性修行可成佛者。願花貫
T50n2053_p0239c21║挂尊頸項。語訖以花遙散。【CL125n1531_p0224a01】咸得如言。既
T50n2053_p0239c22║滿所求歡喜無量。其傍同禮及守精舍人。
T50n2053_p0239c23║見已彈指嗚足言未曾有也。當來若成道者。
T50n2053_p0239c24║願憶今日因緣先相度耳。自此漸去至伊
T50n2053_p0240a01║爛拏國。伽藍十所。僧徒四千餘人。多學小乘
T50n2053_p0240a02║說一切有部義。近有鄰王廢其國君以都
T50n2053_p0240a03║城施僧。於中並建二寺。各有千僧。有二
T50n2053_p0240a04║大德。一名怛他揭多鞠多(唐云如來密)。二名羼
T50n2053_p0240a05║底僧訶(唐云師子忍)俱善薩婆多部。又停一年。
T50n2053_p0240a06║就讀毘婆沙順正理等。大城南有窣堵波。佛
T50n2053_p0240a07║昔於此三月為天人說法。其傍又有過去四
T50n2053_p0240a08║佛遺跡。國西界殑伽河。南至小孤山。佛昔於
T50n2053_p0240a09║此三月安居降薄句羅藥叉。山東南巖下大
T50n2053_p0240a10║石上有佛坐跡。入石寸餘。長五尺二寸。廣
T50n2053_p0240a11║四尺一寸。又有佛置桾稚迦(即澡罐也。舊曰軍持訛
T50n2053_p0240a12║也)跡。深寸餘。作八出花文。國南界荒林多
T50n2053_p0240a13║有大象。壯而高【CL125n1531_p0224b01】大焉。
T50n2053_p0240a14║【○】大唐大慈恩寺三藏法師傳卷第三【○】【○】【○】【○】【○】【○】【○】【○】【○】【○】【○】【○】
