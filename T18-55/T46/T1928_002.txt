T46n1928_p0713a06║【□】
T46n1928_p0713a07║【□】
T46n1928_p0713a08║【CL131n1553_p0265a01】十不二門指要鈔卷下
T46n1928_p0713a09║【□】
T46n1928_p0713a10║　　　　宋四明沙門知禮述
T46n1928_p0713a11║三修性不二門三。初標。修謂修治造作即變
T46n1928_p0713a12║造三千。性謂本有不改即理具三千。今示全
T46n1928_p0713a13║性起修則諸行無作。全修在性則一念圓成。
T46n1928_p0713a14║是則修外無性。性外無修。互泯互融故稱不
T46n1928_p0713a15║二。而就心法妙為門。二性德下。釋二。初修性
T46n1928_p0713a16║雙立三。初修性對論二初直明性德。言德者
T46n1928_p0713a17║即本具三千皆常樂我淨故。界如一念即前
T46n1928_p0713a18║內境具德剎那心也。界如既即空假中任運
T46n1928_p0713a19║成於三德三軌等。即空是般若清淨義故。則
T46n1928_p0713a20║假是解脫自在義故。即中是法身究竟義
T46n1928_p0713a21║故。諸三例之。然諸法皆可論於修性亦為
T46n1928_p0713a22║成觀唯指一念。應知前二門直明依境立觀。
T46n1928_p0713a23║此門及因果不二乃委示前二。令成圓行始
T46n1928_p0713a24║終也。【CL131n1553_p0265b01】何者性德豈出色心不二。修德莫非一
T46n1928_p0713a25║心三觀。今示修性。互成成妙智行。以此智
T46n1928_p0713a26║行從因至果。則位位無作方名如夢勤加等。
T46n1928_p0713a27║即自行始終皆妙也。二性雖下。以修對辨
T46n1928_p0713a28║二。初相成者。性雖具足全體在迷。必藉妙智
T46n1928_p0713a29║解了發起圓修。故云性雖本爾藉智起修。由
T46n1928_p0713b01║此智行方能徹照性德。而此智行復由性德
T46n1928_p0713b02║全體而發。若非性發不能照性。若非徹照性
T46n1928_p0713b03║無由顯。故云由修照性由性發修。此二句正
T46n1928_p0713b04║辨相成之相。二在性下。明互具者。相成之
T46n1928_p0713b05║義雖顯。恐謂修從顯發方有。性德稍異修成。
T46n1928_p0713b06║故今全指修成本來已具。如止觀廣辨三千
T46n1928_p0713b07║之相。雖是逆順二修全。為顯於性具則全修
T46n1928_p0713b08║成性也。又一一行業因果自他。雖假修成全
T46n1928_p0713b09║是性德三千顯現。故云全性成修也。又雖全
T46n1928_p0713b10║性起修。而未【CL131n1553_p0266a01】嘗少虧性德。以常不改故。故云
T46n1928_p0713b11║性無所移。雖全修成性。而未始暫闕修德。以
T46n1928_p0713b12║常變造故。故云修常宛爾然。若知修性各論
T46n1928_p0713b13║三千。則諸義皆顯。故荊谿云。諸家不明修性。
T46n1928_p0713b14║蓋不如此明也。問他云。舊本作藉知曰修。而
T46n1928_p0713b15║以本性靈知用釋知字。若云藉智起修者。蓋
T46n1928_p0713b16║寫者書曰逼知。後人認作智字。既不成句。又
T46n1928_p0713b17║見下句有起修之言。遂輒加起字爾。此復云
T46n1928_p0713b18║何。答既許寫曰逼知。遂成智之一字。何妨往
T46n1928_p0713b19║人寫日遠知誤成知曰二字。必是因脫起字。
T46n1928_p0713b20║復由二字相懸。致使有本作藉知曰修也。故
T46n1928_p0713b21║知寫字添脫遠近難可定之。魚魯之訛豈今
T46n1928_p0713b22║獨有須將義定方見是非。何者他既暗於三法
T46n1928_p0713b23║妙義。尚將一念因心陰識。直作真知解之。況
T46n1928_p0713b24║今有此訛文知字可執。豈不作靈知解邪。且
T46n1928_p0713b25║靈知之名【CL131n1553_p0266b01】圭峰專用。既非即陰而示。又無修
T46n1928_p0713b26║發之相。正是偏指清淨真如。唯於真心及緣
T46n1928_p0713b27║理斷九之義也。他云。因真教。緣示善惡知即
T46n1928_p0713b28║是真知。乃知諸法唯心。故云藉知曰修。今問
T46n1928_p0713b29║此之知字。為解為行。若隨闕者則不名修。若
T46n1928_p0713c01║單立知字解行足者。乃玄文智行二妙。止觀
T46n1928_p0713c02║妙解正修便為徒設。則天台但傳禪詮都序
T46n1928_p0713c03║也。又言示善惡知即真知者。還須先用妙解
T46n1928_p0713c04║即之不。次用妙行即之不。若然者正是藉智
T46n1928_p0713c05║起修。若不然者智行二妙全無用也。今云藉
T46n1928_p0713c06║智起修。直是由於智妙起於行妙耳。故後結
T46n1928_p0713c07║文云。如境本來具三。依理生解故名為智。智
T46n1928_p0713c08║解導行。行解契理三法相符不異而異。然智
T46n1928_p0713c09║行俱修今偏在行者蓋智從解。了發起義彊。
T46n1928_p0713c10║行就進趣修治義彊故從彊也。又此一句全
T46n1928_p0713c11║是釋籤行【CL131n1553_p0267a01】妙中文。彼云藉智起行故。他又云
T46n1928_p0713c12║智名未稱全性成修。若爾何名智妙。應亦本
T46n1928_p0713c13║是知妙後人改為智妙乎。二修又下。明逆順
T46n1928_p0713c14║相返二。初明對逆故二性並存。二明因順故
T46n1928_p0713c15║二心俱泯。初文者。上之全性。起修一往且論
T46n1928_p0713c16║順修。修名既通有順有逆。今欲雙亡先須對
T46n1928_p0713c17║辨。了性為行者。即藉智起修也。背性成迷
T46n1928_p0713c18║者。始從無間至別教道皆背性故。逆稱修者。
T46n1928_p0713c19║即修惡之類也。心雖不二等者。隨緣迷了之
T46n1928_p0713c20║處。心性不變故云不二。逆順二性是全體隨
T46n1928_p0713c21║緣故。即理之事常分故曰事殊。是則以前稱
T46n1928_p0713c22║圓理修。對今背性故成二也。二因順故二心
T46n1928_p0713c23║俱泯者。可不可也。由因也。不可因逆順二事
T46n1928_p0713c24║同一心性。便令迷逆之事作了順邪。此乃責
T46n1928_p0713c25║其不分迷悟也。故正立理云。故須一期迷了
T46n1928_p0713c26║照性成修。言【CL131n1553_p0267b01】一期者。即與一往之語同類。乃
T46n1928_p0713c27║非終畢之義也。蓋言雖據寂理二修終泯。且
T46n1928_p0713c28║須一期改迷為了。了心若發必照性成修。若
T46n1928_p0713c29║見性修心自然二心俱泯。此義顯然如指諸
T46n1928_p0714a01║掌人何惑焉。豈非逆修如病順修如藥。雖知
T46n1928_p0714a02║藥病終須兩亡。一往且須服藥治病。藥力若
T46n1928_p0714a03║效其身必康。身若安康藥病俱泯。法諭如此
T46n1928_p0714a04║智者思之。問他云舊本作此其字。釋意云。豈
T46n1928_p0714a05║可由不移生死涅槃常殊之性事。便任此為
T46n1928_p0714a06║了修乎。是故下句便云。故須一其迷了照性
T46n1928_p0714a07║成修。此復云何。答他雖執於舊本而違現文。
T46n1928_p0714a08║何者文云。可由事不移心則令迷修成了。文
T46n1928_p0714a09║意唯責執迷為了。何曾雙責迷了為了邪。豈
T46n1928_p0714a10║非彰灼違文乎。故知迷了雙泯功由了修。何
T46n1928_p0714a11║者迷既背性。故立了修翻之。遂一期事殊也。
T46n1928_p0714a12║了既順理。理【CL131n1553_p0268a01】無違順。故二心自泯也。是知用
T46n1928_p0714a13║此期字者。既不違文兼得順理。若用此其字。
T46n1928_p0714a14║相違稍多不能廣破也。三又了下。明離合本
T46n1928_p0714a15║同二。初約法明離合相異者。復置逆修但論
T46n1928_p0714a16║順修法相離合。蓋此修性在諸經論不易條
T46n1928_p0714a17║流。若得此離合意。則不迷修性多少。如金光
T46n1928_p0714a18║明玄義十種三法。乃是采取經論修性法相。
T46n1928_p0714a19║故具離合兩說。如三德三寶。雖是修德之極
T46n1928_p0714a20║義必該性。三身三智文雖約悟。理必通迷。三
T46n1928_p0714a21║識三道既指事。即理必全性起修。此六豈非
T46n1928_p0714a22║修性各三。三因既以一性對智行二修。三菩
T46n1928_p0714a23║提三大乘三涅槃。並以一性對證理起用二
T46n1928_p0714a24║修。此四豈非修二性一。若各三者唯屬於圓。
T46n1928_p0714a25║以各相主對全性起修故。修二性一則兼於
T46n1928_p0714a26║別。直以修二顯於性一。則教道所詮。若知合
T46n1928_p0714a27║九為三復是【CL131n1553_p0268b01】圓義。此文多用各三。如云性指
T46n1928_p0714a28║三障。是故具三。修從性成。成三法爾。又云。
T46n1928_p0714a29║一念心因既具三軌。此因成果名三涅槃。若
T46n1928_p0714b01║後結文三法相符。雖似修二性一。乃合九為
T46n1928_p0714b02║三也。修二各三等者就合各開。如三般若等
T46n1928_p0714b03║是了因之三。如三菩提等。是緣因之三。共發
T46n1928_p0714b04║三道等正因之三。既發性三俱云修九者。雖
T46n1928_p0714b05║兼性三咸為所發故皆屬修。又凡論修者必
T46n1928_p0714b06║須兼性。九秖是三者如三般。若秖是了因如
T46n1928_p0714b07║三解脫。秖是緣因如三道等。秖是正因為對
T46n1928_p0714b08║等者。釋前合意性既唯立正因。為對性以成
T46n1928_p0714b09║三。故修但緣了也。諸合三義例皆如是。問十
T46n1928_p0714b10║種三法俱通修性。各可對三德三因。何故三
T46n1928_p0714b11║般若等唯對了因。三菩提等獨對緣因。答如
T46n1928_p0714b12║此對之方為圓說。單云。了因不少以具三故。
T46n1928_p0714b13║了三自具三因【CL131n1553_p0269a01】三德等。故緣正亦然。應知一
T46n1928_p0714b14║德不少。三九不多至於不可說法門。豈逾於
T46n1928_p0714b15║一邪。二二與下。約諭明修性體同者。雖明
T46n1928_p0714b16║修性及智行等別。皆不二而二。故約波水橫
T46n1928_p0714b17║豎諭之。仍約合中三法而說。開豈不然。初明
T46n1928_p0714b18║修二如波性一如水。二而不二波水可知。修
T46n1928_p0714b19║性既然。修中二法。亦二而不二同乎波水。問
T46n1928_p0714b20║修二性一已同波水。修尚即性豈修中二法。
T46n1928_p0714b21║更須約諭融之耶。答如身兩臂雖與身連臂
T46n1928_p0714b22║自未合。為防此計故云亦如波水。有本云。亦
T46n1928_p0714b23║無波水者。既不成諭此定訛也。二應知下。
T46n1928_p0714b24║修性俱亡正示不二。性指三障等者。既全理
T46n1928_p0714b25║成事乃即障名理。是故立性為三。性既非三
T46n1928_p0714b26║立三。修性從成亦非三立三。豈唯各定無
T46n1928_p0714b27║三。抑亦修性體即。如是了達即不動而運。游
T46n1928_p0714b28║於四方直至道場。名一【CL131n1553_p0269b01】妙乘也。問性三本具。
T46n1928_p0714b29║那言對障名三。答本具妙理。若定是三不能
T46n1928_p0714c01║作一及無量故。故知立則一多宛然。亡則修
T46n1928_p0714c02║性寂矣。今就亡說豈得將立以難之。三結門
T46n1928_p0714c03║從前可解。四因果不二門三。初標。因果名通
T46n1928_p0714c04║今就開顯唯約圓論。因從博地至等覺還。果
T46n1928_p0714c05║唯妙覺雖通傳立約極義彊。三千實相未顯
T46n1928_p0714c06║名因。顯則名果。隱顯雖殊始終常即。故名不
T46n1928_p0714c07║二。門義如前。二眾生下。釋三。初就圓理明因
T46n1928_p0714c08║果暫存三。初明始終理一。眾生一往通於因
T46n1928_p0714c09║果。佛名無上眾生故。二往則局因對佛立生
T46n1928_p0714c10║故。生雖在因復通一切。唯取心因是今觀體。
T46n1928_p0714c11║體具三軌是果之性。故名為因。此性若顯名
T46n1928_p0714c12║三涅槃。三法體常始終理一。二若爾下。悟迷
T46n1928_p0714c13║事異二。初問意者。求證果位為成功德。因德
T46n1928_p0714c14║既具何須求果。二但由【CL131n1553_p0270a01】下。答意者。因德雖具
T46n1928_p0714c15║但為在迷。諸法本融執之為實。始從無間終
T46n1928_p0714c16║至金剛皆有此念。若不謂實鐵床非苦變易
T46n1928_p0714c17║非遷。此念若盡即名妙覺。故云各自謂實。若
T46n1928_p0714c18║了所迷之性有何佛果別生。還證因德故云
T46n1928_p0714c19║住因。而因德顯處自受果名。故約迷悟而分
T46n1928_p0714c20║事殊。三秖緣下。明事極理亡。理顯等者。對隱
T46n1928_p0714c21║名因稱顯為果。顯已無對果名豈存。果能稱
T46n1928_p0714c22║實名尚不存。因既屬權故宜雙廢。又對因果
T46n1928_p0714c23║事立理融之。所對既泯能融自亡。二秖由下。
T46n1928_p0714c24║依圓解明修證無得二。初約法明惑智之體
T46n1928_p0714c25║本虛。言亡智者。即上事理頓亡之。智方能圓
T46n1928_p0714c26║斷故云秖由。圓人始終用絕待智。頓亡諸法
T46n1928_p0714c27║理果尚亡惑何次第。秖由此智功力微著故
T46n1928_p0714c28║成疏親。由疏親故惑落前後名迷厚薄。智疏
T46n1928_p0714c29║惑厚。智親惑薄。傳傳明【CL131n1553_p0270b01】之。此乃約智分惑也。
T46n1928_p0715a01║既有厚薄之義故彊分三惑。又義開六即名其
T46n1928_p0715a02║亡智淺深。若論亡智了於即理。無一德可修
T46n1928_p0715a03║無一惑可破。彊名厚薄淺深也。二故如下。約
T46n1928_p0715a04║諭明修證之功不立二。初明修證功亡。他
T46n1928_p0715a05║云。夢空幻像四皆是諭。以對智斷因果。釋
T46n1928_p0715a06║意雖即不顯。對法稍似相當。又云。空下須作
T46n1928_p0715a07║此名。其義甚便。蓋言惑體如空但有名字。故
T46n1928_p0715a08║大乘十諭第四云。虛空者空但有名而無真
T46n1928_p0715a09║實等。作此冥字義說雖眾終恐未親。今秖圖
T46n1928_p0715a10║顯理豈敢黨情。如予意者舊文諸字。若稍有
T46n1928_p0715a11║理即便遵行。必諸聖眼洞見我心。儻智短言
T46n1928_p0715a12║疏未能稱理。請諸匠碩示以彈訶。然舉此四
T46n1928_p0715a13║諭者蓋顯圓人妙解。眾德元具萬惑本空。雖
T46n1928_p0715a14║立證修一一無作。故勤修慧行如夢作為都無
T46n1928_p0715a15║所辨。惑但有名如空無【CL131n1553_p0271a01】實知無即絕。復約智
T46n1928_p0715a16║斷始終以明因果。因無能感故如幻。果非所
T46n1928_p0715a17║克故如像。解既稱實四皆無作。因果既爾何
T46n1928_p0715a18║有二邪。二空像下。明德障體異。空惑像果不
T46n1928_p0715a19║實之義雖同。而空但有名知無永絕。像雖無
T46n1928_p0715a20║性色相宛然。故云空虛像實也。像實等者。釋
T46n1928_p0715a21║成體異。果德三千非今方得故論非果。然稱
T46n1928_p0715a22║本而證不可泯亡。故云稱理本有。迷即無明。
T46n1928_p0715a23║無明轉故即變為明。迷名永失轉成性明。故
T46n1928_p0715a24║云迷轉成性。他云。須作性成。若云。成性則令
T46n1928_p0715a25║果成因也。若爾後文云。了今無明為法性。豈
T46n1928_p0715a26║亦果為因邪。三是則下。約圓乘明始終不二
T46n1928_p0715a27║二。初翻覆對揚明體一。可解。二所以下。高廣
T46n1928_p0715a28║無減明不二。大乘因果皆是實相。三千皆實
T46n1928_p0715a29║相相宛然。實相在理為染作因。縱具佛法以
T46n1928_p0715b01║未顯故同名無明。三千【CL131n1553_p0271b01】離障八倒不生。一一
T46n1928_p0715b02║法門皆成四德故咸常樂。三千實相。皆不變
T46n1928_p0715b03║性迷悟理一。如演若多失頭。得頭頭未嘗異。
T46n1928_p0715b04║故云無明即明。三千世間一一常住。理具三
T46n1928_p0715b05║千俱名為體。變造三千俱名為用。故云俱體
T46n1928_p0715b06║俱用。此四句中初二明因果各具三千。三明
T46n1928_p0715b07║因果三千秖一三千。以無改故。四明因果三
T46n1928_p0715b08║千之體俱能起用。則因中三千起於染用。果
T46n1928_p0715b09║上三千起於淨用。此第四句明圓最顯。何者
T46n1928_p0715b10║夫體用之名本相即之義故。凡言諸法即理
T46n1928_p0715b11║者。全用即體方可言即。輔行云。即者。廣雅云
T46n1928_p0715b12║合也。若依此釋仍似二物相合。其理猶疏今
T46n1928_p0715b13║以義求體。不二故。故名為即(上皆輔行文也)今謂全
T46n1928_p0715b14║體之用方名不二。他宗明一理隨緣作差別
T46n1928_p0715b15║法。差別是無明之相。淳一是真如之相。隨緣
T46n1928_p0715b16║時則有差別。不隨緣時【CL131n1553_p0272a01】則無差別。故知一性
T46n1928_p0715b17║與無明合方有差別。正是合義非體不二。以
T46n1928_p0715b18║除無明無差別故。今家明三千之體隨緣起
T46n1928_p0715b19║三千之用。不隨緣時三千宛爾。故差別法與
T46n1928_p0715b20║體不二。以除無明有差別故。驗他宗明即。即
T46n1928_p0715b21║義不成。以彼佛果唯一真如。須破九界差別
T46n1928_p0715b22║歸佛界一性故。今家以即離分於圓別不易
T46n1928_p0715b23║研詳。應知不談理具單說真如隨緣仍是離
T46n1928_p0715b24║義。故第一記云。以別教中無性德九故。自他
T46n1928_p0715b25║俱斷九也。若三千世間是性德者。九界無所
T46n1928_p0715b26║破。即佛法故。即義方成圓理始顯。故金錍云。
T46n1928_p0715b27║變義唯二。即是唯圓。故知具變雙明方名
T46n1928_p0715b28║即。是若隨闕一皆非圓極。荊谿云。他家不明
T46n1928_p0715b29║修性。若以真如一理名性。隨緣差別為修。則
T46n1928_p0715c01║荊谿出時甚有人說也。故知他宗極圓秖云
T46n1928_p0715c02║性起不云性具深可思量。【CL131n1553_p0272b01】又不談性具百界。
T46n1928_p0715c03║但論變造諸法何名無作邪。世人見予立別
T46n1928_p0715c04║教理有隨緣義。惑耳驚心。蓋由不能深究荊
T46n1928_p0715c05║谿之意也。且如記文釋阿若文中云。別教亦
T46n1928_p0715c06║得云從無住本立一切法。無明覆理能覆所
T46n1928_p0715c07║覆俱名無住。但即不即異而分教殊。既許所
T46n1928_p0715c08║覆無住真如安不隨緣。隨緣仍未即者為非
T46n1928_p0715c09║理具隨緣故也。又云。真如在迷能生九界。若
T46n1928_p0715c10║不隨緣何能生九。又輔行釋別教根塵一念
T46n1928_p0715c11║為迷解本。引楞伽云。如來為善不善因。自釋
T46n1928_p0715c12║云。即理性如來也。楞伽此句。乃他宗隨緣之
T46n1928_p0715c13║所據也。輔行為釋此義引大論云。如大池水
T46n1928_p0715c14║象入則濁珠入則清。當知水為清濁本珠象
T46n1928_p0715c15║為清濁之緣。據此諸文別理豈不隨緣邪。故
T46n1928_p0715c16║知若不談體具者。隨緣與不隨緣皆屬別教。
T46n1928_p0715c17║何者如云梨邪生一切法。【CL131n1553_p0273a01】或云。法性生一切
T46n1928_p0715c18║法。豈非別教有二義邪。問淨名疏釋無明無
T46n1928_p0715c19║住云。說自住是別教意。依他住是圓教意。且
T46n1928_p0715c20║隨緣義真妄和合。方造諸法正是依他。那判
T46n1928_p0715c21║屬別。答疏中語簡意高。須憑記釋方彰的旨。
T46n1928_p0715c22║故釋自住法性煩惱。更互相望俱立自他。結
T46n1928_p0715c23║云。故二自他並非圓義。以其惑性定能為障。
T46n1928_p0715c24║破障方乃定能顯理。釋依他云。更互相依更
T46n1928_p0715c25║互相即。以體同故依而復即。結云。故別圓教
T46n1928_p0715c26║俱云自他。由體同異而判二教。今釋曰。性體
T46n1928_p0715c27║具九起修九用。用還依體名同體依。此依方
T46n1928_p0715c28║即。若不爾者。非今依義。故妙樂云。別教無性
T46n1928_p0715c29║德九。故自他俱須斷九。是知但理隨緣作九
T46n1928_p0716a01║全無明功。既非無作定能為障。故破此九方
T46n1928_p0716a02║能顯理。若全性起修乃事即理。豈定為障而
T46n1928_p0716a03║定可破。若執但理隨緣作【CL131n1553_p0273b01】九為圓義者。何故
T46n1928_p0716a04║妙樂中真如在迷能生九界判為別邪。故真
T46n1928_p0716a05║妄合即義未成。猶名自住。彼疏次文料簡開
T46n1928_p0716a06║合。別教亦云依法性住。故須究理不可迷名。
T46n1928_p0716a07║此宗若非荊谿精簡圓義永沈也。他云。舊本
T46n1928_p0716a08║云三身並常。今問如何說俱體俱用邪。他恐
T46n1928_p0716a09║應身說體。法身說用不便。乃自立云。舉體全
T46n1928_p0716a10║用。縱茲巧釋義終不允。
T46n1928_p0716a11║五染淨不二門三。初標。以在纏心變造諸法
T46n1928_p0716a12║一多相礙。念念住著名之為染。以離障心應
T46n1928_p0716a13║赴眾緣。一多自在念念捨離名之為淨。今開
T46n1928_p0716a14║在纏一念染心。本具三千俱體俱用。與淨不
T46n1928_p0716a15║殊故名不二。有人云。染即是惑。淨即是應。
T46n1928_p0716a16║不解文旨但對而已。須知此門指果後淨用。
T46n1928_p0716a17║凡夫染心已具。乃令觀此染心顯於淨用。并
T46n1928_p0716a18║後依正俱在能應。自他不二方兼於感。二若
T46n1928_p0716a19║識【CL131n1553_p0274a01】下釋二。初明所顯淨法。二初染淨體用理
T46n1928_p0716a20║無增減三。初法二。初明染淨體者。三千寂體
T46n1928_p0716a21║即寂而照。既無能照亦無所照名為法性。以
T46n1928_p0716a22║本愚故妄謂自他。三千靜明全體暗動。即翻
T46n1928_p0716a23║作無明本來不覺故名無始。若識此者即照
T46n1928_p0716a24║無明。體本明靜即翻為法性。二法性下。明染
T46n1928_p0716a25║淨用者。體既全。轉用亦敵翻。法性既作無明
T46n1928_p0716a26║全起無明之用。用既縛著名之為染。無明若
T46n1928_p0716a27║為法性全起法性之用。用既自在名之為淨。
T46n1928_p0716a28║問他云。無二與字。及將二之訓往。迷即法性
T46n1928_p0716a29║往趣無明。悟即無明往趣法性。其義云何答
T46n1928_p0716b01║二與有。無俱有其義。二之訓往釋義稍迂。且
T46n1928_p0716b02║之字者乃是常用文字而多為語助。雖爾雅
T46n1928_p0716b03║訓往用自有處。安於此中文似不便。如一理
T46n1928_p0716b04║之內淨穢之土。豈皆訓往邪。若舊本無二與
T46n1928_p0716b05║字。【CL131n1553_p0274b01】則之字不須訓往但為助辭其義自顯。何
T46n1928_p0716b06║者但云。即法性之無明其用則染。即無明之
T46n1928_p0716b07║法性其用則淨。其文既宛其義稍明。問若有
T46n1928_p0716b08║與字義復云何。答此文既辨二用。有則於義
T46n1928_p0716b09║更明。何者夫與者。借與賜與也。亦助也。法性
T46n1928_p0716b10║無明既互翻轉成於兩用。互有借力助成之
T46n1928_p0716b11║義。而劣者借力助於彊者。若法性內熏無力。
T46n1928_p0716b12║無明染用彊者。則法性與無明力造諸染法。
T46n1928_p0716b13║若無明執情無力。法性內熏有力。則無明與
T46n1928_p0716b14║法性力起諸淨應。以由無明雖有成事之用。
T46n1928_p0716b15║以體空故自不能變造。須假法性借力助之
T46n1928_p0716b16║方成染法。法性雖具三千淨用顯發由修。真
T46n1928_p0716b17║修縱不藉無明緣修寧無欣厭故下文云。必
T46n1928_p0716b18║藉緣了為利他功。無明與力助於法性方成
T46n1928_p0716b19║淨用。荊谿既許隨緣之義。必許法性無明互
T46n1928_p0716b20║為【CL131n1553_p0275a01】因緣。但約體具明隨自異權教。二濁水下
T46n1928_p0716b21║諭。濁水諭迷中染心。清水諭果後淨心。波
T46n1928_p0716b22║諭三千俱用。濕諭三千俱體。須知染中其
T46n1928_p0716b23║水雖濁。亦全濕為波。清時豈別有波濕故云
T46n1928_p0716b24║無殊。則波之與濕皆無殊也。他謂波中之濕
T46n1928_p0716b25║無殊者。濕性既不變波性豈變邪。問第四記
T46n1928_p0716b26║云。如清濁波濕性不異。豈非波異濕同今何
T46n1928_p0716b27║違彼。答讀彼文者不看前後。但取一文成我
T46n1928_p0716b28║局見。今為粗引彼文仍聊釋出。令欲據彼證
T46n1928_p0716b29║唯濕無殊者聞之自誡。何者彼文本釋世間
T46n1928_p0716c01║相常。但相本流動。今欲說常須約位顯。全
T46n1928_p0716c02║位為相位常相亦常。故文數云。相位無二。仍
T46n1928_p0716c03║自問云。位可一如相云何等。答曰。位據理性
T46n1928_p0716c04║快不可改。相約隨緣緣有染淨。緣雖染淨同
T46n1928_p0716c05║名緣起。如清濁波濕性不異。同以濕性為波
T46n1928_p0716c06║故。皆以如【CL131n1553_p0275b01】為相同以波為濕性故。皆以如為
T46n1928_p0716c07║位所以相與常住。其名雖同染淨既分如位
T46n1928_p0716c08║須辨。釋曰。彼問既云。相云何等。故知答文
T46n1928_p0716c09║以位例相成乎等義。乃先法次諭。諭中以
T46n1928_p0716c10║法參而合之。法中先舉位一。故云決不可改。
T46n1928_p0716c11║次明相等故云同名緣起。諭中亦先舉濕性
T46n1928_p0716c12║不異顯上位一。次明以濕為波以波為濕。正
T46n1928_p0716c13║當顯上位相無二位等相等。故知文中本答
T46n1928_p0716c14║相等。但相兼染淨等義難彰。故光以濕性諭
T46n1928_p0716c15║位論等。仍顯全位為相。全濕為波。以位例相
T46n1928_p0716c16║明其咸等。因何但將濕性不異一句為證。全
T46n1928_p0716c17║不以濕而例於波。及拋相等之問豈可得乎。
T46n1928_p0716c18║況若論異義豈獨相異位無異義邪。故當科
T46n1928_p0716c19║即云染淨既分如位須辨。豈非染相必以在
T46n1928_p0716c20║纏真如為位。豈可淨相不以出纏真如為位。若
T46n1928_p0716c21║論等者濁水【CL131n1553_p0276a01】清水既同一濕。豈不得言同一波
T46n1928_p0716c22║邪。以水清後還是濁時動用故也。三清濁下
T46n1928_p0716c23║合者。水之波濕常無增減。若其清濁必各由
T46n1928_p0716c24║緣。雖象入則濁。珠入則清。而其濁緣與水俱
T46n1928_p0716c25║有。從來未悟故濁在前。如山抱玉。如沙有金。
T46n1928_p0716c26║礦璞本有。水雖本濁濁非水性故全體是清。
T46n1928_p0716c27║以清濁二波秖一動性故云理通。而皆全濕
T46n1928_p0716c28║為動故云舉體是用。既悟後不迷知清是水
T46n1928_p0716c29║性。違性可轉稱性則常故也。二故三下。界如
T46n1928_p0717a01║緣起性本圓常二。初約性德直示者。迷悟緣
T46n1928_p0717a02║起皆三千之體。起於妙用體既不出剎那。妙
T46n1928_p0717a03║用豈應離體。故使緣起咸趣剎那。三千既其
T46n1928_p0717a04║不變。剎那之性本常。以體收用緣起理一。不
T46n1928_p0717a05║分而分十界百界。約十界則六穢四淨。約百
T46n1928_p0717a06║界則十通淨穢。十中一一各六四故。二故知
T46n1928_p0717a07║下。約修反【CL131n1553_p0276b01】顯者問前云。剎那百界有穢有淨
T46n1928_p0717a08║今何悉淨。答前論淨穢法門皆理本具。通於
T46n1928_p0717a09║迷悟無有增減。即性善性惡也。今之染淨約
T46n1928_p0717a10║情理說。情著則淨穢俱染。理性則淨穢俱淨。
T46n1928_p0717a11║故剎那染情體具十界。互融自在故名悉淨。
T46n1928_p0717a12║疑者云。剎那既具三千我何不見。答未顯者
T46n1928_p0717a13║驗體仍迷非理不具。此名字中疑也。觀行既
T46n1928_p0717a14║亦未顯。遂以相似驗之。父母生身發於相似
T46n1928_p0717a15║五眼五耳乃至五意皆能遍照。自身既現十
T46n1928_p0717a16║界以驗他身亦然。故相似位人。比知百界同
T46n1928_p0717a17║在一心。若至分真普現色身能現十界。一一
T46n1928_p0717a18║復起十界三業故云亦然。果地究盡諸法實
T46n1928_p0717a19║相。等彼性中所具百界。故知性具百界互融
T46n1928_p0717a20║廣遍。染心自局濁體本清。二故須下明能顯
T46n1928_p0717a21║妙觀。然今十門皆為觀心而設。故色心門攝
T46n1928_p0717a22║別入總。專【CL131n1553_p0277a01】立識心為所觀故。內外門正示觀
T46n1928_p0717a23║法雖泛論二境正在內心。第三門全性起修
T46n1928_p0717a24║辨觀令妙。第四門即因成果顯證非新。故此
T46n1928_p0717a25║二門皆論一念。已上四門攝自行法門。同在
T46n1928_p0717a26║剎那而為觀體。從此門去純談化他。而化他
T46n1928_p0717a27║法門雖即無量豈出三千。亦攝歸剎那同為
T46n1928_p0717a28║觀體。此當其首故廣示觀門。後既倣此但略
T46n1928_p0717a29║點示。不得此意徒釋十門空談一念。故今文
T46n1928_p0717b01║先明淨用同在染心。理具情迷顯發由觀。遮
T46n1928_p0717b02║照者。空中名遮。一相不立假觀名照。三千宛
T46n1928_p0717b03║然。復令三觀俱亡三諦齊照。乃亡前遮照。照
T46n1928_p0717b04║前遮故。故各名雙。亡照同時故云終日。此
T46n1928_p0717b05║則同前即空假中無空假中也。他見法爾。空
T46n1928_p0717b06║中欲例即空即中。而不看上句照故三千常
T46n1928_p0717b07║具。彼門但舉依正之境。況不云三千及以百
T46n1928_p0717b08║界。尚未結成【CL131n1553_p0277b01】妙境何關假觀邪。若此中縱無
T46n1928_p0717b09║上句照故三千常具。但云空中於理亦成。何
T46n1928_p0717b10║者上已具示三千淨用在剎那。故彼秖云依
T46n1928_p0717b11║正色心。據何文義云是妙假。思之思之。不動
T46n1928_p0717b12║此念者明觀成相。不移即今剎那之念。而能
T46n1928_p0717b13║盡未來際作三千化事。此之剎那。即法界故
T46n1928_p0717b14║有何窮盡。第五記云。剎那剎那皆盡過未。
T46n1928_p0717b15║施設三千皆妙假力。亡淨穢相須藉空中。故
T46n1928_p0717b16║云以空以中。染中淨穢更顯明者復是空中
T46n1928_p0717b17║之力。故云轉染為淨染淨各具三千。空中了
T46n1928_p0717b18║之三千既亡。空中亦泯方名染淨不二。此則
T46n1928_p0717b19║同前因果。既泯理性自亡。
T46n1928_p0717b20║六依正不二門三。初標。果後示現下三國土
T46n1928_p0717b21║名為依報。示現前三教主及九界身名為正
T46n1928_p0717b22║報。以寂光圓佛本無二故。即是能開之妙法
T46n1928_p0717b23║【CL131n1553_p0278a01】故也。此淨穢土及勝劣身同在初心剎那有
T46n1928_p0717b24║何二邪。二已證下釋二。初明果用由因本具
T46n1928_p0717b25║三。初示依正不二二。初明不二之由。已證者
T46n1928_p0717b26║蓋舉已證之位也。寂光遮那依正不二。全由
T46n1928_p0717b27║因德一念三千。儻因本不融果何能一。縱修
T46n1928_p0717b28║治令合亦是無常終歸分隔。二以三千下。示
T46n1928_p0717b29║不二之相。在文可見。二是則下。明因理本融
T46n1928_p0717c01║二。初明三位本妙。理等三位融相未顯如五品
T46n1928_p0717c02║人。雖以理觀遍融一切。而於事用未能自在。
T46n1928_p0717c03║此位尚爾。前二可知。然迷情自異不二天真
T46n1928_p0717c04║故云己有。自即己心他是生佛。佛唯在果。餘
T46n1928_p0717c05║二在因。果攝心生縱由修證心能攝二。全由
T46n1928_p0717c06║性融推功歸理乃言故使。二但眾下。示一切皆
T46n1928_p0717c07║融。不可任情必須順理。理智未顯見法仍差。
T46n1928_p0717c08║須知本融無非妙境。三然應下。明始終【CL131n1553_p0278b01】無改
T46n1928_p0717c09║二。初明情智局遍。於生局處佛能遍融。於佛
T46n1928_p0717c10║遍處生自局限。二始終下。明體用常融二。初
T46n1928_p0717c11║略示有四句。初三約因果豎辨理同。二四約
T46n1928_p0717c12║諸法橫辨相入。意顯終既大小無妨。始亦如
T46n1928_p0717c13║是由不改故。果既依正不二。因亦復然。由理
T46n1928_p0717c14║同故。二故淨下廣示。文有八句。初二句雙舉
T46n1928_p0717c15║依正。同居等三土傳作淨穢。地獄等十界身
T46n1928_p0717c16║迭分勝劣。次塵身下二句雙示依正體性。一
T46n1928_p0717c17║微塵身。一微塵國。各具三千體遍法界。彼彼
T46n1928_p0717c18║身土亦復如是。三是則下。二句明遍攝一切
T46n1928_p0717c19║剎趣一剎。一切身趣一身。文雖剎身各攝。意
T46n1928_p0717c20║必依正互收。四廣狹下二句結妙。三千無礙
T46n1928_p0717c21║出生無盡不可心思。不可口議。如是融相今
T46n1928_p0717c22║古常然。迷悟不改。二若非下。明理顯以觀為
T46n1928_p0717c23║功二。初克彰觀行之功。性具三千若體【CL131n1553_p0279a01】若用。
T46n1928_p0717c24║本空假中常自相攝。微塵本含法界。芥子常
T46n1928_p0717c25║納須彌。無始無明強生隔礙。順性修觀即空
T46n1928_p0717c26║假中。則自在體用顯現成就。性本空假中性
T46n1928_p0717c27║淨解脫也。修成空假中實慧解脫也。起用空
T46n1928_p0717c28║假中方便淨解脫也。雖是修二性一。以皆空
T46n1928_p0717c29║假中故則成合義。二如是下。結示生佛一致。
T46n1928_p0718a01║既解修成全是本具。即知迷悟體用不二。波
T46n1928_p0718a02║濕無殊之譬於茲更明。我心為此。生佛為彼。
T46n1928_p0718a03║緣起為事。性具為理。彼此三千理同不隔。遂
T46n1928_p0718a04║令緣起互入無妨。依正不二斯之謂歟。七自
T46n1928_p0718a05║他不二門三。初標。染淨依正及以此門都為
T46n1928_p0718a06║感應神通而立。且即染之淨依正必融即是
T46n1928_p0718a07║神通及以能應。既由已辦須名為自。唯未論
T46n1928_p0718a08║感。感即他機。雖分自他同在一念。故上文云
T46n1928_p0718a09║他生。他佛尚與心同況己心生佛寧乖【CL131n1553_p0279b01】一念。
T46n1928_p0718a10║佛法眾生法皆名為他。而各具生佛。若己生
T46n1928_p0718a11║佛顯則與他佛生佛同俱為能化。唯他眾生
T46n1928_p0718a12║生佛而為所化。既同一念自他豈殊故名不
T46n1928_p0718a13║二。依此觀察能成二。妙復名為門。二隨機下
T46n1928_p0718a14║釋二。初示感應之體本同二。初約法示三。初
T46n1928_p0718a15║約一性明自他。證果之後不動而應眾機普
T46n1928_p0718a16║益。既非謀作皆由性同。因果驗之灼然不二。
T46n1928_p0718a17║二如理下。約三千明感應。先以三諦例自他
T46n1928_p0718a18║本同。三千既即空假中。乃三德三諦之三千
T46n1928_p0718a19║也。自行即淨穢亡泯無不空中。利他則帝網
T46n1928_p0718a20║交羅三千皆假。三諦既即三。是一自他則分
T46n1928_p0718a21║而不分。然今所辨自他俱在妙假。以能化所
T46n1928_p0718a22║化皆三千故。欲約三諦論不二。故且對空中
T46n1928_p0718a23║辨之。妙假尚不離空中一假豈應隔異。問前
T46n1928_p0718a24║修外觀既當自行。但列空中與今符合【CL131n1553_p0280a01】何苦
T46n1928_p0718a25║責之。答往時不解境觀之徒。據此等文妄有
T46n1928_p0718a26║除削。何者此約三千以明空中。已具不思議
T46n1928_p0718a27║假。況復利他之觀。初心豈可不修。不修則何
T46n1928_p0718a28║名摩訶薩。秖為假觀始行須修。方得感應同
T46n1928_p0718a29║居一念。自他不二據茲而立。如何劫云自行
T46n1928_p0718b01║無假。又若自行唯修空中。內觀豈非自行。何
T46n1928_p0718b02║故言即空假中邪。物機等者。正明自他各具
T46n1928_p0718b03║三千。細辨故三千。總論故十界。轉現互生即
T46n1928_p0718b04║無記化。化化復作化也。依正皆爾。應必對感
T46n1928_p0718b05║機豈不然。一念從事寂光約理。二必相即故
T46n1928_p0718b06║互舉爾。三眾生下。約俱具明道交。既三無差
T46n1928_p0718b07║別則感應相收。眾生感心中他佛諸佛應心
T46n1928_p0718b08║中他生。不然豈能一念皆令解脫邪。二不然
T46n1928_p0718b09║下。約諭示二。初順諭。諸佛三千即現像之
T46n1928_p0718b10║理。眾生三千即生像之性。若不然者。不能【CL131n1553_p0280b01】即
T46n1928_p0718b11║感即應。非任運化也。二若一下反諭。以鑑
T46n1928_p0718b12║淨形對無不現之理。而反顯之。意云若不現
T46n1928_p0718b13║者可言鑑理有窮形事不通也。諸佛悟理眾
T46n1928_p0718b14║生在事。三千理滿若一機扣之不應。則可云
T46n1928_p0718b15║三千互闕。既無此理則前義善成。仍釋伏疑
T46n1928_p0718b16║何故眾生多不見佛。故云。若與鑑隔則容有
T46n1928_p0718b17║是理。即障重機生名與鑑隔。機成名對。若其
T46n1928_p0718b18║對者終無不現。然未通字必誤。合云不通。縱
T46n1928_p0718b19║移於下句語稍不便智者詳之。二若鑑下。明
T46n1928_p0718b20║觀行之功方顯二。初帶諭彰用匪功成者。故
T46n1928_p0718b21║知心鑑本明三千之像本具。對物未能現者。
T46n1928_p0718b22║蓋三惑之塵所遮。去塵雖緣了之功。現像乃
T46n1928_p0718b23║全由性具。此中正明觀心發用。他云。由機現
T46n1928_p0718b24║像其義天隔。觀法大旨者非唯此中。諸門皆
T46n1928_p0718b25║爾。但在此說為便耳。二應知下。就法明發由
T46n1928_p0718b26║【CL131n1553_p0281a01】觀合。雖由緣了須揀前三。稱性圓修方名一
T46n1928_p0718b27║合。功成用顯設化無方。
T46n1928_p0718b28║八三業不二門三。初標者。果後逗機示諸三
T46n1928_p0718b29║業。四時三教謂有差殊。今經開之唯圓法體。
T46n1928_p0718c01║諸身尚即三業豈分。故名不二。亦就心法示
T46n1928_p0718c02║也。二於化下釋二。初明所顯果用二。初約對
T46n1928_p0718c03║機顯逗會無差二。初示三輪不同。三皆祕妙
T46n1928_p0718c04║非下地知故名為密。能轉摧碾復名為輪。轉
T46n1928_p0718c05║己示他摧他惑業。稱機示現毫髮不差。二在
T46n1928_p0718c06║身下。明真應復殊。說三權法皆是應身。若聞
T46n1928_p0718c07║圓乘必見法佛。別縱睹報猶是修成。圓見應
T46n1928_p0718c08║身皆唯本具。仍約四味權實未會真應且分。二
T46n1928_p0718c09║約稱理明卷舒自在二。初融身說。問此中法
T46n1928_p0718c10║身說佛道邪。餘文何故不許法身有說。答蓋
T46n1928_p0718c11║華嚴宗獨謂我經是遮那說。餘經皆是釋【CL131n1553_p0281b01】迦
T46n1928_p0718c12║所說。故今家會之。遮那乃是釋迦異名。縱勝
T46n1928_p0718c13║劣有殊而說必是應。法定無說。若相即者法
T46n1928_p0718c14║全是應無說即說。應全是法說即無說。今云。
T46n1928_p0718c15║法身者非離應之法。故經云。微妙淨法身具
T46n1928_p0718c16║相三十二等。若論即者凡說圓教皆即法身
T46n1928_p0718c17║何獨華嚴。但彼經隔小故現勝身。乃報身像
T46n1928_p0718c18║而即法身。今經開權故於應身。即法身也。問
T46n1928_p0718c19║現住靈山豈不垂世。答身既即法土非寂光
T46n1928_p0718c20║邪。故施開廢會身土咸然。二身尚下。會三輪。
T46n1928_p0718c21║雖知權實相冥真應互。即儻三業尚殊則色
T46n1928_p0718c22║心不泯。故會身說令知身口本融。以二等意
T46n1928_p0718c23║使色心不二。方名即應見法不動而施。靈山
T46n1928_p0718c24║見聞無不爾也。二豈非下。明能顯觀體三。初
T46n1928_p0718c25║結指心因。指上果人三業真應互融。雖即難
T46n1928_p0718c26║思豈過百界。百界融泯全在我心。因心若【CL131n1553_p0282a01】無
T46n1928_p0718c27║果須造得。若信因果相稱方知三密有本。他
T46n1928_p0718c28║云。信下無因果字。有亦未多令義易顯故須
T46n1928_p0718c29║存之。二百界下。觀成用顯。百界一念本空假
T46n1928_p0719a01║中。須順性三以成修德。修性一合果用乃彰。
T46n1928_p0719a02║遂使色聲傳生百界。豈無記化化禪不即陰
T46n1928_p0719a03║發邪。三故一下。染體本妙。三密相海本理遮
T46n1928_p0719a04║那心塵皆具。例彼生佛名三無差。既云。一念
T46n1928_p0719a05║凡心那作非因果釋。
T46n1928_p0719a06║九權實不二門三。初標。權是九界七方便。實
T46n1928_p0719a07║則佛法圓乘。四時未會權實不融。此經開之
T46n1928_p0719a08║皆稱祕妙。故云不二。二平等下釋三。初明等
T46n1928_p0719a09║鑒由理融。權實優劣不名平等。實不融權復
T46n1928_p0719a10║非於大。故法法皆妙一一互收。常如是知。即
T46n1928_p0719a11║名平等大慧。此之大慧雖由果證凡心本然。
T46n1928_p0719a12║故但觀心此慧自發。二至果下遍逗由心證。
T46n1928_p0719a13║【CL131n1553_p0282b01】證果之後於體內不分之權實。而被機分隔
T46n1928_p0719a14║說之。既理元不分故此經稱理而會。如是施
T46n1928_p0719a15║會自在者由契本因。因本若隔果那得融。若
T46n1928_p0719a16║欲契之但觀一念。三對說下結示歸理一。如
T46n1928_p0719a17║文十受潤不二門三。初標者。從諭立也。能
T46n1928_p0719a18║受者即三草二木七方便眾生。能潤者即大
T46n1928_p0719a19║雲注雨。即前四時三教。今經開之唯一地所
T46n1928_p0719a20║生。一雨所潤無復差降名為不二。觀己心地
T46n1928_p0719a21║三千與佛心地三千不殊。則念念受潤常沾
T46n1928_p0719a22║妙益。依此為門則成二妙。二物理下釋三。初
T46n1928_p0719a23║明權實本圓熏修如幻。二初由具可熏如文。
T46n1928_p0719a24║二因熏可發。豈唯權實相冥。抑亦感應體一
T46n1928_p0719a25║性本圓具。偏發由熏以性奪修故修如幻。平
T46n1928_p0719a26║等法界佛不度生。不分而分暫立感應。欣赴
T46n1928_p0719a27║本虛故皆如幻。然此尚非但理隨緣之幻。豈
T46n1928_p0719a28║同【CL131n1553_p0283a01】緣生無體之幻邪。今明各具本融暫分如
T46n1928_p0719a29║幻。能知此者方是圓乘。二然由下。明生佛一
T46n1928_p0719b01║際欣赴不遍。若圓理無偏感應一致。故一塵
T46n1928_p0719b02║應色無非法身。自他所依不逾祕藏。方為色
T46n1928_p0719b03║香中道起對法界也。三故知下。明地雨無殊
T46n1928_p0719b04║利益平等。四微約諭。即一地所生。權實約
T46n1928_p0719b05║法。即一雨所潤。凡地三千無隔隨一念以俱
T46n1928_p0719b06║圓佛地三千既融隨一應而盡具。況生感心
T46n1928_p0719b07║中之佛。佛應心中之生。感應之體尚同權實
T46n1928_p0719b08║之益何別。故云但化菩薩不為二乘。其有聞
T46n1928_p0719b09║法者無一不成佛。方名受潤不二。
T46n1928_p0719b10║是故下結文示意三。初明十門通貫理體無
T46n1928_p0719b11║殊二。初約十門明理一。門門皆顯三千即空
T46n1928_p0719b12║假中。十門既然。十妙亦爾。故云通入及理一
T46n1928_p0719b13║也。二如境下。約十妙釋理。一性德三千。即
T46n1928_p0719b14║空【CL131n1553_p0283b01】假中名為境三。境能發智照此三千。即空
T46n1928_p0719b15║假中。故名智三。智能導行契此三千。即空假
T46n1928_p0719b16║中。名為行三。此是修中論九。九秖是三。一一
T46n1928_p0719b17║具三開合無礙。功成歷位雖有淺深。三九圓
T46n1928_p0719b18║融未始差別。三九究盡等彼三千。即空假中。
T46n1928_p0719b19║名為三法。由空假中方能起用。他機因果亦
T46n1928_p0719b20║復如然。故十章始終皆得稱妙。二既是下。明
T46n1928_p0719b21║一念包容觀行可識三。初明一念境觀之功。
T46n1928_p0719b22║此上十門十妙。攝法雖廣同在凡夫剎那一
T46n1928_p0719b23║念。三千世間即空假中。性三為境。修三為觀。
T46n1928_p0719b24║成則是果。用則化他。若不攝歸心法焉能成
T46n1928_p0719b25║辦自他。是故指要其功莫大。二若了下。明
T46n1928_p0719b26║心法攝成之要。言非遙者。一念三千總攝故
T46n1928_p0719b27║非遙。一心三觀易成故非遙。三故重下。明重
T46n1928_p0719b28║述觀行易明。將彼十妙無邊法相。攝作十門
T46n1928_p0719b29║不離【CL131n1553_p0284a01】一念。令修觀者可識。作者再三顯示何
T46n1928_p0719c01║以迷之。三首題下。明得意符文總別無異。此
T46n1928_p0719c02║之十門雖在跡門之後仍例本門。復將釋名
T46n1928_p0719c03║例餘四章。故知五義釋題盡備。故云既爾。此
T46n1928_p0719c04║既一部都名。必覽三分諸品別相而立。既得
T46n1928_p0719c05║總意令將此總符彼別文。故云可知。欲銷一
T46n1928_p0719c06║部文文句句。皆須預知絕待之意。無不入心
T46n1928_p0719c07║成乎觀行。儻迷茲旨銷彼別文何能顯妙乎。
T46n1928_p0719c08║問他云釋名是總三章是別。名中具三即覽
T46n1928_p0719c09║別為總。將此四章符教相文則可知也。今以
T46n1928_p0719c10║首題為總。經文為別。據何所出。答名總三別
T46n1928_p0719c11║少分可然。以教相為符文全不允當。況餘四
T46n1928_p0719c12║章前文已例不須更示。令依記文云所以釋
T46n1928_p0719c13║題不可率爾。題下別釋理非容易。豈非以題
T46n1928_p0719c14║為總。以文為別。問觀心既非此部正意。何
T46n1928_p0719c15║故十門【CL131n1553_p0284b01】皆約觀釋。豈作者特違部意邪。答文
T46n1928_p0719c16║初既云觀心乃是教行樞機。信非閑緩之義。
T46n1928_p0719c17║但為妙義難解故。部中判教生解義強觀且
T46n1928_p0719c18║旁示。然部之妙旨乃摩訶止觀之大體也。何
T46n1928_p0719c19║者。若非三千空假中。何能頓止三惑圓觀三
T46n1928_p0719c20║諦。故義例云。唯依本跡顯實。應知止觀用此
T46n1928_p0719c21║妙義為能止能觀。蓋不思議境即觀故三障
T46n1928_p0719c22║四魔為所止所觀也。故千如妙旨玄文廣約
T46n1928_p0719c23║眾生法示之。文句廣約佛法明之。此十門欲
T46n1928_p0719c24║與止觀同成觀體。皆專約心法說之。所以節
T46n1928_p0719c25║節云一念或心性剎那等也。故總結文云。令
T46n1928_p0719c26║觀行可識。前文云。則彼此昭著法華行成。
T46n1928_p0719c27║又云故撮十妙為觀法大體。應知前四門為
T46n1928_p0719c28║十乘觀體。後六門為起教觀體也。大部既教
T46n1928_p0719c29║廣觀略。此文乃行正解旁互相顯映。方進初
T46n1928_p0720a01║心。豈重述【CL131n1553_p0285a01】十門但銷名相而已。願詣聞見如
T46n1928_p0720a02║理思修云爾。
T46n1928_p0720a03║【○】【○】十不二門指要鈔卷下【○】【○】【○】【○】【○】【○】【○】【○】【○】【○】【CL131n1553_p0285b01】【CL131n1553_p0286a01】【CL131n1553_p0286b01】
