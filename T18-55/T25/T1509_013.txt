T25n1509_p0153b01║【□】
T25n1509_p0153b02║【CL078n1163_p0352a01】大智度論釋初品中尸羅波羅蜜
T25n1509_p0153b03║義第二十一(卷第十三)
T25n1509_p0153b04║【□】
T25n1509_p0153b05║　　　　龍樹菩薩造
T25n1509_p0153b06║　　　　後秦龜茲國三藏鳩摩羅什
T25n1509_p0153b07║　　　　奉　詔譯
T25n1509_p0153b08║【○】【經】罪不罪不可得故。應具足尸羅波羅蜜。
T25n1509_p0153b09║【論】尸羅(秦言性善)好行善道不自放逸。是名
T25n1509_p0153b10║尸羅。或受戒行善或不受戒行善。皆名尸羅。
T25n1509_p0153b11║尸羅者。略說身口律儀有八種。不惱害不劫
T25n1509_p0153b12║盜不邪婬不妄語不兩舌不惡口不綺語不飲
T25n1509_p0153b13║酒及淨命。是名戒相。若不護放捨。是名破
T25n1509_p0153b14║戒。破此戒者墮三惡道中。若下持戒生人
T25n1509_p0153b15║中。中持戒生六欲天中。上持戒又行四禪
T25n1509_p0153b16║四空定。生色無色界清淨天中。上持戒有三
T25n1509_p0153b17║種。下清淨持戒得阿羅漢。中清淨持戒得辟
T25n1509_p0153b18║支佛。上清淨持戒得佛道。不著不猗不破
T25n1509_p0153b19║不缺聖所讚愛。【CL078n1163_p0352b01】如是名為上清淨持戒。若
T25n1509_p0153b20║慈愍眾生故。為度眾生故。亦知戒實相
T25n1509_p0153b21║故心不猗著。如此持戒將來令人至佛
T25n1509_p0153b22║道。如是名為得無上佛道戒。若人求大善
T25n1509_p0153b23║利。當堅持戒如惜重寶。如護身命。何以
T25n1509_p0153b24║故譬如大地一切萬物有形之類。皆依地而
T25n1509_p0153b25║住。戒亦如是戒為一切善法住處。復次譬如
T25n1509_p0153b26║無足欲行無翅欲飛無船欲渡。是不可
T25n1509_p0153b27║得。若無戒欲得好果亦復如是。若人棄
T25n1509_p0153b28║捨此戒。雖山居苦行食果服藥。與禽獸
T25n1509_p0153b29║無異。或有人但服水為戒。或服乳或服氣
T25n1509_p0153c01║或剃髮或長髮。或頂上留少許髮。或著袈
T25n1509_p0153c02║裟或著白衣或著草衣或木皮衣。或冬入
T25n1509_p0153c03║水或夏火炙。若自墜高巖若於恒河中洗。
T25n1509_p0153c04║若日三浴再供養火。種種祠祀種種咒願受
T25n1509_p0153c05║行苦行。以無此戒空無所得。若有人雖
T25n1509_p0153c06║處高堂大殿好衣美食。而能【CL078n1163_p0353a01】行此戒者得
T25n1509_p0153c07║生好處。及得道果。若貴若賤若小若大。能
T25n1509_p0153c08║行此淨戒皆得大利。若破此戒無貴無賤
T25n1509_p0153c09║無大無小。皆不得隨意生善處。復次破戒
T25n1509_p0153c10║之人。譬如清涼池而有毒蛇不中澡浴。亦
T25n1509_p0153c11║如好華果樹而多逆刺。若人雖在貴家生
T25n1509_p0153c12║身體端政廣學多聞。而不樂持戒無慈愍
T25n1509_p0153c13║心。亦復如是如偈說。
T25n1509_p0153c14║　貴而無智則為衰　　智而憍慢亦為衰
T25n1509_p0153c15║　持戒之人而毀戒　　今世後世一切衰
T25n1509_p0153c16║人雖貧賤。而能持戒勝於富貴。而破戒者
T25n1509_p0153c17║華香木香不能遠聞。持戒之香周遍十方。
T25n1509_p0153c18║持戒之人具足安樂。名聲遠聞天人敬愛。現
T25n1509_p0153c19║世常得種種快樂。若欲天上人中富貴長壽。
T25n1509_p0153c20║取之不難。持戒清淨所願皆得。復次持戒
T25n1509_p0153c21║之人。見破戒人刑獄考掠種種苦惱。自知
T25n1509_p0153c22║永離此事【CL078n1163_p0353b01】以為欣慶。若持戒之人。見善人
T25n1509_p0153c23║得譽名聞快樂。心自念言。如彼得譽。我亦
T25n1509_p0153c24║有分。持戒之人壽終之時刀風解身筋脈斷
T25n1509_p0153c25║絕。自知持戒清淨心不怖畏。如偈說。
T25n1509_p0153c26║　大惡病中　　戒為良藥　　大恐怖中
T25n1509_p0153c27║　戒為守護　　死闇冥中　　戒為明燈
T25n1509_p0153c28║　於惡道中　　戒為橋樑　　死海水中
T25n1509_p0153c29║　戒為大船
T25n1509_p0154a01║復次持戒之人。常得今世人所敬養心樂不
T25n1509_p0154a02║悔。衣食無乏。死得生天後得佛道。持
T25n1509_p0154a03║戒之人無事不得。破戒之人一切皆失。譬
T25n1509_p0154a04║如有人常供養天。其人貧窮一心供養滿
T25n1509_p0154a05║十二歲求索富貴。天愍此人自現其身而
T25n1509_p0154a06║問之曰。汝求何等。答言。我求富貴。欲令
T25n1509_p0154a07║心之所願一切皆得。天與一器名曰德瓶。
T25n1509_p0154a08║而語之言。所須之物從此瓶出。其人得已
T25n1509_p0154a09║應意所欲無所不得。得如【CL078n1163_p0354a01】意已具作好
T25n1509_p0154a10║舍象馬車乘。七寶具足。供給賓客事事
T25n1509_p0154a11║無乏。客問之言。汝先貧窮。今日所由得
T25n1509_p0154a12║如此富。答言。我得天瓶。瓶能出此種種
T25n1509_p0154a13║眾物故富如是。客言。出瓶見示并所出物。
T25n1509_p0154a14║即為出瓶。瓶中引出種種眾物。其人憍泆
T25n1509_p0154a15║立瓶上舞。瓶即破壞。一切眾物亦一時滅。
T25n1509_p0154a16║持戒之人亦復如是。種種妙樂無願不得。
T25n1509_p0154a17║若人破戒憍泆自恣亦如彼人破瓶失物。
T25n1509_p0154a18║復次持戒之人名稱之香。今世後世周滿天
T25n1509_p0154a19║上及在人中。復次持戒之人。人所樂施不
T25n1509_p0154a20║惜財物。不修世利而無所乏得生天上。
T25n1509_p0154a21║十方佛前入三乘道而得解脫。唯種種邪
T25n1509_p0154a22║見。持戒後無所得。復次若人雖不出家。但
T25n1509_p0154a23║能修行戒法。亦得生天。若人持戒清淨行
T25n1509_p0154a24║禪智慧。欲求度脫老病死苦此願必得。持
T25n1509_p0154a25║戒之人雖無兵仗眾惡不加。持戒【CL078n1163_p0354b01】之財
T25n1509_p0154a26║無能奪者。持戒親親雖死不離。持戒莊嚴
T25n1509_p0154a27║勝於七寶。以是之故。當護於戒如護身
T25n1509_p0154a28║命如愛寶物。破戒之人受苦萬端。如向貧
T25n1509_p0154a29║人破瓶失物。以是之故應持淨戒。復次
T25n1509_p0154b01║持戒之人。觀破戒人罪應自勉勵一心持戒。
T25n1509_p0154b02║云何名為破戒人罪。破戒之人人所不敬。
T25n1509_p0154b03║其家如塚人所不到。破戒之人失諸功德。
T25n1509_p0154b04║譬如枯樹人不愛樂。破戒之人如霜蓮花
T25n1509_p0154b05║人不喜見。破戒之人惡心可畏譬如羅剎。
T25n1509_p0154b06║破戒之人人不歸向。譬如渴人不向枯井。
T25n1509_p0154b07║破戒之人心常疑悔。譬如犯事之人常畏罪
T25n1509_p0154b08║至。破戒之人如田被雹不可依仰。破戒之
T25n1509_p0154b09║人譬如苦苽。雖形似甘種而不可食。破
T25n1509_p0154b10║戒之人如賊聚落不可依止。破戒之人譬
T25n1509_p0154b11║如大病人不欲近。破戒之人不得免苦。譬
T25n1509_p0154b12║如惡道難可得過。破戒之人不可共止。譬
T25n1509_p0154b13║如惡賊難可親【CL078n1163_p0355a01】近。破戒之人譬如大坑行
T25n1509_p0154b14║者避之。破戒之人難可共住譬如毒蛇。破
T25n1509_p0154b15║戒之人不可近觸譬如大火。破戒之人譬
T25n1509_p0154b16║如破船不可乘渡。破戒之人譬如吐食不
T25n1509_p0154b17║可更噉。破戒之人在好眾中。譬如惡馬在
T25n1509_p0154b18║善馬群。破戒之人與善人異。如驢在牛
T25n1509_p0154b19║群。破戒之人在精進眾。譬如儜兒在健人
T25n1509_p0154b20║中。破戒之人雖似比丘。譬如死屍在眠人
T25n1509_p0154b21║中。破戒之人譬如偽珠在真珠中。破戒之人
T25n1509_p0154b22║譬如伊蘭在栴檀林。破戒之人雖形似善
T25n1509_p0154b23║人內無善法。雖復剃頭染衣次第捉籌名
T25n1509_p0154b24║為比丘。實非比丘。破戒之人若著法衣。則
T25n1509_p0154b25║是熱銅鐵鍱以纏其身。若持缽盂則是盛
T25n1509_p0154b26║洋銅器。若所噉食則是吞燒鐵丸。飲熱洋
T25n1509_p0154b27║銅。若受人供養供給。則是地獄獄鬼守之。
T25n1509_p0154b28║若入精舍則是入大地獄。若坐眾僧床榻。
T25n1509_p0154b29║是為坐【CL078n1163_p0355b01】熱鐵床上。復次破戒之人。常懷怖
T25n1509_p0154c01║懅如重病人常畏死至。亦如五逆罪人。心
T25n1509_p0154c02║常自念我為佛賊。藏覆避隈如賊畏人。歲
T25n1509_p0154c03║月日過常不安隱。破戒之人雖得供養利
T25n1509_p0154c04║樂是樂不淨。譬如愚人供養莊嚴死屍。智
T25n1509_p0154c05║者聞之惡不欲見。如是種種無量。破戒之
T25n1509_p0154c06║罪不可稱說。行者應當一心持戒。
T25n1509_p0154c07║　　大智度論釋初品中戒相義第二十二之一
T25n1509_p0154c08║問曰。已知如是種種功德果報。云何名為
T25n1509_p0154c09║戒相。答曰。惡止不更作。若心生若口言若
T25n1509_p0154c10║從他受。息身口惡是為戒相。云何名為
T25n1509_p0154c11║惡。若實是眾生。知是眾生發心欲殺而奪
T25n1509_p0154c12║其命。生身業有作色。是名殺生罪。其餘繫
T25n1509_p0154c13║閉鞭打等。是助殺法。復次殺他得殺罪。非
T25n1509_p0154c14║自殺身心知眾生而殺。是名殺罪。不如
T25n1509_p0154c15║夜中見人謂為【CL078n1163_p0356a01】杌樹而殺者。故殺生得殺
T25n1509_p0154c16║罪。非不故也。快心殺生得殺罪非狂癡。
T25n1509_p0154c17║命根斷是殺罪。非作瘡身業是殺罪。非但口
T25n1509_p0154c18║教敕口教是殺罪。非但心生如是等名殺
T25n1509_p0154c19║罪。不作是罪名為戒。若人受戒心生口
T25n1509_p0154c20║言。我從今日不復殺生。若身不動口不言。
T25n1509_p0154c21║而獨心生自誓。我從今日不復殺生。是名
T25n1509_p0154c22║不殺生戒。有人言。是不殺生戒或善或無記。
T25n1509_p0154c23║問曰。如阿毘曇中說。一切戒律儀皆善。今何
T25n1509_p0154c24║以言無記。答曰。如迦栴延子阿毘曇中言一
T25n1509_p0154c25║切善。如餘阿毘曇中言。不殺戒或善或無記。
T25n1509_p0154c26║何以故。若不殺戒常善者。持此戒人應如
T25n1509_p0154c27║得道人常不墮惡道。以是故或時應無記。
T25n1509_p0154c28║無記無果報故。不生天上人中。問曰。不
T25n1509_p0154c29║以戒無記故墮地獄。更有惡心生故墮地
T25n1509_p0155a01║獄。答曰。不殺生得無量善法。作無作福常日
T25n1509_p0155a02║夜【CL078n1163_p0356b01】生故。若作少罪有限有量。何以故。隨有
T25n1509_p0155a03║量而不隨無量。以是故知。不殺戒中或有
T25n1509_p0155a04║無記。復次有人不從師受戒。而但心生自
T25n1509_p0155a05║誓。我從今日不復殺生。如是不殺或時無
T25n1509_p0155a06║記。問曰。是不殺戒何界繫。答曰。如迦栴延
T25n1509_p0155a07║子阿毘曇中言一切受戒律儀。皆欲界繫。餘
T25n1509_p0155a08║阿毘曇中言。或欲界繫或不繫。以實言之應
T25n1509_p0155a09║有三種。或欲界繫或色界繫或無漏。殺生法
T25n1509_p0155a10║雖欲界。不殺戒應隨殺在欲界。但色界不
T25n1509_p0155a11║殺。無漏不殺遠遮故。是真不殺戒。復次有人
T25n1509_p0155a12║不受戒。而從生已來不好殺生。或善或無
T25n1509_p0155a13║記是名無記。是不殺生法非心非心數法
T25n1509_p0155a14║亦非心相應。或共心生或不共心生。迦栴
T25n1509_p0155a15║延子阿毘曇中言。不殺生是身口業。或作色
T25n1509_p0155a16║或無作色。或時隨心行或不隨心行。(丹注云隨心行
T25n1509_p0155a17║定共戒不隨心意五戒)非先世業報。二種修應修。二種證
T25n1509_p0155a18║應【CL078n1163_p0357a01】證。(丹注云身證慧證)思惟斷一切欲界最後得見
T25n1509_p0155a19║斷時斷。凡夫聖人所得是色法。或可見或不
T25n1509_p0155a20║可見法。或有對法或無對法。有報法有果法。
T25n1509_p0155a21║有漏法有為法有上法。(丹注云非極故有上)非相應因。
T25n1509_p0155a22║如是等分別是名不殺戒。問曰。八直道中戒
T25n1509_p0155a23║亦不殺生。何以獨言不殺生戒有報有漏。答
T25n1509_p0155a24║曰。此中但說受戒律儀法。不說無漏戒
T25n1509_p0155a25║律儀。復次餘阿毘曇中言。不殺法常不逐心
T25n1509_p0155a26║行。非身口業。不隨心業行。或有報或無報
T25n1509_p0155a27║非心相應法或有漏或無漏。是為異法。餘
T25n1509_p0155a28║者皆同。復有言。諸佛賢聖不戲論諸法。
T25n1509_p0155a29║(丹注云種種異說名為戲也)現前眾生各各惜命。是故佛言。
T25n1509_p0155b01║莫奪他命。奪他命世世受諸苦痛。眾生有
T25n1509_p0155b02║無後當說。問曰。人能以力勝人并國殺怨。
T25n1509_p0155b03║或田獵皮肉所濟處大。令不殺生得何等
T25n1509_p0155b04║利。答曰。得無所畏安樂無怖。我以無害
T25n1509_p0155b05║於彼故。彼亦無害於我。以是故無怖無
T25n1509_p0155b06║【CL078n1163_p0357b01】畏。好殺之人雖復位極人王。亦不自安。如
T25n1509_p0155b07║持戒之人。單行獨遊無所畏難。復次好殺
T25n1509_p0155b08║之人。有命之屬皆不喜見。若不好殺。一切
T25n1509_p0155b09║眾生皆樂依附。復次持戒之人。命欲終時其
T25n1509_p0155b10║心安樂無疑無悔。若生天上若在人中常
T25n1509_p0155b11║得長壽。是為得道因緣。乃至得佛住壽無
T25n1509_p0155b12║量。復次殺生之人。今世後世受種種身心苦
T25n1509_p0155b13║痛。不殺之人無此眾難。是為大利。復次行
T25n1509_p0155b14║者思惟。我自惜命愛身。彼亦如是與我何
T25n1509_p0155b15║異。以是之故不應殺生。復次若人殺生者。
T25n1509_p0155b16║為善人所訶怨家所嫉。負他命故常有
T25n1509_p0155b17║怖畏為彼所憎。死時心悔當墮地獄若畜
T25n1509_p0155b18║生中。若出為人常當短命。復次假令後世
T25n1509_p0155b19║無罪。不為善人所訶怨家所嫉。尚不應
T25n1509_p0155b20║故奪他命。何以故。善相之人所不應行。何
T25n1509_p0155b21║況兩世有罪弊惡果報。復次殺為罪中之
T25n1509_p0155b22║【CL078n1163_p0358a01】重。何以故人有死急不惜重寶。但以活命
T25n1509_p0155b23║為先。譬如賈客入海採寶。垂出大海其
T25n1509_p0155b24║船卒壞珍寶失盡。而自喜慶舉手而言。幾失
T25n1509_p0155b25║大寶。眾人怪言。汝失財物裸形得脫。云何
T25n1509_p0155b26║喜言幾失大寶。答言。一切寶中人命第一。人
T25n1509_p0155b27║為命故求財。不為財故求命。以是故。佛
T25n1509_p0155b28║說十不善道中殺罪最在初。五戒中亦最在
T25n1509_p0155b29║初。若人種種修諸福德。而無不殺生戒則
T25n1509_p0155c01║無所益。何以故。雖在富貴處生勢力豪強。
T25n1509_p0155c02║而無壽命誰受此樂。以是故知。諸餘罪中
T25n1509_p0155c03║殺罪最重。諸功德中不殺第一。世間中惜命
T25n1509_p0155c04║為第一。何以知之。一切世人甘受刑罰刑
T25n1509_p0155c05║殘考掠以護壽命。復次若有人受戒心生。
T25n1509_p0155c06║從今日不殺一切眾生。是於無量眾生中。
T25n1509_p0155c07║已以所愛重物施與。所得功德亦復無量。
T25n1509_p0155c08║如佛說有五大施。何等五。一者不【CL078n1163_p0358b01】殺生是為
T25n1509_p0155c09║最大施。不盜不邪婬不妄語不飲酒亦復如
T25n1509_p0155c10║是。復次行慈三昧其福無量。水火不害刀
T25n1509_p0155c11║兵不傷。一切惡毒所不能中。以五大施
T25n1509_p0155c12║故所得如是。復次三世十方中尊佛為第
T25n1509_p0155c13║一。如佛語難提迦優婆塞。殺生有十罪。何
T25n1509_p0155c14║等為十。一者心常懷毒世世不絕。二者眾
T25n1509_p0155c15║生憎惡眼不喜見。三者常懷惡念思惟惡
T25n1509_p0155c16║事。四者眾生畏之如見蛇虎。五者睡時心
T25n1509_p0155c17║怖覺亦不安。六者常有惡夢。七者命終之時
T25n1509_p0155c18║狂怖惡死。八者種短命業因緣。九者身壞命
T25n1509_p0155c19║終墮泥梨中。十者若出為人常當短命。復
T25n1509_p0155c20║次行者心念。一切有命乃至昆虫皆自惜身。
T25n1509_p0155c21║云何以衣服飲食。自為身故而殺眾生。復
T25n1509_p0155c22║次行者當學大人法。一切大人中佛為最
T25n1509_p0155c23║大。何以故。一切智慧成就十力具足。能度眾
T25n1509_p0155c24║生常行慈愍。持不【CL078n1163_p0359a01】殺戒自致得佛。亦教弟
T25n1509_p0155c25║子行此慈愍。行者欲學大人行故亦當不
T25n1509_p0155c26║殺。問曰。不侵我者殺心可息。若為侵害強
T25n1509_p0155c27║奪逼迫。是當云何。答曰。應當量其輕重。若
T25n1509_p0155c28║人殺己先自思惟。全戒利重全身為重。
T25n1509_p0155c29║破戒為失喪身為失。如是思惟已。知持戒
T25n1509_p0156a01║為重全身為輕。若苟免全身身何所得。
T25n1509_p0156a02║是身名為老病死藪。必當壞敗。若為持戒
T25n1509_p0156a03║失身其利甚重。又復思惟。我前後失身世世
T25n1509_p0156a04║無數。或作惡賊禽獸之身。但為財利諸不善
T25n1509_p0156a05║事。今乃得為持淨戒故。不惜此身捨命
T25n1509_p0156a06║持戒。勝於毀禁全身。百千萬倍不可
T25n1509_p0156a07║為喻。如是定心應當捨身。以護淨戒。如
T25n1509_p0156a08║一須陀洹人。生屠殺家年向成人。應當修
T25n1509_p0156a09║其家業而不肯殺生。父母與刀并一口羊
T25n1509_p0156a10║閉著屋中。而語之言。若不殺羊。不令汝出
T25n1509_p0156a11║得見日月生活飲食。兒自【CL078n1163_p0359b01】思惟言。我若殺
T25n1509_p0156a12║此一羊。便當終為此業。豈以身故為此大罪。
T25n1509_p0156a13║便以刀自殺。父母開戶見。羊在一面立兒
T25n1509_p0156a14║已命絕。當自殺時即生天上。若如此者是
T25n1509_p0156a15║為不惜壽命全護淨戒。如是等義是名
T25n1509_p0156a16║不殺生戒。不與取者。知他物生盜心。取物
T25n1509_p0156a17║去離本處物屬我。是名盜。若不作是名不
T25n1509_p0156a18║盜。其餘方便計挍。乃至手捉未離地者
T25n1509_p0156a19║名助盜法。財物有二種。有屬他有不屬
T25n1509_p0156a20║他。取屬他物是為盜罪。屬他物亦有二
T25n1509_p0156a21║種。一者聚落中二者空地。此二處物。盜心取
T25n1509_p0156a22║得盜罪若物在空地當撿挍。知是物近誰
T25n1509_p0156a23║國。是物應當有屬不應取。如毘尼中說
T25n1509_p0156a24║種種不盜。是名不盜相。問曰。不盜有何等
T25n1509_p0156a25║利。答曰。人命有二種。一者內。二者外。若奪
T25n1509_p0156a26║財物是為奪外命。何以故。命依飲食衣被
T25n1509_p0156a27║等故活。若劫若奪是名奪外命。【CL078n1163_p0360a01】如偈說。
T25n1509_p0156a28║　一切諸眾生　　衣食以自活
T25n1509_p0156a29║　若奪若劫取　　是名劫奪命
T25n1509_p0156b01║以是事故有智之人不應劫奪。復次當自
T25n1509_p0156b02║思惟。劫奪得物以自供養。雖身充足會亦
T25n1509_p0156b03║當死。死入地獄。家室親屬雖共受樂。獨自
T25n1509_p0156b04║受罪。亦不能救。已得此觀應當不盜。復
T25n1509_p0156b05║次是不與取有二種。一者偷。二者劫。此二共
T25n1509_p0156b06║名不與取。於不與取中盜為最重。何以故。
T25n1509_p0156b07║一切人以財自活。而或穿踰盜取是最不
T25n1509_p0156b08║淨。何以故。無力勝人畏死。盜取故。劫奪之
T25n1509_p0156b09║中盜為罪重。如偈說。
T25n1509_p0156b10║　飢餓身羸瘦　　受罪大苦劇
T25n1509_p0156b11║　他物不可觸　　譬如大火聚
T25n1509_p0156b12║　若盜取他物　　其主泣懊惱
T25n1509_p0156b13║　假使天王等　　猶亦以為苦
T25n1509_p0156b14║殺生人罪雖重。然於所殺者是賊。偷盜人
T25n1509_p0156b15║於【CL078n1163_p0360b01】一切有物人中賊。若犯餘戒。於異國中
T25n1509_p0156b16║有不以為罪者。若偷盜人。一切諸國無不
T25n1509_p0156b17║治罪。問曰。劫奪之人。今世有人讚美其健。
T25n1509_p0156b18║於此劫奪何以不作。答曰。不與而盜是
T25n1509_p0156b19║不善相。劫盜之中雖有差降俱為不善。譬
T25n1509_p0156b20║如美食雜毒惡食雜毒。美惡雖殊雜毒不
T25n1509_p0156b21║異。亦如明闇蹈火晝夜雖異燒足一也。今
T25n1509_p0156b22║世愚人不識罪福二世果報。無仁慈心。見
T25n1509_p0156b23║人能以力相侵強奪他財。讚以為強。諸佛
T25n1509_p0156b24║賢聖慈愍一切。了達三世殃禍不朽。所不
T25n1509_p0156b25║稱譽。以是故知劫盜之罪俱為不善。善人行
T25n1509_p0156b26║者之所不為。如佛說。不與取有十罪。何等
T25n1509_p0156b27║為十。一者物主常瞋。二者重疑(丹注云重罪人疑)三
T25n1509_p0156b28║者非行時不籌量。四者朋黨惡人遠離
T25n1509_p0156b29║賢善。五者破善相。六者得罪於官。七者財
T25n1509_p0156c01║物沒入。八者種貧窮業因緣。九者死入地
T25n1509_p0156c02║獄。十【CL078n1163_p0361a01】者若出為人勤苦求財。五家所共若王
T25n1509_p0156c03║若賊若火若水若不愛子用。乃至藏埋亦失。
T25n1509_p0156c04║邪婬者。若女人為父母兄弟姊妹夫主兒子
T25n1509_p0156c05║世間法王法守護。若犯者是名邪婬。若有雖
T25n1509_p0156c06║不守護以法為守。云何法守。一切出家女
T25n1509_p0156c07║人在家。受一日戒。是名法守。若以力若以
T25n1509_p0156c08║財若誑誘若自有妻受戒有娠乳兒非
T25n1509_p0156c09║道。如是犯者名為邪婬。如是種種乃至以
T25n1509_p0156c10║華鬘與婬女為要。如是犯者名為邪婬。如
T25n1509_p0156c11║是種種不作。名為不邪婬。問曰。人守人瞋
T25n1509_p0156c12║法守破法應名邪婬。人自有妻何以為邪。
T25n1509_p0156c13║答曰。既聽受一日戒。墮於法中。本雖是婦
T25n1509_p0156c14║今不自在。過受戒時則非法守。有娠婦
T25n1509_p0156c15║人以其身重。厭本所習。又為傷娠。乳兒
T25n1509_p0156c16║時婬其母乳則竭。又以心著婬欲不復護
T25n1509_p0156c17║兒。非道之處則非女根女心不樂。強以非
T25n1509_p0156c18║理故名邪婬。是事不作名為不【CL078n1163_p0361b01】邪婬。問曰。
T25n1509_p0156c19║若夫主不知不見不惱。他有何罪。答曰。以
T25n1509_p0156c20║其邪故既名為邪。是為不正。是故有罪。復
T25n1509_p0156c21║次此有種種罪過。夫妻之情異身同體。奪他
T25n1509_p0156c22║所愛破其本心。是名為賊。復有重罪。惡名
T25n1509_p0156c23║醜聲為人所憎少樂多畏。或畏刑戮又畏
T25n1509_p0156c24║夫主傍人所知多懷妄語。聖人所呵罪中之
T25n1509_p0156c25║罪(丹注云婬罪邪婬破戒故名罪中之罪)復次婬劮之人當自思
T25n1509_p0156c26║惟。我婦他妻同為女人。骨肉情態彼此無
T25n1509_p0156c27║異。而我何為橫生惑心隨逐邪意邪婬之
T25n1509_p0156c28║人。破失今世後世之樂。(好名善譽身心安樂今世得也。生天得道涅槃之利
T25n1509_p0156c29║後世得也)復次迴己易處以自制心。若彼侵我妻
T25n1509_p0157a01║我則忿恚。我若侵彼彼亦何異。恕己自制
T25n1509_p0157a02║故應不作。復次如佛所說。邪婬之人後墮
T25n1509_p0157a03║劍樹地獄眾苦備受。得出為人。家道不穆。
T25n1509_p0157a04║常值婬婦邪僻殘賊邪婬為患。譬如蝮蛇
T25n1509_p0157a05║亦如大火。不急避之禍害將及。【CL078n1163_p0362a01】如佛所說。
T25n1509_p0157a06║邪婬有十罪。一者常為所婬夫主欲危害
T25n1509_p0157a07║之。二者夫婦不穆常共鬥諍。三者諸不善法
T25n1509_p0157a08║日日增長。於諸善法日日損減。四者不守
T25n1509_p0157a09║護身妻子孤寡。五者財產日耗。六者有諸惡
T25n1509_p0157a10║事常為人所疑。七者親屬知識所不愛喜。
T25n1509_p0157a11║八者種怨家業因緣。九者身壞命終死入地
T25n1509_p0157a12║獄。十者若出為女人多人共夫。若為男子
T25n1509_p0157a13║婦不貞潔。如是等種種因緣不作。是名不
T25n1509_p0157a14║邪婬。妄語者。不淨心欲誑他。覆隱實出異
T25n1509_p0157a15║語生口業。是名妄語。妄語之罪從言聲相
T25n1509_p0157a16║解生。若不相解雖不實語。無妄語罪。是
T25n1509_p0157a17║妄語。知言不知不知言知。見言不見不
T25n1509_p0157a18║見言見。聞言不聞不聞言聞。是名妄語。
T25n1509_p0157a19║若不作是名不妄語。問曰。妄語有何等罪。
T25n1509_p0157a20║答曰。妄語之人。先自誑身然後誑人。以實
T25n1509_p0157a21║為虛以虛為實。虛實顛倒不【CL078n1163_p0362b01】受善法。譬如
T25n1509_p0157a22║覆瓶水不得入。妄語之人心無慚愧。閉塞
T25n1509_p0157a23║天道涅槃之門。觀知此罪。是故不作。復次
T25n1509_p0157a24║觀知實語其利甚廣。實語之利自從己出甚
T25n1509_p0157a25║為易得。是為一切出家人力。如是功德
T25n1509_p0157a26║居家出家人共有此利。善人之相。復次實語
T25n1509_p0157a27║之人其心端直。其心端直易得免苦。譬如
T25n1509_p0157a28║稠林曳木直者易出。問曰。若妄語有如是
T25n1509_p0157a29║罪。人何以故妄語。答曰。有人愚癡少智。遭
T25n1509_p0157b01║事苦厄妄語求脫不知事發。今世得罪
T25n1509_p0157b02║不知後世有大罪報。復有人雖知妄語罪。
T25n1509_p0157b03║慳貪瞋恚愚癡多故而作妄語。復有人雖
T25n1509_p0157b04║不貪恚。而妄證人罪心謂實爾。死墮地
T25n1509_p0157b05║獄如提婆達多弟子俱伽離。常求舍利弗目
T25n1509_p0157b06║揵連過失。是時二人夏安居竟。遊行諸國
T25n1509_p0157b07║值天大雨。到陶作家宿盛陶器舍。此舍中
T25n1509_p0157b08║先有一女人在闇中宿。二【CL078n1163_p0363a01】人不知。此女人
T25n1509_p0157b09║其夜夢失不淨。晨朝趣水澡洗。是時俱伽
T25n1509_p0157b10║離偶行見之。俱伽離能相知人交會情狀。而
T25n1509_p0157b11║不知夢與不夢。是時俱伽離顧語弟子。此
T25n1509_p0157b12║女人昨夜與人情通。即問女人汝在何處
T25n1509_p0157b13║臥。答言。我在陶師屋中寄宿。又問共誰。答
T25n1509_p0157b14║言。二比丘。是時二人從屋中出。俱伽離見
T25n1509_p0157b15║已。又以相驗之。意謂二人必為不淨。先懷
T25n1509_p0157b16║嫉妒既見此事。遍諸城邑聚落告之。次到
T25n1509_p0157b17║祇洹唱此惡聲。於是中間梵天王來欲見
T25n1509_p0157b18║佛。佛入靜室寂然三昧。諸比丘眾亦各閉
T25n1509_p0157b19║房三昧。皆不可覺。即自思惟。我故來見
T25n1509_p0157b20║佛。佛入三昧且欲還去。即復念言。佛從定
T25n1509_p0157b21║起亦將不久。於是小住。到俱伽離房前。扣
T25n1509_p0157b22║其戶而言。俱伽離俱伽離。舍利弗目揵連心
T25n1509_p0157b23║淨柔軟。汝莫謗之而長夜受苦。俱伽離問
T25n1509_p0157b24║言。汝是何人。答言。我【CL078n1163_p0363b01】是梵天王。問言。佛說
T25n1509_p0157b25║汝得阿那含道。汝何以故來。梵王心念而說
T25n1509_p0157b26║偈言。
T25n1509_p0157b27║　無量法欲量　　不應以相取
T25n1509_p0157b28║　無量法欲量　　是野人覆沒
T25n1509_p0157b29║說此偈已。到佛所具說其事。佛言。善哉
T25n1509_p0157c01║善哉。快說此偈。爾時世尊復說此偈。
T25n1509_p0157c02║　無量法欲量　　不應以相取
T25n1509_p0157c03║　無量法欲量　　是野人覆沒
T25n1509_p0157c04║梵天王聽佛說已。忽然不現即還天上。爾
T25n1509_p0157c05║時俱迦離到佛所。頭面禮佛足卻住一面。
T25n1509_p0157c06║佛告俱伽離。舍利弗目揵連心淨柔軟。汝莫
T25n1509_p0157c07║謗之而長夜受苦。俱伽離白佛言。我於佛
T25n1509_p0157c08║語不敢不信。但自目見了了。定知二人實
T25n1509_p0157c09║行不淨。佛如是三呵。俱伽離亦三不受。即
T25n1509_p0157c10║從坐起而去。還其房中舉身生瘡。始如芥
T25n1509_p0157c11║子漸大如豆如【CL078n1163_p0364a01】棗如奈。轉大如苽。翕然
T25n1509_p0157c12║爛壞如大火燒。叫喚嗥哭其夜即死。入大
T25n1509_p0157c13║蓮華地獄。有一梵天夜來白佛。俱伽離
T25n1509_p0157c14║已死復有一梵天言。墮大蓮華地獄。其夜
T25n1509_p0157c15║過已佛命僧集而告之言。汝等欲知俱伽
T25n1509_p0157c16║離所墮地獄壽命長短不。諸比丘言。願樂欲
T25n1509_p0157c17║聞。佛言。有六十斛胡麻。有人過百歲取
T25n1509_p0157c18║一胡麻。如是至盡。阿浮陀地獄中壽故未
T25n1509_p0157c19║盡。二十阿浮陀地獄中壽。為一尼羅浮陀地
T25n1509_p0157c20║獄中壽。如二十尼羅浮陀地獄中壽為一
T25n1509_p0157c21║阿羅邏地獄中壽。二十阿羅邏地獄中壽。
T25n1509_p0157c22║為一阿婆婆地獄中壽。二十阿婆婆地獄
T25n1509_p0157c23║中壽。為一休休地獄中壽。二十休休地獄中
T25n1509_p0157c24║壽。為一漚波羅地獄中壽。二十漚波羅地獄
T25n1509_p0157c25║中壽。為一分陀梨迦地獄中壽。二十分陀梨
T25n1509_p0157c26║迦地獄中壽。為一摩呵波頭摩地獄中壽。俱
T25n1509_p0157c27║伽離【CL078n1163_p0364b01】墮是摩呵波頭摩地獄中。出其大舌
T25n1509_p0157c28║以百釘釘之。五百具犁耕之。爾時世尊
T25n1509_p0157c29║說此偈言。
T25n1509_p0158a01║　夫士之生　　斧在口中　　所以斬身
T25n1509_p0158a02║　由其惡言　　應呵而讚　　應讚而呵
T25n1509_p0158a03║　口集諸惡　　終不見樂
T25n1509_p0158a04║　心口業生惡　　墮尼羅浮獄
T25n1509_p0158a05║　具滿百千世　　受諸毒苦痛
T25n1509_p0158a06║　若生阿浮陀　　具滿三十六
T25n1509_p0158a07║　別更有五世　　皆受諸苦毒
T25n1509_p0158a08║　心依邪見　　破賢聖語　　如竹生實
T25n1509_p0158a09║　自毀其形
T25n1509_p0158a10║如是等心生疑謗。遂至決定亦是妄語。妄語
T25n1509_p0158a11║人乃至佛語而不信受。受罪如是。以是故
T25n1509_p0158a12║不應妄語。復次如佛子羅睺羅。其年幼稚
T25n1509_p0158a13║未知慎口。人來問之。世尊在不。詭言不在。
T25n1509_p0158a14║若不在時。人問羅睺羅。世尊在不。詭言佛
T25n1509_p0158a15║在。有人語佛。佛語羅睺羅。澡槃取水與吾
T25n1509_p0158a16║洗足。洗足已。語羅睺羅。覆此澡槃。如敕
T25n1509_p0158a17║即覆。佛言。以水注【CL078n1163_p0365a01】之。注已問言。水入中不。
T25n1509_p0158a18║答言。不入。佛告羅睺羅。無慚愧人妄語覆
T25n1509_p0158a19║心道法不入。亦復如是。如佛說。妄語有十
T25n1509_p0158a20║罪。何等為十。一者口氣臭。二者善神遠之
T25n1509_p0158a21║非人得便。三者雖有實語人不信受。四者
T25n1509_p0158a22║智人語議常不參豫。五者常被誹謗。醜惡
T25n1509_p0158a23║之聲周聞天下。六者人所不敬。雖有教敕
T25n1509_p0158a24║人不承用。七者常多憂愁。八者種誹謗業
T25n1509_p0158a25║因緣。九者身壞命終當墮地獄。十者若出
T25n1509_p0158a26║為人常被誹謗。如是種種不作。是為不妄
T25n1509_p0158a27║語。名口善律儀。不飲酒者。酒有三種。一者
T25n1509_p0158a28║穀酒。二者果酒。三者藥草酒。果酒者。蒱桃
T25n1509_p0158a29║阿梨咤樹果。如是等種種名為果酒。藥草酒
T25n1509_p0158b01║者。種種藥草。合和米麴甘蔗汁中。能變成
T25n1509_p0158b02║酒。同蹄畜乳酒。一切乳熱者可中作酒。略
T25n1509_p0158b03║說。若乾若濕若清若濁。如是等能令人心動
T25n1509_p0158b04║放逸。是名【CL078n1163_p0365b01】為酒。一切不應飲。是名不飲酒。
T25n1509_p0158b05║問曰。酒能破冷益身令心歡喜。何以不
T25n1509_p0158b06║飲。答曰。益身甚少所損甚多。是故不應
T25n1509_p0158b07║飲。譬如美飲其中雜毒。是何等毒。如佛語
T25n1509_p0158b08║難提迦優婆塞。酒有三十五失。何等三十五。
T25n1509_p0158b09║一者現世財物虛竭。何以故。人飲酒醉心
T25n1509_p0158b10║無節限。用費無度故。二者眾病之門。三者
T25n1509_p0158b11║鬥諍之本。四者裸露無恥。五者醜名惡聲人
T25n1509_p0158b12║所不敬。六者覆沒智慧。七者應所得物而
T25n1509_p0158b13║不得。已所得物而散失。八者伏匿之事盡向
T25n1509_p0158b14║人說。九者種種事業廢不成辦。十者醉為
T25n1509_p0158b15║愁本。何以故。醉中多失。醒已慚愧憂愁。十
T25n1509_p0158b16║一者身力轉少。十二者身色壞。十三者不知
T25n1509_p0158b17║敬父。十四者不知敬母。十五者不敬沙
T25n1509_p0158b18║門。十六者不敬婆羅門。十七者不敬伯叔
T25n1509_p0158b19║及尊長。何以故。醉悶怳惚無所別故。十八
T25n1509_p0158b20║【CL078n1163_p0366a01】者不尊敬佛。十九者不敬法。二十者不敬
T25n1509_p0158b21║僧。二十一者朋黨惡人。二十二者疏遠賢
T25n1509_p0158b22║善。二十三者作破戒人。二十四者無慚無愧。
T25n1509_p0158b23║二十五者不守六情。二十六者縱色放逸。
T25n1509_p0158b24║二十七者人所憎惡不喜見之。二十八者
T25n1509_p0158b25║貴重親屬及諸知識所共擯棄。二十九者行
T25n1509_p0158b26║不善法。三十者棄捨善法。三十一者明人智
T25n1509_p0158b27║士所不信用。何以故。酒放逸故。三十二者
T25n1509_p0158b28║遠離涅槃。三十三者種狂癡因緣。三十四者
T25n1509_p0158b29║身壞命終墮惡道泥梨中。三十五者若得為
T25n1509_p0158c01║人所生之處常當狂騃。如是等種種過失。
T25n1509_p0158c02║是故不飲。如偈說。
T25n1509_p0158c03║　酒失覺知相　　身色濁而惡
T25n1509_p0158c04║　智心動而亂　　慚愧已被劫
T25n1509_p0158c05║　失念增瞋心　　失歡毀宗族
T25n1509_p0158c06║　如是雖名飲　　實為飲死毒
T25n1509_p0158c07║　不應瞋而瞋　　【CL078n1163_p0366b01】不應笑而笑
T25n1509_p0158c08║　不應哭而哭　　不應打而打
T25n1509_p0158c09║　不應語而語　　與狂人無異
T25n1509_p0158c10║　奪諸善功德　　知愧者不飲
T25n1509_p0158c11║如是四罪不作。是身善律儀。妄語不作是
T25n1509_p0158c12║口善律儀。名為優婆塞五戒律儀。問曰。若八
T25n1509_p0158c13║種律儀。及淨命是名為戒。何以故優婆塞。
T25n1509_p0158c14║於口律儀中。無三律儀及淨命。答曰。白衣
T25n1509_p0158c15║居家。受世間樂兼修福德。不能盡行戒
T25n1509_p0158c16║法。是故佛令持五戒。復次四種口業中妄語
T25n1509_p0158c17║最重。復次妄語心生故作。餘者或故作或不
T25n1509_p0158c18║故作。復次但說妄語已攝三事。復次諸善
T25n1509_p0158c19║法中實為最大。若說實語四種正語皆已攝
T25n1509_p0158c20║得。復次白衣處世。當官理務家業作使。是
T25n1509_p0158c21║故難持不惡口法。妄語故作事重故不應
T25n1509_p0158c22║作。是五戒有五種受。名五種優婆塞。一者
T25n1509_p0158c23║一分行優婆塞。二者少【CL078n1163_p0367a01】分行優婆塞。三者多
T25n1509_p0158c24║分行優婆塞。四者滿行優婆塞。五者斷婬優
T25n1509_p0158c25║婆塞。一分行者。於五戒中受一戒。不能
T25n1509_p0158c26║受持四戒。少分行者。若受二戒若受三戒。
T25n1509_p0158c27║多分行者。受四戒。滿行者。盡持五戒。斷婬
T25n1509_p0158c28║者。受五戒已師前更作自誓言。我於自
T25n1509_p0158c29║婦不復行婬。是名五戒。如佛偈說。
T25n1509_p0159a01║　不殺亦不盜　　亦不有邪婬
T25n1509_p0159a02║　實語不飲酒　　正命以淨心
T25n1509_p0159a03║　若能行此者　　二世憂畏除
T25n1509_p0159a04║　戒福恒隨身　　常與天人俱
T25n1509_p0159a05║　世間六時華　　榮曜色相發
T25n1509_p0159a06║　以此一歲華　　天上一日具
T25n1509_p0159a07║　天樹自然生　　花鬘及瓔珞
T25n1509_p0159a08║　丹葩如燈照　　眾色相間錯
T25n1509_p0159a09║　天衣無央數　　其色若干種
T25n1509_p0159a10║　鮮白映天日　　輕密無間壟
T25n1509_p0159a11║　金色映繡文　　斐亹如雲氣
T25n1509_p0159a12║　如是上妙服　　悉從天樹出
T25n1509_p0159a13║　明珠天耳璫　　寶磲曜手足
T25n1509_p0159a14║　隨心所好愛　　【CL078n1163_p0367b01】亦從天樹出
T25n1509_p0159a15║　金華琉璃莖　　金剛為華鬚
T25n1509_p0159a16║　柔軟香芬熏　　悉從寶池出
T25n1509_p0159a17║　琴瑟箏箜篌　　七寶為挍飾
T25n1509_p0159a18║　器妙故音清　　皆亦從樹出
T25n1509_p0159a19║　波[(匕/示)*(入/米)]質妒樹　　天上樹中王
T25n1509_p0159a20║　在彼歡喜園　　一切無有比
T25n1509_p0159a21║　持戒為耕田　　天樹從中出
T25n1509_p0159a22║　天廚甘露味　　飲食除飢渴
T25n1509_p0159a23║　天女無監礙　　亦無妊身難
T25n1509_p0159a24║　嬉怡縱逸樂　　食無便利患
T25n1509_p0159a25║　持戒常攝心　　得生自恣地
T25n1509_p0159a26║　無事亦無難　　常得肆樂志
T25n1509_p0159a27║　諸天得自在　　憂苦不復生
T25n1509_p0159a28║　所欲應念至　　身光照幽冥
T25n1509_p0159a29║　如是種種樂　　皆由施與戒
T25n1509_p0159b01║　若欲得此報　　當勤自勉勵
T25n1509_p0159b02║問曰。今說尸羅波羅蜜當以成佛。何以故
T25n1509_p0159b03║乃讚天福。答曰。佛言。三事必得報果不虛。
T25n1509_p0159b04║布施得大富。持戒生好處。修定得解脫。若
T25n1509_p0159b05║單行尸羅得生好處。若修定智慧慈悲和
T25n1509_p0159b06║合得三乘道。【CL078n1163_p0368a01】今但讚持戒。現世功德名聞安
T25n1509_p0159b07║樂。後世得報。如偈所讚。譬如小兒蜜塗苦
T25n1509_p0159b08║藥然後能服。今先讚戒福然後人能持戒。
T25n1509_p0159b09║能持戒已立大誓願得至佛道。是為尸
T25n1509_p0159b10║羅生尸羅波羅蜜。又以一切人皆著樂世間
T25n1509_p0159b11║之樂天上為最。若聞天上種種快樂。便能受
T25n1509_p0159b12║行尸羅。後聞天上無常。厭患心生能求解
T25n1509_p0159b13║脫。更聞佛無量功德。若慈悲心生。依尸羅
T25n1509_p0159b14║波羅蜜。得至佛道。以是故雖說尸羅報無
T25n1509_p0159b15║咎。問曰。白衣居家唯此五戒。更有餘法耶。
T25n1509_p0159b16║答曰。有一日戒六齋日持功德無量。若十二
T25n1509_p0159b17║月一日至十五日。受持此戒其福甚多。問
T25n1509_p0159b18║曰。云何受一日戒。答曰。受一日戒法長跪
T25n1509_p0159b19║合掌應如是言。我某甲今一日一夜。歸依
T25n1509_p0159b20║佛歸依法歸依僧。如是二如是三歸依。我
T25n1509_p0159b21║某甲歸依佛竟。歸依法竟。歸依僧竟。如
T25n1509_p0159b22║是二如【CL078n1163_p0368b01】是三歸依竟。我某甲若身業不善。若
T25n1509_p0159b23║口業不善。若意業不善。貪欲瞋恚愚癡故。若
T25n1509_p0159b24║今世若過世有如是罪。今日誠心懺悔。身
T25n1509_p0159b25║清淨口清淨心清淨。受行八戒是則布薩。
T25n1509_p0159b26║秦言共住。如諸佛盡壽不殺生。我某甲
T25n1509_p0159b27║一日一夜。不殺生亦如是。如諸佛盡壽不
T25n1509_p0159b28║盜。我某甲一日一夜。不盜亦如是。如諸
T25n1509_p0159b29║佛盡壽不婬。我某甲一日一夜不婬亦如
T25n1509_p0159c01║是。如諸佛盡壽不妄語。我某甲一日一夜
T25n1509_p0159c02║不妄語亦如是。如諸佛盡壽不飲酒。我
T25n1509_p0159c03║某甲一日一夜不飲酒亦如是。如諸佛盡
T25n1509_p0159c04║壽不坐高大床上。我某甲一日一夜。不坐
T25n1509_p0159c05║高大床上亦如是。如諸佛盡壽不著花瓔
T25n1509_p0159c06║珞。不香塗身不著香熏衣。我某甲一日一
T25n1509_p0159c07║夜。不著花瓔珞不香塗身不著香熏衣亦
T25n1509_p0159c08║如是。如諸佛盡壽不自歌舞作樂亦不
T25n1509_p0159c09║往觀聽。我某甲【CL078n1163_p0369a01】一日一夜。不自歌舞作樂
T25n1509_p0159c10║不往觀聽亦如是。已受八戒。如諸佛盡
T25n1509_p0159c11║壽不過中食。我某甲一日一夜。不過中食
T25n1509_p0159c12║亦如是。我某甲受行八戒隨學諸佛法。名
T25n1509_p0159c13║為布薩。願持是布薩福報。願生生不墮
T25n1509_p0159c14║三惡八難。我亦不求轉輪聖王梵釋天王世
T25n1509_p0159c15║界之樂。願諸煩惱盡逮得薩婆若成就佛
T25n1509_p0159c16║道。問曰。云何受五戒。答曰。受五戒法。長跪
T25n1509_p0159c17║合掌言。我某甲歸依佛歸依法歸依僧。
T25n1509_p0159c18║如是二如是三。我某甲歸依佛竟。歸依
T25n1509_p0159c19║法竟。歸依僧竟。如是二如是三。我是釋迦
T25n1509_p0159c20║牟尼佛優婆塞證知我。我某甲從今日盡
T25n1509_p0159c21║壽歸依。戒師應言。汝優婆塞聽。是多陀阿
T25n1509_p0159c22║伽度阿羅呵三藐三佛陀知人見人。為優婆
T25n1509_p0159c23║塞說五戒如是。是汝盡壽持。何等五。盡
T25n1509_p0159c24║壽不殺生是優婆塞戒。是中盡壽不應故
T25n1509_p0159c25║殺生。是事若能當言諾。盡壽不【CL078n1163_p0369b01】盜。是優婆
T25n1509_p0159c26║塞戒。是中盡壽不應盜。是事若能當言諾。
T25n1509_p0159c27║盡壽不邪婬。是優婆塞戒。是中盡壽不應
T25n1509_p0159c28║邪婬。是事若能當言諾。盡壽不妄語。是優
T25n1509_p0159c29║婆塞戒。是中盡壽不應妄語。是事若能當
T25n1509_p0160a01║言諾。盡壽不飲酒。是優婆塞戒。是中盡壽
T25n1509_p0160a02║不應飲酒。是事若能當言諾。是優婆塞五
T25n1509_p0160a03║戒盡壽受持。當供養三寶佛寶法寶比丘
T25n1509_p0160a04║僧寶勤修福業以來佛道。問曰。何以故。六
T25n1509_p0160a05║齋日受八戒修福德。答曰。是日惡鬼逐人
T25n1509_p0160a06║欲奪人命。疾病凶衰令人不吉。是故劫初
T25n1509_p0160a07║聖人。教人持齋修善作福以避凶衰。是時
T25n1509_p0160a08║齋法不受八戒。直以一日不食為齋。後佛
T25n1509_p0160a09║出世教語之言。汝當一日一夜如諸佛持
T25n1509_p0160a10║八戒過中不食。是功德將人至涅槃。如四
T25n1509_p0160a11║天王經中佛說。月六齋日使者太子及四天
T25n1509_p0160a12║王。自下觀察眾生布施持【CL078n1163_p0370a01】戒孝順父母。少者
T25n1509_p0160a13║便上忉利以啟帝釋。帝釋諸天心皆不悅
T25n1509_p0160a14║言。阿修羅種多諸天種少。若布施持戒孝順
T25n1509_p0160a15║父母多者。諸天帝釋心皆歡喜說言。增益
T25n1509_p0160a16║天眾減損阿修羅。是時釋提婆那民見諸
T25n1509_p0160a17║天歡喜。說此偈言。
T25n1509_p0160a18║　六日神足月　　受持清淨戒
T25n1509_p0160a19║　是人壽終後　　功德必如我
T25n1509_p0160a20║佛告諸比丘。釋提桓因不應說如是偈。所
T25n1509_p0160a21║以者何。釋提桓因三衰三毒未除。云何妄
T25n1509_p0160a22║言持一日戒功德福報必得如我。若受持
T25n1509_p0160a23║此戒心應如佛。是則實說。諸大尊天歡喜
T25n1509_p0160a24║因緣故。得福增多。復次此六齋日。惡鬼害
T25n1509_p0160a25║人惱亂一切。若所在丘聚郡縣國邑。有持
T25n1509_p0160a26║齋受戒行善人者。以此因緣惡鬼遠去。住
T25n1509_p0160a27║處安隱。以是故六日持齋受戒得福增多。
T25n1509_p0160a28║問曰。何以故諸惡鬼神輩。【CL078n1163_p0370b01】以此六日惱害
T25n1509_p0160a29║於人。答曰。天地本起經說。劫初成時有異梵
T25n1509_p0160b01║天王子。諸鬼神父。修梵志苦行。滿天上十
T25n1509_p0160b02║二歲。於此六日。割肉出血以著火中。以是
T25n1509_p0160b03║故諸惡鬼神。於此六日輒有勢力。問曰。諸
T25n1509_p0160b04║鬼神父。何以於此六日割身肉血以著火
T25n1509_p0160b05║中。答曰。諸神中摩醯首羅神最大第一。諸神
T25n1509_p0160b06║皆有日分。摩醯首羅。一月有四日分。八日
T25n1509_p0160b07║二十三日十四日二十九日。餘神一月有二
T25n1509_p0160b08║日分。月一日十六日月二日十七日。其十五
T25n1509_p0160b09║日三十日屬一切神。摩醯首羅為諸神主。又
T25n1509_p0160b10║得日多故數其四日為齋。二日是一切諸
T25n1509_p0160b11║神日。亦數以為齋。是故諸鬼神。於此六日
T25n1509_p0160b12║輒有力勢。
T25n1509_p0160b13║復次諸鬼神父於此六日割肉出血以著
T25n1509_p0160b14║火中。過十二歲已。天王來下語其子言。汝
T25n1509_p0160b15║求何願。答言。我求有子。天王言。仙人供養
T25n1509_p0160b16║【CL078n1163_p0371a01】法。以燒香甘果諸清淨事。汝云何以肉血
T25n1509_p0160b17║著火中。如罪惡法。汝破善法樂為惡事。
T25n1509_p0160b18║令汝生惡子噉肉飲血。當說。是時火中
T25n1509_p0160b19║有八大鬼出。身黑如墨髮黃眼赤有大光
T25n1509_p0160b20║明。一切鬼神皆從此八鬼生。以是故。於此
T25n1509_p0160b21║六日割身肉血以著火中而得勢力。如佛
T25n1509_p0160b22║法中日無好惡。隨世惡日因緣故。教持齋
T25n1509_p0160b23║受八戒。問曰。五戒一日戒何者為勝。答曰。
T25n1509_p0160b24║有因緣故二戒俱等。但五戒終身持。八戒一
T25n1509_p0160b25║日持。又五戒常持時多而戒少。一日戒時少
T25n1509_p0160b26║而戒多。復次若無大心雖復終身持戒。不
T25n1509_p0160b27║如有大心人一日持戒也。譬如軟夫為將。
T25n1509_p0160b28║雖復將兵終身。智勇不足卒無功名。若
T25n1509_p0160b29║如英雄奮發禍亂立定。一日之勳功蓋天下。
T25n1509_p0160c01║是二種戒。名居家優婆塞法。居家持戒凡有
T25n1509_p0160c02║四種。有下中上。有上上。下人持戒為今【CL078n1163_p0371b01】世
T25n1509_p0160c03║樂故。或為怖畏稱譽名聞故。或為家法曲
T25n1509_p0160c04║隨他意故。或避苦役求離危難故。如
T25n1509_p0160c05║是種種是下人持戒。中人持戒。為人中富貴
T25n1509_p0160c06║歡娛適意。或期後世福樂。剋己自勉為
T25n1509_p0160c07║苦。日少所得甚多。如是思惟堅固持戒。譬
T25n1509_p0160c08║如商人遠出深入得利必多。持戒之福令人
T25n1509_p0160c09║受後世福樂亦復如是。上人持戒為涅槃
T25n1509_p0160c10║故。知諸法一切無常故。欲求離苦常樂無
T25n1509_p0160c11║為故。復次持戒之人其心不悔。心不悔故
T25n1509_p0160c12║得喜樂。得喜樂故得一心。得一心故得
T25n1509_p0160c13║實智。得實智故得厭心。得厭心故得離
T25n1509_p0160c14║欲。得離欲故得解脫。得解脫故得涅槃。
T25n1509_p0160c15║如是持戒為諸善法根本。復次持戒為八正
T25n1509_p0160c16║道初門入道初門必至涅槃。
T25n1509_p0160c17║　　大智度論釋初品中讚尸羅波羅蜜義
T25n1509_p0160c18║　　第二十三
T25n1509_p0160c19║問曰。如八正道。正語正業在中。正見正行在
T25n1509_p0160c20║【CL078n1163_p0372a01】初。今何以言戒為八正道初門。答曰。以數
T25n1509_p0160c21║言之大者為始。正見最大。是故在初。復次
T25n1509_p0160c22║行道故以見為先。諸法次第故戒在前。譬
T25n1509_p0160c23║如作屋棟梁雖大以地為先。上上人持戒
T25n1509_p0160c24║憐愍眾生。為佛道故。以知諸法求實相
T25n1509_p0160c25║故。不畏惡道不求樂故。如是種種。是上
T25n1509_p0160c26║上人持戒。是四總名優婆塞戒。出家戒亦有
T25n1509_p0160c27║四種。一者沙彌沙彌尼戒。二者式叉摩那戒。
T25n1509_p0160c28║三者比丘尼戒。四者比丘僧戒。問曰。若居家
T25n1509_p0160c29║戒得生天上。得菩薩道亦得至涅槃。復何
T25n1509_p0161a01║用出家戒。答曰。雖俱得度然有難易。居家
T25n1509_p0161a02║生業種種事務。若欲專心道法家業則廢。
T25n1509_p0161a03║若欲專修家業道事則廢。不取不捨乃應
T25n1509_p0161a04║行法。是名為難。若出家離俗絕諸紛亂。一
T25n1509_p0161a05║向專心行道為易。
T25n1509_p0161a06║復次居家憒鬧多事多務。結使之根眾惡之
T25n1509_p0161a07║府。是為甚難。若【CL078n1163_p0372b01】出家者。譬如有人出在空
T25n1509_p0161a08║野無人之處而一其心。無思無慮內想既
T25n1509_p0161a09║除。外事亦去。如偈說。
T25n1509_p0161a10║　閑坐林樹間　　寂然滅眾惡
T25n1509_p0161a11║　恬澹得一心　　斯樂非天樂
T25n1509_p0161a12║　人求富貴利　　名衣好床褥
T25n1509_p0161a13║　斯樂非安隱　　求利無厭足
T25n1509_p0161a14║　納衣行乞食　　動止心常一
T25n1509_p0161a15║　自以智慧眼　　觀知諸法實
T25n1509_p0161a16║　種種法門中　　皆以等觀入
T25n1509_p0161a17║　解慧心寂然　　三界無能及
T25n1509_p0161a18║以是故知出家修戒行道為易。復次出家修
T25n1509_p0161a19║戒。得無量善律儀。一切具足滿。以是故白
T25n1509_p0161a20║衣等應當出家受具足戒。復次佛法中出
T25n1509_p0161a21║家法第一難修。如閻浮呿提梵志問舍利
T25n1509_p0161a22║弗。於佛法中何者最難。舍利弗答曰。出家
T25n1509_p0161a23║為難。又問。出家有何等難。答曰。出家樂法
T25n1509_p0161a24║為難。既得樂法復何者為難。修諸善法難。
T25n1509_p0161a25║以是故應出家。復次若人【CL078n1163_p0373a01】出家時。魔王驚
T25n1509_p0161a26║愁言。此人諸結使欲薄。必得涅槃墮僧寶
T25n1509_p0161a27║數中。復次佛法中出家人。雖破戒墮罪。罪
T25n1509_p0161a28║畢得解脫。如優缽羅華比丘尼本生經中
T25n1509_p0161a29║說。佛在世時。此比丘尼得六神通阿羅漢。入
T25n1509_p0161b01║貴人舍常讚出家法。語諸貴人婦女言。姊
T25n1509_p0161b02║妹可出家。諸貴婦女言。我等少壯容色盛美
T25n1509_p0161b03║持戒為難。或當破戒。比丘尼言。但出家破
T25n1509_p0161b04║戒便破。問言。破戒當墮地獄。云何可破。答
T25n1509_p0161b05║言。墮地獄便墮。諸貴婦女笑之言。地獄受
T25n1509_p0161b06║罪云何可墮。比丘尼言。我自憶念本宿命。
T25n1509_p0161b07║時作戲女著種種衣服而說舊語。或時著
T25n1509_p0161b08║比丘尼衣以為戲笑。以是因緣故。迦葉佛
T25n1509_p0161b09║時作比丘尼。自恃貴姓端政。心生憍慢而
T25n1509_p0161b10║破禁戒。破戒罪故墮地獄受種種罪。受罪
T25n1509_p0161b11║畢竟值釋迦牟尼佛。出家得六神通阿羅漢
T25n1509_p0161b12║道。以是故知。【CL078n1163_p0373b01】出家受戒。雖復破戒以戒因
T25n1509_p0161b13║緣故。得阿羅漢道。若但作惡無戒因緣不
T25n1509_p0161b14║得道也。我乃昔時世世墮地獄。地獄出為
T25n1509_p0161b15║惡人。惡人死還入地獄都無所得。今以此
T25n1509_p0161b16║證知出家受戒。雖復破戒以是因緣可得
T25n1509_p0161b17║道果。復次如佛在祇洹。有一醉婆羅門。來
T25n1509_p0161b18║到佛所求作比丘。佛敕阿難與剃頭著法
T25n1509_p0161b19║衣。醉酒既醒驚怪己身忽為比丘即便走
T25n1509_p0161b20║去。諸比丘問佛。何以聽此醉婆羅門作比
T25n1509_p0161b21║丘。佛言。此婆羅門無量劫中初無出家心。今
T25n1509_p0161b22║因醉故暫發微心。以是因緣故後當出家
T25n1509_p0161b23║得道。如是種種因緣。出家之利功德無量。以
T25n1509_p0161b24║是故白衣雖有五戒不如出家。是出家律
T25n1509_p0161b25║儀有四種。沙彌沙彌尼式叉摩那比丘尼比
T25n1509_p0161b26║丘。云何沙彌沙彌尼。出家受戒法。白衣來欲
T25n1509_p0161b27║求出家。應求二師。一和上。一阿闍梨。和
T25n1509_p0161b28║上如【CL078n1163_p0374a01】父阿闍梨如母。以棄本生父母。當求
T25n1509_p0161b29║出家父母。著袈裟剃除鬚髮。應兩手捉
T25n1509_p0161c01║和上兩足。何以捉足。天竺法以捉足。為第
T25n1509_p0161c02║一恭敬供養。阿闍梨應教十戒。如受戒法。
T25n1509_p0161c03║沙彌尼亦如是。唯以比丘尼為和上。式叉
T25n1509_p0161c04║摩那受六法二歲。問曰。沙彌十戒便受具
T25n1509_p0161c05║足戒。比丘尼法中。何以有式叉摩那。然後
T25n1509_p0161c06║得受具足戒。答曰。佛在世時。有一長者婦。
T25n1509_p0161c07║不覺懷妊出家受具足戒。其後身大轉現。
T25n1509_p0161c08║諸長者譏嫌比丘。因此制。有二歲學戒
T25n1509_p0161c09║受六法。然後受具足戒。問曰。若為譏嫌。式
T25n1509_p0161c10║叉摩那豈不致譏。答曰。式叉摩那未受具
T25n1509_p0161c11║足戒。譬如小兒亦如給使。雖有罪穢人
T25n1509_p0161c12║不譏嫌。是名式叉摩那受六法。是式叉
T25n1509_p0161c13║摩那有二種。一者十八歲童女受六法。二
T25n1509_p0161c14║者夫家十歲得受六法。若欲受具足戒
T25n1509_p0161c15║應二部僧中。用五衣缽盂。比丘尼。為和
T25n1509_p0161c16║【CL078n1163_p0374b01】上及教師。比丘為戒師。餘如受戒法。略說
T25n1509_p0161c17║則五百戒。廣說則八萬戒。第三羯磨訖。即
T25n1509_p0161c18║得無量律儀。成就比丘尼。比丘則有三衣
T25n1509_p0161c19║缽盂。三師十僧如受戒法。略說二百五十。
T25n1509_p0161c20║廣說則八萬。第三羯磨訖。即得無量律儀
T25n1509_p0161c21║法。是總名為戒。是為尸羅。
T25n1509_p0161c22║【○】大智度論卷第十三【○】【○】【○】【○】【○】【○】【○】
