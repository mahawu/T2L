T25n1509_p0699c01║【□】
T25n1509_p0699c02║【CL080n1163_p0246a01】大智度論釋照明品第八十一
T25n1509_p0699c03║(卷第九十一)
T25n1509_p0699c04║【□】
T25n1509_p0699c05║　　　　龍樹菩薩造
T25n1509_p0699c06║　　　　後秦龜茲國三藏鳩摩羅什譯
T25n1509_p0699c07║【○】【經】須菩提白佛言。世尊。若菩薩摩訶薩行六
T25n1509_p0699c08║波羅蜜十八空三十七助道法佛十力四無所
T25n1509_p0699c09║畏四無礙智十八不共法。不具足菩薩道。不
T25n1509_p0699c10║能得阿耨多羅三藐三菩提。世尊。菩薩摩訶
T25n1509_p0699c11║薩當云何具足菩薩道能得阿耨多羅三藐三
T25n1509_p0699c12║菩提。佛告須菩提。若菩薩摩訶薩行般若波
T25n1509_p0699c13║羅蜜時。以方便力故行檀波羅蜜。不得施
T25n1509_p0699c14║不得施者不得受者。亦不遠離是法。行檀波
T25n1509_p0699c15║羅蜜。是則照明菩薩道。如是須菩提。菩薩
T25n1509_p0699c16║以方便力故具足菩薩道。具足已能得阿耨
T25n1509_p0699c17║多羅三藐三菩提。持戒忍辱精進禪定智慧。
T25n1509_p0699c18║【CL080n1163_p0246b01】乃至十八不共法亦如是。舍利弗白佛言。世
T25n1509_p0699c19║尊。云何菩薩摩訶薩習般若波羅蜜。佛告舍
T25n1509_p0699c20║利弗。若菩薩摩訶薩行般若波羅蜜。以方便
T25n1509_p0699c21║力故不壞色不隨色。何以故。是色性無故不
T25n1509_p0699c22║壞不隨。乃至識亦如是。舍利弗。菩薩摩訶
T25n1509_p0699c23║薩行般若波羅蜜。以方便力故檀波羅蜜不
T25n1509_p0699c24║壞不隨。何以故。檀波羅蜜性無故。乃至十八
T25n1509_p0699c25║不共法亦如是。舍利弗白佛言。世尊。若諸法
T25n1509_p0699c26║無自性可壞可隨者。云何菩薩摩訶薩能習
T25n1509_p0699c27║般若波羅蜜。諸菩薩摩訶薩所學處。何以故。
T25n1509_p0699c28║菩薩摩訶薩不學般若波羅蜜。不能得阿耨
T25n1509_p0699c29║多羅三藐三菩提。佛告舍利弗。如汝所言。菩
T25n1509_p0700a01║薩不學般若波羅蜜。不能得阿耨多羅三藐
T25n1509_p0700a02║三菩提。不離方便力故可得。舍利弗。若菩
T25n1509_p0700a03║薩摩訶薩行般若波羅蜜。若有一法可得應
T25n1509_p0700a04║當取。【CL080n1163_p0247a01】若不可得何所取。所謂此是般若波羅
T25n1509_p0700a05║蜜。是禪波羅蜜。是毘梨耶波羅蜜。是羼提
T25n1509_p0700a06║波羅蜜。是尸羅波羅蜜。是檀波羅蜜。是色
T25n1509_p0700a07║受想行識。乃至是阿耨多羅三藐三菩提。舍
T25n1509_p0700a08║利弗。是般若波羅蜜不可取相。乃至一切諸
T25n1509_p0700a09║佛法不可取相。舍利弗。是名不取般若波羅
T25n1509_p0700a10║蜜乃至佛法。是菩薩摩訶薩所應學。菩薩摩
T25n1509_p0700a11║訶薩於是中學時。學相亦不可得。何況般若
T25n1509_p0700a12║波羅蜜。佛法菩薩法辟支佛法聲聞法凡夫
T25n1509_p0700a13║人法。何以故。舍利弗。諸法無一法有性。如
T25n1509_p0700a14║是無性諸法。何等是凡夫人須陀洹斯陀含
T25n1509_p0700a15║阿那含阿羅漢辟支佛菩薩佛。若無是諸賢
T25n1509_p0700a16║聖云何有法。以是法故分別說是凡夫人須
T25n1509_p0700a17║陀洹斯陀含阿那含阿羅漢辟支佛菩薩佛。
T25n1509_p0700a18║舍利弗白佛言。世尊。若諸法無性無實無根
T25n1509_p0700a19║無本。云何知是【CL080n1163_p0247b01】凡夫人乃至是佛。佛告舍
T25n1509_p0700a20║利弗。凡夫人所著處色有性有實不。不也世
T25n1509_p0700a21║尊。但以顛倒心故。受想行識乃至十八不共
T25n1509_p0700a22║法亦如是。舍利弗。菩薩摩訶薩行般若波羅
T25n1509_p0700a23║蜜時。以方便力故。見諸法無性無根本故。能
T25n1509_p0700a24║發阿耨多羅三藐三菩提心。舍利弗白佛言。
T25n1509_p0700a25║云何菩薩摩訶薩行般若波羅蜜時。以方便
T25n1509_p0700a26║力故。見諸法無性無根本故。發阿耨多羅三
T25n1509_p0700a27║藐三菩提心。佛告舍利弗。菩薩摩訶薩行
T25n1509_p0700a28║般若波羅蜜時。不見諸法根本。住中退沒
T25n1509_p0700a29║生懈怠心。舍利弗諸法根本實無我無所有
T25n1509_p0700b01║性常空。但顛倒愚癡故眾生著陰入界。是菩
T25n1509_p0700b02║薩摩訶薩見諸法無所有性常空自性空時。
T25n1509_p0700b03║行般若波羅蜜自立如幻師。為眾生說法。慳
T25n1509_p0700b04║者為說布施法。破戒者為說持戒法。瞋者為
T25n1509_p0700b05║說忍辱法。懈怠者為說【CL080n1163_p0248a01】精進法。亂想者為
T25n1509_p0700b06║說禪定法。愚癡者為說智慧法。令眾生住布
T25n1509_p0700b07║施乃至智慧。然後為說聖法能出苦。用是法
T25n1509_p0700b08║故得須陀洹果。乃至得阿羅漢果辟支佛道。
T25n1509_p0700b09║乃至得阿耨多羅三藐三菩提。舍利弗白佛
T25n1509_p0700b10║言。世尊。菩薩摩訶薩得是眾生無所有。教
T25n1509_p0700b11║令布施持戒乃至智慧。然後為說聖法能出
T25n1509_p0700b12║苦。以是法故得須陀洹果乃至阿耨多羅三
T25n1509_p0700b13║藐三菩提。佛告舍利弗。菩薩摩訶薩行般若
T25n1509_p0700b14║波羅蜜時。無有所得過罪。何以故。舍利
T25n1509_p0700b15║弗。是菩薩摩訶薩行般若波羅蜜時。不得眾
T25n1509_p0700b16║生。但空法相續故名為眾生。舍利弗。菩薩
T25n1509_p0700b17║摩訶薩住二諦中為眾生說法。世諦第一義
T25n1509_p0700b18║諦。舍利弗。二諦中眾生雖不可得。菩薩摩
T25n1509_p0700b19║訶薩行般若波羅蜜。以方便力故為眾生說
T25n1509_p0700b20║法。眾生聞是法。今世吾我尚不可得。何【CL080n1163_p0248b01】況
T25n1509_p0700b21║當得阿耨多羅三藐三菩提及所用法。如是
T25n1509_p0700b22║舍利弗。菩薩摩訶薩行般若波羅蜜時。以方
T25n1509_p0700b23║便力故為眾生說法。舍利弗白佛言。世尊。是
T25n1509_p0700b24║菩薩摩訶薩心曠大無有法可得。若一相若
T25n1509_p0700b25║異相若別相。而能如是大誓莊嚴。用是莊
T25n1509_p0700b26║嚴故。不生欲界不生色界不生無色界。不見
T25n1509_p0700b27║有為性。不見無為性。而於三界中度脫眾
T25n1509_p0700b28║生。亦不得眾生。何以故。眾生不縛不解。眾
T25n1509_p0700b29║生不縛不解故。無垢無淨。無垢無淨故。無
T25n1509_p0700c01║分別五道。無分別五道故。無業無煩惱。無
T25n1509_p0700c02║業無煩惱故。亦不應有果報。以是果報故
T25n1509_p0700c03║生三界中。佛告舍利弗。如是如是。如汝所
T25n1509_p0700c04║言。若眾生先有後無。諸佛菩薩則有過罪。
T25n1509_p0700c05║諸法五道生死亦如是。若先有後無。諸佛
T25n1509_p0700c06║菩薩則有過罪。舍利弗。今有佛無佛諸法相
T25n1509_p0700c07║常住不異。是法相中尚【CL080n1163_p0249a01】無我無眾生無壽命。
T25n1509_p0700c08║乃至無知者無見者。何況當有色受想行識。
T25n1509_p0700c09║若無是法云何當有五道往來拔出眾生處。
T25n1509_p0700c10║舍利弗。是諸法性常空。以是故諸菩薩摩
T25n1509_p0700c11║訶薩從過去佛聞是法相。發阿耨多羅三藐
T25n1509_p0700c12║三菩提意。是中無有法我當得。亦無有眾生
T25n1509_p0700c13║定著處法不可出。但以眾生顛倒故著。以是
T25n1509_p0700c14║故菩薩摩訶薩發大誓莊嚴。常不退阿耨多
T25n1509_p0700c15║羅三藐三菩提。是菩薩不疑。我當不得阿
T25n1509_p0700c16║耨多羅三藐三菩提。我必當得阿耨多羅三
T25n1509_p0700c17║藐三菩提。得阿耨多羅三藐三菩提已。用實
T25n1509_p0700c18║法利益眾生令出顛倒。舍利弗。譬如幻師。幻
T25n1509_p0700c19║作百千萬億人。與種種飲食令飽滿。歡喜唱
T25n1509_p0700c20║言。我得大福我得大福。於汝意云何。是中
T25n1509_p0700c21║有人食飲飽滿不。不也世尊。佛言如是。舍利
T25n1509_p0700c22║弗。菩薩摩訶薩從初發意已來。行【CL080n1163_p0249b01】六波羅
T25n1509_p0700c23║蜜四禪四無量心四無色定四念處乃至八聖
T25n1509_p0700c24║道分十四空三解脫門八背捨九次第定佛
T25n1509_p0700c25║十力乃至十八不共法。具足菩薩道成就眾
T25n1509_p0700c26║生淨佛國土。無眾生法可度。須菩提白佛言。
T25n1509_p0700c27║世尊。何等是菩薩摩訶薩道。菩薩行是道能
T25n1509_p0700c28║成就眾生淨佛國土。佛告須菩提。菩薩摩訶
T25n1509_p0700c29║薩從初發意已來。行檀波羅蜜。行尸羅羼
T25n1509_p0701a01║提毘梨耶禪般若波羅蜜。乃至行十八不共
T25n1509_p0701a02║法。成就眾生淨佛國土。須菩提白佛言。世
T25n1509_p0701a03║尊。云何菩薩摩訶薩行檀波羅蜜成就眾生。
T25n1509_p0701a04║佛告須菩提。有菩薩摩訶薩行檀波羅蜜時。
T25n1509_p0701a05║自布施亦教眾生布施。作是言。諸善男子汝
T25n1509_p0701a06║等莫著布施。汝著布施故當更受身。受身故
T25n1509_p0701a07║多受眾苦。諸善男子。諸法相中無所施無施
T25n1509_p0701a08║者無受者。是三法性皆空。是性空法【CL080n1163_p0250a01】不可取。
T25n1509_p0701a09║不可取相是性空。如是須菩提。菩薩摩訶
T25n1509_p0701a10║薩行檀波羅蜜時布施眾生。是中不得布施
T25n1509_p0701a11║不得施者不得受者。何以故。無所得檀波
T25n1509_p0701a12║羅蜜。是名為檀波羅蜜。是菩薩不得是三法
T25n1509_p0701a13║故。能教眾生令得須陀洹果。乃至令得阿羅
T25n1509_p0701a14║漢果辟支佛道阿耨多羅三藐三菩提。如是
T25n1509_p0701a15║須菩提。菩薩摩訶薩行檀波羅蜜時成就眾
T25n1509_p0701a16║生。是菩薩自行布施。亦教他人行布施。讚
T25n1509_p0701a17║歎布施法。歡喜讚歎行布施者。是菩薩如是
T25n1509_p0701a18║布施已。生剎利大姓婆羅門大姓居士大家。
T25n1509_p0701a19║若作小王若轉輪聖王。是時以四事攝取眾
T25n1509_p0701a20║生。何等四。布施愛語利行同事。是四事攝
T25n1509_p0701a21║眾生已。眾生漸漸住於戒四禪四無量心四
T25n1509_p0701a22║無色定四念處乃至八聖道分空無相無作
T25n1509_p0701a23║三昧。得入正位中。得須陀洹果。乃至得阿
T25n1509_p0701a24║羅漢【CL080n1163_p0250b01】果。若得辟支佛道。若教令得阿耨多羅
T25n1509_p0701a25║三藐三菩提。作是言。諸善男子。汝等當發阿
T25n1509_p0701a26║耨多羅三藐三菩提心。是阿耨多羅三藐三
T25n1509_p0701a27║菩提易得耳。何以故。無有定法眾生所著處。
T25n1509_p0701a28║但顛倒故眾生著。是故汝當自離生死。亦
T25n1509_p0701a29║當教他離生死。汝等當發心能自利益。亦當
T25n1509_p0701b01║得利益他人。須菩提。菩薩摩訶薩應如是行
T25n1509_p0701b02║檀波羅蜜是行檀波羅蜜因緣故。從初發意
T25n1509_p0701b03║已來終不墮惡道。常作轉輪聖王。何以故。隨
T25n1509_p0701b04║其所種得大果報。是菩薩作轉輪聖王時。見
T25n1509_p0701b05║有乞者作是念。我不為餘事。故受轉輪聖
T25n1509_p0701b06║王果。但為利益一切眾生故。是時作是言。此
T25n1509_p0701b07║是汝物汝自取之莫有所難我無所惜。我為
T25n1509_p0701b08║眾生故受生死。憐愍汝等故具足大悲。行是
T25n1509_p0701b09║大悲饒益眾生。亦不得實定。眾生相。但有
T25n1509_p0701b10║假名故可【CL080n1163_p0251a01】說是眾生。是名字亦空如嚮聲。實
T25n1509_p0701b11║不可說相。須菩提。菩薩摩訶薩應如是行檀
T25n1509_p0701b12║波羅蜜。於眾生中無所惜。乃至不惜自身
T25n1509_p0701b13║肌肉。何況外物。以是法故能出眾生生
T25n1509_p0701b14║死。何等是法。所謂檀波羅蜜尸羅波羅蜜羼
T25n1509_p0701b15║提波羅蜜毘梨耶波羅蜜禪波羅蜜般若波羅
T25n1509_p0701b16║蜜。乃至十八不共法。令眾生從生死中得脫。
T25n1509_p0701b17║復次須菩提。菩薩摩訶薩住檀波羅蜜中布
T25n1509_p0701b18║施已。作是言。諸善男子。汝等來持戒。我當供
T25n1509_p0701b19║給汝等令無乏短。衣食臥具乃至資生所須
T25n1509_p0701b20║盡當給汝。汝等乏少故破戒。我當給汝所須
T25n1509_p0701b21║令無所乏。若飲食乃至七寶。汝等住是戒律
T25n1509_p0701b22║儀中漸漸當得盡苦。成於三乘而得度脫。若
T25n1509_p0701b23║聲聞乘辟支佛乘佛乘。復次須菩提。菩薩摩
T25n1509_p0701b24║訶薩住檀波羅蜜中。若見眾生瞋惱。作是言。
T25n1509_p0701b25║諸善男子。汝等【CL080n1163_p0251b01】以何因緣故瞋惱。我當與汝
T25n1509_p0701b26║所須。汝等所欲從我取之。悉當給汝令無所
T25n1509_p0701b27║乏。若飲食衣服乃至資生所須。是菩薩住檀
T25n1509_p0701b28║波羅蜜中教眾生忍辱。作是言。一切法中無
T25n1509_p0701b29║有堅實。汝等所瞋是因緣空無堅實。皆從
T25n1509_p0701c01║虛妄憶想生。汝無有根本。汝瞋恚壞心惡
T25n1509_p0701c02║口罵詈刀杖相加以至害命。汝等莫以是虛
T25n1509_p0701c03║妄法起瞋故墮地獄畜生餓鬼中及餘惡道受
T25n1509_p0701c04║無量苦。汝等莫以是虛妄無實諸法故而作
T25n1509_p0701c05║罪業。以是罪業故尚不得人身。何況得生
T25n1509_p0701c06║佛世。諸人佛世難值人身難得。汝等莫失好
T25n1509_p0701c07║時。若失好時則不可救。是菩薩摩訶薩如是
T25n1509_p0701c08║教化眾生。自行忍辱亦教他人令行忍辱。讚
T25n1509_p0701c09║歎忍辱法。歡喜讚歎行忍辱者。是菩薩令眾
T25n1509_p0701c10║生住忍辱中。漸以三乘得盡眾苦。如是須菩
T25n1509_p0701c11║提。菩薩摩訶薩住【CL080n1163_p0252a01】檀波羅蜜。令眾生住忍辱。
T25n1509_p0701c12║須菩提。云何菩薩摩訶薩住檀波羅蜜。令眾
T25n1509_p0701c13║生精進。須菩提。菩薩見眾生懈怠。作如是
T25n1509_p0701c14║言。汝等何以懈怠。眾生言。因緣少故。是菩
T25n1509_p0701c15║薩行檀波羅蜜時。語諸人言。我當令汝因緣
T25n1509_p0701c16║具足。若布施若持戒若忍辱。如是等因緣令
T25n1509_p0701c17║汝具足。是眾生得菩薩利益因緣故。身精進
T25n1509_p0701c18║口精進心精進。身精進口精進心精進故。一
T25n1509_p0701c19║切善法具足。修聖無漏法。修聖無漏法故。當
T25n1509_p0701c20║得須陀洹果乃至阿羅漢果辟支佛道。若得
T25n1509_p0701c21║阿耨多羅三藐三菩提。如是須菩提。菩薩摩
T25n1509_p0701c22║訶薩行檀波羅蜜時。住精進波羅蜜攝取眾
T25n1509_p0701c23║生。須菩提。云何菩薩摩訶薩行檀波羅蜜時。
T25n1509_p0701c24║教化眾生令修禪波羅蜜。佛告須菩提。菩薩
T25n1509_p0701c25║見眾生亂心。作是言。汝等可修禪定。眾生言。
T25n1509_p0701c26║我等因緣不具足故。菩薩【CL080n1163_p0252b01】言。我當與汝等作
T25n1509_p0701c27║因緣。以是因緣故。令汝心不隨覺觀亦不
T25n1509_p0701c28║馳散。眾生以是因緣故。斷覺觀入初禪二禪
T25n1509_p0701c29║三禪四禪。行慈悲喜捨心。眾生以是禪無量
T25n1509_p0702a01║心因緣故。能修四念處乃至八聖道分。修三
T25n1509_p0702a02║十七助道法時。漸入三乘而得涅槃終不失
T25n1509_p0702a03║道。如是須菩提。菩薩摩訶薩行檀波羅蜜時。
T25n1509_p0702a04║以禪波羅蜜攝取眾生。令行禪波羅蜜。須菩
T25n1509_p0702a05║提。云何菩薩摩訶薩行檀波羅蜜。以般若波
T25n1509_p0702a06║羅蜜攝取眾生。須菩提。菩薩見眾生愚癡無
T25n1509_p0702a07║有智慧。作是言。汝等何以故不修智慧。眾生
T25n1509_p0702a08║言。因緣未具故。菩薩住檀波羅蜜中。作是
T25n1509_p0702a09║言。汝等所須得智慧具從我取之。所謂布施
T25n1509_p0702a10║持戒忍辱精進入禪定。是因緣具足已。汝等
T25n1509_p0702a11║如是思惟。思惟般若波羅蜜時。有法可得不。
T25n1509_p0702a12║若我若眾生若壽命。乃至【CL080n1163_p0253a01】知者見者可得不。
T25n1509_p0702a13║若色受想行識。若欲界色界無色界。若六波
T25n1509_p0702a14║羅蜜。若三十七助道法。若須陀洹果。若斯陀
T25n1509_p0702a15║含阿那含阿羅漢果辟支佛道。若阿耨多羅
T25n1509_p0702a16║三藐三菩提可得不。是眾生如是思惟時。於
T25n1509_p0702a17║般若波羅蜜中。無有法可得可著處。若不著
T25n1509_p0702a18║諸法。是時不見法有生有滅有垢有淨。不分
T25n1509_p0702a19║別是地獄是畜生是餓鬼是阿修羅眾是天是
T25n1509_p0702a20║人是持戒是破戒是須陀洹是斯陀含是阿那
T25n1509_p0702a21║含是阿羅漢是辟支佛是佛。如是須菩提。菩
T25n1509_p0702a22║薩摩訶薩行檀波羅蜜時。以般若波羅蜜攝
T25n1509_p0702a23║取眾生。須菩提。云何菩薩摩訶薩住檀波羅
T25n1509_p0702a24║蜜中。以尸羅波羅蜜羼提波羅蜜毘梨耶波
T25n1509_p0702a25║羅蜜禪波羅蜜般若波羅蜜。乃至以三十七
T25n1509_p0702a26║助道法攝取眾生。須菩提。菩薩摩訶薩住檀
T25n1509_p0702a27║波羅蜜中。以供養具【CL080n1163_p0253b01】利益眾生。以是利益因
T25n1509_p0702a28║緣故。眾生能修四念處四正勤四如意足五
T25n1509_p0702a29║根五力七覺分八聖道分。眾生行是三十七
T25n1509_p0702b01║助道法。於生死中得解脫。如是須菩提。菩薩
T25n1509_p0702b02║摩訶薩以無漏聖法攝取眾生。復次須菩提。
T25n1509_p0702b03║菩薩摩訶薩教化眾生時。如是言。諸善男子。
T25n1509_p0702b04║汝等從我取所須物。若飲食衣服臥具香華。
T25n1509_p0702b05║乃至七寶等種種資生所須。汝當以是攝取
T25n1509_p0702b06║眾生。汝等長夜利益安樂莫作是念。是物非
T25n1509_p0702b07║我所有。我長夜為眾生故集此諸物。汝等當
T25n1509_p0702b08║取是物如己物無異。教化眾生令行布施
T25n1509_p0702b09║持戒忍辱精進禪定智慧。乃至令得三十七
T25n1509_p0702b10║助道法佛十力乃至十八不共法。亦令得無
T25n1509_p0702b11║漏法果。所謂須陀洹乃至阿羅漢果辟支佛
T25n1509_p0702b12║道阿耨多羅三藐三菩提。如是須菩提。菩薩
T25n1509_p0702b13║摩訶薩行檀波羅蜜時。應【CL080n1163_p0254a01】如是教化眾生令
T25n1509_p0702b14║得離三惡道及一切生死往來苦。復次須菩
T25n1509_p0702b15║提。菩薩摩訶薩住尸羅波羅蜜教化眾生。作
T25n1509_p0702b16║是言。眾生汝等少何因緣故破戒。我當與
T25n1509_p0702b17║汝作具足因緣。若布施乃至智慧。及種種資
T25n1509_p0702b18║生所須。是菩薩住尸羅波羅蜜利益眾生。令
T25n1509_p0702b19║行十善遠離十不善道。是諸眾生持諸戒。不
T25n1509_p0702b20║破戒不缺戒不濁戒不雜戒不取戒。漸以三
T25n1509_p0702b21║乘而得盡苦。尸羅波羅蜜為首。如檀波羅蜜
T25n1509_p0702b22║說餘四波羅蜜亦如是。
T25n1509_p0702b23║【論】問曰。先說菩薩行六波羅蜜等諸助道
T25n1509_p0702b24║法不具足菩薩道則不能得阿耨多羅三
T25n1509_p0702b25║藐三菩提。今須菩提應自知行六波羅蜜
T25n1509_p0702b26║等具足菩薩道應得阿耨多羅三藐三菩
T25n1509_p0702b27║提。何以更問。答曰。須菩提不疑。云何得阿
T25n1509_p0702b28║耨多羅三藐三菩提。今但問。云何具足菩薩
T25n1509_p0702b29║道得阿耨多【CL080n1163_p0254b01】羅三藐三菩提。佛答。若菩薩
T25n1509_p0702c01║用六波羅蜜等諸法。以方便力和合故能
T25n1509_p0702c02║行。是時具足菩薩道。方便力者。不決定得
T25n1509_p0702c03║是布施等三事。亦不離是三事行檀波羅
T25n1509_p0702c04║蜜。是時照明菩薩道。照明具足是一義。若菩
T25n1509_p0702c05║薩決定得布施等三事。直墮常顛倒取相著
T25n1509_p0702c06║法等過罪。若不得是三事則墮斷滅邊著
T25n1509_p0702c07║空。還起邪見等諸煩惱便離菩薩道。若菩
T25n1509_p0702c08║薩離是二邊。因空捨是施等假名字虛誑
T25n1509_p0702c09║法。因諸法實相離是著空無施者無受者。
T25n1509_p0702c10║如阿耨多羅三藐三菩提相。觀是布施亦爾
T25n1509_p0702c11║無異。如是布施名為具足。乃至十八不共
T25n1509_p0702c12║法亦如是。舍利弗在會中聞佛與須菩提
T25n1509_p0702c13║說般若甚深果報大有利益。雖有利益無
T25n1509_p0702c14║決定性云何可習。佛答。菩薩行般若波羅
T25n1509_p0702c15║蜜時。不壞色不隨色。如是名習般若波
T25n1509_p0702c16║羅蜜。菩【CL080n1163_p0255a01】薩初發心為知實法故。常行般
T25n1509_p0702c17║若波羅蜜。次第隨其所宜行布施等諸法。
T25n1509_p0702c18║是故常說菩薩行般若波羅蜜時行布施
T25n1509_p0702c19║等諸法。色不壞者。不言是色無常。不言是
T25n1509_p0702c20║色空無所有。是名不壞色。不隨色者。不如
T25n1509_p0702c21║眼見色取相生著。復次不說是色若常若
T25n1509_p0702c22║無常若苦若樂等。是名不隨色。常無常等
T25n1509_p0702c23║皆非色實相。復次不說是色根本從世性
T25n1509_p0702c24║中來若從微塵中來從大自在天中來。亦
T25n1509_p0702c25║不說從時來。亦不說自然生。亦不說無
T25n1509_p0702c26║因無緣而強生。如是等名為不隨不壞。此
T25n1509_p0702c27║中佛自說因緣。是色性無故不隨不壞。性
T25n1509_p0702c28║無者。是色從一切四大和合假名為色。是
T25n1509_p0702c29║中無定一法名為色。如先破色中說。是色
T25n1509_p0703a01║從因緣和合生故即是無性。若無性即是性
T25n1509_p0703a02║空。若得是色相性空。即是習般若波羅蜜。
T25n1509_p0703a03║乃至【CL080n1163_p0255b01】十八不共法亦如是。復問。世尊若諸法
T25n1509_p0703a04║無自性可壞可隨者。云何菩薩習般若波
T25n1509_p0703a05║羅蜜。不學般若波羅蜜不得阿耨多羅三
T25n1509_p0703a06║藐三菩提。佛可舍利弗意自說因緣。若菩
T25n1509_p0703a07║薩用方便力行六波羅蜜。是人雖知諸法
T25n1509_p0703a08║空而能起般若波羅蜜。舍利弗若菩薩求一
T25n1509_p0703a09║切法。若得少許定性則可取可著。今菩薩
T25n1509_p0703a10║實求覓一切法不得定實。所謂是般若波
T25n1509_p0703a11║羅蜜是禪波羅蜜。乃至是十八不共法。是諸
T25n1509_p0703a12║法皆不可得。不可得故何所取。舍利弗。是
T25n1509_p0703a13║名菩薩無取般若波羅蜜。菩薩應學無取般
T25n1509_p0703a14║若波羅蜜。無取尚不可得。何況般若等諸
T25n1509_p0703a15║法。一切法無性故。舍利弗復問。若一切法無
T25n1509_p0703a16║性云何知是凡人乃至佛。佛答。一切法雖
T25n1509_p0703a17║無根本定相。但凡人顛倒故著。菩薩行般若
T25n1509_p0703a18║波羅蜜時。以方便力故見一切法無【CL080n1163_p0256a01】根本。
T25n1509_p0703a19║而發阿耨多羅三藐三菩提心。是菩薩深行
T25n1509_p0703a20║諸法性空故不見一切法有根本。不見故
T25n1509_p0703a21║不懈不退。了了知一切法無我無所有性性
T25n1509_p0703a22║常空。但眾生愚癡顛倒故著是陰界入。是時
T25n1509_p0703a23║菩薩思惟籌量諸法甚深寂滅相。而眾生深
T25n1509_p0703a24║著虛誑顛倒。菩薩自立如幻師。種種神通變
T25n1509_p0703a25║化說法度人。如幻所作。無憎無愛等心說
T25n1509_p0703a26║法。所謂慳者教施等六法復為說轉勝法
T25n1509_p0703a27║令出生死得須陀洹果乃至阿耨多羅三藐
T25n1509_p0703a28║三菩提。問曰。六波羅蜜外更有何法為勝。
T25n1509_p0703a29║何以言更為說勝法。答曰。此中不說波羅
T25n1509_p0703b01║蜜。但為慳者說施。乃至癡者為說智慧。諸
T25n1509_p0703b02║佛菩薩法有初有後。初法所謂布施持戒。
T25n1509_p0703b03║受戒施果報得天上福樂為說五欲味利
T25n1509_p0703b04║少失多。受世間身但有衰苦。讚歎遠離
T25n1509_p0703b05║世間斷愛法。然後為【CL080n1163_p0256b01】說四諦令得須陀洹
T25n1509_p0703b06║果。此中菩薩但說欲令眾生得佛道故先
T25n1509_p0703b07║教令行六法。此中善智慧不名為三解脫
T25n1509_p0703b08║門所攝。是善智慧能生布施等善法。能滅
T25n1509_p0703b09║慳貪瞋恚等惡法。能令眾生得生天上。何
T25n1509_p0703b10║以知之。更有勝法故。勝法者所謂四諦聖
T25n1509_p0703b11║法。出法一切聖人所行法名為聖法。出三
T25n1509_p0703b12║界生死名為出法。以是四諦說法故隨眾
T25n1509_p0703b13║生根因緣令得須陀洹果。乃至得一切種
T25n1509_p0703b14║智。此中雖不說初六法說布施等當知
T25n1509_p0703b15║已攝。復次菩薩為佛道故說是六法。但眾
T25n1509_p0703b16║生意劣故自取小乘。是故不說布施持戒生
T25n1509_p0703b17║天受報等初六法。舍利弗白佛言。世尊。先
T25n1509_p0703b18║說菩薩是畢竟不可得法。今為無所有眾生
T25n1509_p0703b19║說法。令得無所有法。所謂須陀洹果乃至
T25n1509_p0703b20║一切種智。世尊。菩薩今得無所有法故能
T25n1509_p0703b21║令眾生得無所【CL080n1163_p0257a01】有法。無所得是有所得。佛
T25n1509_p0703b22║答。菩薩行般若波羅蜜時。無有有所得
T25n1509_p0703b23║過。何以故。菩薩行般若波羅蜜時。不見眾
T25n1509_p0703b24║生及法。但諸因緣和合假名眾生。菩薩住
T25n1509_p0703b25║二諦中為眾生說法。不但說空。不但
T25n1509_p0703b26║說有。為愛著眾生故說空。為取相著空眾
T25n1509_p0703b27║生故說有。有無中二處不染。如是方便力
T25n1509_p0703b28║為眾生說法。眾生現在我身及我尚不可
T25n1509_p0703b29║得。何況當得阿耨多羅三藐三菩提。舍利弗
T25n1509_p0703c01║歡喜白佛言。世尊。曠大心是菩薩。曠大心
T25n1509_p0703c02║者。此中自說因緣。所謂無有法可得若一
T25n1509_p0703c03║相若異相如人市買必須交易。大心人則
T25n1509_p0703c04║不然。無所依止而能發大莊嚴。大莊嚴故
T25n1509_p0703c05║不生三界。亦拔眾生令出三界。而眾生不
T25n1509_p0703c06║可得。不縛不解故一切法空。從久遠以來
T25n1509_p0703c07║煩惱顛倒皆是虛誑不實。是故名無縛。縛
T25n1509_p0703c08║無故亦無解。縛即【CL080n1163_p0257b01】是垢。解即是淨。無淨無垢
T25n1509_p0703c09║故無六道分別。不分別六道故無罪福業。
T25n1509_p0703c10║罪福業無故無煩惱。能起罪福業者不起
T25n1509_p0703c11║罪福業。亦不應有果報。如是諸法畢竟空
T25n1509_p0703c12║中而作大莊嚴。是為希有。譬如人虛空中
T25n1509_p0703c13║種樹樹葉花果多所利益。佛可舍利弗意。
T25n1509_p0703c14║舍利弗難是空故佛亦答亦可。以其說空
T25n1509_p0703c15║故可。以其難空故答。所謂舍利弗若眾生及
T25n1509_p0703c16║諸法先有今無。諸佛賢聖有過罪。過罪者所
T25n1509_p0703c17║謂令眾生入無餘涅槃永滅色等一切法
T25n1509_p0703c18║入空中皆無所有。以斷滅眾生及一切法
T25n1509_p0703c19║故有過罪。舍利弗。眾生及一切法先來無。
T25n1509_p0703c20║若有佛無佛常住不異。是諸法實相。是故無
T25n1509_p0703c21║六道生死。亦無眾生可拔出。舍利弗。一切
T25n1509_p0703c22║法先空。是故菩薩於諸佛所聞諸法如是
T25n1509_p0703c23║相故發阿耨多羅三藐三菩提心。作是念。
T25n1509_p0703c24║菩提【CL080n1163_p0258a01】中亦無有法可得。亦無實定法令眾
T25n1509_p0703c25║生著而不可度。但眾生癡狂顛倒故著是虛
T25n1509_p0703c26║誑法。是故菩薩發大莊嚴。不轉於阿耨多
T25n1509_p0703c27║羅三藐三菩提。作是念。我必當得阿耨多
T25n1509_p0703c28║羅三藐三菩提。非不得得已用實法利益
T25n1509_p0703c29║眾生。利益眾生故眾生從顛倒得出。欲明
T25n1509_p0704a01║了是事故經中說幻師譬喻。幻師即是菩薩。
T25n1509_p0704a02║幻師所作園林盧觀。即是六波羅蜜等度眾
T25n1509_p0704a03║生法。幻師所作象馬男女。即是菩薩所度
T25n1509_p0704a04║眾生。如幻師一身以幻力故幻作眾生園
T25n1509_p0704a05║林盧觀等娛樂眾生。若幻師以所幻作事
T25n1509_p0704a06║為實。於所幻人求其恩惠即是狂人。菩
T25n1509_p0704a07║薩亦如是。從諸佛聞一切法性空如幻。而
T25n1509_p0704a08║以布施等利益眾生欲求恩惠福報即
T25n1509_p0704a09║是顛倒。問曰。幻法咒術實有。幻所作物可
T25n1509_p0704a10║虛。如眾生空菩薩亦空。菩薩不化作眾生
T25n1509_p0704a11║【CL080n1163_p0258b01】何得為喻。答曰。諸法實相中法尚無。何況
T25n1509_p0704a12║眾生。眾生異名名為幻師。幻師實無何以
T25n1509_p0704a13║言幻師有而所幻者無。如汝以幻師實有所
T25n1509_p0704a14║幻者無。聖人觀幻師及所幻物不異。以明
T25n1509_p0704a15║了事故說譬喻。取其少許相似處為喻。
T25n1509_p0704a16║何以盡取為難。如師子喻王。師子於獸
T25n1509_p0704a17║中無畏。王於群下自在。無難故以為喻。復
T25n1509_p0704a18║何可責四腳負毛為異也。佛說性空法。諸
T25n1509_p0704a19║法皆空猶有眾生。是故說幻為喻。我今說
T25n1509_p0704a20║喻以破眾生。汝云何復以眾生為難。爾時
T25n1509_p0704a21║須菩提白佛言。世尊。何等是成就眾生淨
T25n1509_p0704a22║佛國土道。須菩提雖知菩薩道。以中說
T25n1509_p0704a23║甚深性空故聽者生疑。是故發問。佛答。菩
T25n1509_p0704a24║薩從初發心行六波羅蜜乃至十八不共法。
T25n1509_p0704a25║是菩薩道行是道。成就眾生淨佛國土。須
T25n1509_p0704a26║菩提復問。云何行是法成就眾生。須菩提
T25n1509_p0704a27║【CL080n1163_p0259a01】意。若是法性空眾生亦性空。云何可得成
T25n1509_p0704a28║就。佛答。菩薩以方便力故以布施法教化
T25n1509_p0704a29║眾生不教令著布施以為真實。方便者。菩
T25n1509_p0704b01║薩語眾生。汝曹善男子來布施莫著是布
T25n1509_p0704b02║施。如經中說。眾生以布施生貴樂處。貴
T25n1509_p0704b03║樂因緣故生我憍慢。我憍慢增長故破善
T25n1509_p0704b04║法。破善法故墮三惡道。是故菩薩先教言
T25n1509_p0704b05║莫著布施。但因是布施修持戒等善法。
T25n1509_p0704b06║皆迴是法向涅槃。所以者何。是性空。諸法
T25n1509_p0704b07║實相不可取相。如是菩薩方便力故。教
T25n1509_p0704b08║化眾生令得須陀洹果乃至佛道。是菩薩自
T25n1509_p0704b09║行布施亦教眾生布施。若不自施。或有人
T25n1509_p0704b10║言。若施是好法何不自行。是故菩薩先自布
T25n1509_p0704b11║施。復次菩薩深愛善法布施是初門。是故
T25n1509_p0704b12║行是布施。又菩薩深慈悲眾生。以慈悲心
T25n1509_p0704b13║雖大而不能充滿眾生。是故先行布施令
T25n1509_p0704b14║其【CL080n1163_p0259b01】心濡可以引導。布施因緣生於四姓。
T25n1509_p0704b15║及作轉輪王以四攝法攝取眾生。漸漸以
T25n1509_p0704b16║三乘法令得涅槃。教他布施讚歎布施
T25n1509_p0704b17║法歡喜讚歎行布施者。是深愛布施。見
T25n1509_p0704b18║同行故歡喜讚歎。復次憐愍心於眾生。若
T25n1509_p0704b19║見修福則為之歡喜。如慈父見子行善心
T25n1509_p0704b20║則歡喜。是人四種行布施。生剎利等貴
T25n1509_p0704b21║姓中。以布施攝已漸漸教令持戒禪定等。
T25n1509_p0704b22║乃至令得辟支佛道。或見眾生有大心者。
T25n1509_p0704b23║有少許慈悲心。是人怖畏生死長遠故其
T25n1509_p0704b24║心懈退。菩薩方便力故語是眾生。咄眾生阿
T25n1509_p0704b25║耨多羅三藐三菩提易得。汝等何以為難。眾
T25n1509_p0704b26║生所著處此中無有定實法能遮者難解者。
T25n1509_p0704b27║汝等當發阿耨多羅三藐三菩提心。既自得
T25n1509_p0704b28║度復當度脫眾生。度脫眾生者。菩薩
T25n1509_p0704b29║自乘大乘得度。以三乘隨眾生所應度
T25n1509_p0704c01║而度之。【CL080n1163_p0260a01】既自利益復利益他人。利益他
T25n1509_p0704c02║者。既自作佛而以三乘度脫眾生。若菩薩
T25n1509_p0704c03║能如是行般若波羅蜜者。從初發心終不
T25n1509_p0704c04║墮三惡道。常作轉輪聖王者。菩薩多生欲
T25n1509_p0704c05║界。何以故。以無色界中無形故不可教化。
T25n1509_p0704c06║色界中多味著禪定樂。無厭惡心故難化。
T25n1509_p0704c07║亦不生欲天。所以者何。著妙五欲多故難
T25n1509_p0704c08║化。在人中世世以四事攝眾生故作轉
T25n1509_p0704c09║輪聖王。此中佛自說因緣。隨其所種得
T25n1509_p0704c10║大果報等。如經中說布施相。復有菩薩行
T25n1509_p0704c11║檀波羅蜜時。見眾生破戒作是言。汝曹以
T25n1509_p0704c12║因緣不具足故破戒。我當給汝所須令無
T25n1509_p0704c13║乏少。破戒人有二種。一者持戒因緣不具足
T25n1509_p0704c14║故。如貧窮人飢寒急故作賊。二者持戒因
T25n1509_p0704c15║緣雖具足以習惡心故。好行惡事貧窮
T25n1509_p0704c16║破戒者。菩薩語之言。汝但持戒我當給汝
T25n1509_p0704c17║所須。汝等【CL080n1163_p0260b01】住持戒中漸漸以三乘而得度
T25n1509_p0704c18║脫。是名因布施生戒。眾生以不如意事故
T25n1509_p0704c19║瞋。若以求物不如意故瞋。人不稱意故
T25n1509_p0704c20║瞋。菩薩住檀中隨其意而給足之。問曰。若
T25n1509_p0704c21║貧乏者。給施令不瞋可爾。人不得稱意
T25n1509_p0704c22║惱之令瞋復云何。答曰。以如意珠施之則
T25n1509_p0704c23║使人皆稱意。珠之威德故人無瞋者。如行
T25n1509_p0704c24║者入慈三昧故人無瞋者。是故說少。何因
T25n1509_p0704c25║緣故瞋。我當令汝所少具足。復次一切法
T25n1509_p0704c26║性皆空無所有。汝所瞋因緣亦皆虛誑無定。
T25n1509_p0704c27║汝云何以虛誑事故瞋罵加害乃至奪命。
T25n1509_p0704c28║起此重罪業故墮三惡道受無量苦。汝莫
T25n1509_p0704c29║以虛誑無實事故而受大罪。如山中有一
T25n1509_p0705a01║佛圖。彼中有一別房。房中有鬼來恐惱道
T25n1509_p0705a02║人故。諸道人皆捨房而去。有一客僧來。維
T25n1509_p0705a03║那處分令住此空房而語之言。此房中
T25n1509_p0705a04║有鬼神喜惱人。【CL080n1163_p0261a01】能住中者住。客僧自以持
T25n1509_p0705a05║戒力多聞故。言小鬼何所能我能伏之。
T25n1509_p0705a06║即入房住。暮更有一僧來求住處。維那亦
T25n1509_p0705a07║令在此房住。亦語有鬼惱人。其人亦言。小
T25n1509_p0705a08║鬼何所能我當伏之。先入者閉戶端坐待
T25n1509_p0705a09║鬼。後來者夜闇打戶求入。先入者謂為是
T25n1509_p0705a10║鬼不為開戶。後來者極力打戶。在內道
T25n1509_p0705a11║人以力拒之。外者得勝排戶得入。內者
T25n1509_p0705a12║打之外者亦極力熟打。至明旦相見乃是
T25n1509_p0705a13║故舊同學各相愧謝。眾人雲集笑而怪之。眾
T25n1509_p0705a14║生亦如是。五眾無我無人空。取相致鬥
T25n1509_p0705a15║諍。若支解在地但有骨肉無人無我。是故
T25n1509_p0705a16║菩薩語眾生言。汝莫於根本空中鬥諍作
T25n1509_p0705a17║罪。鬥諍故人身尚不可得。何況值佛。當
T25n1509_p0705a18║知人身難得佛世難值好時易過。一墮諸
T25n1509_p0705a19║難永不可治。若墮地獄燒炙屠割何可教
T25n1509_p0705a20║化。若墮畜生共相殘害【CL080n1163_p0261b01】亦不可化。若墮餓
T25n1509_p0705a21║鬼飢渴熱惱亦不可化。若生長壽天千萬
T25n1509_p0705a22║佛過著禪定味故皆不覺知。如安息國。諸
T25n1509_p0705a23║邊地生者。皆是人身愚不可教化。雖生中
T25n1509_p0705a24║國或六情不具。或四支不完。或盲聾瘖
T25n1509_p0705a25║啞。或不識義理。或時六情具足。諸根通利
T25n1509_p0705a26║而深著邪見言無罪福不可教化。是故為
T25n1509_p0705a27║說好時易過。墮諸難中不可得度。餘波羅
T25n1509_p0705a28║蜜如經中廣說故不復解之。問曰。住檀波
T25n1509_p0705a29║羅蜜行五波羅蜜訖。何以復更說六波羅
T25n1509_p0705b01║蜜。答曰。上一度中次第具足五。今則一時總
T25n1509_p0705b02║說。復次先但說六波羅蜜。今通說三十七
T25n1509_p0705b03║品及諸道果。問曰。三十七品自從心出。云何
T25n1509_p0705b04║是因緣可與。答曰。菩薩供給坐禪者衣服飲
T25n1509_p0705b05║食醫藥法杖禪鞠禪鎮。令得好師教照。令
T25n1509_p0705b06║得好弟子受化。與骨人令觀。與禪經令
T25n1509_p0705b07║人為說禪法。如是【CL080n1163_p0262a01】等三十七助道法因緣。
T25n1509_p0705b08║又令人為說摩訶衍法。汝等所須衣服飲食
T25n1509_p0705b09║盡來取之。便是汝物莫自疑難。汝等得是
T25n1509_p0705b10║物已。自行六波羅蜜亦教化他人令行六
T25n1509_p0705b11║波羅蜜。是布施性皆空。汝等莫著是施及以
T25n1509_p0705b12║果報。眾生得是性空。漸漸得阿耨多羅三藐
T25n1509_p0705b13║三菩提入無餘涅槃。如布施為首生五波
T25n1509_p0705b14║羅蜜。餘波羅蜜亦如是。
T25n1509_p0705b15║【○】【○】大智度論卷第九十一【○】【○】【○】【○】【○】【CL080n1163_p0262b01】
