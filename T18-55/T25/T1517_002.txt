T25n1517_p0903c12║【□】
T25n1517_p0903c13║【□】
T25n1517_p0903c14║【CL105n1303_p0226a01】佛母般若波羅蜜多圓集要義釋
T25n1517_p0903c15║論卷第二
T25n1517_p0903c16║【□】
T25n1517_p0903c17║　　　　三寶尊菩薩造
T25n1517_p0903c18║　　　　大域龍菩薩造本論
T25n1517_p0903c19║　　　　西天譯經三藏朝奉大夫試光
T25n1517_p0903c20║　　　　祿卿傳法大師賜紫沙門臣
T25n1517_p0903c21║　　　　施護等奉　詔譯
T25n1517_p0903c22║復說後空如彼頌言。
T25n1517_p0903c23║　彼我等見斷　　大士畢竟作
T25n1517_p0903c24║　而彼人無我　　佛一切處說
T25n1517_p0903c25║此言我等見者。即說我等見斷。我者。謂遍計
T25n1517_p0903c26║所執。所有蘊等。等者。等攝人及眾生壽者。此
T25n1517_p0903c27║中行相等。謂所等是我所有等釋義應知。見
T25n1517_p0903c28║者謂取著之見。此中總意。於我等境。界中彼
T25n1517_p0903c29║我等見斷。斷者壞義。作者謂畢竟作故。問何
T25n1517_p0904a01║人作邪。答言。菩薩。又問。若菩薩者。何故言
T25n1517_p0904a02║大士。答大士者。即大有情。此大有情普遍
T25n1517_p0904a03║輪迴相續而作此。即是菩薩若此中如是復
T25n1517_p0904a04║何所【CL105n1303_p0226b01】說。所以頌言。而彼人無我佛一切處說。
T25n1517_p0904a05║謂佛於一切處如是決定說人無我。如是等
T25n1517_p0904a06║說無性空竟復說後空。如彼頌言。
T25n1517_p0904a07║　一切法不生　　此所說亦然
T25n1517_p0904a08║　宣說法無我　　一切處實說
T25n1517_p0904a09║此言一切法不生等者。一切者。普盡義。法即
T25n1517_p0904a10║是色等法。一切即法釋義。應知彼一切法悉
T25n1517_p0904a11║不生故。此言不生者。即止其生此中意者。即
T25n1517_p0904a12║本來不生性。非如彼相聚集。所得有其實性。
T25n1517_p0904a13║頌言此所說亦然者。此謂如是說者。表示義
T25n1517_p0904a14║亦然者。亦復說故。頌言宣說法無我者。法謂
T25n1517_p0904a15║色等諸法。無我即無自性。問若爾將何表示。
T25n1517_p0904a16║頌自答言。一切處實說。一切處者。即遍一切
T25n1517_p0904a17║種。實謂真實。即法無我真如說。謂了知了知
T25n1517_p0904a18║者。遮防為義。此說真如遮餘法故。又問。何人
T25n1517_p0904a19║【CL105n1303_p0227a01】實說邪。答謂佛世尊。如是等說不同外道所
T25n1517_p0904a20║說空故。如是等說無性自性空竟。復次後說
T25n1517_p0904a21║二種空義。如彼頌言。
T25n1517_p0904a22║　有罪及無罪　　不增亦不減
T25n1517_p0904a23║　諸有為無為　　所有諸善止
T25n1517_p0904a24║此言有罪及無罪等者。罪謂過失過隨罪轉
T25n1517_p0904a25║故名有罪。離罪及過。即名無罪。若罪無罪所
T25n1517_p0904a26║有諸法不增亦不減。此言不增者。雖有所得
T25n1517_p0904a27║而無增長。亦不減者。謂得無盡法出生無減。
T25n1517_p0904a28║是故菩薩如實知彼無盡法故。所言有為者。
T25n1517_p0904a29║謂諸有所作故。名有為。行相云何。謂即因緣
T25n1517_p0904b01║所生諸行。無為者。簡非有為行相。云何謂擇
T25n1517_p0904b02║滅等。頌言所有諸善者。問而彼有為無為所
T25n1517_p0904b03║有諸善。復云何說。答此中當知。有為諸善無
T25n1517_p0904b04║為諸善。若如次修若不如次修悉得無增減。
T25n1517_p0904b05║【CL105n1303_p0227b01】此中意者。但於勝義諦中無實取法。所言止
T25n1517_p0904b06║者。止謂止遣。止彼所有無相之言。如是等說
T25n1517_p0904b07║有為空無為空竟。復說後空。如彼頌言。
T25n1517_p0904b08║　諸善空性中　　彼出亦無盡
T25n1517_p0904b09║　此遍計分別　　彼普攝為空
T25n1517_p0904b10║此言諸善空性等者。諸善者。即諸善法。謂空
T25n1517_p0904b11║性中有諸善法而非無性。何以故。頌言。彼出
T25n1517_p0904b12║亦無盡。彼謂於彼聲中含諸善法故。出謂出
T25n1517_p0904b13║生。亦者。相續說義。此中總意由諸善法如理
T25n1517_p0904b14║出生性無盡故。彼即無減。諸菩薩事亦不間
T25n1517_p0904b15║斷。頌言此遍計分別者。謂智者應當如實了
T25n1517_p0904b16║知。如是所說遣遍計性。頌言彼普攝為空者。
T25n1517_p0904b17║普謂普盡。攝謂總攝。謂此八千頌般若經中
T25n1517_p0904b18║分別廣說諸空種類。此中如是相續所說。普
T25n1517_p0904b19║遍圓集而總攝故。故名普攝。如是此中總攝
T25n1517_p0904b20║【CL105n1303_p0228a01】空故。問如是空行相此云何和合。答此所說
T25n1517_p0904b21║空但遣遍計所熱法相。此如是言即畢竟義。
T25n1517_p0904b22║於是言中理自和合總集。如是所說空已。後
T25n1517_p0904b23║復無空語義可說。復次當知。此中如是所說
T25n1517_p0904b24║諸空。但為止遣有情取著。分別非說實性。何
T25n1517_p0904b25║以故。而彼實性中說二種空故。所謂人空一
T25n1517_p0904b26║切法空。如是等說無散空竟。問何名無散。答
T25n1517_p0904b27║散謂離散。此散不散故名無散。無散體者。謂
T25n1517_p0904b28║諸菩薩所有善法乃至無餘依涅槃界中。彼
T25n1517_p0904b29║亦不散彼亦無盡故。名無散。如是總說十六
T25n1517_p0904c01║空竟。
T25n1517_p0904c02║如辯中邊論慈氏菩薩說如是義。顯明開示
T25n1517_p0904c03║故。彼頌言。
T25n1517_p0904c04║　內外受彼身　　安住物皆空
T25n1517_p0904c05║　彼等智如見　　所有義彼空
T25n1517_p0904c06║　獲得二種善　　常利益有情
T25n1517_p0904c07║【CL105n1303_p0228b01】　處生死作利　　彼善法無盡
T25n1517_p0904c08║　種性等清淨　　獲得諸相好
T25n1517_p0904c09║　清淨諸佛法　　菩薩亦成就
T25n1517_p0904c10║　人及一切法　　此中無性空
T25n1517_p0904c11║　無性中有性　　彼性亦復空
T25n1517_p0904c12║復次此中今說除遣十種分別散亂法。當知
T25n1517_p0904c13║此即起修行相。問何等是彼十種分別散亂。
T25n1517_p0904c14║復云何止。所以頌言。
T25n1517_p0904c15║　十種心散亂　　心散亂異處
T25n1517_p0904c16║　愚不得相應　　無二智不成
T25n1517_p0904c17║此言十種心散亂等者。謂新發意菩薩等有
T25n1517_p0904c18║十種分別散亂。所謂無相分別散亂。有相分
T25n1517_p0904c19║別散亂。俱相分別散亂。毀謗分別散亂。一性
T25n1517_p0904c20║分別散亂。種種性分別散亂。自性分別散亂。
T25n1517_p0904c21║差別分別散亂。如名於義分別散亂。如義
T25n1517_p0904c22║於名分別散亂。此如是等十種。分別令心
T25n1517_p0904c23║散亂。【CL105n1303_p0229a01】此心心所散亂。異處散亂者。謂散異
T25n1517_p0904c24║動亂故名散亂。所言異處者。謂別異處有分
T25n1517_p0904c25║位等。動亂所引。是故彼心不得相應。問何人
T25n1517_p0904c26║不得相應邪。頌自答言。愚不得相應。愚即
T25n1517_p0904c27║愚夫。異生愚者。謂若損若益及真實法悉不
T25n1517_p0904c28║知故。問不得何法相應。頌自答言。無二智。無
T25n1517_p0904c29║二者。無有二相名為無二。不著二之智名無
T25n1517_p0905a01║二智。成就者。所謂成辦即決定成辦。此中如
T25n1517_p0905a02║是所有理義。如頌所言不成者。謂諸愚夫異
T25n1517_p0905a03║生心有散亂。於彼色聲香味觸等諸境中。心
T25n1517_p0905a04║生取著。是故於彼清淨妙智不得成就。即不
T25n1517_p0905a05║相應。問若無二智不相應者。此中復說何義。
T25n1517_p0905a06║所以頌言。
T25n1517_p0905a07║　彼止息互相　　為能所對治
T25n1517_p0905a08║　於般若教中　　彼圓集所說
T25n1517_p0905a09║此言彼止息等者。彼者即彼十種分別散亂。
T25n1517_p0905a10║【CL105n1303_p0229b01】止息謂止遣。問何處止耶。頌自答言。般若教
T25n1517_p0905a11║中。謂十萬頌般若波羅蜜多等教中。一切皆
T25n1517_p0905a12║說如是止言。問止彼何法。頌自答言。互相為
T25n1517_p0905a13║能所對治。互相者。此彼更互義。能所對治者。
T25n1517_p0905a14║謂有相無相互。為能所對治行相。云何謂如
T25n1517_p0905a15║所有有相為能對治。即無相為所對治。若無
T25n1517_p0905a16║相為能對治。即有相為所對治。此如是等是
T25n1517_p0905a17║為行相。問彼般若教中當如何說。頌自答言。
T25n1517_p0905a18║彼圓集所說。謂此佛母般若波羅蜜多教中。
T25n1517_p0905a19║如是圓集總聚要略。攝此十種分別散亂。說
T25n1517_p0905a20║謂言說。此如是說是即如來如是最上真實
T25n1517_p0905a21║了知。圓集普攝。於佛母般若波羅蜜多中。如
T25n1517_p0905a22║是宣說。問所說云何。是故頌言。
T25n1517_p0905a23║　若有菩薩有　　此無相分別
T25n1517_p0905a24║　散亂止息師　　說彼世俗蘊
T25n1517_p0905a25║【CL105n1303_p0230a01】此言菩薩有此無相分別等者。菩提及薩埵
T25n1517_p0905a26║是即菩提薩埵。有謂不無。此如是說謂即有
T25n1517_p0905a27║此無相分別。無相分別者。謂色無相分別。彼
T25n1517_p0905a28║如是散亂即癡所作性。問有此散亂。其復云
T25n1517_p0905a29║何。頌答言止息。問何人能止邪。頌答言師。
T25n1517_p0905b01║師者。謂如來大師。善能調伏諸煩惱冤。又能
T25n1517_p0905b02║救度惡趣等怖。故名為師。頌言說彼世俗蘊
T25n1517_p0905b03║者。世俗謂世間。其世俗蘊謂色受等。說彼蘊
T25n1517_p0905b04║者。謂令了知。有此蘊故除遣無相分別散亂。
T25n1517_p0905b05║如是所說意者。世尊悲愍新發意菩薩等。是
T25n1517_p0905b06║故為說世俗諸蘊。使令了知為除斷見。止彼
T25n1517_p0905b07║無相分別非說實性。此八千頌般若波羅蜜
T25n1517_p0905b08║多教中。說如是義。即諸般若波羅蜜多本母
T25n1517_p0905b09║義理相應。復次頌言。
T25n1517_p0905b10║　此八千頌等　　從初語次第
T25n1517_p0905b11║　至了畢皆止　　【CL105n1303_p0230b01】說無相分別
T25n1517_p0905b12║此言八千頌等者。此者如是義。如是八千頌
T25n1517_p0905b13║本母所說故。等者等攝十萬頌。所言從初語
T25n1517_p0905b14║次等者。即初語所成。謂從經初所起語言行
T25n1517_p0905b15║相云何。如經言。須菩提隨汝樂說。諸菩薩摩
T25n1517_p0905b16║訶薩般若波羅蜜多。應當發起如菩薩摩訶
T25n1517_p0905b17║薩般若波羅蜜多出生等。頌言至了畢皆止
T25n1517_p0905b18║者。謂從經初乃至經末。於中所說悉周竟故。
T25n1517_p0905b19║頌言皆止者。止謂止遣。即於其中止彼無相
T25n1517_p0905b20║分別毀謗之言。頌言說無相分別者。謂色無
T25n1517_p0905b21║相分別。以彼分別色無相故。而墮於空。以斷
T25n1517_p0905b22║有色故。所言說者。其義云何。說謂依法而說。
T25n1517_p0905b23║此依法說。說事相故。行相云何。謂由初語言
T25n1517_p0905b24║而為發起。乃至了畢其中所說多種語言。於
T25n1517_p0905b25║彼言中成立別異發起行相。謂諸菩薩及帝
T25n1517_p0905b26║【CL105n1303_p0231a01】釋天主上首等。此如是等當知皆是止其斷
T25n1517_p0905b27║見。問若此等所說語言分位有所發起者。復
T25n1517_p0905b28║有何等道理。依法而說。遣除無相分別毀謗
T25n1517_p0905b29║之言。故頌破言。
T25n1517_p0905c01║　因言不如是　　此唯說事相
T25n1517_p0905c02║　梵網等經中　　知一切如理
T25n1517_p0905c03║此云因言不如是等者。因者道理義。不如是
T25n1517_p0905c04║者。此道理言非成就言。何所以邪。頌自釋
T25n1517_p0905c05║言。此唯說事相。事者謂有所作事。有所修事。
T25n1517_p0905c06║說謂言說。此中如是義唯說事相故。若爾即
T25n1517_p0905c07║今和合道理義不成就。云何能令諸有智者
T25n1517_p0905c08║於中觀察生歡喜邪。故頌通言梵網等經中
T25n1517_p0905c09║知一切如理。此中云何。即梵網等所有諸經。
T25n1517_p0905c10║且言等者。等攝雲輪等經。彼諸經中皆如理
T25n1517_p0905c11║說。何人所說。謂佛世尊。於一切處依如實理。
T25n1517_p0905c12║自【CL105n1303_p0231b01】如是說。如是說者。自義成就。所言知者。知
T25n1517_p0905c13║謂了知。了知此說如理如量。若如是說真實
T25n1517_p0905c14║語義。是決定義。此復云何。若如前言道理說
T25n1517_p0905c15║者。雖能除遣無相分別。彼有相分別旋即生
T25n1517_p0905c16║起。是故今當如應開示彼相違門。如其頌言。
T25n1517_p0905c17║　菩薩我不見　　而此等廣大
T25n1517_p0905c18║　世尊此止遣　　有相分別亂
T25n1517_p0905c19║此言菩薩我不見而此等廣大者。謂由最初
T25n1517_p0905c20║起遍計性。於菩薩相而生取著。彼所取相於
T25n1517_p0905c21║實性中。我不可見亦不可得。我者己義。此等
T25n1517_p0905c22║廣大者。廣大即包廣義。此菩薩者。其義廣大。
T25n1517_p0905c23║是故菩薩我不可見亦不可得。般若波羅蜜
T25n1517_p0905c24║多亦不可見不可得。如是等所說為令止遣
T25n1517_p0905c25║有相分別散亂。頌言有相分別亂者。相謂色
T25n1517_p0905c26║等相。亂即動亂。分別者。謂於色等相中有【CL105n1303_p0232a01】所
T25n1517_p0905c27║分別。於不如義中取著如義性。此如是等疑
T25n1517_p0905c28║惑動亂。於勝義諦中無有實性。問何人止遣
T25n1517_p0905c29║邪。頌自答言。世尊。此止遣問何所止邪。所
T25n1517_p0906a01║以頌言。
T25n1517_p0906a02║　若不見彼名　　境界行亦然
T25n1517_p0906a03║　彼蘊一切處　　皆不見菩薩
T25n1517_p0906a04║此言若不見彼名等者。若謂若有不見即不
T25n1517_p0906a05║可得。問何法不見邪。答此菩薩名而不可
T25n1517_p0906a06║見。若說如是名彼說不可得。且止此說。頌言
T25n1517_p0906a07║境界者。如實當知非唯菩薩名不可得。諸境
T25n1517_p0906a08║界等亦不可得。境界者。謂所行境界。是諸菩
T25n1517_p0906a09║薩所行般若波羅蜜多。如是道相行亦然者。
T25n1517_p0906a10║行謂普遍。諸行即所修所行。而此諸行亦不
T25n1517_p0906a11║可得。所言彼蘊一切處者。蘊謂色受等。一切
T25n1517_p0906a12║處者。謂遍一切處及一切種。此中意者。如實
T25n1517_p0906a13║當【CL105n1303_p0232b01】知。以清淨妙慧於是一切處求菩薩相。了
T25n1517_p0906a14║不可得。以是因故。菩薩不可見。是故頌言。皆
T25n1517_p0906a15║不見菩薩。此中如是所說意者。但遣愚者。於
T25n1517_p0906a16║佛世尊無染智中執有實名及境界等。彼不
T25n1517_p0906a17║可得。非正了知而菩薩相。於圓成實性中亦
T25n1517_p0906a18║不可捨離。若取捨離相者。彼無相分別還復
T25n1517_p0906a19║生起。此義略說故有問言。若今如是於實性
T25n1517_p0906a20║中無菩薩者。豈非前言有相違邪。頌自通
T25n1517_p0906a21║言。
T25n1517_p0906a22║　此止遣遍計　　普攝此所說
T25n1517_p0906a23║　乘一切智因　　慧分別諸相
T25n1517_p0906a24║此言止遣遍計等者。遍計者。謂諸有情所起
T25n1517_p0906a25║顛倒之見。行相云何。謂於蘊處界中執有實
T25n1517_p0906a26║性。今止彼故。不於清淨妙智中而有所止。頌
T25n1517_p0906a27║言普攝此所說者。此者如是義。普攝說者。即
T25n1517_p0906a28║作者。普攝而說。此普攝說是勝意樂。當知此
T25n1517_p0906a29║【CL105n1303_p0233a01】等般若波羅蜜多義。如是普攝而說是為決
T25n1517_p0906b01║定。即彼如是獲得究竟。問以何義故而作此
T25n1517_p0906b02║說。頌自答言。乘一切智。因此如是義如理顯
T25n1517_p0906b03║示。乘謂乘馭。一切者普盡義。智因者。以了別
T25n1517_p0906b04║智而為因故。問何人乘馭邪。頌答言慧。慧
T25n1517_p0906b05║者。大慧即是佛故。問何所說邪。頌自答言。分
T25n1517_p0906b06║別諸相。相者所謂普集作用。故名為相。是相
T25n1517_p0906b07║無對礙。問是何等相。頌言分別。即分別顯示
T25n1517_p0906b08║諸行相故。非說實性。此如是等所說之義。如
T25n1517_p0906b09║實觀察。乃至無有極微塵量外義。自性可得
T25n1517_p0906b10║成立。是故世尊乘彼智聚。開示分別所有一切
T25n1517_p0906b11║作用行相。問得何義故。乃能如是。所以頌言。
T25n1517_p0906b12║　般若波羅蜜　　說三種依止
T25n1517_p0906b13║　謂遍計依他　　及圓成實性
T25n1517_p0906b14║此言般若波羅蜜等者。當知般若波羅蜜多【CL105n1303_p0233b01】有
T25n1517_p0906b15║二種法。一者勝上。二者所行。勝上者。謂離煩
T25n1517_p0906b16║惱所知二障之智。所行者。謂名句文言說之
T25n1517_p0906b17║相。彼勝上者。即般若波羅蜜多。自性所說。
T25n1517_p0906b18║彼所行者。即說法言義。是自性作用。問其所
T25n1517_p0906b19║作用。此中云何。頌自答言。說三種依止。三種
T25n1517_p0906b20║依止者。此復云何。如頌所言。謂遍計依他及
T25n1517_p0906b21║圓成實性。遍計者。謂諸愚夫於無二清淨智
T25n1517_p0906b22║中。遍計諸相執著對礙。此說名為遍計性。依
T25n1517_p0906b23║他性者。謂無二智自性安住。無明種子二有
T25n1517_p0906b24║對礙。而彼無明依他起故。此即說為依他起
T25n1517_p0906b25║性。圓成實性者。謂即無二之智。即是圓成實
T25n1517_p0906b26║性。問云何說為三種依止。所以頌言。
T25n1517_p0906b27║　無此等說句　　一切遍計止
T25n1517_p0906b28║　幻喻等見邊　　此說依他性
T25n1517_p0906b29║此言無此等說句一切遍計止等者。無謂無
T25n1517_p0906c01║【CL105n1303_p0234a01】所有。此句者。謂如是等諸所說句。等謂等其
T25n1517_p0906c02║說法者。彼止言無。問此中行相其復云何。故
T25n1517_p0906c03║頌答言。一切遍計止。一切者即普盡義。遍計
T25n1517_p0906c04║者。謂虛妄巧異執著造作。止謂止遣。此如是
T25n1517_p0906c05║等所說意者。謂若有聞一切說者。說止遣言。
T25n1517_p0906c06║智者應當畢竟了知。一切皆是止遣。遍計有
T25n1517_p0906c07║相執著。頌言幻喻等見邊此說依他性等者
T25n1517_p0906c08║幻謂帝網。等者等攝乾闥婆城等諸幻法。幻
T25n1517_p0906c09║者由他假法有所成故。今取彼幻喻此法故。
T25n1517_p0906c10║乃名幻喻。見邊者。謂由彼喻曉如是法故。名
T25n1517_p0906c11║見邊。此中意者。謂若有聞說幻喻等諸見邊
T25n1517_p0906c12║義。智者當知。此即是說依他起性。此中當知。
T25n1517_p0906c13║由彼幻等已見邊故。是故世尊有所宣說。問
T25n1517_p0906c14║彼依他自性云何了知。圓成自性云何說事。
T25n1517_p0906c15║所以頌言。
T25n1517_p0906c16║【CL105n1303_p0234b01】　有四種清淨　　說圓成實性
T25n1517_p0906c17║　般若波羅蜜　　佛無別異說
T25n1517_p0906c18║此言有四種清淨說圓成實性等者。說謂表
T25n1517_p0906c19║示。謂以四種清淨表示所有圓成自性。四種
T25n1517_p0906c20║者。即有四種類。清淨者。無染義。謂由得彼四
T25n1517_p0906c21║種淨故。乃名清淨。
T25n1517_p0906c22║【○】佛母般若波羅蜜多圓集要義釋論卷第二【○】【○】【○】【○】【○】【○】【○】
