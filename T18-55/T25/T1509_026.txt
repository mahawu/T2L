T25n1509_p0247b04║【□】
T25n1509_p0247b05║【□】
T25n1509_p0247b06║【CL078n1163_p0609a01】大智度論初品中十八不共法
T25n1509_p0247b07║釋論第四十一(卷第二十六)
T25n1509_p0247b08║【□】
T25n1509_p0247b09║　　　　聖者龍樹造
T25n1509_p0247b10║　　　　後秦龜茲國三藏鳩摩羅什譯
T25n1509_p0247b11║【○】十八不共法者。一者諸佛身無失。二者口
T25n1509_p0247b12║無失。三者念無失。四者無異想。五者無不定
T25n1509_p0247b13║心。六者無不知已捨。七者欲無減。八者精進
T25n1509_p0247b14║無減。九者念無減。十者慧無減。十一者解脫
T25n1509_p0247b15║無減。十二者解脫知見無減。十三者一切身
T25n1509_p0247b16║業隨智慧行。十四者一切口業隨智慧行。十
T25n1509_p0247b17║五者一切意業隨智慧行。十六者智慧知過
T25n1509_p0247b18║去世無礙。十七者智慧知未來世無礙。十八
T25n1509_p0247b19║者智慧知現在世無礙。問曰。是三十六法皆
T25n1509_p0247b20║是佛法。何以故。獨以十八為不共。答曰。前
T25n1509_p0247b21║十八中聲聞辟支佛有分。於後十八中無
T25n1509_p0247b22║分。如舍利【CL078n1163_p0609b01】弗能分別諸法暢演一句通達
T25n1509_p0247b23║無礙。佛讚言善通法性。阿泥盧豆天眼第
T25n1509_p0247b24║一。如是等諸聲聞。皆有分於四無所畏。有
T25n1509_p0247b25║分者如佛說。弟子中能師子吼。第一賓徒羅
T25n1509_p0247b26║叵羅埵逝。舍利弗亦自誓言。我七日七夜能
T25n1509_p0247b27║演暢一義。令無窮盡四分別慧。諸阿羅漢
T25n1509_p0247b28║舍利弗目揵連富樓那阿難迦栴延等亦知
T25n1509_p0247b29║是義。名字語言樂說。以是故前十八不名
T25n1509_p0247c01║不共。問曰。何以故佛無身失無口失。答曰。
T25n1509_p0247c02║佛於無量阿僧祇劫來。持戒清淨故身口業
T25n1509_p0247c03║無失。餘諸阿羅漢。如舍利弗等。極多六十
T25n1509_p0247c04║劫。不久習戒故有失。佛無量阿僧祇劫。集
T25n1509_p0247c05║諸清淨戒成就故。常行甚深禪定故。得一
T25n1509_p0247c06║切微妙智慧故。善修大悲心故無有失。
T25n1509_p0247c07║復次佛拔諸罪根因緣故無有失。罪根本
T25n1509_p0247c08║因緣有四種。一者貪欲因緣。二者瞋恚因【CL078n1163_p0610a01】緣。
T25n1509_p0247c09║三者怖畏因緣。四者愚癡因緣。是罪根因緣
T25n1509_p0247c10║及習皆已拔。阿羅漢辟支佛。雖拔罪因緣
T25n1509_p0247c11║習不盡故。或時有失。佛於一切法中。遍滿
T25n1509_p0247c12║智慧常成就故。若不知故有失。如舍利弗。
T25n1509_p0247c13║與五百比丘遊行。至一空寺宿。是時說戒
T25n1509_p0247c14║日。不知內界外界事。白佛。佛言。住處乃至
T25n1509_p0247c15║一宿棄捨則無界。又異時舍利弗目揵連。將
T25n1509_p0247c16║五百比丘還時。高聲大聲故。佛驅遣令出。
T25n1509_p0247c17║是為口失。又如舍利弗。不知等食法。佛言。
T25n1509_p0247c18║食不淨食。如是等身口有失。佛諸煩惱習
T25n1509_p0247c19║盡故無如是失。復次佛一切身口業隨智
T25n1509_p0247c20║慧行故。身無失口無失。如是等種種因緣
T25n1509_p0247c21║故。身無失口無失。念無失者。四念處心長
T25n1509_p0247c22║夜善修故。善修甚深禪定。心不散亂故。善
T25n1509_p0247c23║斷欲愛及法愛。諸法中心無著故。得第一
T25n1509_p0247c24║心安隱處故。若心懅匆匆念有【CL078n1163_p0610b01】忘失。佛心
T25n1509_p0247c25║無得失。以是故無失。復次佛宿命通明力
T25n1509_p0247c26║三種莊嚴念故。念則成就無失。念多在過
T25n1509_p0247c27║去用故。復次念根力無邊無盡故念無失。
T25n1509_p0247c28║復次佛一切意業隨智慧行故念無失。一
T25n1509_p0247c29║一念隨意行故。如是等名為念無失。如天
T25n1509_p0248a01║問經中說。
T25n1509_p0248a02║　何人無過失　　何人不失念
T25n1509_p0248a03║　何人常一心　　應作者能作
T25n1509_p0248a04║　正知一切法　　一切障得脫
T25n1509_p0248a05║　諸功德成就　　唯有佛一人
T25n1509_p0248a06║無異想者。佛於一切眾生。無分別無遠近
T25n1509_p0248a07║異想。是貴可為說。是賤不可為說。如日出
T25n1509_p0248a08║普照萬物。佛大悲光明一切憐愍等度。恭敬
T25n1509_p0248a09║者不恭敬者。怨親貴賤一切悉等。如客除
T25n1509_p0248a10║糞人名尼陀。佛化度之得大阿羅漢。亦
T25n1509_p0248a11║如德護居士火坑毒飯欲以害佛。即以其
T25n1509_p0248a12║日除其三毒滅【CL078n1163_p0611a01】邪見火。如是等無有異
T25n1509_p0248a13║想。復次佛於舍利弗彌勒菩薩等順佛法
T25n1509_p0248a14║行亦不愛。提婆達多富羅那外道六師邪見
T25n1509_p0248a15║等亦不憎。是為佛於無量阿僧祇劫修熏
T25n1509_p0248a16║心故。是眾生中寶。如真金不可令異。復
T25n1509_p0248a17║次佛以佛眼。一日一夜各三時觀一切眾
T25n1509_p0248a18║生。誰可度者無令失時。等觀眾生故無
T25n1509_p0248a19║有異想。復次佛種種因緣讚善法。種種因緣
T25n1509_p0248a20║呵不善法。亦於善於惡心無增減。但為度
T25n1509_p0248a21║眾生故有是分別。是為無有異想。復次如
T25n1509_p0248a22║一切不行經中說。佛觀一切眾生如己身。
T25n1509_p0248a23║所作已辦。無始無中無終。是名無異想。復次
T25n1509_p0248a24║佛觀一切眾生及諸法。從本已來至不生不
T25n1509_p0248a25║滅常清淨如涅槃。是名無異想。復次不二
T25n1509_p0248a26║入法門。是諸法實相門。異相即是二法。二法
T25n1509_p0248a27║即是邪道。佛是無誑法人。不應行誑法。常
T25n1509_p0248a28║行不二【CL078n1163_p0611b01】入法門。誑法即是異相。如是等名
T25n1509_p0248a29║無異想。無不定心者。定名一心不亂。亂心中
T25n1509_p0248b01║不能得見實事。如水波蕩不得見面。
T25n1509_p0248b02║如風中燈不得好照。以是故說佛無不定
T25n1509_p0248b03║心。問曰。定名從未到地乃至滅盡定。入此
T25n1509_p0248b04║定中不能起身業口業。佛若常定無不定
T25n1509_p0248b05║心者。云何得遊行諸國。具四威儀。為大
T25n1509_p0248b06║眾種種因緣譬喻說法。如是事欲界繫心及
T25n1509_p0248b07║梵世。不入定可有是事。答曰。無不定心者。
T25n1509_p0248b08║有種種義。定名常攝心善法中住。佛於諸
T25n1509_p0248b09║法實相中。定不退失。是名無不定心。復次
T25n1509_p0248b10║欲界中有定。入是定中可說法。以是故阿
T25n1509_p0248b11║毘曇中。說欲界繫四聖種四念處四正懃四
T25n1509_p0248b12║如意足五根五力無諍三昧願智四無礙智。
T25n1509_p0248b13║有如是等妙功德。佛入欲界中定故。名無
T25n1509_p0248b14║不定心。諸聲聞辟支佛從定起。若入無記
T25n1509_p0248b15║【CL078n1163_p0612a01】心若入善。或退入垢心。佛從定起入欲
T25n1509_p0248b16║界定。初無散亂心時。以是故名無不定心。
T25n1509_p0248b17║復次如聲聞法。化人說法化主不說。化主
T25n1509_p0248b18║說化人不說。佛則不爾。化人化主俱能說
T25n1509_p0248b19║法。定心亦應異。聲聞入定則無說。佛在定
T25n1509_p0248b20║亦能說法亦能遊行。如密跡經心密中說。
T25n1509_p0248b21║諸佛心常在定中。心亦應說法。復次散亂心
T25n1509_p0248b22║法諸結使疑悔等佛皆無。阿羅漢雖無四諦
T25n1509_p0248b23║中疑。一切法中處處有疑。佛於一切法中
T25n1509_p0248b24║常定無疑。無不定智慧故。復次聲聞有諸
T25n1509_p0248b25║煩惱習氣故。有退法故散亂。佛於一切智
T25n1509_p0248b26║處中。智滿故無亂。如瓶中水滿則無聲無
T25n1509_p0248b27║動。復次唯佛一人名不誑法。三堅固人中
T25n1509_p0248b28║最上。苦樂心不異。一相異相生滅相斷常相
T25n1509_p0248b29║來去相。如是等諸法相。皆是誑法。虛妄和合
T25n1509_p0248c01║作法故。佛安立於諸法實相【CL078n1163_p0612b01】中故心無不
T25n1509_p0248c02║定。無不定故心不異。復次五種不可思議
T25n1509_p0248c03║法中。佛最不可思議。是十八不共法。是佛
T25n1509_p0248c04║甚深藏。誰能思議者。以是故佛無不定心
T25n1509_p0248c05║事必當爾。佛雖常入定無覺觀麤心。有不
T25n1509_p0248c06║可思議智慧故亦能說法。譬如天樂隨天
T25n1509_p0248c07║所好種種聲。應是亦無心亦無識法。以諸
T25n1509_p0248c08║天福德因緣故。有是如天樂無心無識而
T25n1509_p0248c09║能應物。何況佛有心而不說法。以是故說
T25n1509_p0248c10║佛無不定心。無不知已捨者。眾生有三種受。
T25n1509_p0248c11║苦受樂受不苦不樂受。苦受生瞋樂受生愛
T25n1509_p0248c12║不苦不樂受生愚癡。是三種受。苦受生苦
T25n1509_p0248c13║住苦滅樂。樂受生樂住樂滅苦。不苦不樂
T25n1509_p0248c14║受。不知為苦不知為樂。餘人鈍根故。多
T25n1509_p0248c15║覺苦受樂受。於不苦不樂受中。不覺不知而
T25n1509_p0248c16║有捨心。是為癡使所使。佛於不苦不樂受
T25n1509_p0248c17║中。知覺生時覺住時【CL078n1163_p0613a01】覺滅時。以是故言
T25n1509_p0248c18║佛無不知已捨心。問曰。此中何等為捨。不苦
T25n1509_p0248c19║不樂即是捨耶。為七覺中捨。四無量心中捨
T25n1509_p0248c20║名為捨。答曰。不苦不樂即是捨二處捨亦
T25n1509_p0248c21║是捨。何以故。餘人於不苦不樂受中。不覺
T25n1509_p0248c22║念念中生時住時滅時久遠乃覺。佛念念中
T25n1509_p0248c23║盡皆了知。七覺中捨若心正等。不沒不掉
T25n1509_p0248c24║是時應捨。若沒時行精進想。若掉時行攝
T25n1509_p0248c25║心想。諸聲聞辟支佛。或時錯攝心掉心。未
T25n1509_p0248c26║平等便捨。佛於念念心中麤細深淺無不
T25n1509_p0248c27║悉知。知已而捨。問曰。若爾者佛何以為難
T25n1509_p0248c28║陀說告諸比丘。難陀諸受生時覺住時覺
T25n1509_p0248c29║滅時覺。諸想諸覺亦如是。答曰。覺有二種。
T25n1509_p0249a01║一者覺心中。苦受生知苦受生。苦受住知
T25n1509_p0249a02║苦受住。苦受滅知苦受滅。樂受生知樂受
T25n1509_p0249a03║生。樂受住知樂受住。樂受滅知樂受滅。不
T25n1509_p0249a04║苦不樂受亦【CL078n1163_p0613b01】如是。但能知是總相。不能別
T25n1509_p0249a05║相知。二者念念中苦樂。不苦不樂受中悉覺
T25n1509_p0249a06║悉知。念念中心數法。無不知而過。以是故
T25n1509_p0249a07║說佛無不知已捨。復次佛或時捨眾生。入
T25n1509_p0249a08║甚深禪定一月二月。有人疑佛為度眾生
T25n1509_p0249a09║故出世。何以故常入定。佛言。我種種因緣知
T25n1509_p0249a10║故捨。非是無知已捨。問曰。何等是知已捨
T25n1509_p0249a11║因緣。答曰。於大眾中疲厭故小息。復次佛
T25n1509_p0249a12║世世常愛遠離行。若菩薩在母胎。母亦樂
T25n1509_p0249a13║遠離行。去城四十里。嵐鞞尼林中生。得道時
T25n1509_p0249a14║漚樓頻螺林中獨在樹下成佛。初轉法輪時。
T25n1509_p0249a15║亦在仙人住處鹿林中。入涅槃時在娑羅林
T25n1509_p0249a16║雙樹下。長夜樂行遠離。以是故佛入禪定。
T25n1509_p0249a17║復次佛常捨心成就故入禪定。復次佛遠離
T25n1509_p0249a18║憒鬧及雜語處。亦自觀諸佛功德藏。亦受第
T25n1509_p0249a19║一清淨樂故入禪定。復次佛說法【CL078n1163_p0614a01】已常教
T25n1509_p0249a20║諸比丘。當坐禪無令後悔。口之所說身亦
T25n1509_p0249a21║自行故入禪定。復次厭惡供養故。知眾生
T25n1509_p0249a22║應得度者。入禪定作化人往度。復次有
T25n1509_p0249a23║眾生定少慧多者。身示行禪以教化之。復
T25n1509_p0249a24║次有人常見佛生厭想故。小遠離令其飢
T25n1509_p0249a25║虛故。復次佛欲為諸天說法故在閑靜處。
T25n1509_p0249a26║復次佛為後世作法故坐禪。又佛自轉法
T25n1509_p0249a27║輪已。以事付弟子故入禪定。復次現二種
T25n1509_p0249a28║道攝眾生故。一者禪定二者智慧。佛在大
T25n1509_p0249a29║眾說法為現智慧。靜處攝心為現禪定。
T25n1509_p0249b01║復次眾生於六塵中三種行。見好色生喜
T25n1509_p0249b02║樂。見惡色生憂苦。見不苦不樂色生捨
T25n1509_p0249b03║心。乃至法亦如是。佛於六塵中自在。於喜
T25n1509_p0249b04║樂苦處能生捨心。如聖如意中說。如是等
T25n1509_p0249b05║種種因緣故入禪定。非不知已捨。欲無減
T25n1509_p0249b06║者。佛知善法恩故。常欲集諸善法故。【CL078n1163_p0614b01】欲無
T25n1509_p0249b07║減。修習諸善法。心無厭足故欲無減。譬
T25n1509_p0249b08║如一長老比丘。目闇自縫僧伽梨。針紝脫。
T25n1509_p0249b09║語諸人言。誰樂欲福德者為我紝針。爾
T25n1509_p0249b10║時佛現其前語言。我是樂欲福德無厭
T25n1509_p0249b11║足人。持汝針來。是比丘斐亹見佛光明。又
T25n1509_p0249b12║識佛音聲。白佛言。佛無量功德海皆盡其
T25n1509_p0249b13║邊底。云何無厭足。佛告比丘。功德果報甚
T25n1509_p0249b14║深。無有如我知恩分者。我雖復盡其邊
T25n1509_p0249b15║底。我本以欲心無厭足故得佛。是故今猶
T25n1509_p0249b16║不息。雖更無功德可得。我欲心亦不休。
T25n1509_p0249b17║諸天世人驚悟。佛於功德尚無厭足。何況
T25n1509_p0249b18║餘人。佛為比丘說法。是時肉眼即明慧眼成
T25n1509_p0249b19║就。問曰。如佛嘗斷一切善法中欲。今云何
T25n1509_p0249b20║言欲無減。答曰。言斷一切善法中欲者。是
T25n1509_p0249b21║未得欲得。得已欲增。佛無如是欲。佛一切
T25n1509_p0249b22║功德具足。無不得者亦無增益。今言欲者。
T25n1509_p0249b23║如【CL078n1163_p0615a01】先說。佛雖具得一切功德。欲心猶不息。
T25n1509_p0249b24║譬如馬寶雖到至處去心不息至死不已。
T25n1509_p0249b25║佛寶亦如是。又如劫盡大火。燒三千大
T25n1509_p0249b26║千世界悉盡。火勢故不息。佛智慧火亦如
T25n1509_p0249b27║是。燒一切煩惱。照諸法已智慧相應欲亦
T25n1509_p0249b28║不盡。復次佛雖一切善法功德滿足。眾生
T25n1509_p0249b29║未盡故欲度不息。問曰。若佛欲度眾生
T25n1509_p0249c01║未息。何以入涅槃。答曰。度眾生有二種。或
T25n1509_p0249c02║有現前得度。或有滅後得度。如法華經中
T25n1509_p0249c03║說。藥師為諸子合藥與之而捨。是故入
T25n1509_p0249c04║涅槃。復次有眾生鈍根德薄故。不能成大
T25n1509_p0249c05║事。但可種福德因緣。是故入涅槃。問曰。佛
T25n1509_p0249c06║滅度後。亦有得阿羅漢者。何以言但可種
T25n1509_p0249c07║福德因緣。答曰。雖有得阿羅漢者少不足
T25n1509_p0249c08║言。如佛一說法時。十方無量阿僧祇眾生
T25n1509_p0249c09║得道。佛滅度後不爾。譬如大國。征伐雖
T25n1509_p0249c10║少有所得不【CL078n1163_p0615b01】名為得。以是故雖眾生未盡
T25n1509_p0249c11║而入涅槃。復次摩訶衍首楞嚴經中說。佛
T25n1509_p0249c12║於莊嚴世界。壽七百阿僧祇劫度脫眾生。
T25n1509_p0249c13║以是故說佛欲無減。精進無減者。如欲中
T25n1509_p0249c14║說欲義即是精進。問曰。若爾者無有十八
T25n1509_p0249c15║不共法。復次欲以精進。心數法中各別。云
T25n1509_p0249c16║何言欲即是精進。答曰。欲為初行。欲增長
T25n1509_p0249c17║名精進。如佛說。一切法欲為根本。欲如人
T25n1509_p0249c18║渴欲得飲。精進如因緣方便求飲。欲為心
T25n1509_p0249c19║欲得。精進為成其事。欲屬意業精進屬三
T25n1509_p0249c20║業。欲為內精進為外。如是等差別。復次
T25n1509_p0249c21║是精進諸佛所樂。如釋迦牟尼佛。精進力
T25n1509_p0249c22║故超越九劫。疾得阿耨多羅三藐三菩提。
T25n1509_p0249c23║復次如說一時佛告阿難。汝為諸比丘說
T25n1509_p0249c24║法。我背痛小息。爾時世尊。四襞鬱多羅僧
T25n1509_p0249c25║敷下。以僧伽梨枕頭而臥。是時阿難說七
T25n1509_p0249c26║覺義。至精進覺佛【CL078n1163_p0616a01】驚起坐。告阿難。汝讚精
T25n1509_p0249c27║進義。阿難言讚。如是至三。佛言。善哉善哉。
T25n1509_p0249c28║善修精進。乃至得阿耨多羅三藐三菩提。何
T25n1509_p0249c29║況餘道。以是義故佛精進無減。病時猶尚不
T25n1509_p0250a01║息。何況不病。復次佛為度眾生故。捨甚
T25n1509_p0250a02║深禪定樂。種種身種種語言種種方便力度
T25n1509_p0250a03║脫眾生。或時遇惡險道。或時食惡食或
T25n1509_p0250a04║時受寒熱。或時值諸邪難聞惡口罵詈忍
T25n1509_p0250a05║受不厭。佛世尊雖於諸法中自在而行是
T25n1509_p0250a06║事。不生懈怠。如佛度眾生已。於薩羅林
T25n1509_p0250a07║中雙樹下臥。梵志須跋陀語阿難。我聞一切
T25n1509_p0250a08║智人今夜當滅度。我欲見佛。阿難止之言。
T25n1509_p0250a09║佛為眾人廣說法疲極。佛遙聞之告阿難。
T25n1509_p0250a10║聽須跋陀入。是我末後弟子。須跋陀得入
T25n1509_p0250a11║問佛所疑。佛隨意說法斷疑得道。先佛入
T25n1509_p0250a12║無餘涅槃。諸比丘白佛言。世尊。甚為希有。
T25n1509_p0250a13║乃至末後憐【CL078n1163_p0616b01】愍外道梵志而共語言。佛言。
T25n1509_p0250a14║我非但今世末後度。先世未得道時亦末後
T25n1509_p0250a15║度。乃往過去無量阿僧祇劫。有大林樹多
T25n1509_p0250a16║諸禽獸。野火來燒三邊俱起。唯有一邊而
T25n1509_p0250a17║隔一水。眾獸窮逼逃命無地。我爾時為大
T25n1509_p0250a18║身多力鹿。以前腳跨一岸。以後腳。距一
T25n1509_p0250a19║岸。令眾獸蹈背上而渡。皮肉盡壞以慈
T25n1509_p0250a20║愍力忍之至死。最後一兔來。氣力已竭自
T25n1509_p0250a21║強努力忍令得過。過已背折墮水而死。如
T25n1509_p0250a22║是久有非但今也。前得度者今諸弟子。最
T25n1509_p0250a23║後一兔須跋陀是。佛世世樂行精進今猶不
T25n1509_p0250a24║息。是故言精進無減。念無減者。於三世諸
T25n1509_p0250a25║法。一切智慧相應故念滿足無減。問曰。先
T25n1509_p0250a26║已說念無失。今復說念無減。念無失念無減
T25n1509_p0250a27║為一為異。若一今何以重說。若異有何差
T25n1509_p0250a28║別。答曰。失念名誤錯。減名不及。失念名威
T25n1509_p0250a29║儀俯【CL078n1163_p0617a01】仰去來法中失念。無減名住禪定神通
T25n1509_p0250b01║念。過去現在世通達無礙。問曰。何以故。念
T25n1509_p0250b02║無減獨是佛法。答曰。聲聞辟支佛善修四念
T25n1509_p0250b03║處故念牢固。念雖牢固猶亦減少礙不通
T25n1509_p0250b04║達。如宿命智力中說。聲聞辟支佛念宿命。
T25n1509_p0250b05║極多八萬劫。於廣有減。亦於見諦道中。
T25n1509_p0250b06║不能念念分別。佛於念念中皆分別三相。
T25n1509_p0250b07║佛心無有一法而不念者。以是故獨佛有
T25n1509_p0250b08║念無減。復次宿命智力隨念知。佛於是中
T25n1509_p0250b09║有力。聲聞辟支佛尚無是念力何況餘人。
T25n1509_p0250b10║復次佛以一切智無礙解脫守護念。是故無
T25n1509_p0250b11║減。如是等因緣故。佛念無減。慧無減者。佛
T25n1509_p0250b12║得一切智慧故慧無減。三世智慧無礙故慧
T25n1509_p0250b13║無減。復次十力四無所畏四無礙智成就故。
T25n1509_p0250b14║慧無減。復次譬如酥油豐饒燈炷清淨光
T25n1509_p0250b15║明亦盛。佛亦如是。三昧王等諸三【CL078n1163_p0617b01】昧。禪定油
T25n1509_p0250b16║念無減清淨炷。是因緣故慧光明無量無減。
T25n1509_p0250b17║復次從初發心。無量阿僧祇劫。集一切智
T25n1509_p0250b18║慧故。深心為法故。頭目髓腦悉捨。內外所
T25n1509_p0250b19║有而布施。入火投山剝皮釘身。如是等無
T25n1509_p0250b20║苦不受一心為集智慧故慧無減。復次佛
T25n1509_p0250b21║智慧。以一切功德持戒禪定等助成故慧無
T25n1509_p0250b22║減。復次世世求一切經書。世俗法佛法麤細
T25n1509_p0250b23║善不善。悉皆學知故慧無減。復次從十方無
T25n1509_p0250b24║量諸佛所聞法讀誦思惟修習問難故慧無
T25n1509_p0250b25║減。復次為一切眾生故。為增益一切善法
T25n1509_p0250b26║故。破一切處無明故慧無減。復次是智慧實
T25n1509_p0250b27║知諸法相不生不滅不淨不垢無作無行。不
T25n1509_p0250b28║分別是智非智知諸法一等清淨如虛空
T25n1509_p0250b29║無染無著。不以二法故得不二入法相。不
T25n1509_p0250c01║二入法相無量無邊。以是故慧無減。如是等
T25n1509_p0250c02║種種【CL078n1163_p0618a01】因緣慧無減。解脫無減者。解脫有二種。
T25n1509_p0250c03║有為解脫無為解脫。有為解脫名無漏智慧
T25n1509_p0250c04║相應解脫。無為解脫名一切煩惱習都盡
T25n1509_p0250c05║無餘。佛於二解脫無減。何以故。聲聞辟支
T25n1509_p0250c06║佛智慧不大利故。煩惱不悉盡故智慧有
T25n1509_p0250c07║減。佛智慧第一利故煩惱習永盡無餘故解
T25n1509_p0250c08║脫無減。復次如漏盡力中說。佛與聲聞
T25n1509_p0250c09║解脫有差別。佛得漏盡力故解脫無減。二
T25n1509_p0250c10║乘無力故有減。解脫知見無減者。佛於諸解
T25n1509_p0250c11║脫中。智慧無量無邊清淨故。名解脫知見無
T25n1509_p0250c12║減。問曰。佛一切法中無減。何以故。但六事中
T25n1509_p0250c13║無減。答曰。一切自利他利中四事能具足。欲
T25n1509_p0250c14║求一切善法之根本。精進能行念能守護。
T25n1509_p0250c15║如守門人善者聽入惡者遮。慧照一切法
T25n1509_p0250c16║門。斷一切煩惱。用是四法事得成辦。是
T25n1509_p0250c17║四法果報有二種。一者解脫二【CL078n1163_p0618b01】者解脫知見。
T25n1509_p0250c18║解脫義如先說。解脫知見者。固是解脫知
T25n1509_p0250c19║見。知是二種解脫相。有為無為解脫知諸
T25n1509_p0250c20║解脫相。所謂時解脫不時解脫慧解脫俱解
T25n1509_p0250c21║脫壞解脫不壞解脫八解脫不可思議解脫無
T25n1509_p0250c22║礙解脫等。分別諸解脫相牢固不牢固。是
T25n1509_p0250c23║名解脫知見無減。如念佛中佛成就五無
T25n1509_p0250c24║學眾。解脫知見眾此中應廣說。問曰。解脫知
T25n1509_p0250c25║見者但言知。何以復言見。答曰。言知言見
T25n1509_p0250c26║事得牢固。譬如繩二合為一則牢固。復次
T25n1509_p0250c27║若但說知則不攝一切慧。如阿毘曇所說。
T25n1509_p0250c28║慧有三種。有知非見有見非知有亦知亦
T25n1509_p0250c29║見。有知非見者。盡智無生智五識相應智。
T25n1509_p0251a01║有見非知者。八忍世間正見五邪見。有亦知
T25n1509_p0251a02║亦見者。餘殘諸慧。若說知則不攝見。若說
T25n1509_p0251a03║見則不攝知。是故說知見則具足。復次如
T25n1509_p0251a04║從人誦讀分【CL078n1163_p0619a01】別籌量是名知。自身得證是
T25n1509_p0251a05║名見。譬如耳聞其事猶尚有疑是名知。
T25n1509_p0251a06║親自目睹了了無疑是名見。解脫中知見亦
T25n1509_p0251a07║如是差別。復次有人言。阿羅漢自於解脫
T25n1509_p0251a08║中疑不能自了。是阿羅漢非阿羅漢。以是
T25n1509_p0251a09║故佛為破如是邪見故。說諸聖人於解脫
T25n1509_p0251a10║中亦知亦見。諸阿羅漢雖得解脫知見。解
T25n1509_p0251a11║脫知見有減。不得一切智故。上上智慧根
T25n1509_p0251a12║不成就故。諸法念念生滅時。不知別相分
T25n1509_p0251a13║別故。佛上上智慧根成就。知諸法念念別相
T25n1509_p0251a14║生滅故。解脫知見無減。復次法眼清淨具足
T25n1509_p0251a15║成就故。如法眼義中說。知是眾生空解脫門
T25n1509_p0251a16║入涅槃。是眾生無相解脫門入涅槃。是眾生
T25n1509_p0251a17║無作解脫門入涅槃。知是眾生觀五眾門十
T25n1509_p0251a18║二入十八界。如是種種法門得解脫。佛於
T25n1509_p0251a19║解脫知見盡知遍知。是故說佛解脫知【CL078n1163_p0619b01】見無
T25n1509_p0251a20║減。一切身業一切口業一切意業。隨智慧行
T25n1509_p0251a21║者。佛一切身口意業先知。然後隨智慧行。
T25n1509_p0251a22║諸佛身口意業一切行。無不利益眾生故。
T25n1509_p0251a23║名先知然後隨智慧行。如經中說。諸佛乃
T25n1509_p0251a24║至出息入息利益眾生。何況身口意業故作
T25n1509_p0251a25║而不利益。諸怨惡眾生聞佛出入息氣香。皆
T25n1509_p0251a26║得信心清淨愛樂於佛。諸天聞佛氣息香。
T25n1509_p0251a27║亦皆捨五欲發心修善。以是故言身口意
T25n1509_p0251a28║業隨智慧行。聲聞辟支佛無是事。心故作
T25n1509_p0251a29║善然後身口業善。意業或時無記不隨智
T25n1509_p0251b01║慧而自生。何況餘人。如憍梵波提比丘。雖
T25n1509_p0251b02║得阿羅漢。自食吐而更食。是業不隨智慧。
T25n1509_p0251b03║又如摩頭波斯咤比丘阿羅漢。跳上梁棚
T25n1509_p0251b04║或壁上樹上。又如畢陵伽婆蹉。罵恒神言
T25n1509_p0251b05║小婢。如是等身口業。先無智慧亦不隨智
T25n1509_p0251b06║慧行。佛無是事。問曰。若爾者【CL078n1163_p0620a01】佛或時身
T25n1509_p0251b07║口業。亦似不隨智慧行。何以故。入外
T25n1509_p0251b08║道眾中說法。都無信受者。又復一時在大
T25n1509_p0251b09║眾中說法。現胸臆示尼揵子。又復為人
T25n1509_p0251b10║疑不見二相故。在大眾中現舌相陰藏
T25n1509_p0251b11║相。又復罵諸弟子汝狂愚人。罵提婆達。汝
T25n1509_p0251b12║是狂人死人嗽唾人。佛結戒八種缽不應畜。
T25n1509_p0251b13║聽比丘用二種缽。若瓦若鐵。而自用石
T25n1509_p0251b14║缽。有時外道難問。佛默然不答。又佛處處
T25n1509_p0251b15║說有我。處處說無我。處處說諸法有。處處
T25n1509_p0251b16║說諸法無。如是等身口業。似不隨智慧
T25n1509_p0251b17║行。身口業不離意業。意業亦應有不隨
T25n1509_p0251b18║智慧行。云何言常隨智慧行。答曰。是事不
T25n1509_p0251b19║然。於是諸事皆先有智慧。然後諸業隨智
T25n1509_p0251b20║慧行。何以故。佛入外道眾中。雖知今世
T25n1509_p0251b21║不信不受。以種後世大因緣故。又復為止
T25n1509_p0251b22║外道謗言佛自高憍。以是故自往入其眾
T25n1509_p0251b23║中。又【CL078n1163_p0620b01】外道言。佛自言有大悲普濟一切。而
T25n1509_p0251b24║但自為四眾說法。我等亦是出家求道。而
T25n1509_p0251b25║不為說。又如此經。佛往外道眾中說法。
T25n1509_p0251b26║不言不信受。佛遙見外道大會高聲論議。
T25n1509_p0251b27║欲至餘處迴往趣之。論議師輩遙見佛來
T25n1509_p0251b28║自語其眾。汝等皆默佛。是樂寂靜人。見
T25n1509_p0251b29║汝等靜默或能來此。眾即默然。佛入其
T25n1509_p0251c01║眾說婆羅門三諦。外道眾皆默然。佛作是
T25n1509_p0251c02║念。狂人輩皆為惡魔所覆。是法微妙乃至
T25n1509_p0251c03║無有一人試作弟子者。作是念已從坐而
T25n1509_p0251c04║去。是人魔蔽得離便自念。我等得聞妙法。
T25n1509_p0251c05║云何不以自利即皆往詣佛所。為佛弟子
T25n1509_p0251c06║得道離苦。復次外道弟子難其師故。不敢
T25n1509_p0251c07║到佛所。是故佛自入其眾中。眾得聞法信
T25n1509_p0251c08║受堅固。不復難師得為弟子或得道跡。
T25n1509_p0251c09║如是等有種種智慧因緣。是故往入外道
T25n1509_p0251c10║眾。復次薩【CL078n1163_p0621a01】遮祇尼揵子銅鍱絡腹自誓言。
T25n1509_p0251c11║無有人得我難而不流汗破壞者。大象
T25n1509_p0251c12║乃至樹木瓦石聞我難聲亦皆流汗。作是
T25n1509_p0251c13║誓已來至佛所與佛論議。佛質問之皆不
T25n1509_p0251c14║能得答。汗流淹地舉體如漬。佛告尼揵。
T25n1509_p0251c15║汝先誓言。無有聞我難者而不流汗。汝
T25n1509_p0251c16║今汗流淹地。汝試觀佛見有汗相不。佛時
T25n1509_p0251c17║脫鬱多羅僧。示之言。汗在何處。復次有人
T25n1509_p0251c18║言。或有頭汗身不汗者。佛頭雖不汗身必
T25n1509_p0251c19║有汗。以是故佛脫鬱多羅僧示其身。因是
T25n1509_p0251c20║外道大得信向皆入佛法中。是智慧因緣身
T25n1509_p0251c21║業隨行。佛現舌相陰藏相者。有人疑佛身
T25n1509_p0251c22║二相。而是人應得道疑故不得。以是故現
T25n1509_p0251c23║二相。出舌覆面舌雖大還入口中而亦無
T25n1509_p0251c24║妨。見者疑斷。有人見出舌相。若生輕慢心。
T25n1509_p0251c25║出舌如小兒相見還入口說法無妨。便起
T25n1509_p0251c26║恭敬歎未曾【CL078n1163_p0621b01】有。有人疑佛陰藏不現。爾時
T25n1509_p0251c27║世尊化作寶象寶馬指示之言。陰藏相不
T25n1509_p0251c28║現正如是。有人言佛出陰藏相。但示一人
T25n1509_p0251c29║斷其疑故。論議師輩言佛大慈悲心。若有
T25n1509_p0252a01║人見佛陰藏相能集善根。發阿耨多羅三
T25n1509_p0252a02║藐三菩提心。及能大歡喜信敬心生者。皆令
T25n1509_p0252a03║得見斷其疑心。除是皆不得見。佛以大
T25n1509_p0252a04║悲為度眾生故。從三種覆出暫現如電
T25n1509_p0252a05║光。是眾生見已。信佛有大悲心。實於戒
T25n1509_p0252a06║法不取不著。如是等因緣故現二相。非戲
T25n1509_p0252a07║非無羞。佛苦切語。諸比丘汝狂愚人者。苦
T25n1509_p0252a08║切語有二種。一者垢心瞋罵。二者憐愍眾
T25n1509_p0252a09║生欲教化故。離欲人無有垢心瞋罵何況
T25n1509_p0252a10║佛。佛憐愍教化故有苦切語。有眾生軟語善
T25n1509_p0252a11║教不入道。檢要須苦切麤教乃得入法。
T25n1509_p0252a12║如良馬見鞭影便去。鈍驢得痛手乃行。亦
T25n1509_p0252a13║如有瘡得軟藥唾【CL078n1163_p0622a01】咒便差。有瘡刀破出
T25n1509_p0252a14║其惡肉塗以惡藥乃愈者。復次苦切語有
T25n1509_p0252a15║五種。一者但綺語。二者惡口亦綺語。三者惡
T25n1509_p0252a16║口亦綺語妄語。四者惡口亦綺語妄語兩舌。
T25n1509_p0252a17║五者無煩惱心苦切語。為教弟子分別善不
T25n1509_p0252a18║善法故。拔眾生於苦難地故。具四種惡語
T25n1509_p0252a19║者其罪重。三二一轉轉輕微。佛弟子白衣。
T25n1509_p0252a20║得初道若二道。使令奴婢故。有惡口非不
T25n1509_p0252a21║善道。攝律儀有二種。若綺語若惡口綺語。阿
T25n1509_p0252a22║那含阿羅漢無煩惱起惡口。但以淨心須
T25n1509_p0252a23║惡言教化故惡口綺語。阿那含阿羅漢。尚
T25n1509_p0252a24║無煩惱所起惡口。何況佛。復次佛若有苦切
T25n1509_p0252a25║語不應疑不應難。謂佛惡心起苦切語。
T25n1509_p0252a26║所以者何。佛惡心久已滅。但以深心念眾
T25n1509_p0252a27║生如慈父教子。雖有苦言為成就子故
T25n1509_p0252a28║非是惡心。佛為菩薩時三毒未盡。作仙人
T25n1509_p0252a29║名羼提。被【CL078n1163_p0622b01】惡王截其耳鼻手足。而不生惡
T25n1509_p0252b01║心不出惡言。爾時未得道尚無惡心。何
T25n1509_p0252b02║況得阿耨多羅三藐三菩提。三毒已盡於一
T25n1509_p0252b03║切眾生大慈悲具足。云何疑佛有惡心苦切
T25n1509_p0252b04║語。復次佛若言狂愚人。是軟語實語。所以者
T25n1509_p0252b05║何。三毒發故名為狂愚。亦以善事利益。而
T25n1509_p0252b06║不肯受不解佛心不受佛語。是為狂愚。
T25n1509_p0252b07║復次佛內常行無我智慧。外常觀諸法空。
T25n1509_p0252b08║如是者云何有惡口。是眾生不解佛心故
T25n1509_p0252b09║求佛語短。若眾生解佛以深心憐愍者。假
T25n1509_p0252b10║令教入大火。即時歡樂而入。如人熱悶時
T25n1509_p0252b11║入清涼池。何況但語而不受。眾生為惡魔
T25n1509_p0252b12║覆故。不知佛以深心念之。是故不受佛
T25n1509_p0252b13║語。以是故佛言汝是狂愚人。復次有人得
T25n1509_p0252b14║苦切語便歡喜言。親愛我故如是言。以是
T25n1509_p0252b15║故佛言狂愚人。佛語提婆達。汝狂人死人嗽
T25n1509_p0252b16║唾人。狂【CL078n1163_p0623a01】人者以提婆達罪重。當入阿鼻地
T25n1509_p0252b17║獄故三種苦切語。死人者似人而不能
T25n1509_p0252b18║集諸善法故。亦以提婆達剃頭法服似如
T25n1509_p0252b19║聖人內無慧命故名死人。如死人種種莊
T25n1509_p0252b20║嚴。轉轉爛壞終不可令活。提婆達亦如是。
T25n1509_p0252b21║佛日日種種教化。惡心轉劇惡不善法日日
T25n1509_p0252b22║轉增。乃至作三逆罪。以是故名為死人。嗽
T25n1509_p0252b23║唾人者。提婆達貪利養故。化作天身小兒。
T25n1509_p0252b24║在阿闍貰王抱中。王嗚其口與唾令嗽。
T25n1509_p0252b25║以是故名嗽唾人。問曰。提婆達得禪定已
T25n1509_p0252b26║離欲。云何復嗽他唾。答曰。是人惡心亦深
T25n1509_p0252b27║其根亦利。離欲故能變化。嗽唾時便失利
T25n1509_p0252b28║根故求時便得。以是故名嗽唾人。狂義如
T25n1509_p0252b29║先說。復次以提婆達白佛佛已老矣。常樂閑
T25n1509_p0252c01║靜可入林中以禪自娛。僧可付我。佛言。
T25n1509_p0252c02║舍利弗目揵連等。有大智慧善軟清淨人。
T25n1509_p0252c03║尚不令僧【CL078n1163_p0623b01】屬。何況汝狂人死人嗽唾人。如
T25n1509_p0252c04║是等因緣故。佛於諸法雖無所著。而為教
T25n1509_p0252c05║化故現苦切語。佛不聽比丘用八種缽
T25n1509_p0252c06║者。金銀等寶缽。以寶物人貪故。難得故。貪
T25n1509_p0252c07║著故。不聽畜此寶物。乃至不得手舉名
T25n1509_p0252c08║寶亦不得畜。若作淨施得用價不貴故。
T25n1509_p0252c09║木缽受垢膩不淨故不聽畜。三種缽無如
T25n1509_p0252c10║是事。問曰。瓦鐵缽皆亦受垢膩。與木缽無
T25n1509_p0252c11║異。何以聽畜。答曰。瓦鐵缽不熏亦不聽。
T25n1509_p0252c12║以熏不受垢膩故。石有麤細。細者亦不
T25n1509_p0252c13║受垢膩故。世尊自畜。所以不聽比丘畜
T25n1509_p0252c14║者以其重故。佛乳哺力勝一萬白香象。
T25n1509_p0252c15║是故不以為重。慈愍諸比丘故不聽。問曰。
T25n1509_p0252c16║侍者羅陀彌喜迦須那利羅多那伽娑婆
T25n1509_p0252c17║羅阿難等。常侍從世尊執持應器。何以不
T25n1509_p0252c18║憐愍。答曰。侍者雖執持佛缽。以佛威德力
T25n1509_p0252c19║故。又恭敬尊重佛故不覺為【CL078n1163_p0624a01】重。又阿難身
T25n1509_p0252c20║力亦大故。復次以細石缽難得故。麤者受
T25n1509_p0252c21║垢膩故不聽用。佛缽四天王四山頭自然生
T25n1509_p0252c22║故。餘人無此自然缽。若求作甚難多所妨
T25n1509_p0252c23║廢。是故不聽。又欲令佛與弟子異故佛
T25n1509_p0252c24║用石缽。又如國王人所尊重食器亦異。有
T25n1509_p0252c25║人見佛缽異倍加尊重。供養信心清淨。問
T25n1509_p0252c26║曰。若缽應異衣何以同。答曰。佛衣亦異。佛
T25n1509_p0252c27║初成道時。知迦葉衣應佛所著。迦葉衣價直
T25n1509_p0252c28║十萬兩金。次後耆域上佛深摩根羯簸衣。
T25n1509_p0252c29║價亦直十萬兩金。佛敕阿難持此衣去。割
T25n1509_p0253a01║截作僧伽梨。作已佛受著是為異。問曰。佛
T25n1509_p0253a02║因是告諸比丘。從今日若有比丘。一心求
T25n1509_p0253a03║涅槃背捨世間者若欲著。聽著價直十
T25n1509_p0253a04║萬兩金衣。亦聽食百味食。衣異而後聽缽獨
T25n1509_p0253a05║不聽。答曰。我先已說石缽因緣今當更說。
T25n1509_p0253a06║佛缽不從人受。佛初得【CL078n1163_p0624b01】道欲食時須器。四
T25n1509_p0253a07║天王知佛心念。持四缽上佛。三世諸佛法
T25n1509_p0253a08║皆應四天王上缽。爾時未有眾僧。云何言
T25n1509_p0253a09║聽。後若聽無人與石缽。又閻浮提不好石
T25n1509_p0253a10║缽故無人與。復次佛說比丘常應覆功德。
T25n1509_p0253a11║若受石缽人謂從天龍邊得。若令人作其
T25n1509_p0253a12║工既難。又恐人言此比丘欲與佛齊功所
T25n1509_p0253a13║以聽。衣者若有人言。佛在僧中受檀越好
T25n1509_p0253a14║衣獨著。而不聽比丘。是故佛聽著比丘。
T25n1509_p0253a15║亦自無著者。以施者難有著者難得故。若
T25n1509_p0253a16║不清淨比丘人所不與。清淨比丘少欲知足
T25n1509_p0253a17║故不著。佛斷人疑故聽著衣。缽中無望是
T25n1509_p0253a18║故不聽。問曰。如經中說。佛金剛身不恃
T25n1509_p0253a19║仰食。何以畜缽。答曰。佛法有二道。一者聲
T25n1509_p0253a20║聞道。二者佛道。聲聞法中佛隨人法有所
T25n1509_p0253a21║食噉。摩訶衍法中。方便為人故現有所噉。
T25n1509_p0253a22║其實不食。問曰。云何是【CL078n1163_p0625a01】方便。答曰。佛欲度
T25n1509_p0253a23║人示行人法。若不爾者人以佛非人。我等
T25n1509_p0253a24║云何能行其法。復次有人因布施得度。為
T25n1509_p0253a25║是人故佛受其食。便作是念我食得助益
T25n1509_p0253a26║佛身心大歡喜。以歡喜故信受佛語。如大
T25n1509_p0253a27║國主臣下請食。王雖不須為攝彼人故
T25n1509_p0253a28║多少為食令其歡喜。如是等因緣佛現受
T25n1509_p0253a29║食。問曰。若佛不食。所受者在何處。答曰。
T25n1509_p0253b01║佛事不可思議。不應致問。復次有人得佛
T25n1509_p0253b02║食而度者。有聞聲見色觸身聞香而得度。
T25n1509_p0253b03║須食得度者佛以食與之。如密跡金剛經
T25n1509_p0253b04║說。佛以食著口中。有天求佛道者。持至
T25n1509_p0253b05║十方施之。問曰。若爾者今僧中。說佛食
T25n1509_p0253b06║無有眾生能食者。此義云何。答曰。佛不與
T25n1509_p0253b07║者無有能食。今佛施之是故得食。何以知
T25n1509_p0253b08║之。佛食馬麥時以食與阿難。又沙門二
T25n1509_p0253b09║十億耳以好羹上佛。佛以殘羹與頻【CL078n1163_p0625b01】婆
T25n1509_p0253b10║娑羅王。以是故知佛受已與則得食。不與
T25n1509_p0253b11║則不能消。復次為佛設食。佛未食者人
T25n1509_p0253b12║不能消。已食殘者佛與能消。以是故雖實
T25n1509_p0253b13║不食。為度人故現受食畜缽。佛不答十
T25n1509_p0253b14║四難者。佛有四種答。一者定答。二者分別
T25n1509_p0253b15║義答。三者反問答。四者置答。此十四難法應
T25n1509_p0253b16║置答。又復若有所利益事則答。外道所問
T25n1509_p0253b17║不為涅槃。增長疑惑故以置答。知必有
T25n1509_p0253b18║所益者分別為答。必無所益置而不答。
T25n1509_p0253b19║以是因緣故知。佛是一切智人。復次若佛
T25n1509_p0253b20║說三種法。有為法無為法不可說法。則為已
T25n1509_p0253b21║說一切法竟。復次是諸外道。依止常見依
T25n1509_p0253b22║止滅見故。問以常滅。實相無故佛不答。如
T25n1509_p0253b23║外道所見。常相無常相無是事。何以故。外
T25n1509_p0253b24║道取相著。是常滅故。佛雖說常無常相。但
T25n1509_p0253b25║為治用故。復次若人說。無者為有有者為
T25n1509_p0253b26║【CL078n1163_p0626a01】無。如是人則是過罪。佛不答則無咎。如日
T25n1509_p0253b27║照天下。不能令高者下下者高。但以顯現
T25n1509_p0253b28║而已。佛亦如是於諸法無所作。諸法有者
T25n1509_p0253b29║說有。無者說無。如說生因緣老死。乃至無
T25n1509_p0253c01║明因緣諸行。有佛無佛是因緣法相續常在
T25n1509_p0253c02║世間。諸佛出世為眾生顯示此法。復次若
T25n1509_p0253c03║答常滅則為有咎。如問石女黃門兒修短
T25n1509_p0253c04║黑白何類。此問則不應答。十四難亦如是。
T25n1509_p0253c05║但以常滅為本故問。無常滅故佛不答。
T25n1509_p0253c06║如是等種種因緣故。佛不答十四難無咎。
T25n1509_p0253c07║佛處處說有我。處處說無我者。若人解佛
T25n1509_p0253c08║法義。知假名者說言有我。若人不解佛法
T25n1509_p0253c09║義。不知假名者說無我。復次佛為眾生欲
T25n1509_p0253c10║墮斷滅見者。說言有我受後世罪福。若人
T25n1509_p0253c11║欲墮常見者。為說言無無作我者受者。離
T25n1509_p0253c12║是五眾假名。更無一法自在者。問曰。若【CL078n1163_p0626b01】爾者
T25n1509_p0253c13║何等為實。答曰。無我是實。如法印中說。一
T25n1509_p0253c14║切作法無常。一切法無我。寂滅是安隱。涅槃
T25n1509_p0253c15║法印名為諸法實相。若人善根未熟智慧不
T25n1509_p0253c16║利。佛不為說是深無我法。若為說眾生即
T25n1509_p0253c17║墮斷滅見中。問曰。若爾者如迦葉問中佛
T25n1509_p0253c18║說。我是一邊無我是一邊。離此二邊名為
T25n1509_p0253c19║中道。今云何言無我是實有我為方便說。
T25n1509_p0253c20║答曰。說無我有二種。一者取無我相著無
T25n1509_p0253c21║我。二者破我不取無我亦不著。無我自然
T25n1509_p0253c22║捨離。如先說無我則是邊。後說無我是中
T25n1509_p0253c23║道。復次佛說有我無我。有二因緣。一者用
T25n1509_p0253c24║世俗說故有我。二者用第一實相說故無
T25n1509_p0253c25║我。如是等說有我無我無咎。佛處處說諸
T25n1509_p0253c26║法有。處處說諸法無者。問曰。不應別說
T25n1509_p0253c27║有無。有即是有我。無即是無我。何以更說。
T25n1509_p0253c28║答曰。不然佛法有二種空。一者眾【CL078n1163_p0627a01】生空。二
T25n1509_p0253c29║者法空。說無我示眾生空。說無有法示
T25n1509_p0254a01║法空。說有我示知假名相不著我者說
T25n1509_p0254a02║有我於五眾中著我相者。為破是著我
T25n1509_p0254a03║故說。但有五眾。無常苦空無我寂滅涅槃是
T25n1509_p0254a04║名有。復次有二種斷見。一者無後世受罪
T25n1509_p0254a05║福苦樂者。為說有我。從今世至後世受
T25n1509_p0254a06║罪福果報。一者一切法皆空無著是邪見。
T25n1509_p0254a07║為是眾生故。說有一切法。所謂有為無為
T25n1509_p0254a08║法。復次不大利根眾生。為說無我。利根深
T25n1509_p0254a09║智眾生說諸法本末空。何以故。若無我則
T25n1509_p0254a10║捨諸法。如說。
T25n1509_p0254a11║　若了知無我　　有如是人者
T25n1509_p0254a12║　聞有法不喜　　無法亦不憂
T25n1509_p0254a13║說我者。一切法所依止處。若說無我者。一
T25n1509_p0254a14║切法無所依止。復次佛法二種說。若了了說
T25n1509_p0254a15║則言一切諸法空。若方便說則言無我。是二
T25n1509_p0254a16║種【CL078n1163_p0627b01】說法皆入般若波羅蜜相中。以是故佛經
T25n1509_p0254a17║中說趣涅槃道皆同一向無有異道。復次
T25n1509_p0254a18║有我有法。多為在家者說。有父母罪福大
T25n1509_p0254a19║小業報。所以者何。在家人多不求涅槃故。
T25n1509_p0254a20║著於後世果報。為出家人多說無我無法。
T25n1509_p0254a21║所以者何。出家人多向涅槃故。求涅槃者
T25n1509_p0254a22║不受一切法故。自然滅是涅槃。復次有人
T25n1509_p0254a23║信等諸根未成就故。先求有所得然後能
T25n1509_p0254a24║捨。為是人故佛說諸善法捨諸惡法。有人
T25n1509_p0254a25║信等諸根成就故。於諸法不求有所得。但
T25n1509_p0254a26║求遠離生死道。為是人故佛說諸法空無
T25n1509_p0254a27║所有。此二皆實。如無名指亦長亦短觀中
T25n1509_p0254a28║指則短觀小指則長。長短皆實。有說無說亦
T25n1509_p0254a29║如是。說有或時是世俗或時是第一義。說
T25n1509_p0254b01║無或時是世俗或時是第一義。佛說是有我
T25n1509_p0254b02║無我皆是實。問曰。若是二事皆實。佛【CL078n1163_p0628a01】何以
T25n1509_p0254b03║故多讚嘆空而毀訾有。答曰。空無所有。
T25n1509_p0254b04║是十方諸佛一切賢聖法藏。如般若波羅蜜
T25n1509_p0254b05║囑累品中說。般若波羅蜜。是三世十方諸佛
T25n1509_p0254b06║法藏。般若波羅蜜。即是無所有空。佛或時
T25n1509_p0254b07║說有法。為教化眾生故。久後皆當入無
T25n1509_p0254b08║所有法藏中。問曰。若爾者云何般若波羅蜜
T25n1509_p0254b09║言若觀五眾空無所有非是道。答曰。是般
T25n1509_p0254b10║若波羅蜜中說有無皆無。如長爪梵志經
T25n1509_p0254b11║中說。三種邪見。一者一切有二者一切無三
T25n1509_p0254b12║者半有半無。佛告長爪梵志。是一切有見。
T25n1509_p0254b13║為欲染為瞋恚愚癡所縛。一切無見。為不
T25n1509_p0254b14║染不瞋不癡故所不縛。半有半無。有者同
T25n1509_p0254b15║上有縛。無者同上無縛。於三種見中。聖弟
T25n1509_p0254b16║子作是念。若我受一切有見。則與二人共
T25n1509_p0254b17║諍。所謂一切無者。半有半無者。若我受一切
T25n1509_p0254b18║無見。亦與二人共諍。所謂一【CL078n1163_p0628b01】切有者。半有半
T25n1509_p0254b19║無者諍。若我受半有半無者。亦與二人共
T25n1509_p0254b20║諍。所謂一切無者。一切有者。鬥諍故相謗。相
T25n1509_p0254b21║謗故致惱見。是諍謗惱故。捨是無見餘見
T25n1509_p0254b22║亦不受。不受故即入道。若不著一切諸法
T25n1509_p0254b23║空心不起諍。但除結使是名為實智。若
T25n1509_p0254b24║取諸法空相。起諍不滅諸結使。依止是
T25n1509_p0254b25║智慧。是為非實智。如佛所說為度眾生
T25n1509_p0254b26║故有所說。無不是實。但眾生於中有著不
T25n1509_p0254b27║著故有實不實。如是種種因緣故。佛身口
T25n1509_p0254b28║意業無有過失。是故說佛身口意先知然後
T25n1509_p0254b29║隨智慧行。問曰。初說身無失口無失念無
T25n1509_p0254c01║失。今復說身口意業隨智慧行。義有何差
T25n1509_p0254c02║別。答曰。先三種無失不說因緣。今說因緣
T25n1509_p0254c03║隨智慧行故不失。若先不籌量而起身口
T25n1509_p0254c04║意業則有失。佛先以智慧起身口意業故
T25n1509_p0254c05║無失。復次佛成就三種淨【CL078n1163_p0629a01】業三種寂靜業
T25n1509_p0254c06║三不護業。有人疑言。佛何因緣成就如是
T25n1509_p0254c07║業。以是故佛言。我一切身口意業先以智
T25n1509_p0254c08║慧。然後隨智慧行。佛以智慧。知過去未來
T25n1509_p0254c09║現在世。通達無礙者。此三種智慧於三世。
T25n1509_p0254c10║通達無礙故。三業隨智慧行。問曰。過去諸
T25n1509_p0254c11║法。已滅已盡無所復有。未來世諸法。今不
T25n1509_p0254c12║來不生未和合。現在乃至一念中無住時。
T25n1509_p0254c13║云何能知三世通達無礙。答曰。佛說過去
T25n1509_p0254c14║未來現在通達無礙。此言豈虛。復次若無過
T25n1509_p0254c15║去未來。但有現在一念頃。佛亦不得成就
T25n1509_p0254c16║無量功德。如十種智。是十力是時亦不得
T25n1509_p0254c17║一心有十智。若爾者佛亦不得具足十力。
T25n1509_p0254c18║以是因緣故。知有過去未來。問曰。若過去
T25n1509_p0254c19║未來現在皆有者。何等是無。佛說四諦。苦諦
T25n1509_p0254c20║觀無常等相。無常名生滅敗壞不可得。若
T25n1509_p0254c21║過去法今實有。不【CL078n1163_p0629b01】名為無常敗壞不可得。復
T25n1509_p0254c22║次若過去未來現在皆有者便墮常。何以故。
T25n1509_p0254c23║是法在未來世中定有轉來現在。從現在
T25n1509_p0254c24║轉入過去。如人從一房入一房不名失
T25n1509_p0254c25║人。答曰。若不失有何咎。問曰。若無無常無
T25n1509_p0254c26║罪無福無生無死無縛無解。罪名殺等十不
T25n1509_p0254c27║善道。若無無常無殺等罪。如分別邪見中
T25n1509_p0254c28║說。刀在身七分中過無所惱害。福名不殺
T25n1509_p0254c29║等十善道。無常名分別生死。若無無常亦
T25n1509_p0255a01║無生死。亦無縛亦無解。如是等無量過
T25n1509_p0255a02║咎。答曰。諸法三世各各有相。過去法有過
T25n1509_p0255a03║去相。未來法有未來相。現在法有現在相。若
T25n1509_p0255a04║過去未來有現在相者。應有是難。而今過
T25n1509_p0255a05║去未來現在各自有相。復次若實無過去未
T25n1509_p0255a06║來。亦無出家律儀。所以者何。若現在惡心中
T25n1509_p0255a07║住。過去復無戒。是為非比丘。又賢聖人心
T25n1509_p0255a08║在世【CL078n1163_p0630a01】俗中。是時應當是凡夫。無過去未來
T25n1509_p0255a09║現在道故。如是亦無五逆等諸罪。所以者
T25n1509_p0255a10║何。是五逆罪業。已過去及死時入地獄。是
T25n1509_p0255a11║五逆罪未來無業故無報。現在身不為逆
T25n1509_p0255a12║罪。若無過去則無逆罪。若無逆罪何有餘
T25n1509_p0255a13║罪。福亦如是。若無罪福是為邪見。與禽
T25n1509_p0255a14║獸無異。復次我不說過去未來如現在相
T25n1509_p0255a15║有。我說過去雖滅可生憶想能生心心數
T25n1509_p0255a16║法。如昨日火滅今日可生憶想念。不可
T25n1509_p0255a17║以憶想念故火便有。若見積薪知當然火。
T25n1509_p0255a18║亦生心想念。明日火如過去火。不可以今
T25n1509_p0255a19║心念火火便有。未來世事亦如是。現在心
T25n1509_p0255a20║雖一念時不住相續生故。能知諸法內以
T25n1509_p0255a21║現在意為因。外以諸法為緣。是因緣中生
T25n1509_p0255a22║意識用。意識自在知過去未來現在法。但不
T25n1509_p0255a23║自知現在心心數法餘【CL078n1163_p0630b01】者悉知。問曰。般若波
T25n1509_p0255a24║羅蜜如相品中。三世一相所謂無相。云何言
T25n1509_p0255a25║佛智慧知三世通達無礙。答曰。諸佛有二種
T25n1509_p0255a26║說法。先分別諸法。後說畢竟空。若說三世
T25n1509_p0255a27║諸法通達無礙是分別說。若說三世一相無
T25n1509_p0255a28║相。是說畢竟空。復次非一切智人。於三
T25n1509_p0255a29║世中智慧有礙。乃至觀世音文殊師利彌勒
T25n1509_p0255b01║舍利弗等諸賢聖。於三世中智慧皆有礙。
T25n1509_p0255b02║以是因緣故。說佛智慧於三世中通達無
T25n1509_p0255b03║礙。不為空事故說。復次有人於三世中生
T25n1509_p0255b04║邪見。謂過去法及眾生有初無初。若有初
T25n1509_p0255b05║則有新眾生。諸法亦無因無緣而生。若無初
T25n1509_p0255b06║亦無後。若無初無後中。亦無初名有中有
T25n1509_p0255b07║後。無前後名有初有中。無後中名有初
T25n1509_p0255b08║有後。若眾生及諸法。無初亦無中無後。若
T25n1509_p0255b09║無三世則都無所有。復次若無初。云何有
T25n1509_p0255b10║一切智人。【CL078n1163_p0631a01】破如是等邪見故。說三世諸法
T25n1509_p0255b11║一相所謂無相。不為破三世佛智慧。問曰。
T25n1509_p0255b12║無相是為有邊。答曰。若無相即是無邊。不可
T25n1509_p0255b13║說不可難法。云何言有邊。若無相中取相。
T25n1509_p0255b14║非是無相。是無相名為不可得空。是中無相
T25n1509_p0255b15║亦不可得。空亦不可得。是故名不可得空。
T25n1509_p0255b16║復次佛有二種道。一者福德道。有人聞佛
T25n1509_p0255b17║十力四無所畏四無礙智十八不共法等。生
T25n1509_p0255b18║恭敬信樂心。二者智慧道。有人聞說諸法
T25n1509_p0255b19║因緣和合生故無有自性。便捨離諸法。於
T25n1509_p0255b20║空中心不著。如月能潤物日能熟物。二事
T25n1509_p0255b21║因緣故萬物成就。福德道智慧道亦如是。福
T25n1509_p0255b22║德道能生諸功德。智慧道能於福德道中
T25n1509_p0255b23║離諸邪見著。以是故佛雖說諸法畢竟空。
T25n1509_p0255b24║亦說三世通達無礙而無咎。如是等略說
T25n1509_p0255b25║佛十八不共法義。問曰。若爾者迦栴延【CL078n1163_p0631b01】尼子。
T25n1509_p0255b26║何以言十力四無所畏大悲三不共意止名
T25n1509_p0255b27║為十八不共法。若前說十八不共法是真義
T25n1509_p0255b28║者。迦栴延尼子何以故如是說。答曰。以是
T25n1509_p0255b29║故名迦旃延尼子。若釋子則不作是說。釋
T25n1509_p0255c01║子說者是真不共法。佛法無量。是三十六法。
T25n1509_p0255c02║於佛法中如大海一渧。法亦不少何以重
T25n1509_p0255c03║數為十八。復次諸阿羅漢辟支佛菩薩。亦能
T25n1509_p0255c04║知是處不是處。分別三世業果報及諸禪定
T25n1509_p0255c05║乃至漏盡智等。云何言不共法。問曰。聲聞
T25n1509_p0255c06║辟支佛菩薩。不能盡知遍知。但有通明無
T25n1509_p0255c07║有力。獨佛能盡遍知故言不共。如十力中
T25n1509_p0255c08║說。答曰。佛說十力義。不言盡知遍知。直
T25n1509_p0255c09║言知是處不是處。言盡知遍知者。是諸論
T25n1509_p0255c10║議師說。問曰。汝先自言摩訶衍經中說。佛為
T25n1509_p0255c11║菩薩故。自說盡知遍知。答曰。摩訶衍經中
T25n1509_p0255c12║說。何益於汝。汝不信【CL078n1163_p0632a01】摩訶衍。不應以為
T25n1509_p0255c13║證。汝自當說聲聞法為證。復次十力佛雖
T25n1509_p0255c14║盡知遍知。而聲聞辟支佛有少分。十八不共
T25n1509_p0255c15║法中。始終都無分。以是故名真不共法。問
T25n1509_p0255c16║曰。十八不共法。二乘亦應有分。但佛身口
T25n1509_p0255c17║念常無失。二乘身口念亦有無失。如是等
T25n1509_p0255c18║皆應有分。答曰。不然。所以者何。常無失故
T25n1509_p0255c19║名為不共。不以不失為不共。聲聞辟支佛。
T25n1509_p0255c20║於常無失中無分。復次諸阿羅漢說有力
T25n1509_p0255c21║無有處。說有不共法。汝不信摩訶衍故。
T25n1509_p0255c22║不受真十八不共法。而更重數十力等是
T25n1509_p0255c23║事不可。如汝所信八十種好。而三藏中無。
T25n1509_p0255c24║何以不更說。問曰。我等分別十八不共法
T25n1509_p0255c25║不重數也。何等十八。一者知諸法實相故。
T25n1509_p0255c26║名一切智。二者佛諸功德相難解故。功德無
T25n1509_p0255c27║量。三者深心愛念眾生故名大悲。四者得
T25n1509_p0255c28║無比智故。智慧中【CL078n1163_p0632b01】自在。五者善解心相故。
T25n1509_p0255c29║定中自在。六者得度眾生方便故。變化自
T25n1509_p0256a01║在。七者善知諸法因緣故。記別無量。八者
T25n1509_p0256a02║說諸法實相故。記別不虛。九者分別籌量
T25n1509_p0256a03║說故。言無失。十者得十力成就智慧無減。
T25n1509_p0256a04║十一者一切有為法中。但觀法聚無我故。常
T25n1509_p0256a05║施捨行。十二者善知時不時。安立於三
T25n1509_p0256a06║乘。常觀眾生故。十三者常一心故不失念。
T25n1509_p0256a07║十四者無量阿僧祇劫深善心故。無煩惱習。
T25n1509_p0256a08║十五者得真淨智故。無有能如法出其失。
T25n1509_p0256a09║十六者世世敬重所尊故。無能見頂。十七
T25n1509_p0256a10║者修大慈悲心故。安庠下足足下柔軟。眾
T25n1509_p0256a11║生遇者即時得樂。十八者得神通波羅蜜
T25n1509_p0256a12║故。轉眾生心令歡喜得度故。如入城時現
T25n1509_p0256a13║神變力。答曰。如是十八不共法。非三藏中
T25n1509_p0256a14║說。亦諸餘經所不說。以有人求索是法故。
T25n1509_p0256a15║諸聲聞論議【CL078n1163_p0633a01】師輩。處處撰集讚佛功德。如言
T25n1509_p0256a16║無失慧無減念不失。皆於摩訶衍十八不共
T25n1509_p0256a17║法中。取已作論議。雖有無見頂足下柔軟
T25n1509_p0256a18║如是甚多。不應在十八不共法中。不共法
T25n1509_p0256a19║皆以智慧為義。佛身力如十萬白香象力。
T25n1509_p0256a20║及神通力等皆不說。以是故當知。十八不
T25n1509_p0256a21║共法中。但說智慧功德等。不說自然果報
T25n1509_p0256a22║法。復次是十八不共法。阿毘曇分別。五眾攝。
T25n1509_p0256a23║身口無失身口隨智慧行是色眾攝。無異想
T25n1509_p0256a24║是想眾攝。無不定心是識眾攝。餘者行眾攝。
T25n1509_p0256a25║皆在四禪中。佛四禪中得道得涅槃故。有
T25n1509_p0256a26║人言四色不共法。色界欲界中攝。餘九地中
T25n1509_p0256a27║攝。皆是善皆是無漏法。四色法二緣生因緣
T25n1509_p0256a28║增上緣。餘殘四緣生四無緣十四有緣。四隨
T25n1509_p0256a29║心行不與心相應。十三與心相應。亦隨心行
T25n1509_p0256b01║一不與心相應。亦不隨心行。【CL078n1163_p0633b01】如是等種種
T25n1509_p0256b02║阿毘曇分別說。初如是分別入般若波羅蜜
T25n1509_p0256b03║諸法實相中。盡皆一相所謂無相。入佛心
T25n1509_p0256b04║皆一寂滅相。
T25n1509_p0256b05║【○】大智度論卷第二十六【○】【○】【○】【○】【○】【○】【○】【○】【○】【○】
