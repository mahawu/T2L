T25n1509_p0348c07║【□】
T25n1509_p0348c08║【□】
T25n1509_p0348c09║【CL079n1163_p0076a01】大智度論釋往生品第四
T25n1509_p0348c10║之下(卷四十)
T25n1509_p0348c11║【□】
T25n1509_p0348c12║　　　　聖者龍樹造
T25n1509_p0348c13║　　　　後秦龜茲國三藏鳩摩羅什譯
T25n1509_p0348c14║【○】【經】舍利弗白言。世尊。云何菩薩摩訶薩法
T25n1509_p0348c15║眼淨。佛告舍利弗。菩薩摩訶薩以法眼知是
T25n1509_p0348c16║人隨信行。是人隨法行。是人無相行。是人行
T25n1509_p0348c17║空解脫門。是人行無相解脫門。是人行無作
T25n1509_p0348c18║解脫門得五根。得五根故得無間三昧。得無
T25n1509_p0348c19║間三昧故得解脫智。得解脫智故斷三結。有
T25n1509_p0348c20║眾見疑齋戒取。是人名為須陀洹。是人得思
T25n1509_p0348c21║惟道。薄婬恚癡當得斯陀含增進思惟道。斷
T25n1509_p0348c22║婬恚得阿那含增進思惟道。斷色染無色
T25n1509_p0348c23║染無明慢掉得阿羅漢。是人行空無相無作
T25n1509_p0348c24║解脫門得五根。得五根故得無間三昧。【CL079n1163_p0076b01】得無
T25n1509_p0348c25║間三昧故得解脫智。得解脫智故知所有集
T25n1509_p0348c26║法皆是滅法。作辟支佛。是為菩薩法眼淨。
T25n1509_p0348c27║復次舍利弗。菩薩摩訶薩知是菩薩初發意行
T25n1509_p0348c28║檀波羅蜜。乃至行般若波羅蜜。成就信根精
T25n1509_p0348c29║進根。善根純厚用方便力故。為眾生受身。若
T25n1509_p0349a01║生剎利大姓。若生婆羅門大姓。若生居士大
T25n1509_p0349a02║家。若生四天王天處乃至他化自在天處。是
T25n1509_p0349a03║菩薩於其中住成就眾生。隨其所樂皆給施
T25n1509_p0349a04║之。亦淨佛世界。值遇諸佛供養恭敬尊重讚
T25n1509_p0349a05║歎。乃至阿耨多羅三藐三菩提。亦不墮聲聞
T25n1509_p0349a06║辟支佛地。是為菩薩摩訶薩法眼淨。復次舍
T25n1509_p0349a07║利弗。菩薩摩訶薩如是知是菩薩於阿耨多
T25n1509_p0349a08║羅三藐三菩提退。知是菩薩於阿耨多羅三
T25n1509_p0349a09║藐三菩提不退。知是菩薩受阿耨多羅三藐
T25n1509_p0349a10║三菩提記。知是菩薩未受阿耨多羅【CL079n1163_p0077a01】三藐三
T25n1509_p0349a11║菩提記。知是菩薩到阿鞞跋致地。知是菩薩
T25n1509_p0349a12║未到阿鞞跋致地。知是菩薩具足神通。知是
T25n1509_p0349a13║菩薩未具足神通。知是菩薩已具足神通
T25n1509_p0349a14║飛到十方如恒河沙等世界。見諸佛供養恭
T25n1509_p0349a15║敬尊重讚歎。知是菩薩未得神通當得神通。
T25n1509_p0349a16║知是菩薩當淨佛世界未淨佛世界。是菩
T25n1509_p0349a17║薩成就眾生未成就眾生。是菩薩為諸佛所
T25n1509_p0349a18║稱譽所不稱譽。是菩薩親近諸佛不親近佛。
T25n1509_p0349a19║是菩薩壽命有量壽命無量。是菩薩得佛
T25n1509_p0349a20║時比丘眾有量比丘眾無量。是菩薩得阿耨
T25n1509_p0349a21║多羅三藐三菩提時。以菩薩為僧不以菩薩
T25n1509_p0349a22║為僧。是菩薩當修苦行難行不修苦行難
T25n1509_p0349a23║行。是菩薩一生補處未一生補處。是菩薩
T25n1509_p0349a24║受最後身未受最後身。是菩薩能坐道場不
T25n1509_p0349a25║能坐道場。是菩薩有【CL079n1163_p0077b01】魔無魔。如是舍利弗。
T25n1509_p0349a26║是為菩薩摩訶薩法眼淨。　【論】釋曰。菩薩摩
T25n1509_p0349a27║訶薩初發心時。以肉眼見世界眾生受諸
T25n1509_p0349a28║苦患。心生慈愍。學諸禪定修得五通。以天
T25n1509_p0349a29║眼遍見六道中眾生受種種身心苦。益加憐
T25n1509_p0349b01║愍故。求慧眼以救濟之。得是慧眼已。
T25n1509_p0349b02║見眾生心相種種不同。云何令眾生得是實
T25n1509_p0349b03║法。故求法眼引導眾生令入法中故名
T25n1509_p0349b04║法眼。所謂是人隨信行是人隨法行。初入無
T25n1509_p0349b05║漏道鈍根者名隨信行。是人初依信力故
T25n1509_p0349b06║得道。名為隨信行。利根者名隨法行。是人
T25n1509_p0349b07║分別諸法故得道。是名隨法行。是二人十
T25n1509_p0349b08║五心中亦名為無相行。過是已往或名須
T25n1509_p0349b09║陀洹。或名斯陀含。或名阿那含。十五心中
T25n1509_p0349b10║疾速無人能取其相者。故名無相。有人無
T25n1509_p0349b11║始世界來性常質直好樂實事者。有人好
T25n1509_p0349b12║行捨離者。有人【CL079n1163_p0078a01】世世常好善寂者。好實者。
T25n1509_p0349b13║用空解脫門得道。以諸實中空為第一
T25n1509_p0349b14║故。好行捨者。行無作解脫門得道。好善寂
T25n1509_p0349b15║者。行無相解脫門得道。問曰。何以說得五
T25n1509_p0349b16║根。答曰。有人言。一切聖道名為五根。五根
T25n1509_p0349b17║成立故。八根雖皆是善。而三無漏根無有
T25n1509_p0349b18║別異。以是故但說五根。取果時相應三昧
T25n1509_p0349b19║名無間三昧。得是三昧已得解脫智。以
T25n1509_p0349b20║是解脫智斷三結得果證。有眾見者。於五
T25n1509_p0349b21║受眾中生我若我所。疑者於三寶四諦中
T25n1509_p0349b22║不信。齋戒取者。九十六種外道法中。取是
T25n1509_p0349b23║法望得苦解脫。
T25n1509_p0349b24║問曰。見諦所斷十結得須陀洹果。何以
T25n1509_p0349b25║故但說三不說七。答曰。若說有眾見已
T25n1509_p0349b26║說一切見結。如經說有眾見為六十二見
T25n1509_p0349b27║根本故。若人著我復思惟我。為是常為
T25n1509_p0349b28║是無常。若謂無常墮斷滅中。而生邪見無
T25n1509_p0349b29║有罪福。若【CL079n1163_p0078b01】謂為常墮常見中。而生齋戒取
T25n1509_p0349c01║計望得道。或修後世福德。樂欲得此二事
T25n1509_p0349c02║故。取戒求苦樂因緣故。謂天所作便生
T25n1509_p0349c03║見取。若說有眾見則攝是二見邊見邪見。
T25n1509_p0349c04║若說齋戒取已說見取。餘四結未拔根本
T25n1509_p0349c05║故。不說是十結。於三界四諦所斷分別。有
T25n1509_p0349c06║八十八須陀洹乃至辟支佛。分別聲聞辟支
T25n1509_p0349c07║佛道如先說。菩薩法眼有二種。一者分別
T25n1509_p0349c08║知聲聞辟支佛方便得道門。二者知菩薩方
T25n1509_p0349c09║便行道門。聲聞辟支佛事先已處處說。今
T25n1509_p0349c10║當分別菩薩法。若菩薩知是菩薩深行六
T25n1509_p0349c11║波羅蜜。薄諸煩惱故。用信根精進根。及
T25n1509_p0349c12║方便為度眾生故受身。是菩薩生死肉身
T25n1509_p0349c13║未得法性神通法身。以是故不說三根。
T25n1509_p0349c14║未離欲故。今世行布施。功德信根精進根。
T25n1509_p0349c15║後世生剎利大姓乃至他化自在天。先知因
T25n1509_p0349c16║後知果。復【CL079n1163_p0079a01】次是菩薩不退者如先說。不退
T25n1509_p0349c17║轉相亦如後阿鞞跋致品中說。與此相違
T25n1509_p0349c18║名為退。不退菩薩有二種。一者受記。二者
T25n1509_p0349c19║未受記。如首楞嚴三昧四種受記中說。具足
T25n1509_p0349c20║神通者。於十方恒河沙世界中。一時能變化
T25n1509_p0349c21║無量身供養諸佛。聽法說法度眾生。如是
T25n1509_p0349c22║等除佛無能及者。是為末後身菩薩。與此
T25n1509_p0349c23║相違者名不具足。復次各各自地中無所
T25n1509_p0349c24║少。名為具足。各各地中未成就是不具
T25n1509_p0349c25║足。得神通有二種。有用者有不用者。未
T25n1509_p0349c26║得神通者。有菩薩新發意故未得神通。或
T25n1509_p0349c27║未離欲故。懈怠心故。行餘法故。是為未
T25n1509_p0349c28║得。與上相違是為得。淨佛世界未淨世界
T25n1509_p0349c29║如先說。成就眾生者有二種。有先自成
T25n1509_p0350a01║功德然後度眾生者。有先成就眾生後自
T25n1509_p0350a02║成功德者。如寶華佛欲涅槃時觀二菩薩
T25n1509_p0350a03║心。所謂彌勒釋迦【CL079n1163_p0079b01】文菩薩。彌勒菩薩自功德
T25n1509_p0350a04║成就弟子未成就。釋迦文菩薩弟子成就自
T25n1509_p0350a05║身未成就。成就多人難自成則易。作是念
T25n1509_p0350a06║已。入雪山谷寶窟中身放光明。是時釋迦
T25n1509_p0350a07║文菩薩見佛。其心清淨一足立七日七夜以
T25n1509_p0350a08║一偈讚佛。以是因緣故超越九劫。如是等
T25n1509_p0350a09║知成就眾生不成就眾生者。諸佛稱譽如先
T25n1509_p0350a10║說。與此相違名為不稱譽。親近諸佛無量壽
T25n1509_p0350a11║命無量比丘僧純菩薩為僧不修苦行如
T25n1509_p0350a12║初品末說。一生補處者。或以相知者。如阿
T25n1509_p0350a13║私陀仙人觀其身相知今世成佛。珊若婆
T25n1509_p0350a14║羅門見乳糜知今日成佛者應食如遍吉
T25n1509_p0350a15║菩薩觀世音菩薩文殊師利菩薩等。見是菩
T25n1509_p0350a16║薩如諸佛相知當成佛。如是等坐道場
T25n1509_p0350a17║者。有菩薩見菩薩行處。地下有金剛地持
T25n1509_p0350a18║是菩薩。又見天龍鬼神持種種供養具送
T25n1509_p0350a19║至道【CL079n1163_p0080a01】場。如是等知坐道場。有魔者宿世遮
T25n1509_p0350a20║他行道及種種求佛道因緣。不喜行慈好
T25n1509_p0350a21║行空等餘法。如是等因緣以宿世破他行
T25n1509_p0350a22║道故有魔破壞。問曰。云何末後身菩薩受
T25n1509_p0350a23║惡業報為魔來壞。答曰。菩薩以種種門
T25n1509_p0350a24║入佛道。或從悲門或從精進智慧門入
T25n1509_p0350a25║佛道。是菩薩行精進智慧門不行悲心。好
T25n1509_p0350a26║行精進智慧故。譬如貴人雖有種種好衣
T25n1509_p0350a27║或時著一餘者不著。菩薩亦如是。修種種
T25n1509_p0350a28║行以求佛道。或行精進智慧道。息慈悲心。
T25n1509_p0350a29║破行道者。增上慢故。諸長壽天龍鬼神不
T25n1509_p0350b01║識方便者。見作惡行因緣若不受報生
T25n1509_p0350b02║斷滅見。是故佛現受報。是故雖無罪因緣
T25n1509_p0350b03║實魔來。以方便力故現有魔。如是等一切
T25n1509_p0350b04║聲聞辟支佛諸菩薩種種方便門令眾生入
T25n1509_p0350b05║道。是名法眼淨。
T25n1509_p0350b06║【CL079n1163_p0080b01】【經】舍利弗。白佛言。世尊。云何菩薩摩訶薩
T25n1509_p0350b07║佛眼淨。佛告舍利弗。有菩薩摩訶薩。求佛道
T25n1509_p0350b08║心次第入如金剛三昧。得一切種智。爾時成
T25n1509_p0350b09║就十力四無所畏四無礙智十八不共法大慈
T25n1509_p0350b10║大悲。是菩薩摩訶薩用一切種。一切法中無
T25n1509_p0350b11║法不見無法不聞無法不知無法不識。舍利
T25n1509_p0350b12║弗。是為菩薩摩訶薩得阿耨多羅三藐三菩提
T25n1509_p0350b13║時佛眼淨。如是舍利弗。菩薩摩訶薩欲得五
T25n1509_p0350b14║眼。當學六波羅蜜。何以故。舍利弗。是六波
T25n1509_p0350b15║羅蜜中攝一切善法。若聲聞法辟支佛法菩薩
T25n1509_p0350b16║法佛法。舍利弗。若有實語能攝一切善法者。
T25n1509_p0350b17║般若波羅蜜是。舍利弗。般若波羅蜜能生五
T25n1509_p0350b18║眼。菩薩學五眼者。得阿耨多羅三藐三菩提。
T25n1509_p0350b19║【論】釋曰。菩薩住十地中。具足六波羅蜜乃
T25n1509_p0350b20║至【CL079n1163_p0081a01】一切種智。菩薩入如金剛三昧破諸煩
T25n1509_p0350b21║惱習。即時得諸佛無礙解脫即生佛眼。所
T25n1509_p0350b22║謂一切種智十力四無所畏四無礙智。乃至
T25n1509_p0350b23║大慈大悲等諸功德是名佛眼。問曰。智慧
T25n1509_p0350b24║見物是眼相。云何大慈悲等名為眼。答曰。
T25n1509_p0350b25║諸功德皆與慧眼相應故通名為眼。復次慈
T25n1509_p0350b26║悲心有三種。眾生緣法緣無緣。凡夫人眾生
T25n1509_p0350b27║緣。聲聞辟支佛及菩薩初眾生緣後法緣。諸
T25n1509_p0350b28║佛善修行畢竟空故名為無緣。是故慈悲亦
T25n1509_p0350b29║名佛眼。已說佛眼。今說佛眼所用。是眼無
T25n1509_p0350c01║法不見不聞不知不識。復次有人謂十住
T25n1509_p0350c02║菩薩與佛無有差別。如遍吉文殊師利觀
T25n1509_p0350c03║世音等。具足佛十力功德等而不作佛。為
T25n1509_p0350c04║廣度眾生故。是故生疑。以是故說佛眼
T25n1509_p0350c05║相。十方眾生及諸法中無不見無不聞。是
T25n1509_p0350c06║諸菩薩於餘菩薩為大。比於佛【CL079n1163_p0081b01】不能遍
T25n1509_p0350c07║知。如月光明雖大於日則不現。問曰。眼為
T25n1509_p0350c08║見相云何說聞。答曰。眾生智慧從六情生
T25n1509_p0350c09║知六塵。人謂佛有所不聞。如外經書中
T25n1509_p0350c10║言。或有所不聞。是故佛智慧無所不聞。
T25n1509_p0350c11║又耳識因緣生智慧。智慧所知言無法不
T25n1509_p0350c12║聞。問曰。何以故三識所知合為一。三識所
T25n1509_p0350c13║知別為三。眼名為見。耳名為聞。意知名為
T25n1509_p0350c14║識。鼻舌身識名為覺。答曰。是三識助道法
T25n1509_p0350c15║多。是故別說。餘三識不爾。是故合說。是三
T25n1509_p0350c16║識但知世間事。是故合為一。餘三亦知世
T25n1509_p0350c17║間亦知出世間。是故別說。復次是三識但
T25n1509_p0350c18║緣無記法。餘三識或緣善或緣不善或緣
T25n1509_p0350c19║無記。復次是三識能生三乘因緣。如眼見
T25n1509_p0350c20║佛及佛弟子。耳聞法心籌量正憶念。如是
T25n1509_p0350c21║等種種差別。以是故六識所知事分為四
T25n1509_p0350c22║分。一切種智者。如人眼見近不見遠。見
T25n1509_p0350c23║【CL079n1163_p0082a01】內不見外。見麤不見細。見東不見西。
T25n1509_p0350c24║見此不見彼。見和合不見散。見生時
T25n1509_p0350c25║不見滅。肉眼見天眼不見。眼根成就未離
T25n1509_p0350c26║欲凡夫人故無天眼。天眼見慧眼不見。凡
T25n1509_p0350c27║夫人得天眼神通故無慧眼。慧眼見法眼不
T25n1509_p0350c28║見。未離欲聲聞聖人。不知種種度眾生道
T25n1509_p0350c29║故無法眼。法眼見佛眼不見。菩薩得道種
T25n1509_p0351a01║智知種種度眾生道。未成佛故無佛眼。復
T25n1509_p0351a02║次肉眼天眼見慧眼法眼佛眼不見。凡夫人
T25n1509_p0351a03║眼根成就。得天眼神通故。無慧眼法眼佛
T25n1509_p0351a04║眼。肉眼慧眼見法眼佛眼不見。眼根成就聲
T25n1509_p0351a05║聞聖人。不知種種度眾生道故無法眼。聲
T25n1509_p0351a06║聞人故無佛眼。肉眼法眼見佛眼不見。初
T25n1509_p0351a07║得無生忍。未受法性生身菩薩。得道種智
T25n1509_p0351a08║未成佛故無佛眼。天眼慧眼見法眼佛眼
T25n1509_p0351a09║不見。離欲聲聞聖人得天眼神通。非菩【CL079n1163_p0082b01】薩
T25n1509_p0351a10║故無道種智。無道種智故無法眼。聲聞人
T25n1509_p0351a11║故無佛眼。天眼法眼見佛眼不見。得菩薩
T25n1509_p0351a12║神通知種種度眾生道。未成佛故無佛眼。
T25n1509_p0351a13║慧眼法眼見佛眼不見。菩薩得無生法忍。
T25n1509_p0351a14║得無生法忍已能觀一切眾生得道因緣。
T25n1509_p0351a15║以種種道而度脫之。未成佛故無佛眼。
T25n1509_p0351a16║復次肉眼天眼慧眼見法眼佛眼不見。眼根
T25n1509_p0351a17║成就聲聞聖人得天眼神通。無道種智故
T25n1509_p0351a18║無法眼。聲聞人故無佛眼。天眼慧眼法眼見
T25n1509_p0351a19║佛眼不見。法性生身菩薩具六神通以種
T25n1509_p0351a20║種道度眾生。未成佛故無佛眼。復次肉眼
T25n1509_p0351a21║天眼慧眼法眼見佛眼不見。初得無生法忍
T25n1509_p0351a22║菩薩未捨肉身。得菩薩神通無生法忍。道
T25n1509_p0351a23║種智具足未成佛故無佛眼。如是等不名
T25n1509_p0351a24║無法不見聞覺識。若以佛眼觀諸法。是名
T25n1509_p0351a25║無所不見無所不聞無所不覺【CL079n1163_p0083a01】無所不
T25n1509_p0351a26║識。五塵隨義分別亦如是。三乘等諸善法。
T25n1509_p0351a27║是五眼因緣諸善法。皆六波羅蜜攝。是六
T25n1509_p0351a28║波羅蜜般若波羅蜜為本。以是故說般若波
T25n1509_p0351a29║羅蜜能生五眼。菩薩漸漸學是五眼不久
T25n1509_p0351b01║當作佛。
T25n1509_p0351b02║【經】舍利弗。有菩薩摩訶薩。行般若波羅蜜
T25n1509_p0351b03║時。修神通波羅蜜。以是神通波羅蜜受種種
T25n1509_p0351b04║如意事。能動大地。變一身為無數身。無數身
T25n1509_p0351b05║還為一身。隱顯自在。山壁樹木皆過無礙如
T25n1509_p0351b06║行空中。履水如地凌虛如鳥。出沒地中如出
T25n1509_p0351b07║入水。身出煙炎如大火聚。身中出水如雪山
T25n1509_p0351b08║水流。日月大德威力難當而能摩捫。乃至梵
T25n1509_p0351b09║天身得自在亦不著是如意神通。神通事及
T25n1509_p0351b10║己身皆不可得。自性空故。自性離故。自性
T25n1509_p0351b11║無生故。不作是念。我得如意神通除為薩婆
T25n1509_p0351b12║若心。【CL079n1163_p0083b01】如是舍利弗。菩薩摩訶薩行般若波羅
T25n1509_p0351b13║蜜時。得如意神通智證。是菩薩以天耳淨過
T25n1509_p0351b14║於人耳。聞二種聲。天聲人聲。亦不著是天
T25n1509_p0351b15║耳神通。天耳與聲及己身皆不可得。自性空
T25n1509_p0351b16║故。自性離故。自性無生故。不作是念。我有
T25n1509_p0351b17║是天耳。除為薩婆若心。如是舍利弗。菩薩
T25n1509_p0351b18║摩訶薩行般若波羅蜜時。得天耳神通智證。
T25n1509_p0351b19║是菩薩如實知他眾生心。若欲心如實知欲
T25n1509_p0351b20║心。離欲心如實知離欲心。瞋心如實知瞋心。
T25n1509_p0351b21║離瞋心。如實知離瞋心。癡心如實知癡心。離
T25n1509_p0351b22║癡心如實知離癡心。渴愛心如實知渴愛心。
T25n1509_p0351b23║無渴愛心如實知無渴愛心。有受心如實知
T25n1509_p0351b24║有受心。無受心如實知無受心。攝心如實知
T25n1509_p0351b25║攝心。散心如實知散心。小心如實知小心。大
T25n1509_p0351b26║心如實知大心。定心如實知定心。亂心如實
T25n1509_p0351b27║知亂心。解脫【CL079n1163_p0084a01】心如實知解脫心。不解脫心如
T25n1509_p0351b28║實知不解脫心。有上心如實知有上心。無上
T25n1509_p0351b29║心如實知無上心。亦不著是心。何以故是
T25n1509_p0351c01║心非心相不可思議故。自性空故。自性離故。
T25n1509_p0351c02║自性無生故。不作是念。我得他心智證除為
T25n1509_p0351c03║薩婆若心。如是舍利弗。菩薩摩訶薩。行般
T25n1509_p0351c04║若波羅蜜時。得他心神通智證。是菩薩以宿
T25n1509_p0351c05║命智證通。念一心乃至百心。念一日乃至百
T25n1509_p0351c06║日。念一月乃至百月。念一歲乃至百歲。念
T25n1509_p0351c07║一劫乃至百劫無數百劫無數千劫無數百千
T25n1509_p0351c08║劫。乃至無數百千萬億劫世。我是處如是
T25n1509_p0351c09║姓如是名如是生如是食。如是久住如是
T25n1509_p0351c10║壽限如是長壽如是受苦樂。我是中死生彼
T25n1509_p0351c11║處。彼處死生是處。有相有因緣。亦不著是
T25n1509_p0351c12║宿命神通。宿命神通事及己身皆不可得。自
T25n1509_p0351c13║性空故。自性離故。自性無【CL079n1163_p0084b01】生故。不作是念。
T25n1509_p0351c14║我有是宿命神通。除為薩婆若心。如是舍
T25n1509_p0351c15║利弗。菩薩摩訶薩行般若波羅蜜時。得宿命
T25n1509_p0351c16║神通智證。是菩薩以天眼見眾生死時生時。
T25n1509_p0351c17║端政醜陋惡處好處。若大若小。知眾生隨
T25n1509_p0351c18║業因緣。是諸眾生身惡業成就口惡業成就
T25n1509_p0351c19║意惡業成就。故謗毀聖人。受邪見因緣。故
T25n1509_p0351c20║身壞命終墮惡道生地獄中。是諸眾生身善
T25n1509_p0351c21║業成就口善業成就意善業成就。不謗毀聖
T25n1509_p0351c22║人。受正見因緣故。命終入善道生天上。亦不
T25n1509_p0351c23║著是天眼神通。天眼神通事及己身皆不
T25n1509_p0351c24║可得。自性空故。自性離故。自性無生故。不
T25n1509_p0351c25║作是念。我有是天眼神通。除為薩婆若心。如
T25n1509_p0351c26║是舍利弗。菩薩摩訶薩行般若波羅蜜時。得
T25n1509_p0351c27║天眼神通智證。亦見十方如恒河沙等世界
T25n1509_p0351c28║中眾生生死乃至生天上。四神通亦如是。是
T25n1509_p0351c29║菩薩摩【CL079n1163_p0085a01】訶薩漏盡神通雖得漏盡神通。不墮
T25n1509_p0352a01║聲聞辟支佛地。乃至阿耨多羅三藐三菩提。
T25n1509_p0352a02║亦不依異法。亦不著是漏盡神通。漏盡神通
T25n1509_p0352a03║事及己身皆不可得。自性空故。自性離故。自
T25n1509_p0352a04║性無生故。不作是念。我得漏盡神通。除為薩
T25n1509_p0352a05║婆若心。如是舍利弗。菩薩摩訶薩行般若波
T25n1509_p0352a06║羅蜜時。得漏盡神通智證。如是舍利弗。菩薩
T25n1509_p0352a07║摩訶薩行般若波羅蜜時。具足神通波羅蜜。
T25n1509_p0352a08║具足神通波羅蜜已。增益阿耨多羅三藐三
T25n1509_p0352a09║菩提。　【論】釋曰。如大海中有種種寶珠。有
T25n1509_p0352a10║能殺毒。有能遮鬼。有能破病。有能除寒
T25n1509_p0352a11║熱飢渴。有能隨人所願皆能與者。如是等
T25n1509_p0352a12║無量無數寶珠。大乘海中亦如是。有種種菩
T25n1509_p0352a13║薩寶。有菩薩能破三惡道。有能開三善門。
T25n1509_p0352a14║有能生五眼。有能修行神通波羅蜜。是故
T25n1509_p0352a15║諸菩薩能為奇特希有之【CL079n1163_p0085b01】事。所謂取空相
T25n1509_p0352a16║多地相少。則能隨意動地。一身能多。多身
T25n1509_p0352a17║能一。虛空中常有微塵滿中。是人離欲福
T25n1509_p0352a18║德因緣故。集諸微塵以為諸身令皆相似。
T25n1509_p0352a19║有人言。諸非人恭敬。是離欲菩薩入其身中。
T25n1509_p0352a20║隨其意所欲變化則皆能化。轉輪聖王未離
T25n1509_p0352a21║欲。少有福德因緣故。諸鬼神尚為其使。
T25n1509_p0352a22║何況離欲行無量心人。復次是心相無有住
T25n1509_p0352a23║處若內若外若大若小。以禪定力故。其心
T25n1509_p0352a24║調柔疾遍諸身還復亦速。譬如千頭龍。眼
T25n1509_p0352a25║耳各有二千。及有千口。心一時用。龍是麤
T25n1509_p0352a26║身尚爾。何況菩薩。有人言。坐禪人事所有力
T25n1509_p0352a27║勢不可思議故。一身為無量身。無量身為一
T25n1509_p0352a28║身。石壁無礙者取石壁虛空相。微塵開闢如
T25n1509_p0352a29║撅入土。履水者取地相多故履水如地。
T25n1509_p0352b01║取水相多故入地如水。取火相多故身出
T25n1509_p0352b02║煙火。捫摸日【CL079n1163_p0086a01】月者。神通不可思議力故。令
T25n1509_p0352b03║手及日月入火定故。月不能令冷。入水
T25n1509_p0352b04║定故日不能令熱。問曰。是神通力乃至四
T25n1509_p0352b05║禪中。此何以言但至梵世身得自在。答曰。
T25n1509_p0352b06║此先已說。梵是初門故言梵世。則攝一切
T25n1509_p0352b07║色界。又世人皆貴梵王以為世界主故。又
T25n1509_p0352b08║是菩薩不欲於欲界散亂心現其自在。是
T25n1509_p0352b09║故乃至離欲人中能有所作。如是神通相無
T25n1509_p0352b10║量無數。為易解故少說譬喻。諸外道於此
T25n1509_p0352b11║神通有二事錯。一者起吾我心。我能起此
T25n1509_p0352b12║事而生憍慢。二者著是神通。譬如貪人著
T25n1509_p0352b13║寶。以是故外道神通不及聖人神通。菩薩
T25n1509_p0352b14║於是神通力。知一切法自性不生故不著。
T25n1509_p0352b15║但念一切種智。為度眾生故。餘五神通亦
T25n1509_p0352b16║如是。如其法分別先說其相後皆說空。
T25n1509_p0352b17║六神通餘義如讚菩薩品中五神通義說。
T25n1509_p0352b18║以是六神通【CL079n1163_p0086b01】廣利益眾生。故說具足得。
T25n1509_p0352b19║如是神通增益阿耨多羅三藐三菩提。
T25n1509_p0352b20║【經】舍利弗。有菩薩摩訶薩行般若波羅蜜時。
T25n1509_p0352b21║住檀波羅蜜淨薩婆若道畢竟空。不生慳心
T25n1509_p0352b22║故。舍利弗。有菩薩摩訶薩。行般若波羅蜜時。
T25n1509_p0352b23║住尸羅波羅蜜淨薩婆若道畢竟空。罪不罪
T25n1509_p0352b24║不著故。舍利弗。有菩薩摩訶薩。行般若波
T25n1509_p0352b25║羅蜜時。住羼提波羅蜜淨薩婆若道畢竟空。
T25n1509_p0352b26║不瞋故。舍利弗。有菩薩摩訶薩。行般若波
T25n1509_p0352b27║羅蜜時。住毘梨耶波羅蜜淨薩婆若道畢竟
T25n1509_p0352b28║空。身心精進不懈息故。舍利弗。有菩薩摩
T25n1509_p0352b29║訶薩。行般若波羅蜜時。住禪波羅蜜淨薩婆
T25n1509_p0352c01║若道畢竟空。不亂不昧故。舍利弗。有菩薩
T25n1509_p0352c02║摩訶薩。行般若波羅蜜時。住般若波羅蜜淨
T25n1509_p0352c03║薩婆若道畢竟空。不生癡心故。如是舍利弗。
T25n1509_p0352c04║菩薩摩訶【CL079n1163_p0087a01】薩行般若波羅蜜時。住六波羅蜜
T25n1509_p0352c05║淨薩婆若道畢竟空故。不來不去故。不施不
T25n1509_p0352c06║受故。非戒非犯故。非忍非瞋故。不進不怠
T25n1509_p0352c07║故。不定不亂故。不智不愚故。爾時菩薩摩訶
T25n1509_p0352c08║薩。不分別布施不布施持戒犯戒忍辱瞋恚
T25n1509_p0352c09║精進懈怠定心亂心智慧愚癡。不分別毀害
T25n1509_p0352c10║輕慢恭敬。何以故。舍利弗。無生法中無有
T25n1509_p0352c11║受毀者。無有受害者。無有受輕慢恭敬者。舍
T25n1509_p0352c12║利弗。菩薩摩訶薩行般若波羅蜜。得如是諸
T25n1509_p0352c13║功德。聲聞辟支佛所無有得。是功德具足成
T25n1509_p0352c14║就眾生。淨佛世界得一切種智。　【論】釋曰。是
T25n1509_p0352c15║菩薩初發意行般若波羅蜜。漸行餘功德。
T25n1509_p0352c16║所謂檀波羅蜜等。菩薩住檀波羅蜜修治薩
T25n1509_p0352c17║婆若道。觀一切法畢竟空。不生慳貪心。以
T25n1509_p0352c18║是二事故開薩婆若道。所以者何。畢竟【CL079n1163_p0087b01】空中
T25n1509_p0352c19║無有慳貪。慳貪根本斷故。具足檀波羅蜜。
T25n1509_p0352c20║具足檀波羅蜜故。莊嚴般若波羅蜜。乃至
T25n1509_p0352c21║般若波羅蜜畢竟空故。常不生癡心。所以者
T25n1509_p0352c22║何。此中佛自說。一切法不來不去無施無受
T25n1509_p0352c23║故。乃至不智不愚故。問曰。若能如是觀行
T25n1509_p0352c24║六波羅蜜。得何等利益。答曰。此中佛自說。
T25n1509_p0352c25║此菩薩不念有所施與無所施與。若念
T25n1509_p0352c26║有施入虛妄法中。又著布施心生憍慢。
T25n1509_p0352c27║若念無所施即墮邪見中。是布施論議是
T25n1509_p0352c28║佛法中初門。云何言無乃至不念有癡有
T25n1509_p0352c29║慧。是人如金剛山四面風起不能令動。是
T25n1509_p0353a01║菩薩爾時若有罵詈讚歎心無有異。何以
T25n1509_p0353a02║故。此中佛自說。無生法中無有罵者無
T25n1509_p0353a03║有害者無恭敬者。聲聞辟支佛有加
T25n1509_p0353a04║害者。不能深有慈悲心。若默然若遠離。
T25n1509_p0353a05║菩薩則不然。能深加慈心。愛之如子方便
T25n1509_p0353a06║度之。【CL079n1163_p0088a01】是故勝一切聲聞辟支佛。而能教化
T25n1509_p0353a07║一切眾生。忍辱慈悲方便深故。隨願清淨業
T25n1509_p0353a08║因緣故。能淨佛世界。是法具足故。不久當
T25n1509_p0353a09║得一切種智。
T25n1509_p0353a10║【經】復次舍利弗。菩薩摩訶薩行般若波羅蜜
T25n1509_p0353a11║時。一切眾生中生等心。一切眾生中生等心
T25n1509_p0353a12║已。得一切諸法等。得一切諸法等已。立一
T25n1509_p0353a13║切眾生於諸法等中。是菩薩摩訶薩現世為
T25n1509_p0353a14║十方諸佛所念。亦為一切菩薩一切聲聞辟
T25n1509_p0353a15║支佛所念。是菩薩在所生處眼終不見不愛
T25n1509_p0353a16║色。乃至意不覺不愛法。如是舍利弗。菩薩摩
T25n1509_p0353a17║訶薩行般若波羅蜜。不減於阿耨多羅三藐
T25n1509_p0353a18║三菩提。　【論】釋曰。佛若廣說諸菩薩相。則
T25n1509_p0353a19║窮劫不盡。今佛此品末略說其相。是相足
T25n1509_p0353a20║為諸菩薩所通行。【CL079n1163_p0088b01】所謂大慈悲故。初發度
T25n1509_p0353a21║一切眾生心故。學諸佛等心觀眾生故。一
T25n1509_p0353a22║切法自性空故。如是等因緣故。於一切眾生
T25n1509_p0353a23║中生等心。得是等心已。得一切諸法等。一
T25n1509_p0353a24║切法等者。如先說眾生等法等義。今當更
T25n1509_p0353a25║說。慈愍四生眾生。一心欲利益名眾生等。
T25n1509_p0353a26║觀四念處亦不見身名為法等。四正懃
T25n1509_p0353a27║等諸四法亦如是。復次念五道中眾生。皆
T25n1509_p0353a28║沒無常老病死。是名眾生等。行是信等五
T25n1509_p0353a29║根。若五神通。一心欲度是眾生是名法等。
T25n1509_p0353b01║復次眾生中行忍辱慈悲等福功德無量。功
T25n1509_p0353b02║德無量故心柔軟。心柔軟故疾得禪定。修
T25n1509_p0353b03║禪定故心如意調柔。心如意調柔故。破世間
T25n1509_p0353b04║長短男女白黑等。入一相法所謂無相。得
T25n1509_p0353b05║是法等已。令一切眾生得是法等。是菩薩
T25n1509_p0353b06║得是二等。成就無量福德智慧故。得現世
T25n1509_p0353b07║果報。為諸佛所【CL079n1163_p0089a01】念餘人所念。愛著生念者
T25n1509_p0353b08║皆是虛妄。唯諸佛念是為實念。不愛著故。
T25n1509_p0353b09║是人諸佛尚念。何況聲聞辟支佛菩薩。聲聞
T25n1509_p0353b10║辟支佛斷結者。猶尚愛念。何況凡夫未離欲
T25n1509_p0353b11║者。以菩薩福德因緣生故。得如是等無量
T25n1509_p0353b12║今世果報。後世所生處。眼終不見惡色。惡
T25n1509_p0353b13║色者。所謂能生苦受聲香味觸法。乃至能生
T25n1509_p0353b14║憂心者。如六欲天六情所對淨妙五欲隨
T25n1509_p0353b15║意歡喜。眾生種少福德生天上如是。何況
T25n1509_p0353b16║菩薩福德實智慧無量無邊。為十方諸佛諸
T25n1509_p0353b17║餘賢聖所念。
T25n1509_p0353b18║【經】說是般若波羅蜜品時。三百比丘從坐起
T25n1509_p0353b19║以所著衣上佛。發阿耨多羅三藐三菩提心。
T25n1509_p0353b20║佛爾時微笑種種色光從口中出。爾時慧命
T25n1509_p0353b21║阿難從坐起整衣服。合掌右膝著地白佛言。
T25n1509_p0353b22║佛何因緣微笑。佛告阿難。是三百比丘。從是
T25n1509_p0353b23║已後【CL079n1163_p0089b01】六十一劫。當得作佛皆號名大相。是三
T25n1509_p0353b24║百比丘捨此身已當生阿閦佛國。及六萬
T25n1509_p0353b25║欲天子皆發阿耨多羅三藐三菩提心。於彌
T25n1509_p0353b26║勒佛法中出家行佛道。是時佛之威神故。此
T25n1509_p0353b27║間四部眾見十方面各千佛。是十方世界嚴
T25n1509_p0353b28║淨。此娑婆世界所不能及。爾時十千人作願
T25n1509_p0353b29║言。我等修淨願行。以淨願行故當生彼佛
T25n1509_p0353c01║世界。爾時佛知是善男子深心而復微笑。
T25n1509_p0353c02║種種色光從口中出。阿難整衣服合掌白佛。
T25n1509_p0353c03║佛何因緣微笑。佛告阿難。汝見是十千人不。
T25n1509_p0353c04║阿難言見。佛言。是十千人於此壽終當生彼
T25n1509_p0353c05║世界。終不離諸佛。後當作佛皆號莊嚴王。
T25n1509_p0353c06║【論】問曰。如佛結戒。比丘三衣不應少。是
T25n1509_p0353c07║諸比丘何以故破尸羅波羅蜜作檀波羅
T25n1509_p0353c08║蜜。答曰。有人言。佛過十二歲然後結戒。是
T25n1509_p0353c09║比丘施衣時【CL079n1163_p0090a01】未結戒。有人言。是比丘有淨
T25n1509_p0353c10║施衣心生當受。以是故施。有人言。是諸比
T25n1509_p0353c11║丘多知多識。即能更得事不經宿。復次有人
T25n1509_p0353c12║言。是諸比丘聞佛說諸菩薩行檀波羅蜜
T25n1509_p0353c13║諸功德力勢無量故。得與般若波羅蜜相
T25n1509_p0353c14║應。心大踊躍即以衣施。無復他念不故
T25n1509_p0353c15║破戒。復次諸比丘知佛法畢竟空無所著
T25n1509_p0353c16║斷法愛。為世諦故結戒非第一義。是比
T25n1509_p0353c17║丘從佛聞第一義及布施等六波羅蜜。聞
T25n1509_p0353c18║諸菩薩種種大威力愍念眾生。為諸煩惱
T25n1509_p0353c19║所覆。不能得是菩薩功德。是故生大悲
T25n1509_p0353c20║心。為眾生故發阿耨多羅三藐三菩提意。
T25n1509_p0353c21║以是故以衣布施。若人以貪欲瞋恚怖畏邪
T25n1509_p0353c22║見不恭敬心。輕佛語而不持戒。是名為
T25n1509_p0353c23║破戒。是諸比丘都無此心。是故無破戒罪。
T25n1509_p0353c24║問曰。佛何以故微笑。答曰。笑有種種。有
T25n1509_p0353c25║人見妓樂事而笑。有人【CL079n1163_p0090b01】內懷瞋恚而笑。
T25n1509_p0353c26║有人憍慢故笑。有人輕物故笑。有人事辦
T25n1509_p0353c27║歡喜故笑。有人見不應作而作故笑。有
T25n1509_p0353c28║人懷詐揚善故笑。有人見希有事故笑。佛
T25n1509_p0353c29║今見比丘以一袈裟施故。未來世中。成
T25n1509_p0354a01║辦佛事是為希有。以是故笑。問曰。阿難何
T25n1509_p0354a02║以常問佛笑。而餘比丘不問。答曰。是諸
T25n1509_p0354a03║比丘不親近佛。又敬難心多故不敢自問。
T25n1509_p0354a04║阿難善知人相知諸比丘意。又見佛笑疑
T25n1509_p0354a05║故作是念。佛無眾生相無有法相。知三界
T25n1509_p0354a06║如夢如幻。今有何事能令佛笑。佛如須彌
T25n1509_p0354a07║山王大地大海。不以小因緣故動。以是故
T25n1509_p0354a08║問笑因緣。佛告阿難。業因緣果報相續不
T25n1509_p0354a09║可思議。是三百比丘卻後六十一劫。當得作
T25n1509_p0354a10║佛號名大相。(施以手舉物顯示為相故因以為名)六十一劫中是
T25n1509_p0354a11║人利根值佛說法。與般若波羅蜜相應故。
T25n1509_p0354a12║是諸人疾得作佛。是諸比【CL079n1163_p0091a01】丘未得天眼故。
T25n1509_p0354a13║自疑不知生何處。恐不能得集諸功德
T25n1509_p0354a14║不得至道。是故佛言捨是身當生阿閦
T25n1509_p0354a15║佛世界。六萬欲天子必是宿世共福德因緣
T25n1509_p0354a16║故。與三百比丘俱。發阿耨多羅三藐三菩
T25n1509_p0354a17║提心。是彌勒所應度。是故佛說彌勒時當
T25n1509_p0354a18║出家。今佛記諸比丘生阿閦佛世界故。
T25n1509_p0354a19║諸人咸欲見諸佛清淨世界。是故佛令大
T25n1509_p0354a20║眾見十方面各千佛。是四眾見是清淨莊嚴
T25n1509_p0354a21║佛世界。見諸佛身大於須彌山者。一生補
T25n1509_p0354a22║處菩薩大眾圍繞。以梵音聲徹無量無邊
T25n1509_p0354a23║世界。各自鄙薄其身。憐愍眾生故。為求無
T25n1509_p0354a24║量佛法。作願生彼佛世界。如清淨世界行
T25n1509_p0354a25║願中說。笑因緣如先說。是十千人於此壽終
T25n1509_p0354a26║當生彼國。隨生彼國行業因緣具足故。此
T25n1509_p0354a27║間集深厚無量福德故。終不離諸佛見諸
T25n1509_p0354a28║莊嚴佛世界。發心故皆號莊【CL079n1163_p0091b01】嚴王佛。
T25n1509_p0354a29║　　大智度論釋歎度品第五
T25n1509_p0354b01║【經】爾時慧命舍利弗。慧命目犍連。慧命須
T25n1509_p0354b02║菩提。慧命摩訶迦葉。如是等諸多知識比丘。
T25n1509_p0354b03║及諸菩薩摩訶薩。諸優婆塞優婆夷。從坐起
T25n1509_p0354b04║合掌白佛言。世尊。摩訶波羅蜜是菩薩摩訶
T25n1509_p0354b05║薩般若波羅蜜。尊波羅蜜第一波羅蜜勝波
T25n1509_p0354b06║羅蜜妙波羅蜜無上波羅蜜無等波羅蜜無等
T25n1509_p0354b07║等波羅蜜如虛空波羅蜜。是菩薩摩訶薩般
T25n1509_p0354b08║若波羅蜜。世尊。自相空波羅蜜。是菩薩摩訶
T25n1509_p0354b09║薩般若波羅蜜。世尊。自性空波羅蜜。是菩薩
T25n1509_p0354b10║摩訶薩般若波羅蜜。諸法空波羅蜜。無法有
T25n1509_p0354b11║法空波羅蜜。開一切功德波羅蜜。成就一切
T25n1509_p0354b12║功德波羅蜜。不可壞波羅蜜。是諸菩薩摩訶
T25n1509_p0354b13║薩般若波羅蜜。諸菩薩摩訶薩行是般若波
T25n1509_p0354b14║【CL079n1163_p0092a01】羅蜜無等等布施。具足無等等檀波羅蜜。得
T25n1509_p0354b15║無等等身。得無等等法。所謂阿耨多羅三藐
T25n1509_p0354b16║三菩提。尸羅波羅蜜羼提波羅蜜毘梨耶波羅
T25n1509_p0354b17║蜜禪波羅蜜般若波羅蜜亦如是。世尊。本亦
T25n1509_p0354b18║復行此般若波羅蜜。具足無等等六波羅蜜。
T25n1509_p0354b19║得無等等法。得無等等色無等等受想行識。
T25n1509_p0354b20║佛轉無等等法輪。過去佛亦如是。行此般若
T25n1509_p0354b21║波羅蜜。具足無等等布施。乃至轉無等等法
T25n1509_p0354b22║輪。未來世佛亦行此般若波羅蜜。當作無等
T25n1509_p0354b23║等布施。乃至當轉無等等法輪。以是故世尊。
T25n1509_p0354b24║菩薩摩訶薩欲度一切法彼岸。當習行般若
T25n1509_p0354b25║波羅蜜。唯世尊。是行般若波羅蜜菩薩摩訶
T25n1509_p0354b26║薩。一切世間天及人阿修羅。應當體敬供養。
T25n1509_p0354b27║佛告眾弟子及諸菩薩摩訶薩。如是如是諸善
T25n1509_p0354b28║男子。行是般若波羅蜜者。一切世間天及【CL079n1163_p0092b01】人
T25n1509_p0354b29║阿修羅。應當禮敬供養。何以故。因菩薩來故。
T25n1509_p0354c01║出生人道天道剎利大姓婆羅門大姓居士大
T25n1509_p0354c02║家。轉輪聖王四天王天。乃至阿迦尼吒天。出
T25n1509_p0354c03║生須陀洹乃至阿羅漢辟支佛諸佛。因菩薩
T25n1509_p0354c04║來故。世間便有飲食衣服臥具房舍燈燭摩
T25n1509_p0354c05║尼真珠毘琉璃珊瑚金銀等諸寶物生。舍利
T25n1509_p0354c06║弗。世間所有樂具。若人中若天上若離欲樂。
T25n1509_p0354c07║是一切樂具皆由菩薩有。何以故。舍利弗。菩
T25n1509_p0354c08║薩摩訶薩行菩薩道時。住六波羅蜜。自行布
T25n1509_p0354c09║施亦以布施成就眾生。乃至自行般若波羅
T25n1509_p0354c10║蜜。亦以般若波羅蜜成就眾生。舍利弗。是故
T25n1509_p0354c11║菩薩摩訶薩為安樂一切眾生故。出現於世。
T25n1509_p0354c12║【論】問曰。五千比丘中上有千餘上座。所謂
T25n1509_p0354c13║漚樓頻螺迦葉等。何以止說此四人名。
T25n1509_p0354c14║答曰。是【CL079n1163_p0093a01】四比丘是現世無量福田。舍利弗
T25n1509_p0354c15║是佛右面弟子。目揵連是佛左面弟子。須菩
T25n1509_p0354c16║提修無諍定行空第一。摩訶迦葉行十二頭
T25n1509_p0354c17║陀第一。世尊施衣分坐常深心憐愍眾生。
T25n1509_p0354c18║佛在世時若有人欲求今世果報者。供養
T25n1509_p0354c19║是四人輒得如願。是故是多知多識比丘
T25n1509_p0354c20║及四眾讚般若波羅蜜。問曰。是阿羅漢最後
T25n1509_p0354c21║身所作已辦。何以復讚歎般若波羅蜜。答曰。
T25n1509_p0354c22║人皆知阿羅漢得無漏道。以菩薩智慧雖
T25n1509_p0354c23║大結使未斷故不貴。又以是阿羅漢有慈
T25n1509_p0354c24║悲心助佛揚化故。以之為證。佛道於世間
T25n1509_p0354c25║中最大。是般若能與此事故。名為大波羅
T25n1509_p0354c26║蜜。一切法中智慧第一故。言尊波羅蜜。能正
T25n1509_p0354c27║導五度故。名第一波羅蜜。五度不及故。名
T25n1509_p0354c28║為勝波羅蜜。如五情不及意能自利利人
T25n1509_p0354c29║故。名為妙波羅蜜。一切法中無有【CL079n1163_p0093b01】過者故。
T25n1509_p0355a01║名無上波羅蜜。無有法與同者故。名無等
T25n1509_p0355a02║波羅蜜。諸佛名無等從般若波羅蜜生故。
T25n1509_p0355a03║名無等等波羅蜜。是般若波羅蜜畢竟清淨。
T25n1509_p0355a04║不可以戲論破壞故。名如虛空波羅蜜。
T25n1509_p0355a05║般若波羅蜜中。一切法自相不可得故。名為
T25n1509_p0355a06║自相空波羅蜜。此波羅蜜中一切法自性空
T25n1509_p0355a07║故。諸法因緣和合生。無有自性故。名為自
T25n1509_p0355a08║性空波羅蜜。諸法中無有自法故。名為諸
T25n1509_p0355a09║法空波羅蜜。以此眾生空法空故。破諸法
T25n1509_p0355a10║令無所有。無所有亦無所有。是名無法有
T25n1509_p0355a11║法空波羅蜜。菩薩行是般若波羅蜜。無有
T25n1509_p0355a12║功德而不攝者。如日出時華無不敷故。名
T25n1509_p0355a13║開一切功德波羅蜜。是菩薩心中般若波羅
T25n1509_p0355a14║蜜日出。成就一切諸功德皆令清淨。般若
T25n1509_p0355a15║波羅蜜。是一切善法之本。是故名為成就一
T25n1509_p0355a16║切功德波羅蜜。世【CL079n1163_p0094a01】間無有法能傾動者故。
T25n1509_p0355a17║名不可破壞波羅蜜。是諸阿羅漢讚歎因緣。
T25n1509_p0355a18║所謂三世佛皆從般若波羅蜜生。所謂無比
T25n1509_p0355a19║布施乃至無比智慧。世間中無有與等者故
T25n1509_p0355a20║言無比。是六波羅蜜畢竟清淨無有過失。
T25n1509_p0355a21║故名為無比。無比即是無等等。復次無等等
T25n1509_p0355a22║諸佛名無等。與諸佛等故名為無等等。問
T25n1509_p0355a23║曰。三世諸佛中已有釋迦文佛。何以別說。
T25n1509_p0355a24║答曰。今座上眾皆由釋迦文佛得度。感恩
T25n1509_p0355a25║重故別說。如舍利弗說。我師不出者我等永
T25n1509_p0355a26║為盲冥。諸阿羅漢知三世諸佛皆從般若波
T25n1509_p0355a27║羅蜜中出。以是故。諸阿羅漢說。世尊諸菩
T25n1509_p0355a28║薩摩訶薩。欲遍知一切法。當習般若波羅
T25n1509_p0355a29║蜜。阿羅漢讚歎菩薩時心生恭敬。是故說
T25n1509_p0355b01║禮敬供養。天人阿修羅者。說三善道。三惡道
T25n1509_p0355b02║無所別知故不說。佛聞羅漢讚歎已。佛
T25n1509_p0355b03║印【CL079n1163_p0094b01】可言。如是如是。應當禮敬供養行般若
T25n1509_p0355b04║波羅蜜者。汝雖無一切智慧。而說不錯故。
T25n1509_p0355b05║重言如是如是。何以故。此中佛自說。因菩
T25n1509_p0355b06║薩故出生人道天道。乃至一切諸菩薩。為
T25n1509_p0355b07║安樂一切眾生故。說剎利大姓乃至阿迦
T25n1509_p0355b08║尼吒。須陀洹乃至諸佛皆如先說。問曰。
T25n1509_p0355b09║若因菩薩有飲食等及諸寶物。人何以力作
T25n1509_p0355b10║求生受諸辛苦乃得。答曰。飢餓劫時人雖
T25n1509_p0355b11║設其功力亦無所得。以眾生罪重故。菩
T25n1509_p0355b12║薩世世讚歎布施持戒善心。是三福因緣故。
T25n1509_p0355b13║有上中下。上者念便即得。中者人中尊重供
T25n1509_p0355b14║養自至。下者施功力乃得。以是故說因菩
T25n1509_p0355b15║薩得實而不虛。樂因緣甚多不可稱計。今
T25n1509_p0355b16║佛略說天樂人樂涅槃樂皆由菩薩得。此
T25n1509_p0355b17║中佛自說。菩薩住六波羅蜜自行布施。亦
T25n1509_p0355b18║教眾生行布施。雖眾生自行布施。無菩【CL079n1163_p0095a01】薩
T25n1509_p0355b19║教導則不能行。問曰。除解脫樂此二種樂。
T25n1509_p0355b20║是眾生生結使處。貪欲因緣故生恚。菩薩
T25n1509_p0355b21║何以教導此結使因緣。答曰。菩薩無咎。所
T25n1509_p0355b22║以者何。菩薩慈悲清淨心。與眾生樂因緣
T25n1509_p0355b23║教修福事。若眾生不能清淨行福德者。
T25n1509_p0355b24║於菩薩何咎。如人好心作井。盲人墮中而
T25n1509_p0355b25║死。作者無罪。如人設好食施人。不知量
T25n1509_p0355b26║者多食致患。施者無罪。復次若諸佛菩薩。
T25n1509_p0355b27║不教眾生作福德因緣。則無天無人無阿
T25n1509_p0355b28║修羅。但長三惡道。無從罪得出者。復次眾
T25n1509_p0355b29║生樂因緣故生貪。貪因緣故生恚。恚因緣故
T25n1509_p0355c01║生苦。苦因緣故生罪。今欲免眾生於第五
T25n1509_p0355c02║罪中。是故與樂。復次非定樂因緣生貪欲。
T25n1509_p0355c03║或正憶念故。樂為善福因緣。邪憶念故生貪
T25n1509_p0355c04║欲。今為正憶念樂故。令生福德因緣。復次
T25n1509_p0355c05║唯佛一人無錯無失。是菩薩未成就【CL079n1163_p0095b01】佛道。
T25n1509_p0355c06║未得佛眼故。以三種樂故。教化可度眾
T25n1509_p0355c07║生。諸佛但以解脫樂教化眾生。
T25n1509_p0355c08║　　大智度論釋舌相品第六
T25n1509_p0355c09║【經】爾時世尊出舌相。遍覆三千大千世界。
T25n1509_p0355c10║從其舌相出無數無量色。光明普照十方如
T25n1509_p0355c11║恒河沙等諸佛世界。是時東方如恒河沙等
T25n1509_p0355c12║世界中。無量無數諸菩薩。見是大光明各
T25n1509_p0355c13║各白其佛言。世尊。是誰神力故。有是大光
T25n1509_p0355c14║明普照諸佛世界。諸佛告諸菩薩言。諸善
T25n1509_p0355c15║男子。西方有世界名娑婆。是中有佛名釋迦
T25n1509_p0355c16║牟尼。是其舌相出大光明。普照東方如恒河
T25n1509_p0355c17║沙等諸佛世界。南西北方四維上下亦復如
T25n1509_p0355c18║是。為諸菩薩摩訶薩說般若波羅蜜故。是
T25n1509_p0355c19║時諸菩薩各白其佛言。我欲往供養釋迦牟
T25n1509_p0355c20║尼佛。及諸菩薩摩訶薩。并欲聽般若波羅蜜。
T25n1509_p0355c21║諸佛告諸菩薩。善【CL079n1163_p0096a01】男子。汝自知時。是時諸菩
T25n1509_p0355c22║薩摩訶薩。持諸供養具無量華蓋幢幡瓔珞
T25n1509_p0355c23║眾香金銀寶花。向娑婆世界。詣釋迦牟尼佛
T25n1509_p0355c24║所。爾時四天王諸天。乃至阿迦尼吒諸天。各
T25n1509_p0355c25║持天上天香末香澤香天樹香葉香。天種種
T25n1509_p0355c26║蓮華青赤紅白。向釋迦牟尼佛所。是諸菩薩
T25n1509_p0355c27║摩訶薩及諸天。所散諸華於三千大千世界
T25n1509_p0355c28║虛空中。化成四柱大寶臺。種種異色莊嚴
T25n1509_p0355c29║分明。是時釋迦牟尼佛眾中有十萬億人。皆
T25n1509_p0356a01║從坐起合掌白佛言。世尊。我等於未來世中
T25n1509_p0356a02║亦當得如是法。如今釋迦牟尼佛弟子侍從
T25n1509_p0356a03║大眾說法亦爾。是時佛知善男子至心。於一
T25n1509_p0356a04║切諸法不生不滅不出不作得是法忍。佛便
T25n1509_p0356a05║微笑。種種色光從口中出。阿難白佛言。世
T25n1509_p0356a06║尊。何因緣故微笑。佛告阿難。是眾中十萬
T25n1509_p0356a07║億人。於諸法中得無生忍。是【CL079n1163_p0096b01】諸人於未來世
T25n1509_p0356a08║過六十八億劫。當得作佛。劫名華積。佛皆
T25n1509_p0356a09║號覺花。
T25n1509_p0356a10║【論】問曰。初品中佛已出舌相。今何以重
T25n1509_p0356a11║出。答曰。是事非一日一坐說。前出舌相
T25n1509_p0356a12║為和合大會度一切眾生。舍利弗問佛答。
T25n1509_p0356a13║今此異時更為餘人。須菩提巧說空故。佛
T25n1509_p0356a14║命令更說。是故出舌相光明。問曰。舍利
T25n1509_p0356a15║弗智慧第一。竟何所少而復命須菩提。答
T25n1509_p0356a16║曰。佛弟子眾多一人說已次命一人。譬如
T25n1509_p0356a17║王者群臣眾多次第共語。問曰。若爾者目連
T25n1509_p0356a18║迦葉等甚多。何以不次第皆與語。答曰。此
T25n1509_p0356a19║經名智慧。舍利弗智慧第一。是故問。須菩
T25n1509_p0356a20║提雖有種種因緣。以二因緣大故。一者好
T25n1509_p0356a21║行無諍定常慈悲眾生。雖不能廣度眾
T25n1509_p0356a22║生。而常助菩薩。以菩薩事問佛。二者好深
T25n1509_p0356a23║行空法。是般若中多說空法。是故命須菩
T25n1509_p0356a24║提【CL079n1163_p0097a01】說是舌相光明。諸菩薩來往義。乃至華臺
T25n1509_p0356a25║供養義。如先說。爾時眾生見是大神通力。
T25n1509_p0356a26║所謂十方如恒河沙等世界中諸佛。以諸佛
T25n1509_p0356a27║及釋迦文佛出無量光明故。眾生蒙佛神
T25n1509_p0356a28║力。見舌相覆三千大千世界。及聞見諸佛
T25n1509_p0356a29║在大眾中說法。即得無生法忍。作是願言。
T25n1509_p0356b01║我等未來世神通變化亦當如今佛。佛知眾
T25n1509_p0356b02║生得無生法忍故微笑。笑義佛答如先說。
T25n1509_p0356b03║是人過六十八億劫作佛。是人見十方諸菩
T25n1509_p0356b04║薩持七寶華來供養變成七寶花臺。因見
T25n1509_p0356b05║是已其心清淨得無生法忍。是故作佛。時
T25n1509_p0356b06║劫名華積。佛皆號覺華。
T25n1509_p0356b07║【○】【○】大智度論卷第四十【CL079n1163_p0097b01】
