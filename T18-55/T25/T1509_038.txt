T25n1509_p0336b01║【□】
T25n1509_p0336b02║【CL079n1163_p0040a01】大智度論釋往生品第四之上
T25n1509_p0336b03║(卷三十八)
T25n1509_p0336b04║【□】
T25n1509_p0336b05║　　　　聖者龍樹造
T25n1509_p0336b06║　　　　後秦龜茲國三藏鳩摩羅什譯
T25n1509_p0336b07║【○】【經】舍利弗白佛言。世尊菩薩摩訶薩行般若
T25n1509_p0336b08║波羅蜜。能如是習相應者。從何處終來生此
T25n1509_p0336b09║間。從此間終當生何處。佛告舍利弗。是菩
T25n1509_p0336b10║薩摩訶薩行般若波羅蜜。能如是習相應者。
T25n1509_p0336b11║或從他方佛國來生此間。或從兜率天上來
T25n1509_p0336b12║生此間。或從人道中來生此間。舍利弗。從他
T25n1509_p0336b13║方佛國來者。疾與般若波羅蜜相應。與般若
T25n1509_p0336b14║波羅蜜相應故。捨身來生此間。諸深法要
T25n1509_p0336b15║皆現在前。後還與般若波羅蜜相應。在所
T25n1509_p0336b16║生處常值諸佛。舍利弗。有一生補處菩薩。兜
T25n1509_p0336b17║率天上終來生是間。是菩薩不失六波羅蜜。
T25n1509_p0336b18║隨所生【CL079n1163_p0040b01】處一切陀羅尼門。諸三昧門疾現在
T25n1509_p0336b19║前。舍利弗。有菩薩人中命終還生人中者。除
T25n1509_p0336b20║阿毘跋致。是菩薩根鈍不能疾與般若波羅
T25n1509_p0336b21║蜜相應。諸陀羅尼門三昧門不能疾現在前。
T25n1509_p0336b22║【論】問曰。是般若波羅蜜中眾生畢竟不可
T25n1509_p0336b23║得。如上品說。舍利弗如一切眾生不可
T25n1509_p0336b24║得。壽者命者乃至知者見者等。眾生諸異名
T25n1509_p0336b25║字皆空無實。此中何以問從何所來去至
T25n1509_p0336b26║何所上。眾生異名即是菩薩。眾生無故菩
T25n1509_p0336b27║薩亦無。又此經中說。菩薩但有名字無有
T25n1509_p0336b28║實法。今舍利弗何以作此問。答曰。佛法中
T25n1509_p0336b29║有二諦。一者世諦。二者第一義諦。為世諦
T25n1509_p0336c01║故說有眾生。為第一義諦故說眾生無所
T25n1509_p0336c02║有。復有二種。有知名字相。有不知名字
T25n1509_p0336c03║相。譬如軍立密號有知者有不知者。復
T25n1509_p0336c04║有二種。有初習行。有久習行。有著者。【CL079n1163_p0041a01】有
T25n1509_p0336c05║不著者。有知他意者。有不知他意者。
T25n1509_p0336c06║(雖有言辭知其寄言以宣理)為不知名字相初習行著不
T25n1509_p0336c07║知他意者。故說無眾生。為知名字相久習
T25n1509_p0336c08║行不著知他意者。故說言有眾生。舍利弗
T25n1509_p0336c09║以天眼明見六道眾生生死善惡。於此無
T25n1509_p0336c10║疑。但不知從他方無量阿僧祇世界諸菩
T25n1509_p0336c11║薩來者故問。有諸大菩薩。從此間終生他
T25n1509_p0336c12║方無量阿僧祇佛國。舍利弗天眼所不見故
T25n1509_p0336c13║問。復次有聲聞人。見菩薩行六波羅蜜。久
T25n1509_p0336c14║住生死中漏未盡故。集種種智慧內外經
T25n1509_p0336c15║書。而不證實際未免生老病死。愍而輕
T25n1509_p0336c16║之言。此等命終以三毒未盡故當墮何處。
T25n1509_p0336c17║如佛說諸凡夫人常開三惡道門。於三善
T25n1509_p0336c18║道為客。於三惡處為家。三毒力強。過去
T25n1509_p0336c19║世無量劫罪業積集而不取涅槃。將受眾
T25n1509_p0336c20║苦甚可惑之。如是等小乘人輕愍是菩薩。
T25n1509_p0336c21║【CL079n1163_p0041b01】舍利弗於一切聲聞中為第一大法將。知
T25n1509_p0336c22║有是事。欲令眾生起敬心於菩薩故問。
T25n1509_p0336c23║佛以三事答。一從他方佛國來生。二從兜
T25n1509_p0336c24║率天上來。三從人道中來。問曰。如從他方
T25n1509_p0336c25║佛國來者。以遠故舍利弗不知。兜率天上
T25n1509_p0336c26║人道中來者何以不知。答曰。舍利弗不知
T25n1509_p0336c27║他方佛國來者故問。佛為如所應分別答
T25n1509_p0336c28║有三處來。問曰。世間有六道。何以故。於天
T25n1509_p0336c29║中別說兜率天來。人道中不分別處所。
T25n1509_p0337a01║他方佛國來者。亦不分別天道人道。答曰。
T25n1509_p0337a02║六趣中三是惡道。惡道中來受苦因緣。心鈍
T25n1509_p0337a03║故不任得道。是故不說。問曰。三惡道中來
T25n1509_p0337a04║亦有得道者。如舍利弗大弟子牛足比丘。
T25n1509_p0337a05║五百世牛中生。末後得人身足猶似牛。而
T25n1509_p0337a06║得阿羅漢道。復有摩偷婆尸他比丘。五百世
T25n1509_p0337a07║生獼猴中。末後得人身得三明六神【CL079n1163_p0042a01】通阿
T25n1509_p0337a08║羅漢猶好跳躑。以有餘習故。如是等皆
T25n1509_p0337a09║得道。何以言不任。答曰。雖有得者少不
T25n1509_p0337a10║足言。又此人先世深種涅槃善根。小有謬
T25n1509_p0337a11║錯故墮惡道中。償罪既畢涅槃善根熟故
T25n1509_p0337a12║得成道果。此中不說聲聞道。但為得阿耨
T25n1509_p0337a13║多羅三藐三菩提。前身後身次第。譬如從垢
T25n1509_p0337a14║心起不得次第入無漏。中間必有善有漏
T25n1509_p0337a15║心。以無漏心貴故。言於三惡道出不任
T25n1509_p0337a16║次第得阿耨多羅三藐三菩提心。天人阿修
T25n1509_p0337a17║羅則不然。下三天結使利而深。上二天結使
T25n1509_p0337a18║深而不利。兜率天結使不深不利。所以者
T25n1509_p0337a19║何。常有菩薩說法故。是故不說餘處。或
T25n1509_p0337a20║有少故不說。色界諸天得道者不復來下。
T25n1509_p0337a21║未得道者樂著禪味故不下。以著味故智
T25n1509_p0337a22║慧亦鈍。是故不說。阿修羅同下二天故不
T25n1509_p0337a23║說。他方佛國來者。從諸佛前來【CL079n1163_p0042b01】生是間諸
T25n1509_p0337a24║根猛利。所以者何。除無量阿僧祇劫罪故。
T25n1509_p0337a25║又遇諸佛隨心教導故。如刀得好石則
T25n1509_p0337a26║利。又常聞誦正憶念般若波羅蜜故利。如
T25n1509_p0337a27║是等因緣則菩薩心利。人中來者此間佛弟
T25n1509_p0337a28║子。聽般若波羅蜜集諸功德。捨身還生是
T25n1509_p0337a29║間。或於異國土雖無有佛值遇佛法。聽
T25n1509_p0337b01║受書寫正憶念。隨力多少修福德智慧。是
T25n1509_p0337b02║人諸根雖鈍堪受般若波羅蜜。以不見現
T25n1509_p0337b03║在佛故心鈍。他方佛國來者利根故。修行
T25n1509_p0337b04║般若波羅蜜疾得相應。以相應故常值諸
T25n1509_p0337b05║佛。值佛因緣如先說。問曰。兜率天上。何以
T25n1509_p0337b06║但說一生補處。不說二生三生。答曰。人身
T25n1509_p0337b07║罪結煩惱處所。唯大菩薩處之則無染累。如
T25n1509_p0337b08║鵝入水水不令濕。如是菩薩一切世間法
T25n1509_p0337b09║所不能著。所以者何。佛自說因緣。不失六
T25n1509_p0337b10║波羅蜜諸陀羅尼門諸三昧門。【CL079n1163_p0043a01】疾現在前。是
T25n1509_p0337b11║菩薩於是世界應利益眾生。其餘菩薩分
T25n1509_p0337b12║布十方。譬如大智慧人已在一處。其餘大
T25n1509_p0337b13║智則至異處。是故不說。復次有人言。但說
T25n1509_p0337b14║大者不限於小。復次餘天中來生者餘處
T25n1509_p0337b15║當廣說。人中死人中生者。不如上二處。何
T25n1509_p0337b16║以故。以人身地大多故。身重心鈍。以心心
T25n1509_p0337b17║數法隨身強弱故。又諸業結使因緣生故。
T25n1509_p0337b18║彼二處來者是法身菩薩。變身無量以度
T25n1509_p0337b19║眾生。故來生是間。人道中者皆是肉身。問
T25n1509_p0337b20║曰。阿毘跋致菩薩不以結業受身。何以故
T25n1509_p0337b21║人道中說。答曰。來生此間得阿毘跋致。
T25n1509_p0337b22║未捨肉身故。以鈍根故。諸陀羅尼三昧門
T25n1509_p0337b23║不疾現在前不疾現在前故不疾與般若
T25n1509_p0337b24║相應。
T25n1509_p0337b25║【經】舍利弗。汝所問菩薩摩訶薩與般若波羅
T25n1509_p0337b26║蜜相應。從此間終當生何處者。舍利弗。此
T25n1509_p0337b27║菩【CL079n1163_p0043b01】→薩摩訶薩從一佛國至一佛國。常值諸佛
T25n1509_p0337b28║終不離佛。舍利弗。有菩薩摩訶薩。不以方
T25n1509_p0337b29║便入初禪乃至第四禪。亦行六波羅蜜。是菩
T25n1509_p0337c01║薩摩訶薩得禪故生長壽天。隨彼壽終來生
T25n1509_p0337c02║是間。得人身值諸佛。是菩薩諸根不利。舍
T25n1509_p0337c03║利弗。有菩薩摩訶薩。入初禪乃至第四禪。亦
T25n1509_p0337c04║行般若波羅蜜。不以方便故捨諸禪生欲界。
T25n1509_p0337c05║是菩薩諸根亦鈍。舍利弗。有菩薩摩訶薩。入
T25n1509_p0337c06║初禪乃至第四禪。入慈心乃至捨。入虛空處
T25n1509_p0337c07║乃至非有想非無想處。修四念處乃至八聖
T25n1509_p0337c08║道分。行十力乃至大慈大悲。是菩薩用方便
T25n1509_p0337c09║力不隨禪生。不隨無量心生。不隨四無色定
T25n1509_p0337c10║生。在所有佛處於中生。常不離般若波羅蜜
T25n1509_p0337c11║行。如是菩薩賢劫中當得阿耨多羅三藐三
T25n1509_p0337c12║菩提。　【論】問曰。舍利弗今問前世後世。佛
T25n1509_p0337c13║何以故前【CL079n1163_p0044a01】世中三種答。後世中廣分別。答曰。
T25n1509_p0337c14║人以肉眼不見過去未來故。而生邪疑。
T25n1509_p0337c15║雖疑二處而未來世當受故廣分別。譬如
T25n1509_p0337c16║已滅之火不復求救。但多方便防未來火。
T25n1509_p0337c17║又如治病已滅之病不復加治。但治將
T25n1509_p0337c18║生之病。復次佛無量辯才自恣。舍利弗所問
T25n1509_p0337c19║雖少佛廣為其說。如問與般若波羅蜜相
T25n1509_p0337c20║應一事。而佛種種分別。如貧者從大富好
T25n1509_p0337c21║施者乞。所乞雖少所與甚多。佛亦如是。
T25n1509_p0337c22║有無量無漏佛法具足之富。以大慈悲好
T25n1509_p0337c23║行施惠。因舍利弗少問故。佛為大眾廣分
T25n1509_p0337c24║別說。復次是般若波羅蜜中種種因緣譬喻
T25n1509_p0337c25║多說空法。有新發意者。取空相著是空法。
T25n1509_p0337c26║於生死業因緣中生疑。若一切法畢竟空。
T25n1509_p0337c27║無來無去無出無入相。云何死而有生。現在
T25n1509_p0337c28║眼見法尚不應有。何況死後餘處生。不可
T25n1509_p0337c29║見而【CL079n1163_p0044b01】有。如是等種種邪疑顛倒心為斷。是故
T25n1509_p0338a01║佛種種因緣廣說有死有生。問曰。無有死
T25n1509_p0338a02║生因緣。何以故。人死歸滅。滅有三種。一者
T25n1509_p0338a03║火燒為灰。二者虫食為糞。三者終歸於土。
T25n1509_p0338a04║今但見其滅。不見更有出者受於後身。
T25n1509_p0338a05║以不見故則知為無。答曰。若汝謂身滅便
T25n1509_p0338a06║無者。云何有眾生先世所習憂喜怖畏等。
T25n1509_p0338a07║如小兒生時或啼或笑。先習憂喜故。今無
T25n1509_p0338a08║人教而憂喜續生。又如犢子生知趣乳。豬
T25n1509_p0338a09║羊之屬其生未幾。便知有牝牡之合。子同
T25n1509_p0338a10║父母好醜貧富聰明闇鈍各各不同。若無先
T25n1509_p0338a11║世因緣者不應有異。如是等種種因緣知
T25n1509_p0338a12║有後世。又汝先言不見別有去者。人身中
T25n1509_p0338a13║非獨眼根能見。身中六情各有所知。有法
T25n1509_p0338a14║可聞可嗅可味可觸可知者。可聞法尚不
T25n1509_p0338a15║可見。何況可知者。有生有死法亦可見亦
T25n1509_p0338a16║【CL079n1163_p0045a01】可知。汝肉眼故不見。天眼者了了能見。
T25n1509_p0338a17║如是人從一房出入一房。捨此身至後
T25n1509_p0338a18║身亦如是。若肉眼能見者。何用求天眼。
T25n1509_p0338a19║若爾者天眼肉眼愚聖無異。汝以畜生同見。
T25n1509_p0338a20║何能見後世可知者。如人死生。雖無來去
T25n1509_p0338a21║者而煩惱不盡故。於身情意相續更生身
T25n1509_p0338a22║情意。身情意造業亦不至後世。而從是因
T25n1509_p0338a23║緣更生受後世果報。譬如乳中著毒。乳變
T25n1509_p0338a24║為酪。酪變為酥。乳非酪酥。酪酥非乳。
T25n1509_p0338a25║乳酪雖變而皆有毒。此身亦如是。今世五
T25n1509_p0338a26║眾因緣故更生後世。五眾行業相續不異故
T25n1509_p0338a27║而受果報。又如冬木。雖未有花葉果實。
T25n1509_p0338a28║得時節會則次等而出。如是因緣故知有
T25n1509_p0338a29║死生。復次現世有知宿命者。如人行疲極
T25n1509_p0338b01║睡臥覺已憶所經由。又一切聖人內外經書
T25n1509_p0338b02║皆說後世。復次現世不善法動發過重。生
T25n1509_p0338b03║瞋【CL079n1163_p0045b01】恚嫉妒疑悔。內惱故身則枯悴顏色不悅。
T25n1509_p0338b04║惡不善法受害如是。何況起身業口業。若
T25n1509_p0338b05║生善法淨信業因緣。心清淨得如實智慧。
T25n1509_p0338b06║心則歡悅身得輕軟顏色和適。以有苦
T25n1509_p0338b07║樂因緣故有善不善。今定有善不善故。
T25n1509_p0338b08║當知必有後世。但眾生肉眼不見。智慧薄
T25n1509_p0338b09║故而生邪疑。雖修福事所作淺薄。譬如藥
T25n1509_p0338b10║師為王療病。王密為起宅而藥師不知。既
T25n1509_p0338b11║歸見之乃悔不加意盡力治王。復次聖人
T25n1509_p0338b12║說今現在事實可信故。說後世事亦皆可
T25n1509_p0338b13║信。如人夜行嶮道導師授手。知可信故
T25n1509_p0338b14║則便隨逐。比智。及聖人語可知定有後世。
T25n1509_p0338b15║汝以肉眼重罪比智薄故又無天眼。既自無
T25n1509_p0338b16║智又不信聖人語。云何得知後世。復次
T25n1509_p0338b17║佛法中諸法畢竟空。而亦不斷滅。生死雖相
T25n1509_p0338b18║續亦不是常。無量阿僧祇劫業因緣雖過
T25n1509_p0338b19║去。亦【CL079n1163_p0046a01】能生果報而不滅。是為微妙難知。若
T25n1509_p0338b20║諸法都空者。此品中不應說往生。何有智
T25n1509_p0338b21║者前後相違。若死生相實有。云何言諸法
T25n1509_p0338b22║畢竟空。但為除諸法中愛著邪見顛倒故。
T25n1509_p0338b23║說畢竟空。不為破後世故說。汝無天眼
T25n1509_p0338b24║明故疑後世。欲自陷罪惡。遮是罪業
T25n1509_p0338b25║因緣故。說種種往生。佛法不著有不著
T25n1509_p0338b26║無。有無亦不著。非有非無亦不著。不著亦
T25n1509_p0338b27║不著。如是人則不容難。譬如以刀斫空
T25n1509_p0338b28║終無所傷。為眾生故。隨緣說法自無所
T25n1509_p0338b29║著。以是故中論中說。
T25n1509_p0338c01║　一切諸法實　　一切法虛妄
T25n1509_p0338c02║　諸法實亦虛　　非實亦非虛
T25n1509_p0338c03║　涅槃際為真　　世間際亦真
T25n1509_p0338c04║　涅槃世無別　　小異不可得
T25n1509_p0338c05║是為畢竟空相。畢竟空不遮生死業因緣。是
T25n1509_p0338c06║故說往生。問曰。若般若波羅蜜一相所謂
T25n1509_p0338c07║無【CL079n1163_p0046b01】相。云何與般若相應。從一佛國至一佛
T25n1509_p0338c08║國常值諸佛。答曰。般若波羅蜜攝一切法。
T25n1509_p0338c09║譬如大海。以是故不應作難。復次汝自說
T25n1509_p0338c10║般若波羅蜜一相無相。若無相云何有難。汝
T25n1509_p0338c11║則無相中取相。是事不然。復次因般若波
T25n1509_p0338c12║羅蜜故。行念佛三昧等諸善法生值諸佛。
T25n1509_p0338c13║復次行般若波羅蜜者。深入大悲如慈父
T25n1509_p0338c14║見子。為無所直物故死。父甚愍之。此兒但
T25n1509_p0338c15║為虛誑故死。諸佛亦如是。知諸法畢竟空
T25n1509_p0338c16║不可得。而眾生不知。眾生不知故於空法
T25n1509_p0338c17║中深著。著因緣故墮大地獄。是故深入
T25n1509_p0338c18║大悲。以大慈悲因緣故得無量福德。得無
T25n1509_p0338c19║量福德故生值諸佛。從一佛國至一佛國。
T25n1509_p0338c20║是菩薩從此間死彼間生。彼間死復至彼
T25n1509_p0338c21║間生。如是乃至得佛終不離佛譬如有福
T25n1509_p0338c22║之人從一大會至一大會。或有是間死彼
T25n1509_p0338c23║間【CL079n1163_p0047a01】生。於彼以五神通力故。從一佛國至一
T25n1509_p0338c24║佛國。供養諸佛度脫眾生。是初菩薩。佛國
T25n1509_p0338c25║者。十方如恒河沙等諸三千大千世界。是
T25n1509_p0338c26║名一佛土。諸佛神力雖能普遍自在無礙。眾
T25n1509_p0338c27║生度者有局。諸佛現在者。佛現在其佛國
T25n1509_p0338c28║土中者。第二菩薩無方便入初禪。乃至行
T25n1509_p0338c29║六波羅蜜。無方便者入初禪時不念眾生。
T25n1509_p0339a01║住時起時亦不念眾生。但著禪味不能與
T25n1509_p0339a02║初禪和合行般若波羅蜜。是菩薩慈悲心薄
T25n1509_p0339a03║故功德薄少。功德薄少故為初禪果報所牽
T25n1509_p0339a04║生長壽天。復次不能以初禪福德與眾生
T25n1509_p0339a05║共迴向阿耨多羅三藐三菩提。如是等無量
T25n1509_p0339a06║無方便義。長壽天者。非有想非無想處。壽
T25n1509_p0339a07║八萬大劫。或有人言。一切無色定通名長壽
T25n1509_p0339a08║天。以無形不可化故。不任得道。常是凡
T25n1509_p0339a09║夫處故。或說無想天名為長壽。【CL079n1163_p0047b01】亦不任得
T25n1509_p0339a10║道故。或說從初禪至四禪。除淨居天皆
T25n1509_p0339a11║名長壽。以著味邪見不能受道者還生人
T25n1509_p0339a12║間。值佛者。以本發阿耨多羅三藐三菩提
T25n1509_p0339a13║心故。或於禪中集諸福德。所以者何。彼
T25n1509_p0339a14║間著味善心難生故。如經中說。如佛問
T25n1509_p0339a15║比丘甲頭土多地上土多。諸比丘言。地土甚
T25n1509_p0339a16║多不可為喻。佛言。天上命終還生人中者
T25n1509_p0339a17║如甲頭土。墮地獄者如地土。問曰。鈍根
T25n1509_p0339a18║者二十二根中何者是。答曰。有人言慧根能
T25n1509_p0339a19║觀諸法。以久受著禪味故鈍。有人言信等
T25n1509_p0339a20║五根皆助成道法。以受報著味故鈍。有人
T25n1509_p0339a21║言。菩薩清淨福德智慧因緣故。十八根皆利。
T25n1509_p0339a22║罪故則鈍。眼等六根如法華經說。命根不
T25n1509_p0339a23║為老病貧窮等所惱。安隱受樂是為命根
T25n1509_p0339a24║利。喜樂等五根了了覺知故言利。復次受
T25n1509_p0339a25║樂時知樂無常等過隨逐不生貪【CL079n1163_p0048a01】欲故利。
T25n1509_p0339a26║餘受亦如是。信根牢堅深固。難事能信故
T25n1509_p0339a27║言利。餘亦應如是隨相分別。男根淨者。
T25n1509_p0339a28║得陰藏相。不著細滑故。知欲為過是為
T25n1509_p0339a29║利。復次三善根利故名為利。菩薩或時於
T25n1509_p0339b01║三無漏根不證實際故利。與利相違故
T25n1509_p0339b02║鈍。問曰。第三菩薩若能捨禪。云何言無方
T25n1509_p0339b03║便。答曰。是菩薩命終時。入不善心捨諸禪
T25n1509_p0339b04║定方便。菩薩若入欲界繫善心若無記心。而
T25n1509_p0339b05║捨諸禪入慈悲心。憐愍眾生作是念。我
T25n1509_p0339b06║若隨禪定生。不能廣利益眾生。生欲界
T25n1509_p0339b07║者有十處。四天下人六欲天。三惡道菩薩
T25n1509_p0339b08║所不生。鈍根者如第二菩薩說。第四菩薩
T25n1509_p0339b09║入位得菩薩道。修三十七品。能住十八空
T25n1509_p0339b10║乃至大慈大悲。此名方便。上二菩薩但有禪
T25n1509_p0339b11║定直行六波羅蜜。以是故無方便。第四菩
T25n1509_p0339b12║薩方便力故不隨禪定無量心生。所以者
T25n1509_p0339b13║【CL079n1163_p0048b01】何。行四念處乃至大慈大悲故。命終時憐
T25n1509_p0339b14║愍眾生。願生他方現在佛國。續與般若波羅
T25n1509_p0339b15║蜜相應。所以者何。愛樂隨順般若波羅蜜
T25n1509_p0339b16║故。問曰。此是何等菩薩。答曰。佛自說跋陀
T25n1509_p0339b17║劫中菩薩。或有非跋陀劫中菩薩。但取其
T25n1509_p0339b18║大者。問曰。云何名跋陀。云何名劫。答曰。
T25n1509_p0339b19║如經說有一比丘問佛言。世尊幾許名劫。
T25n1509_p0339b20║佛告比丘。我雖能說汝不能知。當以譬
T25n1509_p0339b21║喻可解。有方百由旬城溢滿芥子。有長壽
T25n1509_p0339b22║人過百歲持一芥子去。芥子都盡劫猶不
T25n1509_p0339b23║澌。又如方百由旬石。有人百歲持迦尸輕
T25n1509_p0339b24║軟疊衣一來拂之石盡劫猶不澌。時中最
T25n1509_p0339b25║小者六十念中之一念。大時名劫。劫有二
T25n1509_p0339b26║種。一為大劫。二為小劫。大劫者如上譬喻。
T25n1509_p0339b27║劫欲盡時眾生自然心樂遠離。樂遠離故除
T25n1509_p0339b28║五蓋入初禪。是人離生喜樂。從是起已。
T25n1509_p0339b29║【CL079n1163_p0049a01】舉聲大唱言。諸眾生甚可惡者是五欲第一。
T25n1509_p0339c01║安隱者是初禪。眾生聞是唱已。一切眾生心
T25n1509_p0339c02║皆自然遠離五欲入於初禪。自然滅覺觀
T25n1509_p0339c03║入第二禪。亦如是唱。或離二禪三禪亦如
T25n1509_p0339c04║是。三惡道眾生自然得善心。命終皆生人
T25n1509_p0339c05║中。若重罪者生他方地獄。如泥犁品中說。
T25n1509_p0339c06║是時三千大千世界無一眾生在者。爾時二
T25n1509_p0339c07║日出乃至七日出。三千大千世界地盡皆燒
T25n1509_p0339c08║盡。如十八空中廣說劫生滅相。復有人言。
T25n1509_p0339c09║四大中三大有所動作故。有三種劫。或時
T25n1509_p0339c10║火劫起燒三千大千世界。乃至初禪四處。
T25n1509_p0339c11║或時水劫起漂壞三千大千世界。乃至二禪
T25n1509_p0339c12║八處。或時風劫起吹壞三千大千世界。乃
T25n1509_p0339c13║至三禪十二住處。是名大劫。小劫亦三種。
T25n1509_p0339c14║外三大發故世界滅。內三毒發故眾生滅。
T25n1509_p0339c15║所謂飢餓刀兵疾病。復有人【CL079n1163_p0049b01】言。時節歲數名
T25n1509_p0339c16║為小劫。如法華經中說。舍利弗作佛時正
T25n1509_p0339c17║法住世二十小劫。像法住世二十小劫。
T25n1509_p0339c18║佛從三昧起。於六十小劫中說法華經。
T25n1509_p0339c19║是眾小劫和合名為大劫。劫簸秦言分別時
T25n1509_p0339c20║節。跋陀者秦言善。有千萬劫過去空無有
T25n1509_p0339c21║佛。是一劫中有千佛興。諸淨居天歡喜故名
T25n1509_p0339c22║為善劫。淨居天何以知此劫當有千佛。前
T25n1509_p0339c23║劫盡已廓然都空。後有大水。水底涌出有千
T25n1509_p0339c24║枚七寶光明蓮華。是千佛之相。淨居諸天因
T25n1509_p0339c25║是知有千佛。以是故說是菩薩於此劫中
T25n1509_p0339c26║得阿耨多羅三藐三菩提。
T25n1509_p0339c27║【經】舍利弗。有菩薩摩訶薩。入初禪乃至第四
T25n1509_p0339c28║禪。入慈心乃至捨。入空處乃至非有想非無
T25n1509_p0339c29║想處。以方便力故不隨禪生。還生欲界若
T25n1509_p0340a01║剎利大姓婆羅門大姓居士大家。成就眾生
T25n1509_p0340a02║故。　【CL079n1163_p0050a01】【論】問曰。菩薩有二種。一者隨業生。二者
T25n1509_p0340a03║得法性身。為度眾生故。種種變化身生三
T25n1509_p0340a04║界。具佛功德度脫眾生故。二者之中今是
T25n1509_p0340a05║何者。答曰。是菩薩是業因緣生身。所以者何。
T25n1509_p0340a06║入諸禪方便力故不隨禪生。法身菩薩變
T25n1509_p0340a07║化自在則不大須方便。入禪方便義先已說。
T25n1509_p0340a08║問曰。若不隨禪定。何以生於欲界不生他
T25n1509_p0340a09║方清淨世界。答曰。諸菩薩行各不同。或有
T25n1509_p0340a10║菩薩。於禪轉心生他方佛國。菩薩迴心生
T25n1509_p0340a11║欲界亦如是。問曰。生他方佛國者。為是欲
T25n1509_p0340a12║界非欲界。答曰。他方佛國雜惡不淨者。則
T25n1509_p0340a13║名欲界。若清淨者則無三惡道三毒。乃至
T25n1509_p0340a14║無三毒之名。亦無二乘之名。亦無女人。一
T25n1509_p0340a15║切人皆有三十二相。無量光明常照世間。
T25n1509_p0340a16║一念之頃作無量身。到無量如恒河沙等
T25n1509_p0340a17║世界。度無量阿僧祇眾生。還來本【CL079n1163_p0050b01】處。如是
T25n1509_p0340a18║世界在地上故不名色界。無欲故不名
T25n1509_p0340a19║欲界。有形色故不名無色界。諸大菩薩福
T25n1509_p0340a20║德清淨業因緣故。別得清淨世界出於三
T25n1509_p0340a21║界。或有以大慈大悲心憐愍眾生故生此
T25n1509_p0340a22║欲界。問曰。若命終時捨此禪定。初何以求
T25n1509_p0340a23║學。答曰。欲界心狂不定。為柔軟攝心故入
T25n1509_p0340a24║禪。命終時為度眾生起欲界心。問曰。若
T25n1509_p0340a25║生人中。何以故正生剎利等大家不生餘
T25n1509_p0340a26║處。答曰。生剎利為有勢力。生婆羅門家
T25n1509_p0340a27║為有智慧。生居士家為大富故。能利益
T25n1509_p0340a28║眾生。貧窮中自不能利何能益人生欲界
T25n1509_p0340a29║天次當說。
T25n1509_p0340a30║【經】舍利弗。復有菩薩摩訶薩。入初禪乃至第
T25n1509_p0340b01║四禪。入慈心乃至捨。入空處乃至非有想非
T25n1509_p0340b02║無想處。以方便力故不隨禪生。或生四天王
T25n1509_p0340b03║天處。或生三十三天夜摩天兜率陀天化樂
T25n1509_p0340b04║【CL079n1163_p0051a01】天地化自在天。於是中成就眾生。亦淨佛
T25n1509_p0340b05║世界常值諸佛。
T25n1509_p0340b06║【論】是義同上生天為異。問曰。欲界諸天情
T25n1509_p0340b07║著五欲難可化度。菩薩何以生彼而不
T25n1509_p0340b08║生人中。答曰。諸天著心雖大。菩薩方便力
T25n1509_p0340b09║亦大。如說三十三天上有須浮摩樹林。天中
T25n1509_p0340b10║聖天厭捨五欲。在中止住化度諸天。兜率
T25n1509_p0340b11║天上恒有一生補處諸菩薩。常得聞法。密
T25n1509_p0340b12║跡金剛力士亦在四天王天上。如是等教化
T25n1509_p0340b13║諸天。
T25n1509_p0340b14║【經】復次舍利弗。有菩薩摩訶薩。行般若波
T25n1509_p0340b15║羅蜜。以方便力入初禪。此間命終生梵天
T25n1509_p0340b16║處作大梵天王。從梵天處遊一佛國至一佛
T25n1509_p0340b17║國。在所有諸佛得阿耨多羅三藐三菩提。
T25n1509_p0340b18║未轉法輪者勸請令轉。
T25n1509_p0340b19║【論】問曰。若隨初禪生有何方便。答曰。雖
T25n1509_p0340b20║生而【CL079n1163_p0051b01】不著味。念佛道憶本願。入慈心。念
T25n1509_p0340b21║佛三昧時與禪和合故。名為方便。問曰。何
T25n1509_p0340b22║以故作梵王。答曰。菩薩集福德因緣大故。
T25n1509_p0340b23║世世常為物主。乃至生鹿中亦為其王。復
T25n1509_p0340b24║次是菩薩本願欲請佛轉法輪。不應作散
T25n1509_p0340b25║天。或時此中三千大千世界。無佛。從一
T25n1509_p0340b26║佛國至一佛國。求見初成佛未轉法輪
T25n1509_p0340b27║者。所以者何。梵天王法。常應勸請諸佛轉
T25n1509_p0340b28║法輪故。
T25n1509_p0340b29║【經】舍利弗。有菩薩摩訶薩。三生補處行般
T25n1509_p0340b30║若波羅蜜。以方便力入初禪乃至第四禪。
T25n1509_p0340c01║入慈心乃至捨。入空處乃至非有想非無想
T25n1509_p0340c02║處。修四念處乃至八聖道分。入空三昧無相
T25n1509_p0340c03║無作三昧不隨禪生。生有佛處修梵行。若生
T25n1509_p0340c04║兜率天上。隨其壽終具足善根不失正念。
T25n1509_p0340c05║與無數百千億萬諸天圍繞恭敬。來生此間
T25n1509_p0340c06║得阿耨【CL079n1163_p0052a01】多羅三藐三菩提。
T25n1509_p0340c07║【論】問曰。是三生菩薩在十住地已具足諸
T25n1509_p0340c08║功德。今何以修習諸行。答曰。心未入涅槃
T25n1509_p0340c09║要有所行。所謂四禪乃至三三昧。復次是
T25n1509_p0340c10║菩薩於天人中示行人法修行求道。復次
T25n1509_p0340c11║是菩薩雖在十住地猶有煩惱習在。又於
T25n1509_p0340c12║諸法猶有所不知。是故修道。復次是菩
T25n1509_p0340c13║薩雖行深行。三十七品三解脫門等猶未
T25n1509_p0340c14║取證。今為證故更修諸行。復次雖是大菩
T25n1509_p0340c15║薩於佛猶小。譬如大聚火雖有能照於
T25n1509_p0340c16║日則不現。如放缽經中。彌勒菩薩語文殊
T25n1509_p0340c17║尸利。如我後身作佛。如恒河沙等文殊尸
T25n1509_p0340c18║利。不知我舉足下足事。以是故雖在十住
T25n1509_p0340c19║猶應修行。問曰。三生菩薩何以不廣度
T25n1509_p0340c20║眾生而要生佛前。答曰。是菩薩所度已多。
T25n1509_p0340c21║今垂欲成佛應在佛前。所以者何。非但
T25n1509_p0340c22║度【CL079n1163_p0052b01】眾生得成佛。諸佛深法應當聽聞故。問
T25n1509_p0340c23║曰。若為諮問佛事故在佛前者。何以故。
T25n1509_p0340c24║釋迦文佛作菩薩時。在迦葉佛前惡口毀
T25n1509_p0340c25║呰。答曰。是事先已說。法身菩薩種種變化
T25n1509_p0340c26║身以度眾生。或時行人法。有飢渴寒熱老
T25n1509_p0340c27║病憎愛瞋喜讚歎呵罵等。除諸重罪餘者皆
T25n1509_p0340c28║行。是釋迦文菩薩爾時為迦葉佛弟名鬱多
T25n1509_p0340c29║羅。兄智慧熟不好多語。弟智慧未備故多
T25n1509_p0341a01║好論議。時人謂弟為勝。兄後出家得成佛
T25n1509_p0341a02║道號名迦葉。弟為閻浮提王訖梨机師。有
T25n1509_p0341a03║五百弟子以婆羅門書教授諸婆羅門。諸婆
T25n1509_p0341a04║羅門等不好佛法。爾時有一陶師名難陀
T25n1509_p0341a05║婆羅。迦葉佛五戒弟子得三道。與王師鬱多
T25n1509_p0341a06║羅為善友。以其心善淨信故。爾時鬱多羅
T25n1509_p0341a07║乘金車駕四白馬。與弟子俱出城門。難提
T25n1509_p0341a08║婆羅於路相逢鬱多羅問言。從何【CL079n1163_p0053a01】所來。
T25n1509_p0341a09║答言。汝兄得阿耨多羅三藐三菩提。我供養
T25n1509_p0341a10║還。汝可共行覲見於佛。故來相迎。鬱多羅
T25n1509_p0341a11║作是念。若我徑到佛所。我諸弟子當生疑
T25n1509_p0341a12║怪。汝本論議智慧恒勝。今往供養將是親
T25n1509_p0341a13║屬愛故必不隨我。恐破其見佛因緣故。住
T25n1509_p0341a14║諸法實相智中入無上方便慧度眾弟子。
T25n1509_p0341a15║故口出惡言。此禿頭人何能得菩提道。爾時
T25n1509_p0341a16║難提婆羅善友。為如瞋狀捉頭挽言。汝不
T25n1509_p0341a17║得止。鬱多羅語弟子言。其事如是吾不
T25n1509_p0341a18║得止。即時師徒俱行詣佛。見佛光相心即
T25n1509_p0341a19║清淨。前禮佛足在一面坐。佛為隨意說
T25n1509_p0341a20║法。鬱多羅得無量陀羅尼門。諸三昧門皆
T25n1509_p0341a21║開。五百弟子還發阿耨多羅三藐三菩提心。
T25n1509_p0341a22║鬱多羅從坐起白佛言。願佛聽我出家作
T25n1509_p0341a23║比丘。佛言善來。即成沙門。以是方便故現
T25n1509_p0341a24║出惡言非是實也。虛空可破。水【CL079n1163_p0053b01】可作火。
T25n1509_p0341a25║火可作水。三生菩薩於凡夫中瞋心叵
T25n1509_p0341a26║得。何況於佛。問曰。若爾者佛何以受第八
T25n1509_p0341a27║罪報六年苦行。答曰。小乘法與大乘法異。
T25n1509_p0341a28║若無異者不應有大小。小乘法中。不說法
T25n1509_p0341a29║身菩薩祕奧深法無量不可思議神力。多說
T25n1509_p0341b01║斷結使直取涅槃法。復次若佛不受是第
T25n1509_p0341b02║八罪報。有諸天神仙龍鬼諸長壽者。見有
T25n1509_p0341b03║此惡業而不受罪報。謂為無業報因緣。
T25n1509_p0341b04║以是故雖現在無惡業亦受罪報。又有
T25n1509_p0341b05║今世因緣。諸外道等信著苦行。若佛不六
T25n1509_p0341b06║年苦行則人不信。言是王子串樂不能
T25n1509_p0341b07║苦行。以是故佛六年苦行。有外道苦行
T25n1509_p0341b08║者。或三月半歲一歲。無能六年日食一麻
T25n1509_p0341b09║一米者。諸外道謂此為苦行之極。是人若
T25n1509_p0341b10║言無道真無道也。於是信受皆入正道。
T25n1509_p0341b11║以是二因緣故六年苦行非實罪也。何以
T25n1509_p0341b12║故諸佛【CL079n1163_p0054a01】斷一切不善法。成就一切善法
T25n1509_p0341b13║故。佛若實受罪報不得言成一切善法
T25n1509_p0341b14║斷一切不善法。復次小乘法中佛為小心
T25n1509_p0341b15║眾生故說。二生菩薩猶惡口毀佛。二生
T25n1509_p0341b16║菩薩尚不罵小兒。云何實毀佛。皆是方
T25n1509_p0341b17║便為眾生故。何以知之。是釋迦文佛。毘
T25n1509_p0341b18║婆尸佛時作大婆羅門。見佛眾僧食疾而
T25n1509_p0341b19║發是言。如是人輩應食馬麥。因此罪故
T25n1509_p0341b20║墮黑繩等地獄。受無量世苦已。餘罪因緣。
T25n1509_p0341b21║雖成佛道而三月食馬麥。又聲聞法中說。
T25n1509_p0341b22║佛過三阿僧祇劫常為男子。常生貴處常
T25n1509_p0341b23║不失諸根。常識宿命常不墮三惡道中。
T25n1509_p0341b24║從毘婆尸佛來。九十一劫如汝法。九十劫
T25n1509_p0341b25║中不應墮惡道。何況末後一劫。以是故知
T25n1509_p0341b26║非是實也。方便故說。問曰。佛二罪毘尼
T25n1509_p0341b27║雜藏中說。是可信受。三阿僧祇後百劫不
T25n1509_p0341b28║墮惡道者。從初阿僧【CL079n1163_p0054b01】祇亦不應墮惡道。
T25n1509_p0341b29║若不墮者何以但說百劫。佛無是說。但是
T25n1509_p0341c01║阿毘曇鞞婆沙論議師說。答曰。阿毘曇是佛
T25n1509_p0341c02║說。汝聲聞人隨阿毘曇論議。是名鞞婆沙
T25n1509_p0341c03║不應有錯又如薄拘盧以一訶梨勒果施
T25n1509_p0341c04║僧。於九十一劫中不墮惡道。何況菩薩無
T25n1509_p0341c05║量世來。以身布施修諸功德。而以小罪因
T25n1509_p0341c06║緣墮在地獄。如是事鞞婆沙不應錯。以是
T25n1509_p0341c07║故小乘人不知菩薩方便。復次聽汝鞞婆沙
T25n1509_p0341c08║不錯。佛自說菩薩本起。菩薩初生時行七
T25n1509_p0341c09║步。口自說言。我所以生者為度眾生故。
T25n1509_p0341c10║言已默然。乳餔三年不行不語。漸次長大
T25n1509_p0341c11║行語如法。一切嬰孩小時未能行語。漸次
T25n1509_p0341c12║長大能具人法。今云何菩薩初生能行能語。
T25n1509_p0341c13║後便不能。當知是方便力故。若受是方便。
T25n1509_p0341c14║一切佛語悉皆得通。若不受者一實一虛。
T25n1509_p0341c15║如是種種因緣。【CL079n1163_p0055a01】知為度眾生故現行惡口。
T25n1509_p0341c16║問曰。三生菩薩何以但生兜率天上不生
T25n1509_p0341c17║餘處。答曰。若在他方世界來者諸長壽天
T25n1509_p0341c18║龍鬼神。求其來處不能知。則生疑心謂
T25n1509_p0341c19║為幻化。若在人中死人中生然後作佛者。
T25n1509_p0341c20║人起輕慢天則不信。法應天來化人。不
T25n1509_p0341c21║應人化天也。是故天上來生。則是從天為
T25n1509_p0341c22║人。人則敬信。無色界中無形。不得說法故
T25n1509_p0341c23║不在中生。色界中雖有色身可為說
T25n1509_p0341c24║法。而深著禪味不能大利益眾生故。是
T25n1509_p0341c25║故不在中生。下三欲天深厚結使麤心錯亂。
T25n1509_p0341c26║上二天結使既厚心軟不利。兜率天上結使
T25n1509_p0341c27║薄心軟利。常是菩薩住處。譬如太子將登
T25n1509_p0341c28║王位。先於靜室七日齋潔。然後登正殿受
T25n1509_p0341c29║王位。補處菩薩亦如是。兜率天上如齋處。
T25n1509_p0342a01║於彼末後受天樂。壽終來下末後受人
T25n1509_p0342a02║樂。便成阿毘三佛。無量【CL079n1163_p0055b01】百千萬億諸天圍遶
T25n1509_p0342a03║來生是間。以菩薩先常於無始生死中。往
T25n1509_p0342a04║反天上人間。今是末後天身不復更來生天。
T25n1509_p0342a05║是故咸皆侍送。菩薩於彼壽盡當下作佛。諸
T25n1509_p0342a06║天壽有盡者不盡者。作願下生為菩薩檀
T25n1509_p0342a07║越。復次諸天下者欲常侍衛菩薩。以有百
T25n1509_p0342a08║億魔怨恐來惱亂菩薩。故此菩薩生人中
T25n1509_p0342a09║厭老病死。出家得阿耨多羅三藐三菩提。
T25n1509_p0342a10║如菩薩本起經中說。
T25n1509_p0342a11║【經】復次舍利弗。有菩薩摩訶薩。得六神通
T25n1509_p0342a12║不生欲界色界無色界。從一佛國至一佛國。
T25n1509_p0342a13║供養恭敬尊重讚歎諸佛。舍利弗。有菩薩摩
T25n1509_p0342a14║訶薩。遊戲神通從一佛國至一佛國。所至到
T25n1509_p0342a15║處無有聲聞辟支佛乘。乃至無二乘之名。舍
T25n1509_p0342a16║利弗。有菩薩摩訶薩。遊戲神通從一佛國至
T25n1509_p0342a17║一佛國。所至到處其壽無量。舍利弗。有菩
T25n1509_p0342a18║薩摩【CL079n1163_p0056a01】訶薩。遊戲神通從一佛國至一佛國。
T25n1509_p0342a19║所至到處有無佛法僧處讚佛法僧功德。諸
T25n1509_p0342a20║眾生等以聞佛名法名僧名故。於此命終生
T25n1509_p0342a21║諸佛前。
T25n1509_p0342a22║【論】釋曰菩薩有二種。一者生身菩薩。二者
T25n1509_p0342a23║法身菩薩。一者斷結使。二者不斷結使。法
T25n1509_p0342a24║身菩薩斷結使得六神通。生身菩薩不斷
T25n1509_p0342a25║結使。或離欲得五神通。得六神通者。不
T25n1509_p0342a26║生三界。遊諸世界供養十方諸佛。遊戲神
T25n1509_p0342a27║通者。到十方世界度眾生雨七寶。所至
T25n1509_p0342a28║世界皆一乘清淨。壽無量阿僧祇劫。問曰。
T25n1509_p0342a29║菩薩法應度眾生。何以但至清淨無量壽佛
T25n1509_p0342b01║世界中。答曰。菩薩有二種。一者有慈悲心
T25n1509_p0342b02║多為眾生。二者多集諸佛功德。樂多集諸
T25n1509_p0342b03║佛功德者。至一乘清淨無量壽世界。好多
T25n1509_p0342b04║為眾生者至無佛法眾處。讚歎三寶之音。
T25n1509_p0342b05║如後章說。
T25n1509_p0342b06║【CL079n1163_p0056b01】【經】舍利弗。有菩薩摩訶薩。初發意時得初禪
T25n1509_p0342b07║乃至第四禪。得四無量心。得四無色定。修
T25n1509_p0342b08║四念處乃至十八不共法。是菩薩不生欲界
T25n1509_p0342b09║色界無色界中。常生有益眾生之處。
T25n1509_p0342b10║【論】釋曰。此菩薩或生無佛世界。或生有佛
T25n1509_p0342b11║世界。世界不淨有三惡道貧窮下劣。或生
T25n1509_p0342b12║清淨世界。至無佛世界。以十善道四禪乃
T25n1509_p0342b13║至四無色定。利益眾生令信向三寶。稱說
T25n1509_p0342b14║五戒及出家戒。令得禪定智慧功德。不清淨
T25n1509_p0342b15║世界有二種。有現在佛及佛滅度後。佛滅
T25n1509_p0342b16║度後或時出家或時在家。以財施法施種種
T25n1509_p0342b17║利益眾生。若佛在世作種種因緣。引導眾
T25n1509_p0342b18║生令至佛所。清淨世界者。眾生未具功
T25n1509_p0342b19║德者令其滿足。是名在所生處利益眾生。
T25n1509_p0342b20║【經】舍利弗。有菩薩摩訶薩。初發意時行六
T25n1509_p0342b21║波【CL079n1163_p0057a01】羅蜜。上菩薩位得阿毘跋致地。舍利弗。
T25n1509_p0342b22║有菩薩摩訶薩。初發心時便得阿耨多羅三
T25n1509_p0342b23║藐三菩提轉法輪。與無量阿僧祇眾生作益
T25n1509_p0342b24║厚已入無餘涅槃。是佛般涅槃後餘法。若
T25n1509_p0342b25║住一劫若減一劫。舍利弗。有菩薩摩訶薩。初
T25n1509_p0342b26║發意時與般若波羅蜜相應。與無數百千億
T25n1509_p0342b27║菩薩。從一佛國至一佛國。為淨佛世界故。
T25n1509_p0342b28║【論】釋曰。有三種菩薩。利根心堅未發心。
T25n1509_p0342b29║前久來集諸無量福德智慧。是人遇佛聞是
T25n1509_p0342c01║大乘法。發阿耨多羅三藐三菩提心。即時行
T25n1509_p0342c02║六波羅蜜。入菩薩位得阿鞞跋致地。所以者
T25n1509_p0342c03║何。先集無量福德。利根心堅從佛聞法故。譬
T25n1509_p0342c04║如遠行。或有乘羊而去。或有乘馬而去。或
T25n1509_p0342c05║有神通去者。乘羊者久久乃到。乘馬者差
T25n1509_p0342c06║速。乘神通者發意頃便到。如是不得言發
T25n1509_p0342c07║意間云何得【CL079n1163_p0057b01】到。神通相爾不應生疑。菩薩
T25n1509_p0342c08║亦如是。發阿耨多羅三藐三菩提時即入
T25n1509_p0342c09║菩薩位。有菩薩初發意初雖心好後雜諸
T25n1509_p0342c10║惡。時時生念我求佛道。以諸功德迴向阿
T25n1509_p0342c11║耨多羅三藐三菩提。是人久久無量阿僧祇
T25n1509_p0342c12║劫。或至或不至。先世福德因緣薄而復鈍根。
T25n1509_p0342c13║心不堅固如乘羊者。有人前世少有福德
T25n1509_p0342c14║利根發心。漸漸行六波羅蜜。若三若十若百
T25n1509_p0342c15║阿僧祇劫。得阿耨多羅三藐三菩提。如乘
T25n1509_p0342c16║馬者必有所到第三乘神通者如上說。是
T25n1509_p0342c17║三種發心。一者罪多福少。二者福多罪少。
T25n1509_p0342c18║三者但行清淨福德。清淨有二種。一者初
T25n1509_p0342c19║發心時即得菩薩道。二者小住供養十方諸
T25n1509_p0342c20║佛。通達菩薩道故入菩薩位。即是阿鞞跋
T25n1509_p0342c21║致地。阿鞞跋致地菩薩義如先說。次後菩薩
T25n1509_p0342c22║大厭世間。世世已來常好真實惡於欺誑。
T25n1509_p0342c23║【CL079n1163_p0058a01】是菩薩亦利根堅心。久集無量福德智慧。初
T25n1509_p0342c24║發心時便得阿耨多羅三藐三菩提。即轉法
T25n1509_p0342c25║輪度無量眾生。入無餘涅槃。法住若一劫
T25n1509_p0342c26║若減一劫。留化佛度眾生。佛有二種神通
T25n1509_p0342c27║力。一者現在時。二者滅後。劫義如上說。
T25n1509_p0342c28║劫中所度眾生亦復不少。次後菩薩亦利根
T25n1509_p0342c29║心堅久集福德。發心即與般若波羅蜜相
T25n1509_p0343a01║應得六神通。與無量眾生共觀十方清淨
T25n1509_p0343a02║世界而自莊嚴其國。如阿彌陀佛先世時
T25n1509_p0343a03║作法藏比丘。佛將導遍至十方示清淨國。
T25n1509_p0343a04║令選擇淨妙之國。以自莊嚴其國。
T25n1509_p0343a05║【○】【○】【○】大智度論卷第三十八【CL079n1163_p0058b01】
