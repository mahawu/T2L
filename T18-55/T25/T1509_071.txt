T25n1509_p0552c16║【□】
T25n1509_p0552c17║【□】
T25n1509_p0552c18║【CL079n1163_p0654a01】大智度論釋大事起品第五十(卷七
T25n1509_p0552c19║十一)
T25n1509_p0552c20║【□】
T25n1509_p0552c21║　　　　聖者龍樹造
T25n1509_p0552c22║　　　　後秦龜茲國三藏鳩摩羅什譯
T25n1509_p0552c23║【○】【經】爾時須菩提白佛言。世尊。是深般若波羅
T25n1509_p0552c24║蜜為大事故起。不可思議事故起。不可稱事
T25n1509_p0553a01║故起。無有量事故起。世尊。是深般若波羅蜜
T25n1509_p0553a02║無等等事故起。
T25n1509_p0553a03║佛告須菩提。如是如是。是深般若波羅蜜為
T25n1509_p0553a04║大事故起。乃至無等等事故起。何以故。般若
T25n1509_p0553a05║波羅蜜中含受五波羅蜜。般若波羅蜜中含受
T25n1509_p0553a06║內空乃至無法有法空。含受四念處乃至八聖
T25n1509_p0553a07║道分。是深般若波羅蜜中含受佛十力乃至一
T25n1509_p0553a08║切種智。譬如灌頂王國土中尊。諸有官事皆
T25n1509_p0553a09║委大臣。國王安樂無事。如是須菩提。所有聲
T25n1509_p0553a10║聞辟支佛法若菩薩法【CL079n1163_p0654b01】若佛法。一切皆在般若
T25n1509_p0553a11║波羅蜜中。般若波羅蜜能成辦其事。以是故
T25n1509_p0553a12║須菩提。般若波羅蜜為大事故起。乃至無等
T25n1509_p0553a13║等事故起。復次須菩提。是般若波羅蜜不取
T25n1509_p0553a14║色不著色故能成辦。受想行識不取不著故
T25n1509_p0553a15║能成辦。乃至一切種智不取不著故能成辦。
T25n1509_p0553a16║須陀洹果乃至阿羅漢果辟支佛道。乃至阿
T25n1509_p0553a17║耨多羅三藐三菩提。不取不著故能成辦。須
T25n1509_p0553a18║菩提白佛言。云何色不取不著故般若波羅
T25n1509_p0553a19║蜜能成辦。云何受想行識乃至阿耨多羅三
T25n1509_p0553a20║藐三菩提不取不著故般若波羅蜜能成辦。
T25n1509_p0553a21║佛告須菩提。於汝意云何。頗見是色可取可
T25n1509_p0553a22║著不。須菩提言。不也世尊。須菩提。於汝意云
T25n1509_p0553a23║何。頗見受想行識乃至阿耨多羅三藐三菩
T25n1509_p0553a24║提可取可著不。須菩提言。不也。世尊。佛言。
T25n1509_p0553a25║善哉善哉。須菩提。我亦【CL079n1163_p0655a01】不見是色可取可著。
T25n1509_p0553a26║不見故不取。不取故不著。我亦不見受想行
T25n1509_p0553a27║識乃至阿耨多羅三藐三菩提及一切種智可
T25n1509_p0553a28║取可著。不見故不取。不取故不著。須菩提。
T25n1509_p0553a29║我亦不見佛法如來法自然人法一切智人法
T25n1509_p0553b01║可取可著。不見故不取。不取故不著。以是故
T25n1509_p0553b02║須菩提。諸菩薩摩訶薩。色亦不應取。亦不
T25n1509_p0553b03║應著。受想行識乃至佛法如來法自然人法
T25n1509_p0553b04║一切智人法。亦不應取亦不應著。爾時欲色
T25n1509_p0553b05║界諸天子白佛言。世尊。是般若波羅蜜。甚
T25n1509_p0553b06║深難見難解不可思惟比類。知微妙善巧智
T25n1509_p0553b07║慧寂滅者。可知能信是般若波羅蜜者。當知
T25n1509_p0553b08║是菩薩多供養諸佛多種善根。與善知識相
T25n1509_p0553b09║隨。能信解深般若波羅蜜。世尊。若三千大
T25n1509_p0553b10║千世界中所有眾生。皆作信行法行人八人
T25n1509_p0553b11║得須陀洹斯陀含阿那含阿羅漢【CL079n1163_p0655b01】辟支佛若
T25n1509_p0553b12║智若斷。不如是菩薩一日行深般若波羅蜜
T25n1509_p0553b13║忍欲思惟籌量。何以故。是信行法行人八人
T25n1509_p0553b14║須陀洹斯陀含阿那含阿羅漢辟支佛若智若
T25n1509_p0553b15║斷。即是菩薩摩訶薩無生法忍。佛告欲色界
T25n1509_p0553b16║諸天子。如是如是。諸天子。若信行法行人
T25n1509_p0553b17║八人須陀洹乃至阿羅漢辟支佛。即是菩薩
T25n1509_p0553b18║摩訶薩無生法忍。諸天子。若善男子善女人。
T25n1509_p0553b19║聞是深般若波羅蜜。書持受讀誦說正憶念。
T25n1509_p0553b20║是善男子善女人疾得涅槃。勝求聲聞辟支
T25n1509_p0553b21║佛乘。善男子善女人遠離深般若波羅蜜行
T25n1509_p0553b22║餘經。若一劫若減一劫。何以故。是深般若
T25n1509_p0553b23║波羅蜜中廣說上妙法。是信行法行人八人
T25n1509_p0553b24║須陀洹斯陀含阿那含阿羅漢辟支佛所應
T25n1509_p0553b25║學。菩薩摩訶薩亦所應學。學已得阿耨多羅
T25n1509_p0553b26║三藐三菩提。是時欲色界諸天子俱【CL079n1163_p0656a01】發聲言。
T25n1509_p0553b27║世尊。是深般若波羅蜜名摩訶波羅蜜。世尊。
T25n1509_p0553b28║是般若波羅蜜名不可思議不可稱無有量無
T25n1509_p0553b29║等等波羅蜜。信行法行人八人。學是深般若
T25n1509_p0553c01║波羅蜜。得成就須陀洹斯陀含阿那含阿羅
T25n1509_p0553c02║漢辟支佛。學是深般若波羅蜜。得成菩薩摩
T25n1509_p0553c03║訶薩。是深般若波羅蜜中學。得阿耨多羅三
T25n1509_p0553c04║藐三菩提。是深般若波羅蜜亦不增亦不減。
T25n1509_p0553c05║是時諸欲色界天子頂禮佛足遶佛而去。去
T25n1509_p0553c06║是不遠忽然不現各還本處。須菩提白佛言。
T25n1509_p0553c07║世尊。若菩薩摩訶薩聞是深般若波羅蜜即
T25n1509_p0553c08║時信解者。從何處終來生是間。佛告須菩提。
T25n1509_p0553c09║若菩薩摩訶薩聞是深般若波羅蜜即時信
T25n1509_p0553c10║解。不沒不卻不難不疑不悔。歡喜樂聽。
T25n1509_p0553c11║聽已憶念。終不遠離是深般若波羅蜜。若行
T25n1509_p0553c12║若住若坐若臥終不廢忘常隨法師。譬如【CL079n1163_p0656b01】新
T25n1509_p0553c13║生犢子不離其母。菩薩摩訶薩亦如是。為聞
T25n1509_p0553c14║深般若波羅蜜故。終不遠離法師。乃至得是
T25n1509_p0553c15║深般若波羅蜜。口誦心解正見通達。須菩提。
T25n1509_p0553c16║當知是菩薩從人道中終還生是間人中。何
T25n1509_p0553c17║以故。是求佛道者前世時聞深般若波羅蜜。
T25n1509_p0553c18║書持恭敬尊重讚歎華香乃至幡蓋供養。以
T25n1509_p0553c19║是因緣故。人中命終還生人中。聞是深般若
T25n1509_p0553c20║波羅蜜即時信解。須菩提白佛言。世尊。頗
T25n1509_p0553c21║有菩薩摩訶薩。如是功德成就。他方世界供
T25n1509_p0553c22║養諸佛。於彼命終來生是間。聞深般若波羅
T25n1509_p0553c23║蜜即時信解。書持讀誦正憶念有是者不。佛
T25n1509_p0553c24║言有。菩薩如是功德成就。他方世界供養諸
T25n1509_p0553c25║佛。於彼命終來生是間。聞是深般若波羅
T25n1509_p0553c26║蜜即時信解。書持讀誦說正憶念。何以故。
T25n1509_p0553c27║是菩薩摩訶薩從他方諸佛所。聞是深般若
T25n1509_p0553c28║波羅蜜。【CL079n1163_p0657a01】信解書持讀誦說正憶念。於彼間終
T25n1509_p0553c29║來生此間。當知是人是先世功德成就。
T25n1509_p0554a01║復次須菩提。有菩薩從彌勒菩薩摩訶薩。聞
T25n1509_p0554a02║是深般若波羅蜜。以是善根因緣故來生此
T25n1509_p0554a03║間。須菩提。復有菩薩摩訶薩。前世時雖聞
T25n1509_p0554a04║深般若波羅蜜。不問中事。來生人中聞是深
T25n1509_p0554a05║般若波羅蜜。心有疑悔難悟須菩提。如是菩
T25n1509_p0554a06║薩當知先世雖聞是深般若波羅蜜。不問故
T25n1509_p0554a07║今續生疑悔難悟。須菩提。若菩薩先世雖聞
T25n1509_p0554a08║禪波羅蜜。不問中事。今世聞般若波羅蜜
T25n1509_p0554a09║時。不問故續生疑悔。須菩提。若菩薩先世
T25n1509_p0554a10║雖聞毘梨耶波羅蜜。不問中事。今世聞般
T25n1509_p0554a11║若波羅蜜。不問故續復疑悔。須菩提。若菩
T25n1509_p0554a12║薩先世聞羼提波羅蜜。不問中事。今世聞
T25n1509_p0554a13║般若波羅蜜。不問故續復疑悔。須菩提。
T25n1509_p0554a14║若菩薩先世雖聞尸羅波羅蜜。【CL079n1163_p0657b01】不問中事。今
T25n1509_p0554a15║世聞般若波羅蜜。不問故續復疑悔。須菩提。
T25n1509_p0554a16║若菩薩先世雖聞檀波羅蜜。不問中事。今世
T25n1509_p0554a17║聞般若波羅蜜。不問故續復疑悔。復次須
T25n1509_p0554a18║菩提。菩薩摩訶薩先世雖聞內空外空內外
T25n1509_p0554a19║空乃至無法有法空。不問中事。來生人中
T25n1509_p0554a20║聞是深般若波羅蜜。不問故續復疑悔難悟。
T25n1509_p0554a21║復次須菩提。菩薩摩訶薩先世雖聞四念處
T25n1509_p0554a22║乃至八聖道分四禪四無量心四無色定五神
T25n1509_p0554a23║通佛十力乃至一切種智。不問中事。來生人
T25n1509_p0554a24║中聞是深般若波羅蜜。不問故續復疑悔難
T25n1509_p0554a25║悟。復次須菩提。菩薩摩訶薩先世聞深般若
T25n1509_p0554a26║波羅蜜。不問中事而不行。捨身生時聞是
T25n1509_p0554a27║深般若波羅蜜。若一日二日三日四日五日。
T25n1509_p0554a28║其心堅固無能壞者。若離所聞時便退失。
T25n1509_p0554a29║何以故。先世聞是深般若波羅蜜時。【CL079n1163_p0658a01】雖問中
T25n1509_p0554b01║事不如說行。是人或時欲聞。或時不欲聞。
T25n1509_p0554b02║心輕不固志亂不定。譬如輕毛隨風東西。須
T25n1509_p0554b03║菩提當知。是菩薩發意不久。不與善知識相
T25n1509_p0554b04║隨。不多供養諸佛。先世不書是深般若波羅
T25n1509_p0554b05║蜜。不讀不誦不正憶念。不學般若波羅蜜。不
T25n1509_p0554b06║學禪波羅蜜。不學毘梨耶波羅蜜。不學羼提
T25n1509_p0554b07║波羅蜜。不學尸羅波羅蜜。不學檀波羅蜜。
T25n1509_p0554b08║不學內空乃至無法有法空。不學四念處乃
T25n1509_p0554b09║至八聖道分。不學四禪四無量心五神通佛
T25n1509_p0554b10║十力。乃至不學一切種智。如是須菩提。當
T25n1509_p0554b11║知是菩薩摩訶薩新發大乘意。少信少樂故。
T25n1509_p0554b12║不能書是深般若波羅蜜。不能受持讀誦說
T25n1509_p0554b13║正憶念。須菩提。若求佛道善男子善女人。
T25n1509_p0554b14║不書是深般若波羅蜜。不受持讀誦不說不
T25n1509_p0554b15║正憶念。亦不為深般若波羅蜜所護。乃至不
T25n1509_p0554b16║為【CL079n1163_p0658b01】一切種智所護。是人亦不如說行深般若
T25n1509_p0554b17║波羅蜜。乃至不如說行一切種智。是人或墮
T25n1509_p0554b18║二地。若聲聞地若辟支佛地。何以故。是善
T25n1509_p0554b19║男子善女人。不書是深般若波羅蜜。不讀不
T25n1509_p0554b20║誦不說不正憶念。是人亦不為深般若波羅
T25n1509_p0554b21║蜜所護。亦不如說行。以是故。是善男子善女
T25n1509_p0554b22║人於二地中當墮一地。
T25n1509_p0554b23║【論】問曰。上來數說是般若波羅蜜甚深因
T25n1509_p0554b24║緣。今何以復重說。答曰。處處說甚深。多有
T25n1509_p0554b25║所益。凡人不知謂為重說。譬如大國王。
T25n1509_p0554b26║未有嫡子求禱神祇積年無應。時王出行
T25n1509_p0554b27║夫人產子男。遣信告王。大夫人產男。王
T25n1509_p0554b28║聞喜而不答乃至十反。使者白王。向所白
T25n1509_p0554b29║者王不聞耶。王曰。我即聞之。久來願滿故。
T25n1509_p0554c01║喜心內悅樂聞不已耳。即敕有司賜此人
T25n1509_p0554c02║百萬兩金。一語十萬兩。【CL079n1163_p0659a01】王聞使者言語。語中
T25n1509_p0554c03║有利益非重語。不知者謂為重。處處說
T25n1509_p0554c04║甚深亦如是。佛與菩薩須菩提知大有利
T25n1509_p0554c05║益。須菩提聞佛說深般若不能得底轉
T25n1509_p0554c06║覺甚深。聽者處處聞甚深。得禪定智慧利
T25n1509_p0554c07║益等。凡夫人謂為重說。復次深淺無定隨
T25n1509_p0554c08║眾生。解者無深不解者謂為深。般若波羅
T25n1509_p0554c09║蜜除佛無能遍知。故常言甚深。是故佛為
T25n1509_p0554c10║眾生故說甚深。無定甚深相。若定甚深無
T25n1509_p0554c11║人能行。是故言菩薩謂般若甚深。為不行
T25n1509_p0554c12║般若波羅蜜甚深因緣。所謂為大事故起。
T25n1509_p0554c13║乃至無等等事故起。大事等義如先說。此
T25n1509_p0554c14║中佛自說大事等因緣。所謂般若波羅蜜含
T25n1509_p0554c15║受五波羅蜜等諸法。問曰。五波羅蜜等各
T25n1509_p0554c16║異相。云何言般若波羅蜜中含受。答曰。
T25n1509_p0554c17║是中說經中含受。復次五波羅蜜等諸法。
T25n1509_p0554c18║與般若波羅蜜和合【CL079n1163_p0659b01】方便迴向故。五波羅
T25n1509_p0554c19║蜜等諸法得至佛道。灌頂王如佛。國事是
T25n1509_p0554c20║種種度眾生法。大臣是般若波羅蜜。佛委
T25n1509_p0554c21║仗般若波羅蜜成辦種種法。故安處禪定
T25n1509_p0554c22║快樂無事。又如欲除乾薪草木。以火投中
T25n1509_p0554c23║則火力能燒令盡人便無事。復次是般若波
T25n1509_p0554c24║羅蜜不取不著色等諸法故名含受。初染
T25n1509_p0554c25║曰取。生愛曰著。須菩提問。云何般若為色
T25n1509_p0554c26║等諸法不取不著故名含受。佛於四答中
T25n1509_p0554c27║以反問答。於汝意云何。以智慧眼見是色
T25n1509_p0554c28║等法可取可著不。須菩提意念。若智慧眼
T25n1509_p0554c29║見空無相無作無量不可思議相。云何當
T25n1509_p0555a01║答色等法定相可取可著。佛可其所說。汝未
T25n1509_p0555a02║得一切智。不見色等諸法。我一切智人亦
T25n1509_p0555a03║不見色等諸法。是故歎言善哉。是時諸天
T25n1509_p0555a04║子讚歎般若波羅蜜及行般若波羅蜜者作
T25n1509_p0555a05║是言。若三千【CL079n1163_p0660a01】大千世界中眾生。皆作信行
T25n1509_p0555a06║法行。乃至辟支佛若智若斷。智者十智。斷
T25n1509_p0555a07║者二種斷。有殘斷無殘斷。學人有殘斷。無
T25n1509_p0555a08║學人無殘斷。不如是菩薩一日行深般若
T25n1509_p0555a09║波羅蜜。何以故。是諸賢聖智斷。皆是菩薩無
T25n1509_p0555a10║生法忍。問曰。若諸賢聖智斷即是無生忍
T25n1509_p0555a11║者。何以言不如。答曰。信行等人無大悲
T25n1509_p0555a12║捨眾生故不如。無方便力不能於涅槃
T25n1509_p0555a13║自反。譬如眾水會恒河俱入大海。欲入
T25n1509_p0555a14║海時水勢湊急眾生在中無能自反。惟有
T25n1509_p0555a15║大力者乃能自出。復次諸餘賢聖智斷成就。
T25n1509_p0555a16║菩薩始得無生忍而力能過之。是故勝智斷
T25n1509_p0555a17║功德雖成就。不及菩薩初忍。譬如大臣功
T25n1509_p0555a18║業雖大不及太子。復次煖頂忍法是小乘初
T25n1509_p0555a19║門。菩薩法忍是大乘初門。聲聞辟支佛雖
T25n1509_p0555a20║終成。尚不及菩薩初入道門。何況成佛。問
T25n1509_p0555a21║曰。聲聞【CL079n1163_p0660b01】辟支佛法是小乘。菩薩是大乘。云
T25n1509_p0555a22║何言二乘智斷即是菩薩無生忍。答曰。所緣
T25n1509_p0555a23║同如法性實際亦同。利鈍智慧為異。又
T25n1509_p0555a24║有無量功德及大悲心守護。故勝餘種種
T25n1509_p0555a25║說。是讚般若波羅蜜行般若波羅蜜人有
T25n1509_p0555a26║上中下。下者聞般若波羅蜜直信聽受不
T25n1509_p0555a27║問中義。中者既聞已問義而不能行。上者
T25n1509_p0555a28║聞解能行。下者雖得人身聞般若疑悔難
T25n1509_p0555a29║悟。根鈍福薄故。中者得人身聞般若。一心
T25n1509_p0555b01║信樂能知義趣。從一日至四五日心能堅
T25n1509_p0555b02║固。過是已往不能信樂。或欲聞或不欲
T25n1509_p0555b03║聞。以其宿世雖解義而不能行。根鈍福
T25n1509_p0555b04║薄故。上者得人身聞般若。心即深解信樂
T25n1509_p0555b05║不捨常隨法師。上二種菩薩不能得上地
T25n1509_p0555b06║故當墮二乘。不為般若所守護故。為更
T25n1509_p0555b07║明了是事故。佛於後品中為作譬喻。如大
T25n1509_p0555b08║海水中船破。若【CL079n1163_p0661a01】得所依則能渡。不得所
T25n1509_p0555b09║依則不能渡。
T25n1509_p0555b10║　　大智度論釋譬喻品第五十一
T25n1509_p0555b11║【經】佛告須菩提。譬如大海中船破壞。其中
T25n1509_p0555b12║人若不取木不取器物不取浮囊不取死屍。
T25n1509_p0555b13║須菩提。當知是人不到彼岸沒海中死。須
T25n1509_p0555b14║菩提。若船破時其中人取木取器物浮囊死
T25n1509_p0555b15║屍者。當知是人終不沒死。安隱無礙得到彼
T25n1509_p0555b16║岸。須菩提。求佛道善男子善女人亦復如
T25n1509_p0555b17║是。若但有信樂不依深般若波羅蜜。不書不
T25n1509_p0555b18║讀不誦不正憶念。不依禪波羅蜜毘梨耶波
T25n1509_p0555b19║羅蜜羼提波羅蜜尸羅波羅蜜檀波羅蜜。不
T25n1509_p0555b20║書不讀不誦不正憶念。乃至不依一切種智。
T25n1509_p0555b21║不書不讀不誦不正憶念。須菩提當知。是善
T25n1509_p0555b22║男子中道衰耗。是人未到一切種智。於聲聞
T25n1509_p0555b23║辟支佛地取證。須菩提。若有求佛道善男
T25n1509_p0555b24║子善女人。【CL079n1163_p0661b01】為阿耨多羅三藐三菩提故。有信
T25n1509_p0555b25║有忍有淨心有深心有欲有解有捨有精進。
T25n1509_p0555b26║是人依深般若波羅蜜。書持讀誦說正憶念。
T25n1509_p0555b27║是善男子善女人為阿耨多羅三藐三菩提
T25n1509_p0555b28║故。有諸信忍淨心深心欲解捨精進。為深般
T25n1509_p0555b29║若波羅蜜所護。乃至一切種智所護故。終不
T25n1509_p0555c01║中道衰耗。過聲聞辟支佛地。能淨佛世界
T25n1509_p0555c02║成就眾生。當得阿耨多羅三藐三菩提。須菩
T25n1509_p0555c03║提。譬如男子女人持坏瓶取水。當知是瓶不
T25n1509_p0555c04║久爛壞。何以故。是瓶未熟故還歸於地。如
T25n1509_p0555c05║是須菩提。善男子善女人。雖有為阿耨多
T25n1509_p0555c06║羅三藐三菩提心。有信有忍有淨心有深心
T25n1509_p0555c07║有欲有解有捨有精進。不為般若波羅蜜方
T25n1509_p0555c08║便力所守護。不為禪波羅蜜毘梨耶波羅蜜
T25n1509_p0555c09║羼提波羅蜜尸【CL079n1163_p0662a01】羅波羅蜜檀波羅蜜所守護。
T25n1509_p0555c10║不為內空乃至無法有法空四念處乃至八聖
T25n1509_p0555c11║道分佛十力乃至一切種智所守護。須菩提
T25n1509_p0555c12║當知。是人中道衰耗。墮聲聞辟支佛地。須菩
T25n1509_p0555c13║提。譬如男子女人持熟瓶取水。若河若井若
T25n1509_p0555c14║池若泉。當知是瓶持水安隱。何以故。是瓶
T25n1509_p0555c15║成熟故。如是須菩提。善男子善女人。求阿
T25n1509_p0555c16║耨多羅三藐三菩提。有諸信忍淨心深心欲
T25n1509_p0555c17║解捨精進。為般若波羅蜜方便力所護。為禪
T25n1509_p0555c18║定精進忍戒施乃至一切種智所護故。須菩
T25n1509_p0555c19║提當知。是人不中道衰耗。過聲聞辟支佛地。
T25n1509_p0555c20║能淨世界成就眾生。得阿耨多羅三藐三
T25n1509_p0555c21║菩提。須菩提。譬如大海邊船未莊治便持財
T25n1509_p0555c22║物著上。須菩提當知。是船中道壞沒。船與財
T25n1509_p0555c23║物各在一處。是估客無方便力故亡其重寶。
T25n1509_p0555c24║如是須菩提。是求【CL079n1163_p0662b01】佛道善男子善女人。雖有
T25n1509_p0555c25║為阿耨多羅三藐三菩提。心有信忍淨心深
T25n1509_p0555c26║心欲解捨精進。不為般若波羅蜜方便力所
T25n1509_p0555c27║守護。乃至不為一切種智所守護故。當知是
T25n1509_p0555c28║人中道衰耗失大珍寶。大珍寶者所謂一切
T25n1509_p0555c29║種智。衰耗者墮聲聞辟支佛地。須菩提。譬如
T25n1509_p0556a01║人有智方便莊治海邊大船。然後推著水
T25n1509_p0556a02║中持財物著上而去。當知是船不中道沒壞。
T25n1509_p0556a03║必得安隱到所至處。如是須菩提。善男子善
T25n1509_p0556a04║女人。為阿耨多羅三藐三菩提。有信忍淨心
T25n1509_p0556a05║深心欲解捨精進。為般若波羅蜜方便力所
T25n1509_p0556a06║護。為禪精進忍持戒施乃至一切種智所護
T25n1509_p0556a07║故。當知是菩薩得到阿耨多羅三藐三菩提。
T25n1509_p0556a08║不中道墮聲聞辟支佛地。須菩提。譬如有人
T25n1509_p0556a09║年百二十歲年耆根熟。又有風冷熱病若雜
T25n1509_p0556a10║病。須菩提。於汝意【CL079n1163_p0663a01】云何。是人能從床起不。須
T25n1509_p0556a11║菩提言。不能。佛言。是人或能起者云何。須
T25n1509_p0556a12║菩提言。是人雖能起不能遠行若十里若二
T25n1509_p0556a13║十里。以其老病故。如是須菩提。善男子善
T25n1509_p0556a14║女人雖有為阿耨多羅三藐三菩提心。有信
T25n1509_p0556a15║忍淨心深心欲解捨精進。不為般若波羅蜜
T25n1509_p0556a16║方便力所守護。乃至不為一切種智所守護
T25n1509_p0556a17║故。當知是人中道墮聲聞辟支佛地。何以故。
T25n1509_p0556a18║不為般若波羅蜜方便力所守護故。須菩提。
T25n1509_p0556a19║如向老人。百二十歲年耆根熟。又有風冷熱
T25n1509_p0556a20║病若雜病。是人欲起行。有兩健人各扶一腋。
T25n1509_p0556a21║語老人言。莫有所難隨所欲至。我等二人終
T25n1509_p0556a22║不相捨。如是須菩提。若善男子善女人。為阿
T25n1509_p0556a23║耨多羅三藐三菩提。有信忍淨心深心欲解
T25n1509_p0556a24║捨精進。為般若波羅蜜方便力所護。乃至為
T25n1509_p0556a25║一切種智所護。當知【CL079n1163_p0663b01】是人不中道墮聲聞辟
T25n1509_p0556a26║支佛地。能到是處。所謂阿耨多羅三藐三菩
T25n1509_p0556a27║提。
T25n1509_p0556a28║【論】釋曰。菩薩有二種。一者得諸法實相。二
T25n1509_p0556a29║者雖未得實相。於佛道中有信有忍有
T25n1509_p0556b01║淨心有深心有欲有解有捨有精進。信者
T25n1509_p0556b02║信罪福業因緣果報。信行六波羅蜜。得阿
T25n1509_p0556b03║耨多羅三藐三菩提。有人雖信佛道思惟
T25n1509_p0556b04║籌量心不能忍。是故說有忍。有人雖忍
T25n1509_p0556b05║邪疑未斷故心濁不淨。是故說有淨。有人
T25n1509_p0556b06║雖信忍心淨而有淺有深。是故說深心。四
T25n1509_p0556b07║事因緣故一心欲得無上道不欲餘事。是
T25n1509_p0556b08║故說有欲。了了決定知無上道為大。世間
T25n1509_p0556b09║餘事為小。是故說有解。以欲解定心故。
T25n1509_p0556b10║捨財及捨諸惡心慳恚等煩惱。是故說捨。
T25n1509_p0556b11║為捨故常能精進。有如是等諸功德。若
T25n1509_p0556b12║不得般若波羅蜜。若身壞命終時。若惡知
T25n1509_p0556b13║【CL079n1163_p0664a01】識沮壞則失菩薩道。世間功德故受世間
T25n1509_p0556b14║果報。然後墮聲聞辟支佛地。不能至無上
T25n1509_p0556b15║道。此中佛自說五譬喻。船是行者身。浮囊
T25n1509_p0556b16║等物即是般若方便。瓶是菩薩道。般若方便
T25n1509_p0556b17║是火。未與般若方便和合。故不能受持
T25n1509_p0556b18║六波羅蜜功德水至無上道。不補治船。是
T25n1509_p0556b19║菩薩無方便。信等功德寶物。是五波羅蜜等
T25n1509_p0556b20║諸善法船。寶異處者與本願乖異。或受
T25n1509_p0556b21║人天樂。或墮二乘。大利者所謂一切智等佛
T25n1509_p0556b22║法寶。老病人是有信等功德菩薩。不斷六
T25n1509_p0556b23║十二邪見故名老。不斷百八等諸煩惱故
T25n1509_p0556b24║名病。從床起者從三界床起我當作佛。以
T25n1509_p0556b25║邪見煩惱因緣故不能成菩薩道。二人者
T25n1509_p0556b26║般若及方便。般若波羅蜜能滅諸邪見煩惱
T25n1509_p0556b27║戲論。將至畢竟空中。方便將出畢竟空。
T25n1509_p0556b28║【CL079n1163_p0664b01】【經】爾時佛語須菩提言。善哉善哉。須菩提。
T25n1509_p0556b29║汝為諸菩薩摩訶薩問佛是事。須菩提。若有
T25n1509_p0556c01║求佛道善男子善女人。從初發意已來以我
T25n1509_p0556c02║我所心。布施持戒忍辱精進禪定智慧。是善
T25n1509_p0556c03║男子善女人布施時作是念。我是施主我施是
T25n1509_p0556c04║人我施是物。我持戒我修忍我精進我入禪
T25n1509_p0556c05║我修智慧。是善男子善女人念有是施是我
T25n1509_p0556c06║施。乃至念有是慧是我慧。何以故。檀波羅蜜
T25n1509_p0556c07║中無如是分別。遠離此彼岸是檀波羅蜜相。
T25n1509_p0556c08║尸羅波羅蜜羼提波羅蜜毘梨耶波羅蜜禪波
T25n1509_p0556c09║羅蜜般若波羅蜜中無如是分別。何以故。遠
T25n1509_p0556c10║離此彼岸。是般若波羅蜜相。是人不知此岸
T25n1509_p0556c11║不知彼岸。是人不為檀波羅蜜。乃至不為一
T25n1509_p0556c12║切種智所護故。墮聲聞辟支佛地。不能到薩
T25n1509_p0556c13║婆若。須菩提。云何求佛道人無方便。須菩提。
T25n1509_p0556c14║求佛【CL079n1163_p0665a01】道人從初發心已來無方便。行布施持
T25n1509_p0556c15║戒忍辱精進禪定修智慧。是人作如是念。我
T25n1509_p0556c16║布施施是人以是物施。我持戒修忍辱勤精
T25n1509_p0556c17║進入禪定修智慧。如是修智慧。是人念有是
T25n1509_p0556c18║施是我施。以是施自高。念有是戒是我戒。以
T25n1509_p0556c19║是戒自高。念有是忍是我忍。以是忍自高。念
T25n1509_p0556c20║有是精進是我精進。以是精進自高。念有是
T25n1509_p0556c21║禪定是我禪。以是禪定自高。念有是慧是
T25n1509_p0556c22║我慧。以是慧自高。何以故。檀波羅蜜中無如
T25n1509_p0556c23║是分別。遠離此彼岸。是檀波羅蜜相。遠離此
T25n1509_p0556c24║彼岸。是尸羅波羅蜜相。遠離此彼岸。是羼
T25n1509_p0556c25║提波羅蜜相。遠離此彼岸是毘梨耶波羅蜜
T25n1509_p0556c26║相。遠離此彼岸是禪波羅蜜相。遠離此彼岸。
T25n1509_p0556c27║是般若波羅蜜相。何以故。般若波羅蜜中無
T25n1509_p0556c28║如是憶念分別。是求佛道善男子善女人。不
T25n1509_p0556c29║知此岸不知彼岸。【CL079n1163_p0665b01】是人不為檀波羅蜜所護。
T25n1509_p0557a01║不為尸羅波羅蜜羼提波羅蜜毘梨耶波羅蜜
T25n1509_p0557a02║禪波羅蜜般若波羅蜜所護故。乃至不為一
T25n1509_p0557a03║切種智所護故。或墮聲聞道中。或墮辟支佛
T25n1509_p0557a04║道中。不能得到薩婆若。如是須菩提。菩薩
T25n1509_p0557a05║摩訶薩不為般若波羅蜜方便力所守護故。
T25n1509_p0557a06║或墮聲聞地。或墮辟支佛道中。須菩提。云何
T25n1509_p0557a07║菩薩摩訶薩。為般若波羅蜜方便力所守護
T25n1509_p0557a08║故。不墮聲聞辟支佛道中。疾得阿耨多羅三
T25n1509_p0557a09║藐三菩提。須菩提。菩薩從初已來以方便力
T25n1509_p0557a10║布施無我我所心。布施乃至無我我所心修
T25n1509_p0557a11║智慧。是人不作是念。我有是施是我施。不
T25n1509_p0557a12║以是施自高。乃至般若波羅蜜亦如是。是菩
T25n1509_p0557a13║薩不念我布施。不念我施是人用是物施。
T25n1509_p0557a14║不念我持戒有是戒。不念我忍辱有是忍辱。
T25n1509_p0557a15║不念我精進有是精進。不念我【CL079n1163_p0666a01】禪定有是禪
T25n1509_p0557a16║定。不念我修智慧有是智慧。何以故。是檀
T25n1509_p0557a17║波羅蜜中無如是分別。遠離此彼岸。是檀
T25n1509_p0557a18║波羅蜜相。遠離此彼岸是尸羅波羅蜜相。遠
T25n1509_p0557a19║離此彼岸。是羼提波羅蜜相。遠離此彼岸。
T25n1509_p0557a20║是毘梨耶波羅蜜相。遠離此彼岸。是禪波羅
T25n1509_p0557a21║蜜相。遠離此彼岸。是般若波羅蜜相。何以
T25n1509_p0557a22║故。是般若波羅蜜中無如是憶想分別。是
T25n1509_p0557a23║菩薩摩訶薩知此岸知彼岸。是人為檀波羅
T25n1509_p0557a24║蜜所護。為尸羅波羅蜜所護。為羼提波羅蜜
T25n1509_p0557a25║所護。為毘梨耶波羅蜜所護。為禪波羅蜜所
T25n1509_p0557a26║護。為般若波羅蜜所護乃至為一切種智所
T25n1509_p0557a27║護故。不墮聲聞辟支佛地。得到薩婆若。
T25n1509_p0557a28║如是須菩提。菩薩摩訶薩為般若波羅蜜方
T25n1509_p0557a29║便力所護故。不墮聲聞辟支佛地。疾得阿耨
T25n1509_p0557b01║多羅三藐三菩提。
T25n1509_p0557b02║【CL079n1163_p0666b01】【論】釋曰爾時佛可須菩提意。更說失行因
T25n1509_p0557b03║緣。菩薩雖行信等善法。亦不得無上道。所
T25n1509_p0557b04║謂以我我所心行六波羅蜜故。是中無分
T25n1509_p0557b05║別此岸彼岸。以遠離相是般若波羅蜜。而分
T25n1509_p0557b06║別著行是為失。上佛雖說無方便義。不說
T25n1509_p0557b07║無方便名。欲令是事明了故命須菩提。云
T25n1509_p0557b08║何有方便無方便。內無我我所心。外觀一切
T25n1509_p0557b09║法空不取相。般若方便乃至一切種智守
T25n1509_p0557b10║護菩薩故名有方便。守護者五波羅蜜邊得
T25n1509_p0557b11║功德力。般若波羅蜜邊得智慧力。以二因緣
T25n1509_p0557b12║故不失道。
T25n1509_p0557b13║　　大智度論釋善知識品第五十二
T25n1509_p0557b14║【經】爾時須菩提白佛言。世尊。新學菩薩摩
T25n1509_p0557b15║訶薩。云何應學般若波羅蜜禪波羅蜜毘梨
T25n1509_p0557b16║耶波羅蜜羼提波羅蜜尸羅波羅蜜檀波羅
T25n1509_p0557b17║蜜。
T25n1509_p0557b18║佛告須菩提。新學菩薩摩訶薩。若欲學般若
T25n1509_p0557b19║【CL079n1163_p0667a01】波羅蜜禪精進忍戒檀波羅蜜。先當親近供
T25n1509_p0557b20║養善知識能說是深般若波羅蜜者。是人作
T25n1509_p0557b21║是教。汝善男子。所有布施一切迴向阿耨
T25n1509_p0557b22║多羅三藐三菩提。善男子。所有持戒忍辱精
T25n1509_p0557b23║進禪定智慧。一切迴向阿耨多羅三藐三菩
T25n1509_p0557b24║提。汝莫以色。是阿耨多羅三藐三菩提。莫
T25n1509_p0557b25║以受想行識。是阿耨多羅三藐三菩提。莫以
T25n1509_p0557b26║檀波羅蜜。是阿耨多羅三藐三菩提。莫以
T25n1509_p0557b27║尸羅波羅蜜。羼提波羅蜜。毘梨耶波羅蜜。
T25n1509_p0557b28║禪波羅蜜。般若波羅蜜。是阿耨多羅三藐三
T25n1509_p0557b29║菩提。莫以內空乃至無法有法空。是阿耨多
T25n1509_p0557c01║羅三藐三菩提。莫以四念處四正勤四如意
T25n1509_p0557c02║足五根五力七覺分八聖道分。是阿耨多羅
T25n1509_p0557c03║三藐三菩提。莫以四禪四無量心四無色定
T25n1509_p0557c04║五神通。是阿耨多羅三藐三菩提莫以佛十
T25n1509_p0557c05║力乃至十【CL079n1163_p0667b01】八不共法。是阿耨多羅三藐三菩
T25n1509_p0557c06║提。所以者何。不取色。便得阿耨多羅三藐
T25n1509_p0557c07║三菩提。不取受想行識。便得阿耨多羅三藐
T25n1509_p0557c08║三菩提。不取檀波羅蜜乃至般若波羅蜜。便
T25n1509_p0557c09║得阿耨多羅三藐三菩提。不取內空乃至無
T25n1509_p0557c10║法有法空不取四念處乃至十八不共法。便
T25n1509_p0557c11║得阿耨多羅三藐三菩提。善男子。行是深般
T25n1509_p0557c12║若波羅蜜時莫貪色。何以故。善男子。是色
T25n1509_p0557c13║非可貪者。莫貪受想行識。何以故。受想行
T25n1509_p0557c14║識非可貪者。善男子。莫貪檀波羅蜜尸羅波
T25n1509_p0557c15║羅蜜羼提波羅蜜毘梨耶波羅蜜禪波羅蜜般
T25n1509_p0557c16║若波羅蜜。莫貪內空乃至無法有法空。莫
T25n1509_p0557c17║貪四念處乃至八聖道分。莫貪四禪四無量
T25n1509_p0557c18║心四無色定五神通。莫貪佛十力乃至一切
T25n1509_p0557c19║種智。何以故。一切種智非可貪者。善男子。
T25n1509_p0557c20║莫貪須陀洹果乃至阿【CL079n1163_p0668a01】羅漢果。莫貪辟支佛
T25n1509_p0557c21║道。莫貪菩薩法位。莫貪阿耨多羅三藐三菩
T25n1509_p0557c22║提。何以故。阿耨多羅三藐三菩提非可貪
T25n1509_p0557c23║者。所以者何。諸法性空故。
T25n1509_p0557c24║【論】問曰。須菩提問新學所行。佛何以乃答
T25n1509_p0557c25║菩薩久行微妙事。所謂不取一切法。一切
T25n1509_p0557c26║法性空故。答曰。諸法性空有二種。一者大菩
T25n1509_p0557c27║薩所得。二者小菩薩所學。柔順忍以智慧
T25n1509_p0557c28║發心。此中但說小菩薩所學空。復次有實
T25n1509_p0557c29║智慧氣分。佛數為菩薩。若無者雖久行餘
T25n1509_p0558a01║功德不數為菩薩。譬如佛說聲聞法中頂
T25n1509_p0558a02║法相。於三寶中有少信是名頂法。是信過
T25n1509_p0558a03║煖法。修禪定生以色界心。得於佛無礙解
T25n1509_p0558a04║脫是為小。於凡夫為大。如是新發意菩
T25n1509_p0558a05║薩得般若波羅蜜氣味。故能受化名為新
T25n1509_p0558a06║學。過五波羅蜜功德。於凡夫【CL079n1163_p0668b01】為大。於佛為
T25n1509_p0558a07║小。復次佛不直說諸法性空。先教供養親
T25n1509_p0558a08║近善知識。善知識為說五波羅蜜功德。善知
T25n1509_p0558a09║識雖種種教化。佛但稱其不壞法。所謂於
T25n1509_p0558a10║色等諸法不貪不著不取。譬如金翅鳥子
T25n1509_p0558a11║始生從一須彌至一須彌。菩薩亦如是。初
T25n1509_p0558a12║學能生如是深智。何況久學。又如小火能
T25n1509_p0558a13║燒。何況大者。菩薩亦如是。新學時能以般
T25n1509_p0558a14║若轉世間法。令畢竟空燒諸煩惱。何況得
T25n1509_p0558a15║力具足。
T25n1509_p0558a16║【經】須菩提白佛言。世尊。諸菩薩摩訶薩能
T25n1509_p0558a17║為難事。於一切性空法中。求阿耨多羅三藐
T25n1509_p0558a18║三菩提。欲得阿耨多羅三藐三菩提。佛言。
T25n1509_p0558a19║如是如是。須菩提。菩薩摩訶薩能為難事。
T25n1509_p0558a20║於一切性空法中。求阿耨多羅三藐三菩提。
T25n1509_p0558a21║欲得阿耨多羅三藐三菩提。須菩提。諸菩薩
T25n1509_p0558a22║摩訶薩【CL079n1163_p0669a01】為安隱世間故。發阿耨多羅三藐三
T25n1509_p0558a23║菩提心。為安樂世間故。為救世間故。為世
T25n1509_p0558a24║間歸故。為世間依處故。為世間洲故為世間
T25n1509_p0558a25║將導故。為世間究竟道故。為世間趣故。
T25n1509_p0558a26║發阿耨多羅三藐三菩提心。須菩提。云何菩
T25n1509_p0558a27║薩摩訶薩為安隱世間故發阿耨多羅三藐三
T25n1509_p0558a28║菩提心。須菩提。菩薩摩訶薩得阿耨多羅三
T25n1509_p0558a29║藐三菩提時。拔出六道眾生。著無畏岸涅槃
T25n1509_p0558b01║處。須菩提。是為菩薩摩訶薩為安隱世間故。
T25n1509_p0558b02║發阿耨多羅三藐三菩提心。云何菩薩摩訶
T25n1509_p0558b03║薩為安樂世間故。發阿耨多羅三藐三菩提
T25n1509_p0558b04║心。須菩提。菩薩摩訶薩得阿耨多羅三藐三
T25n1509_p0558b05║菩提時。拔出眾生種種憂苦愁惱。著無畏岸
T25n1509_p0558b06║涅槃處。須菩提。是為菩薩摩訶薩為安樂世
T25n1509_p0558b07║間故發阿耨多羅三藐三菩提心。云何菩薩
T25n1509_p0558b08║摩訶薩為救【CL079n1163_p0669b01】世間故發阿耨多羅三藐三菩提
T25n1509_p0558b09║心。須菩提。菩薩摩訶薩得阿耨多羅三藐三
T25n1509_p0558b10║菩提時。救眾生生死中種種苦。亦為斷是苦
T25n1509_p0558b11║故而為說法。眾生聞法漸以三乘而得度脫。
T25n1509_p0558b12║須菩提。是為菩薩摩訶薩為救世間故發阿
T25n1509_p0558b13║耨多羅三藐三菩提心。云何菩薩摩訶薩為
T25n1509_p0558b14║世間歸故發阿耨多羅三藐三菩提心。須菩
T25n1509_p0558b15║提。菩薩摩訶薩得阿耨多羅三藐三菩提時。
T25n1509_p0558b16║拔出眾生生老病死相憂悲愁惱法。著無畏
T25n1509_p0558b17║岸涅槃處。須菩提。是為菩薩摩訶薩為世間
T25n1509_p0558b18║歸故。發阿耨多羅三藐三菩提心。云何菩薩
T25n1509_p0558b19║摩訶薩為世間依處故發阿耨多羅三藐三菩
T25n1509_p0558b20║提心。須菩提。菩薩摩訶薩得阿耨多羅三藐
T25n1509_p0558b21║三菩提時。為眾生說一切法無依處。須菩
T25n1509_p0558b22║提。是為菩薩摩訶薩為世間依處故發阿耨
T25n1509_p0558b23║多羅三藐【CL079n1163_p0670a01】三菩提心。須菩提白佛言。世尊。
T25n1509_p0558b24║云何一切法無依處。佛言。色不相續即是色
T25n1509_p0558b25║無生。色無生即是色不滅。色不滅即是色
T25n1509_p0558b26║無依處。受想行識乃至一切種智亦如是。須
T25n1509_p0558b27║菩提。是為菩薩摩訶薩為世間依處故發阿
T25n1509_p0558b28║耨多羅三藐三菩提心。云何菩薩摩訶薩為
T25n1509_p0558b29║世間究竟道故。發阿耨多羅三藐三菩提心。
T25n1509_p0558c01║須菩提。若菩薩摩訶薩得阿耨多羅三藐三
T25n1509_p0558c02║菩提時。為眾生說如是法。色究竟相非是色。
T25n1509_p0558c03║受想行識乃至一切種智究竟相非是一切種
T25n1509_p0558c04║智。須菩提。如究竟相一切法相亦如是。
T25n1509_p0558c05║須菩提言。世尊。若一切法如究竟相者。諸
T25n1509_p0558c06║菩薩摩訶薩皆應得阿耨多羅三藐三菩提。
T25n1509_p0558c07║何以故。世尊。色究竟相中無有分別。受想
T25n1509_p0558c08║行識究竟相中無有分別。乃至一切種智究
T25n1509_p0558c09║竟相中無有分別。所謂【CL079n1163_p0670b01】是色是受想行識。乃
T25n1509_p0558c10║至是一切種智。佛告須菩提。如是如是。色
T25n1509_p0558c11║究竟相中無有分別。受想行識乃至一切種
T25n1509_p0558c12║智究竟相中無有分別。所謂是色乃至是一
T25n1509_p0558c13║切種智。須菩提是為菩薩摩訶薩難事。如是
T25n1509_p0558c14║觀諸法寂滅相。而心不沒不卻。何以故。是
T25n1509_p0558c15║菩薩摩訶薩作是念。是諸深法我應如是知
T25n1509_p0558c16║得阿耨多羅三藐三菩提。如是寂滅微妙法
T25n1509_p0558c17║當為眾生說。是為菩薩摩訶薩為世間究竟
T25n1509_p0558c18║道故發阿耨多羅三藐三菩提心。云何菩薩
T25n1509_p0558c19║摩訶薩為世間洲故發阿耨多羅三藐三菩提
T25n1509_p0558c20║心。須菩提。若江河大海四邊水斷是名為
T25n1509_p0558c21║洲。須菩提。色亦如是。前後際斷。受想行識
T25n1509_p0558c22║前後際斷。乃至一切種智前後際斷。以是前
T25n1509_p0558c23║後際斷故。一切法亦斷。須菩提。是一切法
T25n1509_p0558c24║前後際斷故。即是寂滅即是妙寶。所謂【CL079n1163_p0671a01】空
T25n1509_p0558c25║無所得。愛盡無餘離欲涅槃。須菩提。菩薩
T25n1509_p0558c26║摩訶薩得阿耨多羅三藐三菩提時。以寂滅
T25n1509_p0558c27║微妙法為眾生說。須菩提。是為菩薩摩訶薩
T25n1509_p0558c28║為世間洲故發阿耨多羅三藐三菩提心。云
T25n1509_p0558c29║何菩薩摩訶薩為世間將導。故發阿耨多
T25n1509_p0559a01║羅三藐三菩提心。須菩提。菩薩摩訶薩得阿
T25n1509_p0559a02║耨多羅三藐三菩提時。為眾生說色不生不
T25n1509_p0559a03║滅不垢不淨。說受想行識不生不滅不垢不
T25n1509_p0559a04║淨。說十二處十八界四念處乃至八聖道分
T25n1509_p0559a05║四禪四無量心四無色定五神通不生不滅不
T25n1509_p0559a06║垢不淨。說須陀洹果乃至阿羅漢果辟支佛
T25n1509_p0559a07║道不生不滅不垢不淨。說佛十力乃至一切
T25n1509_p0559a08║種智不生不滅不垢不淨。須菩提。是為菩薩
T25n1509_p0559a09║摩訶薩為世間將導故發阿耨多羅三藐三菩
T25n1509_p0559a10║提心。
T25n1509_p0559a11║【論】釋曰。須菩提發希有心白佛言。諸菩薩
T25n1509_p0559a12║未【CL079n1163_p0671b01】斷煩惱大悲未具未得阿鞞跋致知諸
T25n1509_p0559a13║法本性空而能發無上道心是事甚難。佛
T25n1509_p0559a14║可其言如是更讚菩薩希有因緣。所謂菩
T25n1509_p0559a15║薩安穩世間故發心。安穩者能破一切煩
T25n1509_p0559a16║惱究竟不變失。譬如良藥能破病不問甘
T25n1509_p0559a17║苦以能究竟除病安穩故。佛能使眾生常
T25n1509_p0559a18║安穩。不期一世二世世間樂者。有法雖
T25n1509_p0559a19║安穩而不樂。有法今世苦後世樂。如服苦
T25n1509_p0559a20║藥腹中安穩口中不美。是故說佛能與今世
T25n1509_p0559a21║後世樂。六道無常相故非安穩。是故說出
T25n1509_p0559a22║六道名安穩。世間樂著因緣故。久後必生
T25n1509_p0559a23║憂惱不名為樂。涅槃樂始終無變故。說離
T25n1509_p0559a24║憂苦為樂。救世間者如人為怨賊所逐
T25n1509_p0559a25║若親戚若官力能救。眾生亦如是。惡罪諸煩
T25n1509_p0559a26║惱因緣及魔民所逐。惟諸佛能說法救護。
T25n1509_p0559a27║世間歸者如人遇暴風疾雨必歸房舍。世
T25n1509_p0559a28║【CL079n1163_p0672a01】間種種邪見煩惱等。身心內外苦惱老病死
T25n1509_p0559a29║諸憂苦等。若歸佛佛以種種因緣拔其憂
T25n1509_p0559b01║悲苦惱。依處者一切有為法。從和合因緣
T25n1509_p0559b02║生。故無有自力不可依止。眾生為苦所
T25n1509_p0559b03║逼來依止佛。佛為說無依止法。無依止法
T25n1509_p0559b04║者是真實。所謂無餘涅槃。色等五眾滅更
T25n1509_p0559b05║不相續。不相續即是不生不滅。不生不滅即
T25n1509_p0559b06║是畢竟空無依止處。問曰。若無依止處何以
T25n1509_p0559b07║說依止。答曰。依止有二種。一者以愛見等
T25n1509_p0559b08║諸煩惱依止有為法。二者清淨智慧說依
T25n1509_p0559b09║止涅槃。煩惱見故說無依止。究竟道者所謂
T25n1509_p0559b10║諸法實相畢竟空。色等法前際中無後際中
T25n1509_p0559b11║亦無現在中。凡夫人憶想分別業果報諸
T25n1509_p0559b12║情力故有顛倒見。聖人以智慧眼觀之皆
T25n1509_p0559b13║虛誑不實。如前後中亦爾。若無先後云何
T25n1509_p0559b14║有中。能如是為眾生說法。【CL079n1163_p0672b01】則安處眾生
T25n1509_p0559b15║於究竟第一道中。世間洲者如洲四邊無
T25n1509_p0559b16║地。色等法亦如是。前後皆不可得。中間如
T25n1509_p0559b17║究竟道中破。入前後空故。中間亦空。水者
T25n1509_p0559b18║三漏。四流諸煩惱及業果報中一切法畢竟
T25n1509_p0559b19║空無所取。所謂涅槃是為洲。眾生沒在四
T25n1509_p0559b20║流水中。佛以八正道船。引著涅槃洲上。如
T25n1509_p0559b21║是種種因緣接度眾生名為將導。
T25n1509_p0559b22║【經】云何菩薩摩訶薩為世間趣故發阿耨
T25n1509_p0559b23║多羅三藐三菩提心。須菩提。菩薩摩訶薩得
T25n1509_p0559b24║阿耨多羅三藐三菩提時為眾生說色趣空。
T25n1509_p0559b25║說受想行識趣空。乃至說一切種智趣空。為
T25n1509_p0559b26║眾生說色非趣非不趣。何以故。是色空相非
T25n1509_p0559b27║趣非不趣。說受想行識非趣非不趣。何以故。
T25n1509_p0559b28║是受想行識空相非趣非不趣。乃至一切種
T25n1509_p0559b29║智非趣非不趣。何以故。是一切種智空相
T25n1509_p0559c01║非趣【CL079n1163_p0673a01】非不趣。如是須菩提。菩薩摩訶薩為世
T25n1509_p0559c02║間趣故發阿耨多羅三藐三菩提心。何以故。
T25n1509_p0559c03║一切法趣空是趣不過。何以故。空中趣非趣
T25n1509_p0559c04║不可得故。須菩提。一切法趣無相是趣不過。
T25n1509_p0559c05║何以故。無相中趣非趣不可得故。須菩提。
T25n1509_p0559c06║一切法趣無作是趣不過。何以故。無作中
T25n1509_p0559c07║趣非趣不可得故。須菩提。一切法趣無起
T25n1509_p0559c08║是趣不過。何以故。無起中趣非趣不可得
T25n1509_p0559c09║故。須菩提。一切法趣無所有不生不滅不
T25n1509_p0559c10║垢不淨是趣不過。何以故。無所有不生不滅
T25n1509_p0559c11║不垢不淨中趣非趣不可得故。須菩提。一切
T25n1509_p0559c12║法趣夢是趣不過。何以故。夢中趣非趣不
T25n1509_p0559c13║可得故。須菩提。一切法趣幻趣嚮趣影趣
T25n1509_p0559c14║化趣是趣不過。何以故。是化等中趣非趣
T25n1509_p0559c15║不可得故。須菩提。一切法趣無量無邊是趣
T25n1509_p0559c16║不過。何以故。無量無邊中【CL079n1163_p0673b01】趣非趣不可得故。
T25n1509_p0559c17║須菩提。一切法趣不與不取是趣不過。何以
T25n1509_p0559c18║故。不與不取中趣非趣不可得故。須菩提。
T25n1509_p0559c19║一切法趣不舉不下是趣不過。何以故。不
T25n1509_p0559c20║舉不下中趣非趣不可得故。須菩提。一切
T25n1509_p0559c21║法趣不增不減是趣不過。何以故。無增無減
T25n1509_p0559c22║中趣非趣不可得故。須菩提。一切法趣不來
T25n1509_p0559c23║不去是趣不過。何以故。不來不去中趣非
T25n1509_p0559c24║趣不可得故。須菩提。一切法趣不入不出
T25n1509_p0559c25║不合不散不著不斷是趣不過。何以故。不著
T25n1509_p0559c26║不斷中趣非趣不可得故。須菩提。一切法
T25n1509_p0559c27║趣我眾生壽命人起使起作使作知者見者
T25n1509_p0559c28║是趣不過。何以故。我乃至知者見者畢竟
T25n1509_p0559c29║不可得。何況當有趣非趣。須菩提。一切法
T25n1509_p0560a01║趣有常是趣不過。何以故。常畢竟不可得。
T25n1509_p0560a02║云何當有趣非趣。須菩提。一切法趣樂淨我
T25n1509_p0560a03║是趣【CL079n1163_p0674a01】不過。何以故。樂淨我畢竟不可得。云何
T25n1509_p0560a04║當有趣非趣。須菩提。一切法趣無常苦不淨
T25n1509_p0560a05║無我是趣不過。何以故。無常苦不淨無我畢
T25n1509_p0560a06║竟不可得。云何當有趣非趣。須菩提。一切
T25n1509_p0560a07║法趣欲事是趣不過。何以故。欲事畢竟不可
T25n1509_p0560a08║得。何況當有趣非趣。須菩提。一切法趣瞋
T25n1509_p0560a09║事癡事見事是趣不過。何以故。瞋事癡事見
T25n1509_p0560a10║事畢竟不可得。何況當有趣非趣。須菩提。
T25n1509_p0560a11║一切法趣如是趣不過。何以故。如中無來無
T25n1509_p0560a12║去故。須菩提。一切法趣法性實際不可思議
T25n1509_p0560a13║性是趣不過。何以故。法性實際不可思議性
T25n1509_p0560a14║中無來無去故。須菩提。一切法趣平等是趣
T25n1509_p0560a15║不過。何以故。平等中趣非趣不可得故。須
T25n1509_p0560a16║菩提。一切法趣不動相是趣不過。何以故。
T25n1509_p0560a17║不動相中趣非趣不可得故。須菩提。一切法
T25n1509_p0560a18║趣色是趣不過。何【CL079n1163_p0674b01】以故。色畢竟不可得。云
T25n1509_p0560a19║何當有趣非趣。須菩提。一切法趣受想行識
T25n1509_p0560a20║是趣不過。何以故。受想行識畢竟不可得。
T25n1509_p0560a21║云何當有趣非趣。十二處十八界亦如是。須
T25n1509_p0560a22║菩提。一切法趣檀波羅蜜是趣不過。何以故。
T25n1509_p0560a23║檀畢竟不可得故。云何當有趣非趣。須菩
T25n1509_p0560a24║提。一切法趣尸羅波羅蜜是趣不過。何以故。
T25n1509_p0560a25║尸羅畢竟不可得故。云何當有趣非趣。須菩
T25n1509_p0560a26║提。一切法趣羼提波羅蜜是趣不過。何以故。
T25n1509_p0560a27║羼提畢竟不可得故。云何當有趣非趣。須菩
T25n1509_p0560a28║提。一切法趣毘梨耶波羅蜜是趣不過。何以
T25n1509_p0560a29║故。毘梨耶畢竟不可得故。云何當有趣非趣。
T25n1509_p0560b01║須菩提。一切法趣禪波羅蜜是趣不過。何以
T25n1509_p0560b02║故。禪畢竟不可得故。云何當有趣非趣。須
T25n1509_p0560b03║菩提。一切法趣般若波羅蜜是趣不過。何以
T25n1509_p0560b04║故。般若畢竟不可得故。云【CL079n1163_p0675a01】何當有趣非趣。
T25n1509_p0560b05║須菩提。一切法趣內空是趣不過。何以故。
T25n1509_p0560b06║內空畢竟。不可得故。云何當有趣非趣。須菩
T25n1509_p0560b07║提。一切法趣外空是趣不過。何以故。外空畢
T25n1509_p0560b08║竟不可得故。云何當有趣非趣。須菩提。一切
T25n1509_p0560b09║法趣內外空是趣不過。何以故。內外空畢竟
T25n1509_p0560b10║不可得故。云何當有趣非趣。乃至一切法趣
T25n1509_p0560b11║無法有法空是趣不過。何以故。無法有法空
T25n1509_p0560b12║畢竟不可得故。云何當有趣非趣。須菩提。
T25n1509_p0560b13║一切法趣四念處乃至八聖道分是趣不過。
T25n1509_p0560b14║何以故。四念處乃至八聖道分畢竟不可得
T25n1509_p0560b15║故。云何當有趣非趣須菩提。一切法趣佛十
T25n1509_p0560b16║力乃至一切種智是趣不過。何以故。一切種
T25n1509_p0560b17║智中趣非趣不可得故。須菩提。一切法趣須
T25n1509_p0560b18║陀洹果斯陀含果阿那含果阿羅漢果辟支佛
T25n1509_p0560b19║道是趣不過。何以故。須陀洹果【CL079n1163_p0675b01】乃至辟支佛
T25n1509_p0560b20║道中趣非趣不可得故。須菩提。一切法趣阿
T25n1509_p0560b21║耨多羅三藐三菩提是趣不過。何以故。阿耨
T25n1509_p0560b22║多羅三藐三菩提中趣非趣不可得故。須菩
T25n1509_p0560b23║提。一切法趣須陀洹乃至佛是趣不過。何以
T25n1509_p0560b24║故。須陀洹乃至佛中趣非趣不可得故。須菩
T25n1509_p0560b25║提白佛言。世尊。是深般若波羅蜜誰能信解
T25n1509_p0560b26║者。佛告須菩提。有菩薩摩訶薩。先於諸佛所
T25n1509_p0560b27║久行六波羅蜜。善根純熟。供養無數百千
T25n1509_p0560b28║萬億諸佛。與善知識相隨。是輩人能信解深
T25n1509_p0560b29║般若波羅蜜。須菩提白佛言。世尊。能信解是
T25n1509_p0560c01║深般若波羅蜜者。有何等性何等相何等
T25n1509_p0560c02║貌。佛言。欲瞋癡斷離是性相貌。是菩薩
T25n1509_p0560c03║摩訶薩則能信解深般若波羅蜜。
T25n1509_p0560c04║【論】問曰。上諸事中略說。今趣中何以廣說。
T25n1509_p0560c05║答曰。趣是總上九事之會歸。是故多【CL079n1163_p0676a01】說。
T25n1509_p0560c06║復次安樂等及趣皆同一義。俱出眾生著
T25n1509_p0560c07║涅槃故。若事事廣說則不可盡。趣最在後
T25n1509_p0560c08║故廣說。當知餘者亦皆應廣說。色等法趣
T25n1509_p0560c09║空者。如虛空但有名而無法。色等法亦
T25n1509_p0560c10║爾終歸於空。諸法究竟相必空故餘者皆虛
T25n1509_p0560c11║妄。如人初雖有善言久久乃知情實。色
T25n1509_p0560c12║等諸法亦如是。入無餘涅槃時。與虛空
T25n1509_p0560c13║無異。當知先亦如是。但凡夫顛倒果報故
T25n1509_p0560c14║見異。一切法無有過出空等諸相。如人欲
T25n1509_p0560c15║出過虛空不可得。我等十六名皆因五眾
T25n1509_p0560c16║和合。假有此名無有實法。云何當有趣非
T25n1509_p0560c17║趣。若常淨樂我等四顛倒破四聖行。如常等
T25n1509_p0560c18║四法不可得。以顛倒故色等諸法亦如是。
T25n1509_p0560c19║如常等不可得。無常等從常等出故亦不
T25n1509_p0560c20║可得。是故說一切法趣常等趣無常等。須
T25n1509_p0560c21║菩提問佛是法甚深微細誰當信解者。【CL079n1163_p0676b01】佛答
T25n1509_p0560c22║說久行等因緣能信。更問久行等人有何等
T25n1509_p0560c23║相。佛答是人離三毒心亦不見是離。深入
T25n1509_p0560c24║諸法實相故。問曰。是人未得無生忍法。云
T25n1509_p0560c25║何言斷三毒。答曰。斷有二種。一者根本斷。
T25n1509_p0560c26║二者薄少斷。此中說薄少斷行者不分別
T25n1509_p0560c27║是斷是煩惱。何以故。煩惱相顛倒不定故。煩
T25n1509_p0560c28║惱即是斷。是故言離。
T25n1509_p0560c29║　　大智度論釋趣一切智品第五十三
T25n1509_p0561a01║【經】須菩提白佛言。世尊。是諸菩薩摩訶薩
T25n1509_p0561a02║解深般若波羅蜜者。當趣何所。佛告須菩
T25n1509_p0561a03║提。是菩薩摩訶薩解深般若波羅蜜者。當趣
T25n1509_p0561a04║一切種智。須菩提白佛言。世尊。是菩薩摩
T25n1509_p0561a05║訶薩能趣一切種智者。則為一切眾生所歸
T25n1509_p0561a06║趣。修般若波羅蜜故。世尊。修般若波羅蜜
T25n1509_p0561a07║即是修一切諸法。世尊。無所修是修般
T25n1509_p0561a08║若波羅蜜。不受修【CL079n1163_p0677a01】壞修是修般若波羅蜜。佛
T25n1509_p0561a09║告須菩提。何等法壞故。般若波羅蜜為壞
T25n1509_p0561a10║修。世尊。色壞故。般若波羅蜜為壞修。受想
T25n1509_p0561a11║行識十二處十八界壞故。般若波羅蜜為壞
T25n1509_p0561a12║修。我乃至知者見者壞故。般若波羅蜜為壞
T25n1509_p0561a13║修。世尊。檀波羅蜜壞故。般若波羅蜜為壞
T25n1509_p0561a14║修。乃至般若波羅蜜壞故。般若波羅蜜為壞
T25n1509_p0561a15║修。內空乃至無法有法空。四念處乃至十八
T25n1509_p0561a16║不共法。須陀洹果乃至一切種智壞故。般若
T25n1509_p0561a17║波羅蜜為壞修。佛言。如是如是。須菩提。色
T25n1509_p0561a18║壞故。般若波羅蜜為壞修。乃至一切種智壞
T25n1509_p0561a19║故。般若波羅蜜為壞修。爾時佛告須菩提。
T25n1509_p0561a20║是深般若波羅蜜中。阿鞞跋致菩薩摩訶薩。
T25n1509_p0561a21║應當驗知。若菩薩摩訶薩是深般若波羅蜜
T25n1509_p0561a22║中不著。當知是阿鞞跋致禪波羅蜜。乃至
T25n1509_p0561a23║檀波羅蜜中不著。四念處乃至【CL079n1163_p0677b01】一切種智中
T25n1509_p0561a24║不著。當知是阿鞞跋致。
T25n1509_p0561a25║【論】問曰。般若波羅蜜非趣非不趣。須菩提
T25n1509_p0561a26║何以故。問行般若者趣至何處。又佛何以
T25n1509_p0561a27║答趣薩婆若。答曰。外道言諸法從因趣果。
T25n1509_p0561a28║從先世入今世。從今世趣後世。破是常
T25n1509_p0561a29║顛倒故言無趣不趣此中。須菩提以無著
T25n1509_p0561b01║心問。佛以無著心答。般若波羅蜜畢竟空
T25n1509_p0561b02║於諸法無障無礙。得無障無礙解脫故。無
T25n1509_p0561b03║障無礙因果相似故。故言解深般若者
T25n1509_p0561b04║趣一切種智。須菩提言。菩薩知般若波羅
T25n1509_p0561b05║蜜者。為一切眾生所歸趣。如子為苦惱所
T25n1509_p0561b06║逼則趣父母。問曰。何以故。但菩薩解深般
T25n1509_p0561b07║若波羅蜜。為眾生所歸趣。答曰。菩薩於眾
T25n1509_p0561b08║生中大悲心故。常修習般若波羅蜜。以修
T25n1509_p0561b09║故能解一切諸法。皆入般若波羅蜜。是故
T25n1509_p0561b10║修般若波羅蜜即修一切法。般若無定實
T25n1509_p0561b11║法【CL079n1163_p0678a01】可得。故經中說無所修是修般若波羅
T25n1509_p0561b12║蜜。般若波羅蜜中一切諸觀有過故不受。是
T25n1509_p0561b13║名不受修。壞修者。一切法無常散壞故名
T25n1509_p0561b14║壞修。可破壞法者。所謂色等乃至一切種
T25n1509_p0561b15║智。佛可須菩提所說。上品未說阿鞞跋致
T25n1509_p0561b16║菩薩性相貌。今應驗試知於深般若波羅
T25n1509_p0561b17║蜜中著不。若著則非若不著則是其相。行
T25n1509_p0561b18║般若波羅蜜菩薩有二種。一者因般若波羅
T25n1509_p0561b19║蜜觀一切法畢竟空。般若亦自空。二者不
T25n1509_p0561b20║能觀般若亦空。是故經中試知著不。
T25n1509_p0561b21║【經】若阿鞞跋致菩薩摩訶薩。行深般若波
T25n1509_p0561b22║羅蜜時。不以他人語為堅要。亦不隨他教行。
T25n1509_p0561b23║阿鞞跋致菩薩摩訶薩。不為欲心瞋心癡心
T25n1509_p0561b24║所牽。若阿鞞跋致菩薩摩訶薩。不遠離六波
T25n1509_p0561b25║羅蜜。若阿鞞跋致菩薩摩訶薩。聞說深般若
T25n1509_p0561b26║【CL079n1163_p0678b01】波羅蜜時。心不驚不沒不怖不畏不悔。歡喜
T25n1509_p0561b27║樂聞受持讀誦正憶念如說行。須菩提當知。
T25n1509_p0561b28║是菩薩先世已問是深般若波羅蜜中事已。
T25n1509_p0561b29║受持讀誦說正憶念。何以故。是菩薩摩訶薩
T25n1509_p0561c01║有大威德故。聞是深般若波羅蜜。心不驚不
T25n1509_p0561c02║怖不畏不沒不悔。歡喜樂聞受持讀誦正憶
T25n1509_p0561c03║念。須菩提白佛言。世尊。若菩薩摩訶薩聞
T25n1509_p0561c04║深般若波羅蜜。不驚不怖乃至正憶念。世尊。
T25n1509_p0561c05║是菩薩摩訶薩云何行般若波羅蜜。佛言。隨
T25n1509_p0561c06║順一切種智心。是菩薩摩訶薩應如是行般
T25n1509_p0561c07║若波羅蜜。世尊。云何名隨順一切種智心。
T25n1509_p0561c08║是菩薩摩訶薩應如是行般若波羅蜜。佛言。
T25n1509_p0561c09║以空隨順。是為菩薩摩訶薩行深般若波羅
T25n1509_p0561c10║蜜。以無相無作無所有不生不滅不垢不淨
T25n1509_p0561c11║隨順。是菩薩摩訶薩。應如是行般若波羅蜜。
T25n1509_p0561c12║以如【CL079n1163_p0679a01】夢幻炎嚮化隨順。是行般若波羅蜜。
T25n1509_p0561c13║須菩提白佛言。佛說以空隨順。乃至如夢如
T25n1509_p0561c14║幻隨順。是行般若波羅蜜。世尊。是菩薩摩
T25n1509_p0561c15║訶薩行何法。若色若受想行識乃至一切種
T25n1509_p0561c16║智。佛告須菩提。菩薩摩訶薩不行色不行受
T25n1509_p0561c17║想行識。乃至不行一切種智。何以故。是菩
T25n1509_p0561c18║薩摩訶薩行處無作法無壞法。無所從來
T25n1509_p0561c19║亦無所去無住處。是法不可數無有量。若
T25n1509_p0561c20║無數無量。是法不可得。不可以色得。乃至
T25n1509_p0561c21║不可以一切種智得。何以故。色即是薩婆
T25n1509_p0561c22║若。乃至一切種智即是薩婆若。色如相乃
T25n1509_p0561c23║至一切種智如相。皆是一如無二無別。
T25n1509_p0561c24║【論】釋曰。阿鞞跋致菩薩所說事。於他語言
T25n1509_p0561c25║中不生念。是中有實不實。何以故他人有
T25n1509_p0561c26║二種。在家人著五欲樂虛誑不淨。出家外道
T25n1509_p0561c27║著諸【CL079n1163_p0679b01】邪見不實。此等所說皆無實事。是故
T25n1509_p0561c28║不信。自得諸法實相故乃至佛身來說。破
T25n1509_p0561c29║諸法實相者亦不信。得無為法故心則安
T25n1509_p0562a01║重不復移轉。是菩薩雖未得佛道。貪欲等
T25n1509_p0562a02║諸煩惱折薄故不為所牽。心常不離六波羅
T25n1509_p0562a03║蜜。知善法果報味故。心常愛樂不離六波
T25n1509_p0562a04║羅蜜。如是等種種因緣故。聞深般若不怖
T25n1509_p0562a05║不畏。歡喜欲聞。讀誦問義修習。如雷霆
T25n1509_p0562a06║小鳥則怖畏悶死。孔雀大鳥歡喜舞戲。般若
T25n1509_p0562a07║波羅蜜亦如是。邪見凡夫聞則恐怖。阿鞞
T25n1509_p0562a08║跋致菩薩聞則歡喜心無厭足。是故說歡喜
T25n1509_p0562a09║樂聞。是中佛說因緣。是菩薩於過去世。已
T25n1509_p0562a10║聞深般若波羅蜜。多集諸福德智慧故
T25n1509_p0562a11║有大威德。有大威德故不怖畏。須菩提問。
T25n1509_p0562a12║是菩薩聞深般若波羅蜜雖不怖畏。是般
T25n1509_p0562a13║若無定相云何應行。佛言。隨順一切種智
T25n1509_p0562a14║【CL079n1163_p0680a01】心。問曰。是菩薩未得一切種智云何能順。
T25n1509_p0562a15║答曰。是故說隨順畢竟空心則順一切種
T25n1509_p0562a16║智心。一切種智是寂滅相。佛後品中說一切
T25n1509_p0562a17║寂滅相是一切種智。是故言順畢竟空則
T25n1509_p0562a18║順一切種智。無相無作虛空無生無滅無垢
T25n1509_p0562a19║無淨如夢等亦如是。爾時須菩提問。順畢
T25n1509_p0562a20║竟空心觀何等法。佛答。不觀色乃至一切
T25n1509_p0562a21║種智。何以故智慧欲求實事。色等有為作法
T25n1509_p0562a22║皆虛妄。一切種智是實法。實法故過有為
T25n1509_p0562a23║法。過有為法故說是法無作。無作者無壞
T25n1509_p0562a24║法。無壞者是法不從六波羅蜜來。故言無
T25n1509_p0562a25║所從來。不入佛法中故言無所去。有為
T25n1509_p0562a26║虛誑故不住無為法中。無憶想分別故。亦
T25n1509_p0562a27║不住五眾和合故。有六道數壞。五眾相續
T25n1509_p0562a28║故。則無數無量。無數無量故則語言道斷。
T25n1509_p0562a29║語言道斷故不可以行色等諸法得。【CL079n1163_p0680b01】佛此
T25n1509_p0562b01║中自說因緣。色等諸法即是薩婆若。薩婆若。
T25n1509_p0562b02║即是色等諸法。何以故。色等諸法如即是薩
T25n1509_p0562b03║婆若如。薩婆若如即是色等諸法如。以是故
T25n1509_p0562b05║大智度論卷第七十一【○】【○】【○】【○】【○】【○】【○】【○】【○】【○】
T25n1509_p0562b04║說如是如無二無別。
