T25n1509_p0296b04║【□】
T25n1509_p0296b05║【□】
T25n1509_p0296b06║【CL078n1163_p0745a01】大智度論釋初品中四緣義
T25n1509_p0296b07║第四十九(卷三十二)
T25n1509_p0296b08║【□】
T25n1509_p0296b09║　　　　聖者龍樹造
T25n1509_p0296b10║　　　　後秦龜茲國三藏鳩摩羅什譯
T25n1509_p0296b11║【○】【經】菩薩摩訶薩。欲知諸法因緣次第緣緣緣
T25n1509_p0296b12║增上緣。當學般若波羅蜜。　【論】一切有為法
T25n1509_p0296b13║皆從四緣生。所謂因緣次第緣緣緣增上緣。
T25n1509_p0296b14║因緣者。相應因共生因自種因遍因報因。是
T25n1509_p0296b15║五因名為因緣。復次一切有為法亦名因緣。
T25n1509_p0296b16║次第緣者除阿羅漢過去現在末後心心數
T25n1509_p0296b17║法。諸餘過去現在心心數法。能與次第是名
T25n1509_p0296b18║次第緣。緣緣增上緣者一切法。復次菩薩欲
T25n1509_p0296b19║知四緣自相共相。當學般若波羅蜜。問曰。
T25n1509_p0296b20║如般若波羅蜜中四緣皆不可得。所以者何。
T25n1509_p0296b21║若因中先有果是事不然。因中【CL078n1163_p0745b01】先無亦不
T25n1509_p0296b22║然。若先有則無因。若先無以何為因。若先
T25n1509_p0296b23║無而有者亦可從無因而生。復次見果從
T25n1509_p0296b24║因生故名之為因。若先無果云何名因。
T25n1509_p0296b25║復次若果從因生果則屬因。因不自在更
T25n1509_p0296b26║屬餘因。若因不自在者云何言果。旦從
T25n1509_p0296b27║此因生。如是種種則知無因緣。又過去心
T25n1509_p0296b28║心數法都滅無所能作。云何能為次第緣。
T25n1509_p0296b29║現在有心則無次第。若與未來欲生心次
T25n1509_p0296c01║第者。未來則未有云何與次第。如是等則
T25n1509_p0296c02║無次第緣。如是一切法無相無緣。云何言
T25n1509_p0296c03║緣緣。若一切法無所屬無所依皆平等。云
T25n1509_p0296c04║何言增上緣。如是四緣不可得。云何說欲
T25n1509_p0296c05║知四緣當學般若波羅蜜。答曰。汝不知
T25n1509_p0296c06║般若波羅蜜相。以是故說般若波羅蜜中四
T25n1509_p0296c07║緣皆不可得。般若波羅蜜於一切法無所
T25n1509_p0296c08║捨無所破。畢竟清淨無諸戲論。如佛【CL078n1163_p0746a01】說有
T25n1509_p0296c09║四緣。但以少智之人著於四緣而生邪論。
T25n1509_p0296c10║為破著故說言諸法實空無所破。如心法
T25n1509_p0296c11║從內外處因緣和合生。是心如幻如夢虛
T25n1509_p0296c12║誑無有定性。心數法亦如是。是心共生心
T25n1509_p0296c13║數法。所謂受想思等是心數法。同相同緣故
T25n1509_p0296c14║名為相應。心以心數法相應為因。心數法
T25n1509_p0296c15║以心相應為因。是名相應因。相應因者。
T25n1509_p0296c16║譬如親友知識和合成事。共生因者。一切有
T25n1509_p0296c17║為法各有共生因。以共生故更相佐助。譬
T25n1509_p0296c18║如兄弟同生故互相成濟。自種因者。過去善
T25n1509_p0296c19║種現在未來善法因。過去現在善種未來善
T25n1509_p0296c20║法因。不善無記亦如是。如是一切法各有
T25n1509_p0296c21║自種因。遍因者。苦諦集諦所斷結使。一切垢
T25n1509_p0296c22║法因是名遍因。報因者。行業因緣故得善
T25n1509_p0296c23║惡果報是為報因。是五因名為因緣。心心
T25n1509_p0296c24║數法次第相續無間故【CL078n1163_p0746b01】名為次第緣。心心數
T25n1509_p0296c25║法緣塵故生是名緣緣。諸法生時不相障
T25n1509_p0296c26║礙是為無障。復次心心數法從四緣生。無
T25n1509_p0296c27║想滅盡定從三緣生。除緣緣諸餘心不相
T25n1509_p0296c28║應諸行及色從二緣生。除次第緣緣緣有
T25n1509_p0296c29║為法。性羸故無有從一緣生。報生心心
T25n1509_p0297a01║數法從五因生。不隱沒無記非垢法故除
T25n1509_p0297a02║遍因。諸煩惱亦從五因生。除報因。何以
T25n1509_p0297a03║故。諸煩惱是隱沒。報是不隱沒故除報因。
T25n1509_p0297a04║報生色及心不相應諸行從四因生。色非
T25n1509_p0297a05║心心數法故除相應因。不隱沒無記法故除
T25n1509_p0297a06║遍因。染污色及心不相應諸行亦從四因生。
T25n1509_p0297a07║非心心數法故除相應因。垢故除報因。諸
T25n1509_p0297a08║餘心心數法除初無漏心皆從四因生。除
T25n1509_p0297a09║報因遍因。所以者何。非無記故除報因。
T25n1509_p0297a10║非垢故除遍因。諸餘不相應法所謂色心不
T25n1509_p0297a11║相應諸行。若有自種【CL078n1163_p0747a01】因則從三因生。除相
T25n1509_p0297a12║應因報因遍因。若無自種因則從二因生。
T25n1509_p0297a13║共生因無障因。初無漏心心數法從三因生。
T25n1509_p0297a14║相應因共生因無障因。是初無漏心中色及
T25n1509_p0297a15║心不相應諸行從二因生。共生因無障因。
T25n1509_p0297a16║無有法從一因生。若六因生是名四緣。菩
T25n1509_p0297a17║薩行般若波羅蜜。如是觀四緣心無所著。
T25n1509_p0297a18║雖分別是法而知其空皆如幻化。幻化中
T25n1509_p0297a19║雖有種種別異。智者觀之知無有實。但
T25n1509_p0297a20║誑於眼為分別。知凡夫人法皆是顛倒虛
T25n1509_p0297a21║誑而無有實故有四緣。如是云何為實。賢
T25n1509_p0297a22║聖法因從凡夫法生故亦是不實。如先十八
T25n1509_p0297a23║空中說。菩薩於般若波羅蜜中。無有一法
T25n1509_p0297a24║定性可取故則不可破。以眾生著因緣空
T25n1509_p0297a25║法故名為可破。譬如小兒見水中月心生
T25n1509_p0297a26║愛著。欲取而不能得心懷憂惱。智者教言
T25n1509_p0297a27║雖可眼見不【CL078n1163_p0747b01】可手捉。但破可取不破可
T25n1509_p0297a28║見。菩薩觀知諸法從四緣生。而不取四緣
T25n1509_p0297a29║中定相。四緣和合生如水中月。雖為虛誑
T25n1509_p0297b01║無所有要從水月因緣生不從餘緣。有諸
T25n1509_p0297b02║法亦如是。各自從因緣生亦無定實。以是
T25n1509_p0297b03║故說菩薩欲如實知因緣次第緣緣緣增
T25n1509_p0297b04║上緣相。當學般若波羅蜜。問曰。若欲廣
T25n1509_p0297b05║知四緣義應學阿毘曇。云何此中欲知
T25n1509_p0297b06║四緣義當學般若波羅蜜。答曰。阿毘曇四
T25n1509_p0297b07║緣義初學如得其實。求之轉深入於邪見。
T25n1509_p0297b08║如汝上破四緣義中說。
T25n1509_p0297b09║復次諸法所因因於四緣四緣復何所因。若
T25n1509_p0297b10║有因則無窮若無窮則無始若無始則無
T25n1509_p0297b11║因。若然者一切法皆應無因。若有始始則
T25n1509_p0297b12║無所因。若無所因而有則不待因緣。若然
T25n1509_p0297b13║者一切諸法亦不待因緣而有。復次諸法
T25n1509_p0297b14║從因緣生有二種。若因緣中先有則不待
T25n1509_p0297b15║因【CL078n1163_p0748a01】緣而生則非因緣。若因緣中先無則無各
T25n1509_p0297b16║各因緣。以戲論四緣故。有如是等過。如般
T25n1509_p0297b17║若波羅蜜中不可得空無如是等失。如世
T25n1509_p0297b18║間人耳目所睹生老病死是則為有。細求
T25n1509_p0297b19║其相則不可得。以是故般若波羅蜜中但除
T25n1509_p0297b20║邪見而不破四緣。是故言欲知四緣相
T25n1509_p0297b21║當學般若波羅蜜。
T25n1509_p0297b22║【經】復次舍利弗。菩薩摩訶薩欲知一切諸
T25n1509_p0297b23║法如法性實際。當學般若波羅蜜。舍利弗。
T25n1509_p0297b24║菩薩摩訶薩應如是住般若波羅蜜。　【論】諸
T25n1509_p0297b25║法如有二種。一者各各相二者實相。各各相
T25n1509_p0297b26║者。如地堅相水濕相火熱相風動相。如是等
T25n1509_p0297b27║分別諸法各自有相。實相者。於各各相中
T25n1509_p0297b28║分別求實不可得不可破。無諸過失如自
T25n1509_p0297b29║相空中說。地若實是堅相者。何以故膠蠟等
T25n1509_p0297c01║與火會時捨其自性。有神通人入地如水
T25n1509_p0297c02║又分散木石則失堅相。又破地以為微塵
T25n1509_p0297c03║以方【CL078n1163_p0748b01】破塵終歸於空亦失堅相。如是推求
T25n1509_p0297c04║地相則不可得。若不可得其實皆空空則是
T25n1509_p0297c05║地之實相。一切別相皆亦如是。是名為如。
T25n1509_p0297c06║法性者如前說各各法空。空有差品是為
T25n1509_p0297c07║如。同為一空是為法性。是法性亦有二種。
T25n1509_p0297c08║一者用無著心分別諸法各自有性故。
T25n1509_p0297c09║二者名無量法。所謂諸法實相。如持心經
T25n1509_p0297c10║說。法性無量。聲聞人雖得法性。以智慧有
T25n1509_p0297c11║量故不能無量說。如人雖到大海以器
T25n1509_p0297c12║小故不能取無量水是為法性。實際者。
T25n1509_p0297c13║以法性為實證故為際。如阿羅漢名為
T25n1509_p0297c14║住於實際。問曰。如法性實際是三事為一
T25n1509_p0297c15║為異。若一云何說三。若三今應當分別說。
T25n1509_p0297c16║答曰。是三皆是諸法實相異名。所以者何。凡
T25n1509_p0297c17║夫無智於一切法作邪觀。所謂常樂淨實
T25n1509_p0297c18║我等。佛弟子如法本相觀。是時不見常是
T25n1509_p0297c19║名無常。不【CL078n1163_p0749a01】見樂是名苦。不見淨是名不
T25n1509_p0297c20║淨。不見實是名空。不見我是名無我。若
T25n1509_p0297c21║不見常而見無常者是則妄見。見苦空無
T25n1509_p0297c22║我不淨亦如是。是名為如。如者如本無能
T25n1509_p0297c23║敗壞。以是故佛說三法為法印。所謂一切
T25n1509_p0297c24║有為法無常印。一切法無我印。涅槃寂滅印。
T25n1509_p0297c25║問曰。是三法印般若波羅蜜中悉皆破壞。如
T25n1509_p0297c26║佛告須菩提。若菩薩摩訶薩觀色常不行
T25n1509_p0297c27║般若波羅蜜。觀色無常不行般若波羅蜜。
T25n1509_p0297c28║苦樂我無我寂滅非寂滅亦如是。如是云何
T25n1509_p0297c29║名法印。答曰。二經皆是佛說。如般若波羅
T25n1509_p0298a01║蜜經中了了說諸法實相。有人著常顛倒
T25n1509_p0298a02║故捨常見。不著無常相是名法印。非謂捨
T25n1509_p0298a03║常著無常者以為法印。我乃至寂滅亦如
T25n1509_p0298a04║是。般若波羅蜜中破著無常等見。非謂破
T25n1509_p0298a05║不受不著。得是諸法如已。則入法性中滅
T25n1509_p0298a06║諸觀【CL078n1163_p0749b01】不生異信性自爾故。譬如小兒見水
T25n1509_p0298a07║中月入水求之不得便愁。智者語言性自
T25n1509_p0298a08║爾莫生憂惱。善入法性是為實際。問曰。
T25n1509_p0298a09║聲聞法中何以不說是如法性實際。而摩訶
T25n1509_p0298a10║衍法中處處說。答曰。聲聞法中亦有說處
T25n1509_p0298a11║但少耳。如雜阿含中說。有一比丘問佛十
T25n1509_p0298a12║二因緣法。為是佛作為是餘人作。佛告比
T25n1509_p0298a13║丘。我不作十二因緣亦非餘人作。有佛無
T25n1509_p0298a14║佛諸法如法相法位常有。所謂是事有故是
T25n1509_p0298a15║事有。是事生故是事生。如無明因緣故諸行。
T25n1509_p0298a16║諸行因緣故識。乃至老死因緣故有憂悲苦
T25n1509_p0298a17║惱。是事無故是事無。是事滅故是事滅。如
T25n1509_p0298a18║無明滅故諸行滅。諸行滅故識滅。乃至老死
T25n1509_p0298a19║滅故憂悲苦惱滅。如是生滅法有佛無佛常
T25n1509_p0298a20║爾。是處說如。如雜阿含舍利弗師子吼經
T25n1509_p0298a21║中說。佛問舍利弗一句義。三問【CL078n1163_p0750a01】三不能答。
T25n1509_p0298a22║佛少開示。舍利弗已入於靜室。舍利弗集諸
T25n1509_p0298a23║比丘語諸比丘言。佛未示我事端未即
T25n1509_p0298a24║能答。今我於此法七日七夜演說其事而
T25n1509_p0298a25║不窮盡。復有一比丘白佛。佛入靜室後。
T25n1509_p0298a26║舍利弗作師子吼而自讚歎。佛語比丘。舍
T25n1509_p0298a27║利弗語實不虛。所以者何。舍利弗善通達法
T25n1509_p0298a28║性故。聲聞法中觀諸法生滅相是為如。滅
T25n1509_p0298a29║一切諸觀得諸法實相。是處說法性。問曰。
T25n1509_p0298b01║是處但說如法性何處復說實際。答曰。此
T25n1509_p0298b02║二事有因緣故說實際。無因緣故不說
T25n1509_p0298b03║實際。問曰。實際即是涅槃。為涅槃故佛
T25n1509_p0298b04║說十二部經。云何言無因緣。答曰。涅槃種
T25n1509_p0298b05║種名字說。或名為離或名為妙或名為出。
T25n1509_p0298b06║如是等則為說實際。但不說名字故言無
T25n1509_p0298b07║因緣。復次諸法如者如諸法未生時生時亦
T25n1509_p0298b08║如是。生已過去現在亦如是。【CL078n1163_p0750b01】諸法三世平等
T25n1509_p0298b09║是名為如。問曰。若未生法名為未有生法。
T25n1509_p0298b10║現在則有法可用因。現在法有事用相故
T25n1509_p0298b11║追憶過事是名過去。三世各異不應如實
T25n1509_p0298b12║為一。云何言三世平等是名為如。答曰。
T25n1509_p0298b13║諸法實相中三世等一無異。如般若波羅蜜
T25n1509_p0298b14║如品中說。過去如未來如現在如如來如一
T25n1509_p0298b15║如無有異。復次先論議中已破生法。若無
T25n1509_p0298b16║生法者未來現在亦無生云何不等。又復過
T25n1509_p0298b17║去世無始未來世無後現在世無住。以是故
T25n1509_p0298b18║三世平等名為如。行是如已入無量法性
T25n1509_p0298b19║中。法性者法名涅槃。不可壞不可戲論。法
T25n1509_p0298b20║性名為本分種。如黃石中有金性白石中
T25n1509_p0298b21║有銀性。如是一切世間法中皆有涅槃性。
T25n1509_p0298b22║諸佛賢聖以智慧方便持戒禪定。教化引導
T25n1509_p0298b23║令得是涅槃法性。利根者即知是諸法皆是
T25n1509_p0298b24║法性。譬如神通【CL078n1163_p0751a01】人能變瓦石皆使為金。鈍
T25n1509_p0298b25║根者方便分別求之乃得法性。譬如大冶
T25n1509_p0298b26║鼓石然後得金。復次如水性下流故會歸
T25n1509_p0298b27║於海合為一味。諸法亦如是。一切總相別
T25n1509_p0298b28║相皆歸法性同為一相是名法性。如金剛
T25n1509_p0298b29║在山頂漸漸穿下至金剛地際到自性乃
T25n1509_p0298c01║止。諸法亦如是。智慧分別推求已到如中
T25n1509_p0298c02║從如入自性。如本末生滅諸戲論是名為
T25n1509_p0298c03║法性。又如犢子周慞嗚呼得母乃止。諸法
T25n1509_p0298c04║亦如是。種種別異取捨不同。得到自性乃
T25n1509_p0298c05║止。無復過處是名法性。實際者如先說法
T25n1509_p0298c06║性名為實。入處名為際。復次一一法有九
T25n1509_p0298c07║種。一者有體。二者各各有法。如眼耳雖同
T25n1509_p0298c08║四大造而眼獨能見。耳無見功。又如火以
T25n1509_p0298c09║熱為法而不能潤。三者諸法各有力。如火
T25n1509_p0298c10║以燒為力水以潤為力。四者諸法各自有
T25n1509_p0298c11║因。五者諸法【CL078n1163_p0751b01】各自有緣。六者諸法各自有
T25n1509_p0298c12║果。七者諸法各自有性。八者諸法各有限
T25n1509_p0298c13║礙。九者諸法各各有開通方便。諸法生時體
T25n1509_p0298c14║及餘法凡有九事。知此法各各有體法具
T25n1509_p0298c15║足是名世間下如。知此九法終歸變異盡
T25n1509_p0298c16║滅是名中如。譬如此身生從不淨出。雖復
T25n1509_p0298c17║澡浴嚴飾終歸不淨。是法非有非無非生
T25n1509_p0298c18║非滅。滅諸觀法究竟清淨。是名上如。復
T25n1509_p0298c19║次有人言。是九事中有法者是名如。譬如地
T25n1509_p0298c20║法堅重水法冷濕火法熱照風法輕動心法識
T25n1509_p0298c21║解。如是等法名為如。如經中說。有佛無佛
T25n1509_p0298c22║如法相法位常住世間。所謂無明因緣諸行
T25n1509_p0298c23║常如本法。法性者是九法中性。實際者九法
T25n1509_p0298c24║中得果證。復次諸法實相常住不動。眾生以
T25n1509_p0298c25║無明等諸煩惱故。於實相中轉異邪曲。諸
T25n1509_p0298c26║佛賢聖種種方便說法。破無明等諸【CL078n1163_p0752a01】煩惱。令
T25n1509_p0298c27║眾生還得實性。如本不異是名為如。實性
T25n1509_p0298c28║與無明合故變異則不清淨。若除卻無明
T25n1509_p0298c29║等得其真性。是名法性清淨實際名入法
T25n1509_p0299a01║性中。知法性無量無邊最為微妙。更無有
T25n1509_p0299a02║法勝於法性出法性者。心則滿足更不餘
T25n1509_p0299a03║求則便作證。譬如行道日日發引而不止
T25n1509_p0299a04║息。到所至處無復去心。行者住於實際亦
T25n1509_p0299a05║復如是。如羅漢辟支佛住於實際。縱復恒
T25n1509_p0299a06║沙諸佛為其說法亦不能更有增進。又不
T25n1509_p0299a07║復生三界。若菩薩入是法性中懸知實際。
T25n1509_p0299a08║若未具足六波羅蜜教化眾生。爾時若證
T25n1509_p0299a09║妨成佛道。是時菩薩以大悲精進力故還
T25n1509_p0299a10║修諸行。復次知諸法實相中無有常法。無
T25n1509_p0299a11║有樂法無有我法無有實法。亦捨是觀
T25n1509_p0299a12║法。如是等一切觀法皆滅。是為諸法實如涅
T25n1509_p0299a13║槃不生不滅如本末生。譬如水【CL078n1163_p0752b01】是冷相假
T25n1509_p0299a14║火故熱。若火滅熱盡還冷如本。用諸觀法
T25n1509_p0299a15║如水得火。若滅諸觀法如火滅水冷。是名
T25n1509_p0299a16║為如如實常住。何以故諸法性自爾。譬如一
T25n1509_p0299a17║切色法皆有空分。諸法中皆有涅槃性是
T25n1509_p0299a18║名法性。得涅槃種種方便法中皆有涅槃
T25n1509_p0299a19║性。若得證時如法性則是實際。復次法性
T25n1509_p0299a20║者。無量無邊非心心數法所量是名法性。
T25n1509_p0299a21║妙極於此是名真際。
T25n1509_p0299a22║【經】復次舍利弗。菩薩摩訶薩欲數知三千大
T25n1509_p0299a23║千世界中大地諸山微塵。當學般若波羅蜜。
T25n1509_p0299a24║菩薩摩訶薩欲析一毛為百分。欲以一分毛
T25n1509_p0299a25║盡舉三千大千世界中大海江河池泉諸水而
T25n1509_p0299a26║不擾水性者。當學般若波羅蜜。三千大千世
T25n1509_p0299a27║界中諸火一時皆然。譬如劫盡燒時。菩薩摩
T25n1509_p0299a28║訶薩欲一吹令滅者。當學般若波羅蜜。三
T25n1509_p0299a29║千大千【CL078n1163_p0753a01】世界中諸大風起。欲吹破三千大千
T25n1509_p0299b01║世界及諸須彌山如摧腐草。菩薩摩訶薩欲
T25n1509_p0299b02║以一指障其風力令不起者。當學般若波羅
T25n1509_p0299b03║蜜。　【論】問曰。佛何以不讚歎諸菩薩六度等
T25n1509_p0299b04║諸功德。而讚歎此大力。答曰。眾生有二種。
T25n1509_p0299b05║一者樂善法。二者樂善法果報。為樂善法
T25n1509_p0299b06║者讚歎諸功德。為樂善法果報者讚歎
T25n1509_p0299b07║大神力。復次有人言。四大之名其實亦無邊
T25n1509_p0299b08║無盡。常在世故無能悉動量其多少人。雖
T25n1509_p0299b09║造作城廓臺殿所用甚少。地之廣大載育
T25n1509_p0299b10║萬物最為牢固。為是故佛說。三千大千世
T25n1509_p0299b11║界中地。及須彌諸山微塵。皆欲盡知其數及
T25n1509_p0299b12║一一微塵中眾生業因緣各各有分。欲知
T25n1509_p0299b13║其多少當學般若波羅蜜。問曰。一石土之
T25n1509_p0299b14║微塵尚難可數。何況三千大千世界地及諸
T25n1509_p0299b15║山微塵之數。是不可信。答曰。【CL078n1163_p0753b01】聲聞辟支佛
T25n1509_p0299b16║智慧尚不能知。何況凡夫。是事諸佛及大菩
T25n1509_p0299b17║薩所知。如法華經說。譬喻三千大千世界地
T25n1509_p0299b18║及諸山末以為塵。東方過千世界下一塵。
T25n1509_p0299b19║如是過千世界復下一塵。如是盡三千世
T25n1509_p0299b20║界諸塵。佛告比丘是微塵數世界算數籌
T25n1509_p0299b21║量可得知不。諸比丘言。不可得知。佛言。
T25n1509_p0299b22║所可著微塵不著微塵諸國。盡皆末以為
T25n1509_p0299b23║塵。大通慧佛出世已來劫數如是。如是無
T25n1509_p0299b24║量恒河沙等世界微塵。佛大菩薩皆悉能知。
T25n1509_p0299b25║何況一恒河沙等世界。復次無量者隨人心
T25n1509_p0299b26║說。如大海水名為無量而深八萬由旬。
T25n1509_p0299b27║如大身羅睺阿脩羅王量其多少不以
T25n1509_p0299b28║為難。問曰。云何行般若波羅蜜得是智慧。
T25n1509_p0299b29║答曰。有人行般若波羅蜜。滅諸煩惱及邪
T25n1509_p0299c01║見戲論。入菩薩甚深禪定。念智清淨增廣
T25n1509_p0299c02║故。則能分別一切諸色微塵知【CL078n1163_p0754a01】其量數。復
T25n1509_p0299c03║次諸佛及大菩薩。得無礙解脫故。過於是
T25n1509_p0299c04║事尚不以為難。何況於此。復次有人為
T25n1509_p0299c05║地為堅牢心無形質皆是虛妄。以是故佛
T25n1509_p0299c06║說心力為大。行般若波羅蜜故散此大地
T25n1509_p0299c07║以為微塵。以地有色香味觸重故自無所
T25n1509_p0299c08║作。水少香故動作勝地。火少香味故勢勝
T25n1509_p0299c09║於水。風少色香味故動作勝火。心無四
T25n1509_p0299c10║事故所為力大。又以心多煩惱結使繫縛
T25n1509_p0299c11║故令心力微少。有漏善心雖無煩惱。以心
T25n1509_p0299c12║取諸法相故其力亦少。二乘無漏心雖不
T25n1509_p0299c13║取相。以智慧有量及出無漏道時。六情隨
T25n1509_p0299c14║俗分別取諸法相故不盡心力。諸佛及大
T25n1509_p0299c15║菩薩智慧無量無邊常處禪定。於世間涅槃
T25n1509_p0299c16║無所分別。諸法實相其實不異。但智有優
T25n1509_p0299c17║劣。行般若波羅蜜者畢竟清淨無所罣礙。
T25n1509_p0299c18║一念中能數十方一切如恒河【CL078n1163_p0754b01】沙等。三千大
T25n1509_p0299c19║千世界大地諸山微塵。何況十方各一恒河
T25n1509_p0299c20║沙世界。復次若離般若波羅蜜雖得神通
T25n1509_p0299c21║則不能如上所知。以是故說欲得是大
T25n1509_p0299c22║神力當學般若波羅蜜。復有人言。一切諸物
T25n1509_p0299c23║中水為最大。所以者何。大地上下四邊無不
T25n1509_p0299c24║有水。若護世天主不節量天龍雨。又無
T25n1509_p0299c25║消水珠者則天地漂沒。又以水因緣故。
T25n1509_p0299c26║世間眾生數非眾生數皆得生長。以是可知
T25n1509_p0299c27║水為最大。是故佛說菩薩欲知水渧多少
T25n1509_p0299c28║渧渧分散令無力者。當學般若波羅蜜。
T25n1509_p0299c29║復有人言。火為最大。所以者何。除香味故。
T25n1509_p0300a01║又以水出處甚多而火能滅之。大火之力能
T25n1509_p0300a02║燒萬物能照諸闇。以是故知火為最大。是
T25n1509_p0300a03║故佛說菩薩欲吹滅大火者。當學般若波
T25n1509_p0300a04║羅蜜。問曰。火因於風乃得然熾云何相滅。
T25n1509_p0300a05║答曰。雖復相因過則相【CL078n1163_p0755a01】滅。問曰。若爾者火
T25n1509_p0300a06║多無量口風甚少何能滅之。答曰。菩薩行
T25n1509_p0300a07║般若波羅蜜。因禪定得神通能變身令大。
T25n1509_p0300a08║口風亦大故能滅之。又以神力小風能滅。
T25n1509_p0300a09║譬如小金剛能摧破大山。以是故諸天世
T25n1509_p0300a10║人見此神力皆悉宗伏。復次菩薩以火為
T25n1509_p0300a11║害處廣憐愍眾生故以神力滅之。又以
T25n1509_p0300a12║三千世界成立甚難菩薩福德智慧故力能
T25n1509_p0300a13║制之復有人言。於四大中風力最大。無色
T25n1509_p0300a14║香味故動相最大。所以者何。如虛空無邊
T25n1509_p0300a15║風亦無邊。一切生育成敗皆由於風。大風
T25n1509_p0300a16║之勢摧碎三千大千世界諸山。以是故佛
T25n1509_p0300a17║說能以一指障其風力。當學般若波羅蜜。
T25n1509_p0300a18║所以者何。般若波羅蜜實相無量無邊。能令
T25n1509_p0300a19║指力如是。
T25n1509_p0300a20║【經】菩薩摩訶薩欲一結加趺坐遍滿三千大
T25n1509_p0300a21║千世界中虛空者。當學般若波羅蜜。　【CL078n1163_p0755b01】【論】問
T25n1509_p0300a22║曰。菩薩以何因緣故如是結加趺坐。答曰。
T25n1509_p0300a23║以梵天王主三千世界。生邪見心自以為
T25n1509_p0300a24║大。見菩薩結加趺坐遍滿虛空則憍慢心
T25n1509_p0300a25║息。又於神通力中巧方便故。一能為多多
T25n1509_p0300a26║能為一。小能作大大能作小。亦為欲現希
T25n1509_p0300a27║有難事故坐遍虛空。亦為遮諸鬼神龍王
T25n1509_p0300a28║惱亂眾生故坐滿虛空。令眾生安隱。如難
T25n1509_p0300a29║陀婆難陀龍王兄弟。欲破舍婆提城。雨諸
T25n1509_p0300b01║兵杖毒蛇之屬。是時目連端坐遍滿虛空。
T25n1509_p0300b02║變諸害物皆成華香瓔珞。以是故說菩薩
T25n1509_p0300b03║摩訶薩欲一結加趺坐。遍滿三千大千世界
T25n1509_p0300b04║虛空。當學般若波羅蜜。
T25n1509_p0300b05║【經】復次菩薩摩訶薩。欲以一毛舉三千大
T25n1509_p0300b06║千世界中諸須彌山王。擲過他方無量阿僧
T25n1509_p0300b07║祇諸佛世界不擾眾生者。當學般若波羅蜜。
T25n1509_p0300b08║【CL078n1163_p0756a01】【論】問曰。菩薩何以故。舉須彌山及諸山。
T25n1509_p0300b09║過著他方無量世界。答曰。不必有舉者此
T25n1509_p0300b10║明菩薩力能舉之耳。復次諸菩薩為佛當
T25n1509_p0300b11║說法故。先莊嚴三千大千世界。除諸山令
T25n1509_p0300b12║地平整。如法華經中說。佛欲集諸化佛故
T25n1509_p0300b13║先平治地。亦欲現希有事令眾生見故。所
T25n1509_p0300b14║以者何。一須彌山高八萬四千由旬。若舉此
T25n1509_p0300b15║一山已為希有。何況三千大千世界百億須
T25n1509_p0300b16║彌山。若以一毛舉三千大千世界百億須彌
T25n1509_p0300b17║山尚難。何況以一毛頭擲百億須彌山過
T25n1509_p0300b18║無量阿僧祇世界。眾生見菩薩希有事。皆發
T25n1509_p0300b19║阿耨多羅三藐三菩提心。作是念言。是菩薩
T25n1509_p0300b20║未成佛道神力乃爾。何況成佛。以是故如
T25n1509_p0300b21║是說。
T25n1509_p0300b22║【經】欲以一食供養十方各如恒河沙等諸佛
T25n1509_p0300b23║及僧。當學般若波羅蜜。欲以一衣華香瓔珞
T25n1509_p0300b24║【CL078n1163_p0756b01】末香塗香燒香燈燭幢幡華蓋等。供養諸佛
T25n1509_p0300b25║及僧。當學般若波羅蜜。
T25n1509_p0300b26║【論】問曰。菩薩若以一食供養一佛及僧尚
T25n1509_p0300b27║是難事。何況十方如恒河沙等諸佛及僧。答
T25n1509_p0300b28║曰。供養功德在心不在事也。若菩薩以一
T25n1509_p0300b29║食大心悉供養十方諸佛及僧。亦不以遠
T25n1509_p0300c01║近為礙。是故諸佛皆見皆受。問曰。諸佛有
T25n1509_p0300c02║一切智故皆見皆受。僧無一切智云何得
T25n1509_p0300c03║見云何得受。答曰。僧雖不見不知而其供
T25n1509_p0300c04║養施者得福。譬如有人遣使供養彼人。
T25n1509_p0300c05║彼人雖不得而此人已獲施福。如慈三昧
T25n1509_p0300c06║於眾生雖無所施。而行者功德無量。復次
T25n1509_p0300c07║諸菩薩無量無盡功德成就。以一食供養
T25n1509_p0300c08║十方諸佛及僧。皆悉充足而亦不盡。譬如涌
T25n1509_p0300c09║泉出而不竭。如文殊尸利以一缽歡喜丸
T25n1509_p0300c10║供養八萬四千僧。皆悉充足而【CL078n1163_p0757a01】亦不盡。復
T25n1509_p0300c11║次菩薩於此以一缽食供養十方諸佛。而
T25n1509_p0300c12║十方佛前飲食之具具足而出。譬如鬼神得
T25n1509_p0300c13║人一口之食而千萬倍出。復次菩薩行般若
T25n1509_p0300c14║波羅蜜。得無量禪定門及得無量智慧方便
T25n1509_p0300c15║門。以是故無所不能。以般若波羅蜜無礙
T25n1509_p0300c16║故。是菩薩心所作亦無礙。是菩薩能供養十
T25n1509_p0300c17║方千萬恒河沙等諸佛及僧。何況各如一恒
T25n1509_p0300c18║河沙。衣服華香瓔珞末香塗香燒香燈燭幢
T25n1509_p0300c19║幡華蓋等亦如是。
T25n1509_p0300c20║【經】復次舍利弗。菩薩摩訶薩欲使十方各如
T25n1509_p0300c21║恒河沙等世界中眾生。悉具於戒三昧智慧
T25n1509_p0300c22║解脫解脫知見。令得須陀洹果斯陀含果阿
T25n1509_p0300c23║那含果阿羅漢果。乃至令得無餘涅槃。當學
T25n1509_p0300c24║般若波羅蜜。
T25n1509_p0300c25║【論】五眾義如先說。須陀洹果有二種。一者
T25n1509_p0300c26║佛【CL078n1163_p0757b01】說三結斷得無為果。又如阿毘曇說。八十
T25n1509_p0300c27║八結斷得無為須陀洹果。二者信行法行人。
T25n1509_p0300c28║住道比智中。得須陀洹果證者是。復次須
T25n1509_p0300c29║陀洹名流。即是八聖道分。般那名入。入是
T25n1509_p0301a01║八聖道分。流入涅槃是名初觀諸法實相。
T25n1509_p0301a02║得入無量法性分墮聖人數中。息忌名一
T25n1509_p0301a03║伽彌名來。是人從此死生天上天上一來
T25n1509_p0301a04║得盡眾苦。阿那名不伽彌名來。是名不來
T25n1509_p0301a05║相。是人欲界中死生色界無色界中。於彼
T25n1509_p0301a06║漏盡不復來生。問曰。今世滅阿那伽彌中
T25n1509_p0301a07║陰滅阿那伽彌。此亦不生色無色界。何以
T25n1509_p0301a08║名為阿那伽彌。答曰。阿那伽彌。多生色無
T25n1509_p0301a09║色界中現在滅者少以少從多故。中間滅者
T25n1509_p0301a10║亦欲生色界見後身可患即取涅槃。以是
T25n1509_p0301a11║故因多得名。阿羅漢盡一切煩惱故。應
T25n1509_p0301a12║受一切天龍鬼神供養。是阿羅漢有九【CL078n1163_p0758a01】種。
T25n1509_p0301a13║退法不退法死法護法住法勝進法不壞法
T25n1509_p0301a14║慧解脫共解脫。九種義如先說。及八背捨八
T25n1509_p0301a15║勝處十一切處。滅盡定無諍三昧願智等。阿
T25n1509_p0301a16║羅漢諸妙功德。及得無餘涅槃無餘涅槃名
T25n1509_p0301a17║阿羅漢。捨此五眾更不復相續受後。五
T25n1509_p0301a18║眾身心苦皆悉永滅。後三道果如初道說。
T25n1509_p0301a19║【經】復次舍利弗。菩薩摩訶薩行般若波羅蜜
T25n1509_p0301a20║布施時應作如是分別。如是布施得大果報。
T25n1509_p0301a21║如是布施得生剎利大姓婆羅門大姓居士
T25n1509_p0301a22║大家。如是布施得生四天王天處三十三天
T25n1509_p0301a23║夜摩天兜率陀天化樂天他化自在天。因
T25n1509_p0301a24║是布施得入初禪二禪三禪四禪無邊空處無
T25n1509_p0301a25║邊識處無所有處非有想非無想處。因是布
T25n1509_p0301a26║施能生八聖道分。因是布施能得須陀洹道乃
T25n1509_p0301a27║至佛道。當學般若波羅蜜。　【CL078n1163_p0758b01】【論】菩薩摩訶薩
T25n1509_p0301a28║知諸法實相。無取無捨無所破壞。行不可
T25n1509_p0301a29║得般若波羅蜜。以大悲心還修福行。福行初
T25n1509_p0301b01║門先行布施。菩薩行般若波羅蜜。智慧明利
T25n1509_p0301b02║能分別施福。施物雖同福德多少隨心優劣。
T25n1509_p0301b03║如舍利弗以一缽飯上佛。佛即迴施狗而
T25n1509_p0301b04║問舍利弗。汝以飯施我我以飯施狗誰得
T25n1509_p0301b05║福多。舍利弗言。如我解佛法義。佛施狗
T25n1509_p0301b06║得福多。舍利弗者於一切人中智慧最上。
T25n1509_p0301b07║而佛福田最為第一。不如佛施狗惡田得
T25n1509_p0301b08║福極多。以是故知大福從心生不在田也。
T25n1509_p0301b09║如舍利弗千萬億倍不及佛心。問曰。如汝
T25n1509_p0301b10║說福田妙故得福多。而舍利弗施佛不得
T25n1509_p0301b11║大福。答曰。良田雖復得福多而不如心。
T25n1509_p0301b12║所以者何。心為內主田是外事故。或時布
T25n1509_p0301b13║施之福在於福田。如億耳阿羅漢。昔以一
T25n1509_p0301b14║華施於佛塔。九十一劫【CL078n1163_p0759a01】人天中受樂。餘福
T25n1509_p0301b15║德力得阿羅漢。又如阿輸迦王。小兒時
T25n1509_p0301b16║以土施佛王閻浮提。起八萬塔最後得道。
T25n1509_p0301b17║施物至賤小兒心簿。但以福田妙故得
T25n1509_p0301b18║大果報。當知大福從良田生。若大中之上
T25n1509_p0301b19║三事都具。心物福田三事皆妙。如般若波羅
T25n1509_p0301b20║蜜初品中說。佛以好華散十方佛。復次又
T25n1509_p0301b21║如以般若波羅蜜心布施。無所著故得大
T25n1509_p0301b22║果報。復次為涅槃故施亦得大報。以大悲
T25n1509_p0301b23║心為度一切眾生故布施亦得大報。復次
T25n1509_p0301b24║大果報者。如是中說生剎利家乃至得佛
T25n1509_p0301b25║者是。問曰。云何布施得生剎利家。乃至
T25n1509_p0301b26║得佛。答曰。若有人布施及持戒故。得人天
T25n1509_p0301b27║中富貴。如有人至心布施持戒故生剎利
T25n1509_p0301b28║家。剎利者王及大臣。若著於智慧經書而
T25n1509_p0301b29║不惱眾生。布施持戒故生婆羅門家。若布
T25n1509_p0301c01║施持戒減少而樂著世樂【CL078n1163_p0759b01】生居士大家。居
T25n1509_p0301c02║士者小人而巨富。若布施持戒清淨小勝
T25n1509_p0301c03║厭患家業。好樂聽法供養善人生四天王
T25n1509_p0301c04║處。所以者何。在彼有所須欲心生皆得常
T25n1509_p0301c05║見。此間賢聖善人心生供養以近修福處
T25n1509_p0301c06║故。若布施持戒清淨。供養父母及其所尊心
T25n1509_p0301c07║欲求勝。生三十三天。若布施持戒清淨。而
T25n1509_p0301c08║好學問其心柔和。生夜摩天。若布施持戒
T25n1509_p0301c09║清淨令二事轉勝。好樂多聞分別好醜。
T25n1509_p0301c10║愛樂涅槃心著功德生兜率天。若布施深
T25n1509_p0301c11║心持戒多聞好樂學問自力生活生化樂
T25n1509_p0301c12║天。若布施時清淨持戒轉深好樂多聞。自貴
T25n1509_p0301c13║情多不能自苦從他求樂生他化自在天。
T25n1509_p0301c14║他所思惟懃心方便。化作女色五欲奪而自
T25n1509_p0301c15║在。譬如庶民苦身自業強力奪之。復次布
T25n1509_p0301c16║施時以願因緣故生天上。如經說。有人少
T25n1509_p0301c17║行布施持戒不知【CL078n1163_p0760a01】禪定。是人聞有四天王
T25n1509_p0301c18║天心常志願。佛言。是人命終生四天上必
T25n1509_p0301c19║有是處。乃至他化自在天亦如是。復次有
T25n1509_p0301c20║人布施持戒修布施時其心得樂。若施多
T25n1509_p0301c21║樂亦多。如是思惟捨五欲除五蓋入初禪
T25n1509_p0301c22║乃至非有想非無想天如是。四禪四無色
T25n1509_p0301c23║定義如上說。復次有人布施佛及佛弟子
T25n1509_p0301c24║從其聞說道法。是人因此布施故心得柔
T25n1509_p0301c25║軟。智慧明利即生八聖道分。斷三結得須
T25n1509_p0301c26║陀洹果。乃至佛道亦如是。因是布施聞其
T25n1509_p0301c27║說法。便發阿耨多羅三藐三菩提心。復次未
T25n1509_p0301c28║離欲布施生人中富貴及六欲天中。若離欲
T25n1509_p0301c29║心布施生梵世天上乃至廣果天。若離色心
T25n1509_p0302a01║布施生無色天中。離三界布施為涅槃故
T25n1509_p0302a02║得聲聞道。布施時惡厭憒鬧好樂閑靜喜
T25n1509_p0302a03║深智慧得辟支佛。布施時起大悲心欲度
T25n1509_p0302a04║一切。為【CL078n1163_p0760b01】第一甚深畢竟清淨智慧得成佛
T25n1509_p0302a05║道。
T25n1509_p0302a06║【經】復次舍利弗。菩薩摩訶薩行般若波羅蜜
T25n1509_p0302a07║布施時。以慧方便力故能具足檀波羅蜜尸
T25n1509_p0302a08║羅波羅蜜羼提波羅蜜毘梨耶波羅蜜禪波
T25n1509_p0302a09║羅蜜般若波羅蜜。舍利弗白佛言。世尊。菩薩
T25n1509_p0302a10║摩訶薩云何布施時以慧方便力故。具足檀
T25n1509_p0302a11║波羅蜜乃至般若波羅蜜。佛告舍利弗。施人
T25n1509_p0302a12║受人財物不可得故。能具足檀波羅蜜。罪不
T25n1509_p0302a13║罪不可得故。具足尸羅波羅蜜。心不動故具
T25n1509_p0302a14║足羼提波羅蜜。身心精進不懈息故。具足
T25n1509_p0302a15║毘梨耶波羅蜜。不亂不味故。具足禪波羅蜜。
T25n1509_p0302a16║知一切法不可得故。具足般若波羅蜜。
T25n1509_p0302a17║【論】具足義先已廣說。慧方便今此中說。所
T25n1509_p0302a18║謂三事不可得者是。問曰。慧方便者。能成
T25n1509_p0302a19║就其事無所破壞更無所作。今破此三事
T25n1509_p0302a20║應墮斷【CL078n1163_p0761a01】滅云何言慧方便。答曰。有二種不
T25n1509_p0302a21║可得。一者得不可得。二者不得不可得。得
T25n1509_p0302a22║不可得者。墮於斷滅。若不得不可得者。是
T25n1509_p0302a23║為慧方便不墮斷滅。若無慧方便布施
T25n1509_p0302a24║者取三事相。若以三事空則取無相。有
T25n1509_p0302a25║慧方便者從本以來不見三事相。以是故
T25n1509_p0302a26║慧方便者不墮有無中。復次布施時壞諸煩
T25n1509_p0302a27║惱是名慧方便。復次於一切眾生起大悲
T25n1509_p0302a28║心布施。是名慧方便。復次過去未來無量
T25n1509_p0302a29║世所修福德布施。迴向阿耨多羅三藐三菩
T25n1509_p0302b01║提。亦名慧方便。復次於一切十方三世諸佛
T25n1509_p0302b02║及弟子所有功德。憶念隨喜布施。迴向阿耨
T25n1509_p0302b03║多羅三藐三菩提。是名慧方便。如是等種種
T25n1509_p0302b04║力是為慧方便義。乃至般若波羅蜜慧方便
T25n1509_p0302b05║亦如是。
T25n1509_p0302b06║【經】復次舍利弗。菩薩摩訶薩欲得過去未來
T25n1509_p0302b07║【CL078n1163_p0761b01】現在諸佛功德者。當學般若波羅蜜。　【論】
T25n1509_p0302b08║問曰。過去佛功德已滅。未來佛功德未有。現
T25n1509_p0302b09║在佛功德不可得。又三世中佛功德皆不可
T25n1509_p0302b10║得。云何言欲得三世佛功德當學般若波羅
T25n1509_p0302b11║蜜。答曰。不言欲得三世佛功德自欲得。
T25n1509_p0302b12║如三世佛功德無所減少耳。所以者何。一
T25n1509_p0302b13║切佛功德皆等無多無少。問曰。若爾者何以
T25n1509_p0302b14║言阿彌陀佛壽命無量光明千萬億由旬。無
T25n1509_p0302b15║量劫度眾生。答曰。諸佛世界種種有淨不淨
T25n1509_p0302b16║有雜。如三十三天品經說。佛在三十三天
T25n1509_p0302b17║安居自恣時。至四眾久不見佛愁思不樂。
T25n1509_p0302b18║遣目連白佛言。世尊。云何捨此眾生住彼
T25n1509_p0302b19║天上。時佛告目連。汝觀三千世界。目連以
T25n1509_p0302b20║佛力故觀。或見諸佛為大眾說法。或見坐
T25n1509_p0302b21║禪或見乞食。如是種種施作佛事。目連即
T25n1509_p0302b22║時五體投地。是時須【CL078n1163_p0762a01】彌山王跛𨁟大動。諸天
T25n1509_p0302b23║皆大驚怖。目連涕泣稽首白佛。佛有大悲
T25n1509_p0302b24║不捨一切作如是種種化度眾生。佛告目
T25n1509_p0302b25║連。汝所見甚少。過汝所見東方有國純以
T25n1509_p0302b26║黃金為地。彼佛弟子皆是阿羅漢六通無礙。
T25n1509_p0302b27║復過是東方有國純以白銀為地。彼佛弟
T25n1509_p0302b28║子皆學辟支佛道。復過是東方有國純以
T25n1509_p0302b29║七寶為地。其地常有無量光明。彼佛所化
T25n1509_p0302c01║弟子純諸菩薩。皆得陀羅尼諸三昧門。住阿
T25n1509_p0302c02║毘跋致地。目連當知。彼諸佛者皆是我身。
T25n1509_p0302c03║如是等東方恒河沙等無量世界。有莊嚴者
T25n1509_p0302c04║不莊嚴者。皆是我身而作佛事。如東方南
T25n1509_p0302c05║西北方四維上下亦復如是。以是故當知。
T25n1509_p0302c06║釋迦文佛更有清淨世界如阿彌陀國。阿彌
T25n1509_p0302c07║陀佛亦有嚴淨不嚴淨世界如釋迦文佛國。
T25n1509_p0302c08║諸佛大悲徹於骨髓不以世界好醜。隨應
T25n1509_p0302c09║度【CL078n1163_p0762b01】者而教化之。如慈母愛子子雖沒在廁
T25n1509_p0302c10║溷。懃求拯拔不以為惡。
T25n1509_p0302c11║【○】【○】大智度論卷第三十二【○】【○】【○】【○】【○】【○】【○】【○】【○】【○】
