T25n1509_p0285b01║【CL078n1163_p0715a01】大智度論釋初品中十八空義
T25n1509_p0285b02║第四十八(卷三十一)
T25n1509_p0285b03║【□】
T25n1509_p0285b04║　　　　聖者龍樹造
T25n1509_p0285b05║　　　　後秦龜茲國三藏鳩摩羅什譯
T25n1509_p0285b06║【○】【經】復次舍利弗。菩薩摩訶薩。欲住內空外空
T25n1509_p0285b07║內外空空空大空第一義空有為空無為空畢
T25n1509_p0285b08║竟空無始空散空性空自相空諸法空不可得
T25n1509_p0285b09║空無法空有法空無法有法空。當學般若波
T25n1509_p0285b10║羅蜜。
T25n1509_p0285b11║【論】內空者內法。內法空。內法者。所謂內六
T25n1509_p0285b12║入眼耳鼻舌身意。眼空無我無我所無眼
T25n1509_p0285b13║法。耳鼻舌身意亦如是。外空者外法。外法
T25n1509_p0285b14║空。外法者。所謂外六入色聲香味觸法。色
T25n1509_p0285b15║空者無我無我所無色法。聲香味觸法亦
T25n1509_p0285b16║如是。內外空者內外法。內外法空。內外法
T25n1509_p0285b17║者。所謂內外十【CL078n1163_p0715b01】二入。十二入中無我無我
T25n1509_p0285b18║所。無內外法。問曰。諸法無量空隨法故則
T25n1509_p0285b19║亦無量。何以但說十八。若略說應一空。所
T25n1509_p0285b20║謂一切法空。若廣說隨一一法空。所謂眼空
T25n1509_p0285b21║色空等甚多。何以但說十八空。答曰。若略
T25n1509_p0285b22║說則事不周。若廣說則事繁。譬如服藥。少
T25n1509_p0285b23║則病不除。多則增其患。應病投藥令不增
T25n1509_p0285b24║減則能愈病。空亦如是。若佛但說一空。則
T25n1509_p0285b25║不能破種種邪見及諸煩惱。若隨種種邪
T25n1509_p0285b26║見說空空則過多。人愛著空相墮在
T25n1509_p0285b27║斷滅。說十八空正得其中。復次若說十若
T25n1509_p0285b28║說十五俱亦有疑此非問也。復次善惡之
T25n1509_p0285b29║法皆有定數。若四念處四正勤三十七品十
T25n1509_p0285c01║力四無所畏四無礙智十八不共法五眾十二
T25n1509_p0285c02║入十八界十二因緣三毒三結四流五蓋等。
T25n1509_p0285c03║諸法如是各有定數。以十八種法中破著
T25n1509_p0285c04║故【CL078n1163_p0716a01】說有十八空。問曰。般若波羅蜜空十八空
T25n1509_p0285c05║為異為一。若異者離十八空以何為般若
T25n1509_p0285c06║空。又如佛說。何等是般若波羅蜜。所謂色空
T25n1509_p0285c07║受想行識空。乃至一切種智空。若不異者。
T25n1509_p0285c08║云何言欲住十八空當學般若波羅蜜。答曰。
T25n1509_p0285c09║有因緣故言異。有因緣故言一。異者般若
T25n1509_p0285c10║波羅蜜名諸法實相。滅一切觀法。十八空
T25n1509_p0285c11║則十八種觀令諸法空。菩薩學是諸法實相。
T25n1509_p0285c12║能生十八種空。是名異。一者十八空是空
T25n1509_p0285c13║無所有相。般若波羅蜜亦空無所有相。十八
T25n1509_p0285c14║空是捨離相。般若波羅蜜一切法中亦捨離
T25n1509_p0285c15║相。是十八空不著相。般若波羅蜜亦不著
T25n1509_p0285c16║相。以是故學般若波羅蜜則是學十八空。
T25n1509_p0285c17║不異故般若波羅蜜有二分。有小有大。
T25n1509_p0285c18║欲得大者先當學小方便門。欲得大智
T25n1509_p0285c19║慧當學十八空。住是小智慧方便【CL078n1163_p0716b01】門能得
T25n1509_p0285c20║十八空。何者是方便門。所謂般若波羅蜜經
T25n1509_p0285c21║讀誦正憶念思惟如說修行。譬如人欲得種
T25n1509_p0285c22║種好寶當入大海。若人欲得內空等三昧
T25n1509_p0285c23║智慧寶。當入般若波羅蜜大海。問曰。行者
T25n1509_p0285c24║云何學般若波羅蜜時住內空外空內外空。
T25n1509_p0285c25║答曰。世間有四顛倒。不淨中有淨顛倒。苦
T25n1509_p0285c26║中有樂顛倒。無常中有常顛倒。無我中有
T25n1509_p0285c27║我顛倒。行者為破四顛倒故。修四念處十
T25n1509_p0285c28║二種觀。所謂初觀內身三十六種不淨充
T25n1509_p0285c29║滿九孔常流甚可厭患。淨相不可得。淨
T25n1509_p0286a01║相不可得故名內空。行者既知內身不淨。
T25n1509_p0286a02║觀外所著亦復如是。俱實不淨。愚夫狂惑
T25n1509_p0286a03║為婬欲覆心故謂之為淨。觀所著色亦如
T25n1509_p0286a04║我身淨相不可得。是為外空。行者若觀己
T25n1509_p0286a05║身不淨或謂外色為淨。若觀外不淨或謂
T25n1509_p0286a06║己身為淨。今俱觀內外我【CL078n1163_p0717a01】身不淨外亦如
T25n1509_p0286a07║是。外身不淨我亦如是。一等無異淨不可
T25n1509_p0286a08║得。是名內外空。行者思惟知內外身俱實不
T25n1509_p0286a09║淨。而惑者愛著。愛著深故由以受身。身為
T25n1509_p0286a10║大苦。而愚以為樂。問曰。三受皆外入所攝。
T25n1509_p0286a11║云何言觀內受。答曰。六塵初與六情和合
T25n1509_p0286a12║生樂。是名外樂。後貪著深入生樂。是名內
T25n1509_p0286a13║樂。復次內法緣樂是名內樂。外法緣樂。是
T25n1509_p0286a14║名外樂。復次五識相應樂。是名外樂。意識
T25n1509_p0286a15║相應樂。是名內樂。麤樂名為外樂。細樂名
T25n1509_p0286a16║為內樂。如是等分別內外樂。苦受不苦不
T25n1509_p0286a17║樂受亦如是。復次行者思惟觀是內樂實
T25n1509_p0286a18║可得。不即分別知實不可得。但為是
T25n1509_p0286a19║苦強名為樂。何以故。是樂從苦因緣生。
T25n1509_p0286a20║亦生苦果報。樂無厭足故苦。復次如人患
T25n1509_p0286a21║疥。搔之向火疥雖小樂後轉傷身則
T25n1509_p0286a22║為大苦。愚人謂之為樂。智者但見其苦。
T25n1509_p0286a23║如是【CL078n1163_p0717b01】世間樂顛倒病故著五欲樂。煩惱轉多。
T25n1509_p0286a24║以是故行者不見樂但見苦。如病如癰
T25n1509_p0286a25║如瘡如刺。復次樂少苦多少樂不現故名
T25n1509_p0286a26║為苦。如大河水投一合鹽則失鹽相不名
T25n1509_p0286a27║為鹹。
T25n1509_p0286a28║復次樂不定故或此以為樂彼以為苦。彼
T25n1509_p0286a29║以為樂此以為苦。著者為樂失者為苦。愚
T25n1509_p0286b01║以為樂智以為苦。見樂患為苦不見樂
T25n1509_p0286b02║過者為樂。不見樂無常相為樂。見樂無
T25n1509_p0286b03║常相為苦。未離欲人以為樂。離欲人以為
T25n1509_p0286b04║苦。如是等觀樂為苦。觀苦如箭入身。觀
T25n1509_p0286b05║不苦不樂無常變異相。如是等觀三種受心
T25n1509_p0286b06║則捨離。是名觀內受空。觀外受內外受亦
T25n1509_p0286b07║如是。行者作是念。若樂即是苦。誰受是苦。
T25n1509_p0286b08║念已則知心受。然後觀心為實為虛。觀心
T25n1509_p0286b09║無常生住滅相。苦受心樂受心不苦不樂受
T25n1509_p0286b10║心各各異念。覺樂心滅而苦心生。苦心爾【CL078n1163_p0718a01】所
T25n1509_p0286b11║時住。住已還滅次生不苦不樂心。知爾所時
T25n1509_p0286b12║不苦不樂心住。住已還滅。滅已還生樂心。
T25n1509_p0286b13║三受無常故心亦無常。復次知染心無染心
T25n1509_p0286b14║瞋心無瞋心癡心不癡心散心攝心縛心解脫
T25n1509_p0286b15║心。如是等心各各異相。故知心無常無一
T25n1509_p0286b16║定心常住。受苦受樂等心從和合因緣生。因
T25n1509_p0286b17║緣離散心亦隨滅。如是等觀內心外心內外
T25n1509_p0286b18║心無常相。問曰。心是內入攝。云何為外心。
T25n1509_p0286b19║答曰。觀內身名為內心。觀外身名為外
T25n1509_p0286b20║心。復次緣內法為內心。緣外法為外心。
T25n1509_p0286b21║復次五識常緣外法不能分別故名為外
T25n1509_p0286b22║心。意識能緣內法亦分別好醜故名為內
T25n1509_p0286b23║心。復次意識初生未能分別決定。是為外
T25n1509_p0286b24║心。意識轉深能分別取相。是名內心。如是
T25n1509_p0286b25║等分別內外心。行者心意轉異知身為不淨
T25n1509_p0286b26║相。知受為苦相。知心不【CL078n1163_p0718b01】住為無常相。結
T25n1509_p0286b27║使未斷故或生吾我。如是思惟若心無常。
T25n1509_p0286b28║誰知是心心為屬誰。誰為心主而受苦
T25n1509_p0286b29║樂。一切諸物誰之所有。即分別知無有別
T25n1509_p0286c01║主。但於五眾取相故計有人相而生我
T25n1509_p0286c02║心。以我心故生我所。我所心生故有利益
T25n1509_p0286c03║我者生貪欲。違逆我者而生瞋恚。此結使
T25n1509_p0286c04║不從智生從狂惑生故。是名為癡。三毒
T25n1509_p0286c05║為一切煩惱之根本亦由吾我。故作福德
T25n1509_p0286c06║為我後當得亦修助道法我當得解脫。初
T25n1509_p0286c07║取相故名為想眾。因吾我起結使及諸善
T25n1509_p0286c08║行。是名行眾。是二眾則是法念處。於想
T25n1509_p0286c09║行眾法中求我不可得。何以故。是諸法皆
T25n1509_p0286c10║從因緣生。悉是作法而不牢固無實我
T25n1509_p0286c11║法行。如芭蕉葉葉求之中無有堅相。
T25n1509_p0286c12║如遠見野馬無水有水想。但誑惑於
T25n1509_p0286c13║眼。如是等觀內法外法內外法。問曰。法
T25n1509_p0286c14║是外入【CL078n1163_p0719a01】攝。云何為內法。答曰。內法名為
T25n1509_p0286c15║內心相應想眾行眾。外法名為外心相應
T25n1509_p0286c16║想眾行眾及心不相應諸行及無為法。一
T25n1509_p0286c17║時等觀名為內外法。復次內法名為六情。
T25n1509_p0286c18║外法名為六塵。復次身受心及想眾行眾總
T25n1509_p0286c19║觀為法念處。何以故。行者既於想眾行眾
T25n1509_p0286c20║及無為法中求我不可得。還於身受心
T25n1509_p0286c21║中求亦不可得。如是一切法中若色若非
T25n1509_p0286c22║色。若可見若不可見。若有對若無對。若有
T25n1509_p0286c23║漏若無漏。若有為若無為。若遠若近。若麤
T25n1509_p0286c24║若細。其中求我皆不可得。但五眾和合故
T25n1509_p0286c25║強名為眾生。眾生即是我。我不可得故亦無
T25n1509_p0286c26║我所。我所不可得故一切諸煩惱皆為衰薄。
T25n1509_p0286c27║復次身念處名一切色法。行者觀內色無
T25n1509_p0286c28║常苦空無我。觀外色觀內外色亦如是。受
T25n1509_p0286c29║心法亦爾。四念處內觀相應空三昧名內
T25n1509_p0287a01║空。四【CL078n1163_p0719b01】念處外觀相應空三昧名外空。四念
T25n1509_p0287a02║處內外觀相應空三昧名內外空。問曰。是
T25n1509_p0287a03║空為是三昧力故空為是法自空。答曰。
T25n1509_p0287a04║名為三昧力故空。如經說。三三昧三解脫
T25n1509_p0287a05║門。空無相無作。是空三昧緣身受心法不
T25n1509_p0287a06║得我我所故名為空。問曰。四念處空法皆
T25n1509_p0287a07║應觀無常苦空無我。何以故。身觀不淨受
T25n1509_p0287a08║觀苦心觀無常法觀無我。答曰。雖四法
T25n1509_p0287a09║皆觀無常苦空無我。而眾生身中多著淨顛
T25n1509_p0287a10║倒。受中多著樂顛倒。心中多著常顛倒。法
T25n1509_p0287a11║中多著我顛倒。以是故行者觀身不淨觀
T25n1509_p0287a12║受苦觀心無常觀法無我。復次內外空者。
T25n1509_p0287a13║無有內外定法互相因待故。謂為內外。彼
T25n1509_p0287a14║以為外我以為內。我以為外彼以為內。隨
T25n1509_p0287a15║人所繫內法為內。隨人所著外法為外。
T25n1509_p0287a16║如人自舍為內他舍為外。行者觀是內外
T25n1509_p0287a17║【CL078n1163_p0720a01】法無定相故空。
T25n1509_p0287a18║復次是內外法無有自性。何以故。和合生
T25n1509_p0287a19║故。是內外法亦不在和合因緣中。若因緣中
T25n1509_p0287a20║無者。餘處亦無。內外法因緣亦無。因果無
T25n1509_p0287a21║故內外法空。問曰。內外法定有。云何言無。
T25n1509_p0287a22║如手足等和合故有身法生。是名內法。如
T25n1509_p0287a23║梁椽壁等和合故有屋法生。是名為外。是
T25n1509_p0287a24║身法雖有別名亦不異足等。所以者何。
T25n1509_p0287a25║若離足等身不可得故。屋亦如是。答曰。
T25n1509_p0287a26║若足不異身者。頭應是足。足與身不異故。
T25n1509_p0287a27║若頭是足者。甚為可笑。問曰。若足與身不
T25n1509_p0287a28║異者。有如是過。今應足等和合故更有法
T25n1509_p0287a29║生名為身。身雖異於足等應當依於足
T25n1509_p0287b01║住。如眾縷和合而能生㲲。是㲲依縷而住。
T25n1509_p0287b02║答曰。是身法為足等分中具有為分有。若
T25n1509_p0287b03║具有頭中應有足。何以故。身法具有故。若
T25n1509_p0287b04║分有與足分無異。又身是一【CL078n1163_p0720b01】法所因者多。
T25n1509_p0287b05║一不為多多不為一。復次若除足等分別
T25n1509_p0287b06║有身者。與一切世間皆相違背。以是故身
T25n1509_p0287b07║不得言即是諸分。亦不得言異於諸分。
T25n1509_p0287b08║以是故則無身。身無故足等亦無。如是等
T25n1509_p0287b09║名為內空。房舍等外法亦如是空。名為外
T25n1509_p0287b10║空。問曰。破身舍等是為破一破異。破一
T25n1509_p0287b11║破異是破外道經。佛經中實有內外法。所謂
T25n1509_p0287b12║內六情外六塵。此云何無。答曰。是內外法
T25n1509_p0287b13║和合假有名字。亦如身如舍。復次略說有
T25n1509_p0287b14║二種空。眾生空法空。小乘弟子鈍根故為說
T25n1509_p0287b15║眾生空。我我所無故則不著餘法。大乘弟子
T25n1509_p0287b16║利根故為說法空。即時知世間常空如涅
T25n1509_p0287b17║槃。聲聞論議師說內空。於內法中無我
T25n1509_p0287b18║無我所。無常無作者無知者無受者。是
T25n1509_p0287b19║名內空。外空亦如是。不說內法相外法相
T25n1509_p0287b20║即是空。大乘說內法中無內法相。外【CL078n1163_p0721a01】法中無
T25n1509_p0287b21║外法相。如般若波羅蜜中說。色色相空。受想
T25n1509_p0287b22║行識識相空。眼眼相空。耳鼻舌身意意相空。
T25n1509_p0287b23║色色相空。聲香味觸法法相空。如是等一切
T25n1509_p0287b24║諸法自法空。問曰。此二種說內外空。何者是
T25n1509_p0287b25║實。答曰。二皆是實。但為小智鈍根故先說
T25n1509_p0287b26║眾生空。為大智利根者說法空。如人閉獄
T25n1509_p0287b27║破壞桎梏傷殺獄卒隨意得去。又有怖畏
T25n1509_p0287b28║盜穿牆壁亦得免出。聲聞者但破吾我因
T25n1509_p0287b29║緣生諸煩惱離諸法愛。畏怖老病死惡道
T25n1509_p0287c01║之苦。不復欲本末推求了了壞破諸法。但
T25n1509_p0287c02║以得脫為事。大乘者破三界獄降伏魔眾
T25n1509_p0287c03║斷諸結使及滅習氣。了知一切諸法本末
T25n1509_p0287c04║通達無礙破散諸法。令世間如涅槃同寂
T25n1509_p0287c05║滅相。得阿耨多羅三藐三菩提。將一切眾
T25n1509_p0287c06║生令出三界。問曰。大乘有何方便能
T25n1509_p0287c07║破壞諸法。答曰。佛說色從種種【CL078n1163_p0721b01】因緣生無
T25n1509_p0287c08║有堅實。如水波浪而成泡沫暫見即滅。色
T25n1509_p0287c09║亦如是。今世四大先世行業因緣和合故而
T25n1509_p0287c10║得成色。因緣滅故色亦俱滅。行無常道轉
T25n1509_p0287c11║入空門。所以者何。諸法生滅無有住時。若
T25n1509_p0287c12║無住時則無可取。復次有為相故生時有
T25n1509_p0287c13║滅滅時有生。若已生生無所用。若未生生
T25n1509_p0287c14║無所生。法與生亦不應有異。何以故。生
T25n1509_p0287c15║若生法應有生生。如是復應有生是則無
T25n1509_p0287c16║窮。若生生更無生者生不應有生。若生無
T25n1509_p0287c17║有生者法亦不應有生。如是生不可得。滅
T25n1509_p0287c18║亦如是。以是故諸法空不生不滅。是為實。
T25n1509_p0287c19║復次諸法若有者終歸於無。若後無者初亦
T25n1509_p0287c20║應無。如人著屐。初已有故微細不覺。若
T25n1509_p0287c21║初無故則應常新。若後有故相初亦有故。
T25n1509_p0287c22║法亦如是。後有無故初亦有無。以是故一切
T25n1509_p0287c23║法應空。以眾生顛倒著【CL078n1163_p0722a01】內六情故。行者破
T25n1509_p0287c24║是顛倒。名為內空。外空內外空亦如是。空
T25n1509_p0287c25║空者。以空破內空外空內外空。破是三空
T25n1509_p0287c26║故。名為空空。復次先以法空破內外法。復
T25n1509_p0287c27║以此空破是三空。是名空空。復次空三昧
T25n1509_p0287c28║觀五眾空。得八聖道。斷諸煩惱得有餘涅
T25n1509_p0287c29║槃。先世業因緣身命盡時欲放捨八道故
T25n1509_p0288a01║生空空三昧。是名空空。問曰。空與空空有
T25n1509_p0288a02║何等異。答曰。空破五受眾。空空破空。問
T25n1509_p0288a03║曰。空若是法空為已破。空若非法空何所
T25n1509_p0288a04║破。答曰。空破一切法唯有空在。空破一切
T25n1509_p0288a05║法已空亦應捨。以是故須是空空。復次空
T25n1509_p0288a06║緣一切法。空空但緣空。如一健兒破一切
T25n1509_p0288a07║賊復更有人能破此健人。空空亦如是。又
T25n1509_p0288a08║如服藥。藥能破病。病已得破藥亦應出。
T25n1509_p0288a09║若藥不出則復是病。以空滅諸煩惱病。恐
T25n1509_p0288a10║空復為患。是故以空捨空。【CL078n1163_p0722b01】是名空空。復
T25n1509_p0288a11║次以空破十七空故名為空空。大空者聲
T25n1509_p0288a12║聞法中法空為大空。如雜阿含大空經說生
T25n1509_p0288a13║因緣老死。若有人言是老死是人老死二俱
T25n1509_p0288a14║邪見。是人老死則眾生空。是老死是法空。摩
T25n1509_p0288a15║訶衍經說十方。十方相空。是為大空。問曰。
T25n1509_p0288a16║十方空何以名為大空。答曰。東方無邊故名
T25n1509_p0288a17║為大。亦一切處有故名為大。遍一切色故
T25n1509_p0288a18║名為大。常有故名為大。益世間故名為大。
T25n1509_p0288a19║令眾生不迷悶故名為大。如是大方能破
T25n1509_p0288a20║故名為大空。餘空破因緣生法。作法麤法易
T25n1509_p0288a21║破故不名為大。是方非因緣生法。非作法
T25n1509_p0288a22║微細法難破故名為大空。問曰。若佛法中
T25n1509_p0288a23║無方。三無為虛空智緣盡非智緣盡亦所不
T25n1509_p0288a24║攝。何以言有方。亦是常是無為法非因緣
T25n1509_p0288a25║生法。非作法微細法。答曰。是方法聲聞論
T25n1509_p0288a26║議中無。摩訶衍法中以世俗諦故有。第一
T25n1509_p0288a27║義【CL078n1163_p0723a01】中一切法不可得。何況方。如五眾和合假
T25n1509_p0288a28║名眾生。方亦如是。四大造色和合中。分別
T25n1509_p0288a29║此間彼間等。假名為方。日出處是則東方。
T25n1509_p0288b01║日沒處是則西方。如是等是方相。是方自然
T25n1509_p0288b02║常有故非因緣生。亦不先無今有今有後無
T25n1509_p0288b03║故。非作法非現前知故。是微細法。問曰。
T25n1509_p0288b04║方若如是云何可破。答曰。汝不聞。我先說。
T25n1509_p0288b05║以世俗諦故有。第一義故破。以俗諦有故
T25n1509_p0288b06║不墮斷滅中。第一義破故不墮常中。是名
T25n1509_p0288b07║略說大空義。問曰。第一義空亦能破無作法
T25n1509_p0288b08║無因緣法細微法。何以不言大空。答曰。前
T25n1509_p0288b09║已得大名故不名為大。今第一義名雖異
T25n1509_p0288b10║義實為大。出世間以涅槃為大。世間以方
T25n1509_p0288b11║為大。以是故第一義空亦是大空。復次
T25n1509_p0288b12║破大邪見故。名為大空。如行者以慈心
T25n1509_p0288b13║緣東方一國土眾生。復緣一國土眾【CL078n1163_p0723b01】生。如
T25n1509_p0288b14║是展轉緣時。若謂盡緣東方國土則墮邊
T25n1509_p0288b15║見。若謂未盡則墮無邊見。生是二見故即
T25n1509_p0288b16║失慈心。若以方空破是東方則滅有邊無
T25n1509_p0288b17║邊見。若不以方空破東方者則隨東方心。
T25n1509_p0288b18║隨心不已慈心則滅邪心則生。譬如大海潮
T25n1509_p0288b19║時至其常限水則旋還。魚若不還則漂在
T25n1509_p0288b20║露地有諸苦患。若魚有智則隨水還永得
T25n1509_p0288b21║安隱。行者如是。若隨心不還則漂在邪
T25n1509_p0288b22║見。若隨心還不失慈心。如是破大邪見
T25n1509_p0288b23║故。名為大空。第一義空者。第一義名諸法
T25n1509_p0288b24║實相。不破不壞故。是諸法實相亦空。何以故。
T25n1509_p0288b25║無受無著故。若諸法實相有者應受應著。
T25n1509_p0288b26║以無實故不受不著。若受著者即是虛誑。復
T25n1509_p0288b27║次諸法中第一法名為涅槃。如阿毘曇中說。
T25n1509_p0288b28║云何有上法一切有為法及虛空非智緣盡。
T25n1509_p0288b29║云何無上法智緣盡。【CL078n1163_p0724a01】智緣盡是即涅槃。涅
T25n1509_p0288c01║槃中亦無涅槃相。涅槃空是第一義空。問曰。
T25n1509_p0288c02║若涅槃空無相。云何聖人乘三種乘入涅
T25n1509_p0288c03║槃。又一切佛法皆為涅槃故說。譬如眾流皆
T25n1509_p0288c04║入于海。答曰。有涅槃是第一寶無上法。
T25n1509_p0288c05║是有二種。一者有餘涅槃。二無餘涅槃。
T25n1509_p0288c06║愛等諸煩惱斷。是名有餘涅槃。聖人今世所
T25n1509_p0288c07║受五眾盡更不復受。是名無餘涅槃。不得
T25n1509_p0288c08║言涅槃無。以眾生聞涅槃名生邪見著
T25n1509_p0288c09║涅槃音聲而作戲論。若有若無。以破著故
T25n1509_p0288c10║說涅槃空。若人著有是著世間。若著無
T25n1509_p0288c11║則著涅槃。破是凡人所著涅槃。不破聖人
T25n1509_p0288c12║所得。何以故。聖人於一切法中不取相故。
T25n1509_p0288c13║復次愛等諸煩惱假名為縛。若修道解是
T25n1509_p0288c14║縛得解脫。即名涅槃。更無有法名為涅
T25n1509_p0288c15║槃。如人被械得脫而作戲論。是械是腳何
T25n1509_p0288c16║者是解脫。是人可怪於腳【CL078n1163_p0724b01】械外更求解
T25n1509_p0288c17║脫。眾生亦如是。離五眾械更求解脫法。
T25n1509_p0288c18║復次一切法不離第一義。第一義不離諸
T25n1509_p0288c19║法實相。能使諸法實相空。是名為第一義
T25n1509_p0288c20║空。如是等種種名為第一義空。
T25n1509_p0288c21║有為空無為空者。有為法名因緣和合生。所
T25n1509_p0288c22║謂五眾十二入十八界等。無為法名無因緣。
T25n1509_p0288c23║常不生不滅如虛空。今有為法二因緣故
T25n1509_p0288c24║空。一者無我無我所及常相不變異不可
T25n1509_p0288c25║得故空。二者有為法有為法相空不生不滅
T25n1509_p0288c26║無所有故。問曰。我我所及常相不可得故
T25n1509_p0288c27║應空。云何言有為法有為法相空。答曰。若
T25n1509_p0288c28║無眾生法無所依。又無常故無住時。無住
T25n1509_p0288c29║時故不可得。知是故法亦空。問曰。有為法
T25n1509_p0289a01║中常相不可得。不可得者。為是眾生空為
T25n1509_p0289a02║是法空。答曰。有人言。我心顛倒故計我為
T25n1509_p0289a03║常。是常空則入眾生空。有人言。以【CL078n1163_p0725a01】心為常
T25n1509_p0289a04║如梵天王說是四大。四大造色悉皆無常。
T25n1509_p0289a05║心意識是常。是常空則入法空。或有人言。五
T25n1509_p0289a06║眾即是常。如色眾雖有變化而亦不滅。
T25n1509_p0289a07║餘眾如心。說五眾空即是法空。是故常空
T25n1509_p0289a08║亦入法空中。復次有為法無為法空者。行者
T25n1509_p0289a09║觀有為法無為法實相無有作者。因緣和
T25n1509_p0289a10║合故有。皆是虛妄。從憶想分別生。不在內
T25n1509_p0289a11║不在外不在兩中間。凡夫顛倒見故有。智
T25n1509_p0289a12║者於有為法不得其相知但假名。以此假
T25n1509_p0289a13║名導引凡夫。知其虛誑無實無生無作心
T25n1509_p0289a14║無所著。復次諸賢聖人不緣有為法而得
T25n1509_p0289a15║道果。以觀有為法空故。於有為法心不繫
T25n1509_p0289a16║著故。復次離有為則無無為。所以者何。有
T25n1509_p0289a17║為法實相即是無為。無為相者則非有為但
T25n1509_p0289a18║為眾生顛倒故分別說。有為相者生滅住異。
T25n1509_p0289a19║無為相者不生不滅不【CL078n1163_p0725b01】住不異。是為入佛法
T25n1509_p0289a20║之初門。若無為法有相者則是有為。有為法
T25n1509_p0289a21║生相者則是集諦。滅相者則是盡諦。若不集
T25n1509_p0289a22║則不作。若不作則不滅。是名無為法如
T25n1509_p0289a23║實相。若得是諸法實相。則不復墮生滅住
T25n1509_p0289a24║異相中。是時不見有為法與無為法。合不
T25n1509_p0289a25║見無為法與有為法。合於有為法無為法
T25n1509_p0289a26║不取相。是為無為法。所以者何。若分別有
T25n1509_p0289a27║為法無為法。則於有為無為而有礙。若斷
T25n1509_p0289a28║諸憶想分別滅諸緣。以無緣實智不墮生
T25n1509_p0289a29║數中。則得安隱常樂涅槃。問曰。前五空皆別
T25n1509_p0289b01║說。今有為無為空何以合說。答曰。有為無
T25n1509_p0289b02║為法相待而有。若除有為則無無為。若除
T25n1509_p0289b03║無為則無有為。是二法攝一切法。行者觀
T25n1509_p0289b04║有為法無常苦空等過。知無為法所益處廣。
T25n1509_p0289b05║是故二事合說。問曰。有為法因緣和合生。無
T25n1509_p0289b06║自性故【CL078n1163_p0726a01】空。此則可爾。無為法非因緣生法。
T25n1509_p0289b07║無破無壞常若虛空。云何空。答曰。如先說
T25n1509_p0289b08║若除有為則無無為。有為實相即是無為。
T25n1509_p0289b09║如有為空無為亦空。以二事不異故。復次
T25n1509_p0289b10║有人聞有為法過罪而著無為法。以著故
T25n1509_p0289b11║生諸結使。如阿毘曇中說。八十九有為法緣
T25n1509_p0289b12║六無為法緣三當分別。欲界繫盡諦所斷無
T25n1509_p0289b13║明使。或有為緣或無為緣。何者有為緣。盡
T25n1509_p0289b14║諦所斷有為法緣使相應無明使。何者無為
T25n1509_p0289b15║緣。盡諦所斷有為法緣使不相應無明使。色
T25n1509_p0289b16║無色界無明亦如是。以此結使故能起不
T25n1509_p0289b17║善業。不善業故墮三惡道。是故言無為法
T25n1509_p0289b18║空。無為法緣使。疑邪見無明。疑者於涅槃
T25n1509_p0289b19║法中有耶無耶。邪見者若生心言定無涅
T25n1509_p0289b20║槃。是邪疑相應無明。及獨無明合為無明使。
T25n1509_p0289b21║問曰。若云無為法空與邪見何異。答【CL078n1163_p0726b01】曰邪
T25n1509_p0289b22║見人不信涅槃。然後生心言定無涅槃法。
T25n1509_p0289b23║無為空者破取涅槃相是為異。復次若人
T25n1509_p0289b24║捨有為著無為。以著故無為即成有為。
T25n1509_p0289b25║以是故雖破無為而非邪見。是名有為無
T25n1509_p0289b26║為空。畢竟空者。以有為空無為空破諸法
T25n1509_p0289b27║令無有遺餘。是名畢竟空如漏盡阿羅
T25n1509_p0289b28║漢名畢竟清淨。阿那含乃至離無所有處欲
T25n1509_p0289b29║不名畢竟清淨。此亦如是。內空外空內外
T25n1509_p0289c01║空十方空第一義空有為空無為空。更無有
T25n1509_p0289c02║餘不空法。是名畢竟空。復次若人七世百千
T25n1509_p0289c03║萬億無量世貴族是名畢竟貴。不以一世二
T25n1509_p0289c04║三世貴族為真貴也。畢竟空亦如是。從本
T25n1509_p0289c05║已來無有定實不空者。有人言。今雖空最
T25n1509_p0289c06║初不空。如天造物始及冥初微塵。是等皆空。
T25n1509_p0289c07║何以故。果無常因亦無常。如虛空不作果
T25n1509_p0289c08║亦不作因。天及微塵等【CL078n1163_p0727a01】亦應如是。若是常
T25n1509_p0289c09║不應生無常。若過去無定相未來現在世
T25n1509_p0289c10║亦如是。於三世中無有一法定實不空
T25n1509_p0289c11║者。是名畢竟空。問曰。若三世都空。乃至微
T25n1509_p0289c12║塵及一念無所有者。則是大可畏處。諸
T25n1509_p0289c13║智慧人以禪定樂故捨世間樂。以涅槃樂
T25n1509_p0289c14║故捨禪定樂。今畢竟空中乃至無有涅槃。
T25n1509_p0289c15║依止何法得捨涅槃。答曰。有著吾我人
T25n1509_p0289c16║以一異相分別諸法。如是之人則以為
T25n1509_p0289c17║畏。如佛說凡夫人大驚怖處。所謂無我無
T25n1509_p0289c18║我所。復次有為法有三世。以有漏法故生
T25n1509_p0289c19║著處。涅槃名一切愛著斷。云何於涅槃而
T25n1509_p0289c20║求捨離。復次如比丘破四重禁。是名畢竟
T25n1509_p0289c21║破戒。不任得道。又如作五逆罪。畢竟閉三
T25n1509_p0289c22║善道。若取聲聞證者畢竟不得作佛。畢竟
T25n1509_p0289c23║空亦如是。於一切法畢竟空無復有餘。問
T25n1509_p0289c24║曰。一切法畢竟空是事不然。何【CL078n1163_p0727b01】以故。三世十
T25n1509_p0289c25║方諸法乃至法相法住必應有實。以有一
T25n1509_p0289c26║法實故餘法為虛妄。若無一法實者亦不
T25n1509_p0289c27║應有諸虛妄法是畢竟空。答曰。無有乃至
T25n1509_p0289c28║一法實者。何以故。若有乃至一法實者。是
T25n1509_p0289c29║法應有若有為若無為。若是有為有為空
T25n1509_p0290a01║中已破。若是無為無為空中亦破。如是世間
T25n1509_p0290a02║出世間。若世間內空外空內外空大空已破。
T25n1509_p0290a03║若出世間第一義空已破。色法無色法有漏無
T25n1509_p0290a04║漏法等亦如是。復次一切法皆畢竟空。是畢
T25n1509_p0290a05║竟空亦空。空無有法故亦無虛實相待。復
T25n1509_p0290a06║次畢竟空者破一切法令無遺餘故名畢
T25n1509_p0290a07║竟空。若小有遺餘不名畢竟。若言相待故
T25n1509_p0290a08║應有是事不然。問曰。諸法不盡空。何以故。
T25n1509_p0290a09║因緣所生法空。而因緣不空。譬如樑椽因緣
T25n1509_p0290a10║和合故名舍。舍空而樑椽不應空。答曰。因
T25n1509_p0290a11║緣亦空因【CL078n1163_p0728a01】緣不定故。譬如父子。父生故名
T25n1509_p0290a12║為子。生子故名為父。復次最後因緣無
T25n1509_p0290a13║所依止故。如山河樹木眾生之類皆依止
T25n1509_p0290a14║地。地依止水。水依止風。風依止虛空。虛
T25n1509_p0290a15║空無所依止。若本無所依止末亦無所依
T25n1509_p0290a16║止。以是故當知一切法畢竟空。問曰。不然。
T25n1509_p0290a17║諸法應有根本。如神通有所變化所化
T25n1509_p0290a18║雖虛而化主不空。答曰。凡夫人見所化物
T25n1509_p0290a19║不久故謂之為空。化主久故謂之為實。
T25n1509_p0290a20║聖人見化主復從前世業因緣和合生。今
T25n1509_p0290a21║世復集諸善法。得神通力故能作化。如般
T25n1509_p0290a22║若波羅蜜後品中說。有三種變化。煩惱變化
T25n1509_p0290a23║業變化法變化(法法身也)是故知化主亦空。問曰。
T25n1509_p0290a24║諸不牢固者不實故應空。諸牢固物及實法
T25n1509_p0290a25║不應空。如大地須彌山大海水日月金剛等
T25n1509_p0290a26║色實法牢固故不應空。所以者何。地及須
T25n1509_p0290a27║彌常住竟【CL078n1163_p0728b01】劫故。眾川有竭海則常滿。日月
T25n1509_p0290a28║周天無有窮極。又如凡人所見虛妄不真
T25n1509_p0290a29║故應空。聖人所得如及法性真際涅槃相
T25n1509_p0290b01║應是實法。云何言畢竟皆空。復次有為法因
T25n1509_p0290b02║緣生故不實。無為法不從因緣生故應實。
T25n1509_p0290b03║復云何言畢竟空。答曰。堅固不堅固不定故
T25n1509_p0290b04║皆空所以者何。有人以此為堅固。有人以
T25n1509_p0290b05║此為不堅固。如人以金剛為牢固。帝釋手
T25n1509_p0290b06║執如人捉杖不以為牢固。又不知破金
T25n1509_p0290b07║剛因緣故以為牢固。若知著龜甲上以
T25n1509_p0290b08║山羊角打破則知不牢固。如七尺之身以
T25n1509_p0290b09║大海為深。羅睺阿修羅王。立大海中膝出
T25n1509_p0290b10║水上。以兩手隱須彌頂。下向觀忉利天喜
T25n1509_p0290b11║見城。此則以海水為淺。若短壽人以地為
T25n1509_p0290b12║常久牢固。長壽者見地無常不牢固。如佛
T25n1509_p0290b13║說七日喻經。佛告諸比丘。一切有為法無常
T25n1509_p0290b14║變異皆【CL078n1163_p0729a01】歸磨滅。劫欲盡時大旱積久。藥草
T25n1509_p0290b15║樹木皆悉焦枯。有第二日出諸小流水皆悉
T25n1509_p0290b16║乾竭。第三日出大河流水亦都涸盡。第四日
T25n1509_p0290b17║出閻浮提中四大河。及阿那婆達多池皆亦
T25n1509_p0290b18║空竭。第五日出大海乾涸。第六日出大地須
T25n1509_p0290b19║彌山等皆悉煙出如窯燒器。第七日出悉皆
T25n1509_p0290b20║熾然無復煙氣。地及須彌乃至梵天火皆然
T25n1509_p0290b21║滿。爾時新生光音天者見火怖畏言。既燒
T25n1509_p0290b22║梵宮將無至此。先生諸天慰喻後生天言。
T25n1509_p0290b23║曾已有此正燒梵宮。於彼而滅不來至此。
T25n1509_p0290b24║燒三千大千世界已無復灰炭。佛語比丘
T25n1509_p0290b25║如此大事誰信之者。唯有眼見乃能信
T25n1509_p0290b26║耳。又比丘過去時。須涅多羅外道師離欲行
T25n1509_p0290b27║四梵行。無量弟子亦得離欲。須涅多羅作
T25n1509_p0290b28║是念我不應與弟子同生一處。今當深
T25n1509_p0290b29║修慈心。此人以深思慈故生光音【CL078n1163_p0729b01】天。佛言
T25n1509_p0290c01║須涅多羅者我身是也。我是時眼見此事以
T25n1509_p0290c02║是故當知牢固實物皆悉歸滅。問曰。汝說
T25n1509_p0290c03║畢竟空何以說無常事。畢竟空今即是空。
T25n1509_p0290c04║無常今有後空。答曰。無常則是空之初門。若
T25n1509_p0290c05║諦了無常諸法則空。以是故。聖人初以四
T25n1509_p0290c06║行觀世間無常。若見所著物無常。無常則
T25n1509_p0290c07║能生苦。以苦故心生厭離。若無常空相則
T25n1509_p0290c08║不可取。如幻如化是名為空。外物既空內
T25n1509_p0290c09║主亦空是名無我。復次畢竟空是為真空
T25n1509_p0290c10║有二種眾生。一多習愛二多習見。愛多者
T25n1509_p0290c11║喜生著。以所著無常故生憂苦。為是人
T25n1509_p0290c12║說。汝所著物無常壞故。汝則為之生苦。若
T25n1509_p0290c13║此所著物生苦者不應生著。是名說無
T25n1509_p0290c14║作解脫門。見多者為分別諸法以不知實
T25n1509_p0290c15║故而著邪見。為是人故直說諸法畢竟空。
T25n1509_p0290c16║復次若有所說皆是可破可破故【CL078n1163_p0730a01】空。所見
T25n1509_p0290c17║既空見主亦空。是名畢竟空。汝言聖人所得
T25n1509_p0290c18║法應實者。以聖人法能滅三毒。非顛倒虛
T25n1509_p0290c19║誑能令眾生離老病死苦得至涅槃。是雖
T25n1509_p0290c20║名實皆從因緣和合生故。先無今有今有
T25n1509_p0290c21║後無故。不可受不可著故亦空非實。如
T25n1509_p0290c22║佛說筏喻經。善法尚應捨何況不善。復次聖
T25n1509_p0290c23║人有為無漏法從有漏法緣生。有漏法虛妄
T25n1509_p0290c24║不實緣所生法。云何為實離有為法無無
T25n1509_p0290c25║為法如先說。有為法實相即是無為法。以
T25n1509_p0290c26║是故。一切法畢竟不可得故名為畢竟空。
T25n1509_p0290c27║無始空者世間若眾生若法皆無有始。如今
T25n1509_p0290c28║生從前世因緣有。前世復從前世有。如是
T25n1509_p0290c29║展轉無有眾生始。法亦如是。何以故。若
T25n1509_p0291a01║先生後死則不從死故生。生亦無死。若先
T25n1509_p0291a02║死後有生則無因無緣。亦不生而有死。以
T25n1509_p0291a03║是故。一切法則【CL078n1163_p0730b01】無有始如經中說。佛語諸
T25n1509_p0291a04║→比丘眾生無有始。無明覆愛所繫往來生
T25n1509_p0291a05║死始不可得。破是無始法故名為無始空。
T25n1509_p0291a06║問曰。無始是實不應破。何以故。若眾生及
T25n1509_p0291a07║法有始者。即墮邊見亦墮無因見。遠離如
T25n1509_p0291a08║是等過故。應說眾生及法無始。今以無始
T25n1509_p0291a09║空破是無始則還墮有始見。答曰。今以
T25n1509_p0291a10║無始空為破無始見。又不墮有始見。譬
T25n1509_p0291a11║如救人於火不應著深水中。今破是無
T25n1509_p0291a12║始亦不應著有始中。是則行於中道。問
T25n1509_p0291a13║曰。云何破無始。答曰。以無窮故。若無窮則
T25n1509_p0291a14║無後。無窮無後則亦無中。若無始則為破
T25n1509_p0291a15║一切智人。所以者何。若世間無窮則不知
T25n1509_p0291a16║其始。不知始故則無一切智人。若有一切
T25n1509_p0291a17║智人不名無始。復次若取眾生相又取諸
T25n1509_p0291a18║法一相異相。以此一異相從今世推前世
T25n1509_p0291a19║從前世復推前世。如是展轉【CL078n1163_p0731a01】眾生及法。始
T25n1509_p0291a20║不可得則生無始見。是見虛妄以一異為
T25n1509_p0291a21║本。是故應破。如有為空破有為法。是有為
T25n1509_p0291a22║空即復為患。復以無為空破無為法。今以
T25n1509_p0291a23║無始破有始無始即復為患。復以無始空
T25n1509_p0291a24║破是無始。是名無始空。問曰。若爾者。佛何
T25n1509_p0291a25║以說眾生往來生死本際不可得。答曰。欲
T25n1509_p0291a26║令眾生知久遠已來往來生死為大苦。生
T25n1509_p0291a27║厭患心。如經說。一人在世間計一劫中受
T25n1509_p0291a28║身被害時。聚集諸血多於海水。啼泣出淚
T25n1509_p0291a29║及飲母乳皆亦如是。積集身骨過於毘浮
T25n1509_p0291b01║羅山。譬喻斬天下草木為二寸籌。數其
T25n1509_p0291b02║父祖曾祖猶不能盡。又如盡以地為泥丸。
T25n1509_p0291b03║數其母及曾祖母猶亦不盡。如是等無量
T25n1509_p0291b04║劫中。受生死苦惱。初始不可得故。心生怖
T25n1509_p0291b05║畏斷諸結使。如無常雖為邊。而佛以是
T25n1509_p0291b06║無常而度眾生。無始亦如是。雖【CL078n1163_p0731b01】為是邊亦
T25n1509_p0291b07║以是無始而度眾生。為度眾生令生厭
T25n1509_p0291b08║心故說有無始非為實有。所以者何。
T25n1509_p0291b09║若有無始不應說無始空。問曰。若無始
T25n1509_p0291b10║非實法云何以度人。答曰。實法中無度人
T25n1509_p0291b11║諸可說法。語言度人皆是有為虛誑法。佛
T25n1509_p0291b12║以方便力故說是無始。以無著心說故受
T25n1509_p0291b13║者亦得無著。無著故則生厭離。復次以宿
T25n1509_p0291b14║命智見眾生。生死相續無窮。是時為實。若
T25n1509_p0291b15║以慧眼則見眾生及法畢竟空。以是故說
T25n1509_p0291b16║無始空。如般若波羅蜜中說。常觀不實。無
T25n1509_p0291b17║常觀亦不實。苦觀不實。樂觀亦不實。而佛說
T25n1509_p0291b18║常樂為倒無常苦為諦。以眾生多著常樂
T25n1509_p0291b19║不著無常苦。是故以無常苦諦破是常樂
T25n1509_p0291b20║倒。以是故說無常苦為諦。若眾生著無常
T25n1509_p0291b21║苦者說無常苦亦空。有始無始亦如是。無
T25n1509_p0291b22║始能破著始倒。若著無始復以【CL078n1163_p0732a01】無始為空。
T25n1509_p0291b23║是名無始空。問曰。有始法亦是邪見應當
T25n1509_p0291b24║破。何以但說破無始。答曰。有始是大惑。
T25n1509_p0291b25║所以者何。若有始者。初身則無罪福因緣
T25n1509_p0291b26║而生善惡處。若從罪福因緣而生不名為
T25n1509_p0291b27║初身。何以故。若有罪福則從前身受後身。
T25n1509_p0291b28║故若世間無始無如是咎。是故菩薩先已
T25n1509_p0291b29║捨是麤惡邪見。菩薩常習用無始念眾生
T25n1509_p0291c01║故說無始。常行因緣法故言法無始。未得
T25n1509_p0291c02║一切智故或於無始中錯謬。是故說無始
T25n1509_p0291c03║空。復次無始已破有始不須空破有始。
T25n1509_p0291c04║今欲破無始故說無始空。問曰。若無始破
T25n1509_p0291c05║有始者有始亦能破無始。汝何以言但以
T25n1509_p0291c06║空破無始。答曰。是二雖皆邪見而有差別。
T25n1509_p0291c07║有始起諸煩惱邪見因緣。無始起慈悲及正
T25n1509_p0291c08║見因緣。所以者何。念眾生受無始世苦
T25n1509_p0291c09║惱而生悲心。知從身次第生身相【CL078n1163_p0732b01】續不斷。
T25n1509_p0291c10║便知罪福果報而生正見。若人不著無始
T25n1509_p0291c11║即是助道善法。若取相生著即是邪見。如
T25n1509_p0291c12║常無常見。有始見雖破無始見不能畢竟
T25n1509_p0291c13║破無始。無始能畢竟破有始是故無始為
T25n1509_p0291c14║勝。如善破不善不善破善。雖互相破而
T25n1509_p0291c15║善能畢竟破惡。如得賢聖道永不作惡。
T25n1509_p0291c16║惡法則不然。勢力微薄故。如人雖起五逆
T25n1509_p0291c17║罪斷善根墮地獄久不過一劫因緣得
T25n1509_p0291c18║脫地獄終成道果。無始有始優劣不同亦
T25n1509_p0291c19║如是。以無始力大故能破有始。是故不說
T25n1509_p0291c20║有始空。
T25n1509_p0291c21║散空者散名別離相。如諸法和合故有。
T25n1509_p0291c22║如車以輻輞轅轂眾合為車。若離散各在
T25n1509_p0291c23║一處則失車名。五眾和合因緣故名為人。
T25n1509_p0291c24║若別離五眾人不可得。問曰。若如是說但
T25n1509_p0291c25║破假名而不破色。亦如離散輻輞可破
T25n1509_p0291c26║車名不破輻輞。散空亦如是。但離散【CL078n1163_p0733a01】五
T25n1509_p0291c27║眾可破人而不破色等五眾。答曰。色等亦
T25n1509_p0291c28║是假名破。所以者何。和合微塵假名為色
T25n1509_p0291c29║故。問曰。我不受微塵。今以可見者為色。
T25n1509_p0292a01║是實為有云何散而為空。答曰。若除微塵。
T25n1509_p0292a02║四大和合因緣生出可見色亦是假名。如四
T25n1509_p0292a03║方風和合扇水則生沫聚。四大和合成色亦
T25n1509_p0292a04║如是。若離散四大則無有色。復次是色以
T25n1509_p0292a05║香味觸及四大和合故有色可見。除諸香
T25n1509_p0292a06║味觸等更無別色。以智分別各各離散色不
T25n1509_p0292a07║可得。若色實有捨此諸法應別有色。而更
T25n1509_p0292a08║無別色。是故經言所有色皆從四大和合
T25n1509_p0292a09║有。和合有故皆是假名。假名故可散。問曰。
T25n1509_p0292a10║色假名故可散。四眾無色云何可散。答曰。
T25n1509_p0292a11║四陰亦是假名。生老住無常觀故散而為空。
T25n1509_p0292a12║所以者何。生時異老時異住時異無常時異
T25n1509_p0292a13║故。復次三世中觀是四眾皆亦【CL078n1163_p0733b01】散滅。復次心
T25n1509_p0292a14║隨所緣緣滅則滅。緣破則破。復次此四眾不
T25n1509_p0292a15║定隨緣生故。譬如火隨所燒處為名。若離
T25n1509_p0292a16║燒處火不可得。因眼緣色生眼識。若離所
T25n1509_p0292a17║緣識不可得。餘情識亦如是。如經中說佛
T25n1509_p0292a18║告羅陀。此色眾破壞散滅令無所有。餘眾
T25n1509_p0292a19║亦如是。是名散空。復次譬如小兒聚土為
T25n1509_p0292a20║臺殿城郭閭里宮舍。或名為米或名為麵
T25n1509_p0292a21║愛著守護。日暮將歸其心捨離蹋壞散滅。凡
T25n1509_p0292a22║夫人亦如是。未離欲故於諸法中生愛著
T25n1509_p0292a23║心。若得離欲見諸法皆散壞棄捨是名散
T25n1509_p0292a24║空。復次諸法合集故各有名字。凡夫人隨逐
T25n1509_p0292a25║名字生顛倒染著。佛為說法當觀其實莫
T25n1509_p0292a26║逐名字。有無皆空。如迦旃延經說。觀集諦
T25n1509_p0292a27║則無無見觀滅諦則無有見。如是種種因
T25n1509_p0292a28║緣是名散空。性空者諸法性常空假業相續
T25n1509_p0292a29║故似若不空。譬如【CL078n1163_p0734a01】水性自冷假火故熱。止
T25n1509_p0292b01║火停久水則還冷。諸法性亦如是。未生時空
T25n1509_p0292b02║無所有如水性常冷。諸法眾緣和合故有。
T25n1509_p0292b03║如水得火成熱。眾緣若少若無則無有法。
T25n1509_p0292b04║如火滅湯冷。如經說。眼空無我無我所。何
T25n1509_p0292b05║以故性自爾。耳鼻舌身意色乃至法等亦復
T25n1509_p0292b06║如是。問曰。此經說我我所空是為眾生空。
T25n1509_p0292b07║不說法空云何證性空。答曰。此中但說性
T25n1509_p0292b08║空不說眾生空及法空。性空有二種。一者
T25n1509_p0292b09║於十二入中無我無我所。二者十二入相
T25n1509_p0292b10║自空無我無我所。是聲聞論中說。摩訶衍法
T25n1509_p0292b11║說。十二入我我所無故空。十二入性無故空。
T25n1509_p0292b12║復次若無我無我所自然得法空。以人多
T25n1509_p0292b13║著我及我所故。佛但說無我無我所。如是
T25n1509_p0292b14║應當知一切法空。若我我所法尚不著。何
T25n1509_p0292b15║況餘法。以是故。眾生空法空終歸一義是
T25n1509_p0292b16║名性空。【CL078n1163_p0734b01】復次性名自有不待因緣。若待因
T25n1509_p0292b17║緣則是作法不名為性。諸法中皆無性。何
T25n1509_p0292b18║以故。一切有為法皆從因緣生。從因緣生
T25n1509_p0292b19║則是作法。若不從因緣和合則是無法。如
T25n1509_p0292b20║是一切諸法性不可得故名為性空。問曰。
T25n1509_p0292b21║畢竟空無所有則是性空。今何以重說。答
T25n1509_p0292b22║曰。畢竟空者名為無有遺餘。性空者名為本
T25n1509_p0292b23║來常爾。如水性冷假火故熱止火則還冷。
T25n1509_p0292b24║畢竟空如虛空常不生不滅不垢不淨。云何
T25n1509_p0292b25║言同。復次諸法畢竟空。何以故。性不可得
T25n1509_p0292b26║故。諸法性空。何以故。畢竟空故。復次性空
T25n1509_p0292b27║多是菩薩所行。畢竟空多是諸佛所行。何以
T25n1509_p0292b28║故。性空中但有因緣和合無有實性。畢竟
T25n1509_p0292b29║空三世清淨有如是等差別。復次一切諸法
T25n1509_p0292c01║性有二種。一者總性。二者別性。總性者。
T25n1509_p0292c02║無常苦空無我無生無滅無來無去無入【CL078n1163_p0735a01】無出
T25n1509_p0292c03║等。別性者。如火熱性水濕性心為識性。如
T25n1509_p0292c04║人喜作諸惡故名為惡性。好集善事故名
T25n1509_p0292c05║為善性。如十力經中說。佛知世間種種性。
T25n1509_p0292c06║如是諸性皆空是名性空。何以故。若無常性
T25n1509_p0292c07║是實應失業果報。所以者何。生滅過去不
T25n1509_p0292c08║住故。六情亦不受塵亦不積習因緣。若無
T25n1509_p0292c09║積習則無誦經坐禪等。以是故知無常性
T25n1509_p0292c10║不可得。無常尚不可得。何況常相。復次苦性
T25n1509_p0292c11║亦不可得。若實有是苦則不應生染著心。
T25n1509_p0292c12║若人厭畏苦痛於諸樂中亦應厭畏。佛
T25n1509_p0292c13║亦不應說三受苦受樂受不苦不樂受。
T25n1509_p0292c14║亦不應苦中生瞋樂中生愛不苦不樂中
T25n1509_p0292c15║生癡。若一相者樂中應生瞋苦中應生愛。
T25n1509_p0292c16║但是事不然。如是等苦性何不可得。何況樂
T25n1509_p0292c17║性虛妄而可得。復次空相亦不可得。所以者
T25n1509_p0292c18║何若有空相則無罪福。無罪福故亦【CL078n1163_p0735b01】無今
T25n1509_p0292c19║世後世。復次諸法相待有。所以者何。若有空
T25n1509_p0292c20║應當有實。若有實應當有空。空性尚無。
T25n1509_p0292c21║何況有實。復次若無我者則無縛無解。亦
T25n1509_p0292c22║無從今世至後世受罪福。亦無業因緣
T25n1509_p0292c23║果報。如是等因緣知無我性尚不可得。何況
T25n1509_p0292c24║我性。復次無生無滅性亦不實。何以故。若實
T25n1509_p0292c25║則墮常見。若一切法常則無罪無福。若有
T25n1509_p0292c26║者常有。無者常無。若無者不生。有者不失。
T25n1509_p0292c27║如不生不滅性不可得。何況生滅性。無來
T25n1509_p0292c28║無去無入無出等諸總性亦如是。復次諸法
T25n1509_p0292c29║別性是亦不然。何以故。如火能燒造色能
T25n1509_p0293a01║炤。二法和合故名為火。若離是二法有火
T25n1509_p0293a02║者應別有火用而無別用。以是故知火是
T25n1509_p0293a03║假名亦無有實。若實無火法云何言熱是
T25n1509_p0293a04║火性。復次熱性從眾緣生。內有身根外有
T25n1509_p0293a05║色觸。和合生身識覺知有熱。【CL078n1163_p0736a01】若未和合時
T25n1509_p0293a06║則無熱性。以是故知無定熱為火性。復
T25n1509_p0293a07║次若火實有熱性云何有人入火不燒。及
T25n1509_p0293a08║人身中火而不燒身。空中火水不能滅。
T25n1509_p0293a09║以火無有定熱性故。神通力故火不能燒
T25n1509_p0293a10║身。業因緣五藏不熱。神龍力故水不能滅。
T25n1509_p0293a11║復次若熱性與火異火則非熱。若熱與火一
T25n1509_p0293a12║云何言熱是火性。餘性亦如是。是總性別
T25n1509_p0293a13║性無故名為性空。復次性空者從本已來空。
T25n1509_p0293a14║如世間人謂虛妄不久者是空。如須彌金
T25n1509_p0293a15║剛等物。及聖人所知以為真實不空。欲斷
T25n1509_p0293a16║此疑故佛說是雖堅固相續久住皆亦性
T25n1509_p0293a17║空。聖人智慧雖度眾生。破諸煩惱性不可
T25n1509_p0293a18║得故是亦為空。又人謂五眾十二入十八界
T25n1509_p0293a19║皆空。但如法性實際。是其實性。佛欲斷此
T25n1509_p0293a20║疑故。但分別說五眾如法性實際皆亦是
T25n1509_p0293a21║空是名性空。復次有為性三【CL078n1163_p0736b01】相生住滅。無為
T25n1509_p0293a22║性亦三相不生不住不滅。有為性尚空。何況
T25n1509_p0293a23║有為法。無為性尚空。何況無為法。以是種
T25n1509_p0293a24║種因緣性不可得名為性空。
T25n1509_p0293a25║自相空者一切法有二種相總相別相。是二
T25n1509_p0293a26║相空故名為相空。問曰。何等是總相何等是
T25n1509_p0293a27║別相。答曰。總相者如無常等。別相者諸法
T25n1509_p0293a28║雖皆無常而各有別相。如地為堅相火
T25n1509_p0293a29║為熱相。問曰。先已說性今說相。性相有何
T25n1509_p0293b01║等異。答曰。有人言。其實無異名有差別。說
T25n1509_p0293b02║性則為說相說相則為說性。譬如說火性
T25n1509_p0293b03║即是熱相。說熱相即是火性。有人言。性相
T25n1509_p0293b04║小有差別。性言其體相言可識。如釋子
T25n1509_p0293b05║受持禁戒是其性。剃髮割截染衣是其相。
T25n1509_p0293b06║梵志自受其法是其性。頂有周羅執三奇
T25n1509_p0293b07║杖是其相。如火熱是其性。煙是其相。近為
T25n1509_p0293b08║性遠為相。相不定從身出。性則言【CL078n1163_p0737a01】其實。如
T25n1509_p0293b09║見黃色為金相而內是銅火燒石磨知非
T25n1509_p0293b10║金性。如人恭敬供養時似是善人是為相
T25n1509_p0293b11║罵詈毀辱忿然瞋恚便是其性。性相內外
T25n1509_p0293b12║遠近初後等有如是差別。是諸相皆空名
T25n1509_p0293b13║為相空。如說一切有為法皆是無常相。所
T25n1509_p0293b14║以者何。生滅不住故。先無今有已有還無故。
T25n1509_p0293b15║屬諸因緣故。虛誑不真故。無常因緣生故。
T25n1509_p0293b16║眾合因緣起故。如是等因緣故。一切有為法
T25n1509_p0293b17║是無常相能生身心惱故名為苦身。四威
T25n1509_p0293b18║儀無不苦故。苦聖諦故。聖人捨不受故。無
T25n1509_p0293b19║時不惱故。無常故。如是等因緣名為苦相。
T25n1509_p0293b20║離我所故空。因緣和合生故空。無常苦空無
T25n1509_p0293b21║我故名為空。始終不可得故空。誑心故名為
T25n1509_p0293b22║空。賢聖一切法不著故名為空。以無相無
T25n1509_p0293b23║作解脫門故名為空。諸法實相無量無數故
T25n1509_p0293b24║名為空。斷一切語言道【CL078n1163_p0737b01】故名為空。滅一切
T25n1509_p0293b25║心行故名為空。諸佛辟支佛阿羅漢入而不
T25n1509_p0293b26║出故名為空。如是等因緣故是名為空。無
T25n1509_p0293b27║常苦空故無我。不自在故無我。無主故名為
T25n1509_p0293b28║無我。諸法無不從因緣生從因緣生故
T25n1509_p0293b29║無我。無相無作故無我。假名字故無我。身
T25n1509_p0293c01║見顛倒故無我。斷我心得道故無我。以是
T25n1509_p0293c02║種種名為無我。如是等名為總相。別相者
T25n1509_p0293c03║地堅相火熱相水濕相風動相。眼識衣處名
T25n1509_p0293c04║眼相。耳鼻舌身亦如是。識覺相智慧相慧智
T25n1509_p0293c05║相。捨為施相。不悔不惱為持戒相。心不變
T25n1509_p0293c06║異為忍相。發懃為精進相。攝心為禪相。
T25n1509_p0293c07║無所著為智慧相能成事為方便相。識
T25n1509_p0293c08║作生滅為世間相。無識為涅槃相。如是等
T25n1509_p0293c09║諸法各有別相。當知是諸相皆空是名
T25n1509_p0293c10║自相空。餘義如性空中說性相義同故。
T25n1509_p0293c11║問曰。何以不但說相空而說自相空。答曰。
T25n1509_p0293c12║若說【CL078n1163_p0738a01】相空不說法體空。說自相空即法體
T25n1509_p0293c13║空。復次眾法和合故一法生是一法空。如是
T25n1509_p0293c14║等一一法皆空。今和合因緣法展轉皆亦空。
T25n1509_p0293c15║一切法各各自相空。以是故名為自相空。
T25n1509_p0293c16║問曰。若一切法各各自相空。云何復有所說。
T25n1509_p0293c17║答曰。眾生顛倒故。以一相異相總相別相等
T25n1509_p0293c18║而著諸法。為斷是故而有所說。如是等因
T25n1509_p0293c19║緣名為自相空。一切法空者。一切法名五
T25n1509_p0293c20║眾十二入十八界等。是諸法皆入種種門。所
T25n1509_p0293c21║謂一切法有相。知相識相緣相增上相因相
T25n1509_p0293c22║果相總相別相依相。問曰。云何一切法有相。
T25n1509_p0293c23║答曰。一切法有好有醜有內有外。一切法
T25n1509_p0293c24║有心生故名為有。問曰。無法中云何言有
T25n1509_p0293c25║相。答曰。若無法不名為法。但以遮有故
T25n1509_p0293c26║名為無法。若實有無法則名為有。是故
T25n1509_p0293c27║說一切法有相。知相者苦法【CL078n1163_p0738b01】智苦比智能知
T25n1509_p0293c28║苦諦。集法智集比智能知集諦。滅法智滅比
T25n1509_p0293c29║智能知滅諦。道法智道比智能知道諦。及
T25n1509_p0294a01║世俗善智能知苦能知集能知滅能知道。
T25n1509_p0294a02║亦能知虛空非智緣滅是名一切法知相。
T25n1509_p0294a03║知相故攝一切法。識相者眼識能知色耳
T25n1509_p0294a04║識能知聲鼻識能知香舌識能知味身識能
T25n1509_p0294a05║知觸意識能知法。能知眼能知色能知眼
T25n1509_p0294a06║識。能知耳能知聲能知耳識。能知鼻能知
T25n1509_p0294a07║香能知鼻識。能知舌能知味能知舌識。能
T25n1509_p0294a08║知身能知觸能知身識。能知意能知法能
T25n1509_p0294a09║知意識是名識相。緣相者眼識及眼識相
T25n1509_p0294a10║應諸法能緣色。耳識及耳識相應諸法能緣
T25n1509_p0294a11║聲。鼻識及鼻識相應諸法能緣香。舌識及舌
T25n1509_p0294a12║識相應諸法能緣味。身識及身識相應諸法
T25n1509_p0294a13║能緣觸。意識及意識相應諸法能緣法。能緣
T25n1509_p0294a14║眼能緣色能緣眼識。能緣【CL078n1163_p0739a01】耳能緣聲能緣
T25n1509_p0294a15║耳識。能緣鼻能緣香能緣鼻識。能緣舌能
T25n1509_p0294a16║緣味能緣舌識。能緣身能緣觸能緣身識。
T25n1509_p0294a17║能緣意能緣法能緣意識是名緣相。增上
T25n1509_p0294a18║相者一切有為法各各增上。無為法亦於有
T25n1509_p0294a19║為法有增上。是名增上相。因果相者一切
T25n1509_p0294a20║法各各為因各各為果是名因果相。總相別
T25n1509_p0294a21║相者一切法中各各有總相別相。如馬是總
T25n1509_p0294a22║相白是別相。如人是總相若失一耳則是別
T25n1509_p0294a23║相。如是各各展轉皆有總相別相。是為
T25n1509_p0294a24║總相別相。依相者諸法各共相依止。如草木
T25n1509_p0294a25║山河依止於地地依止水。如是一切各
T25n1509_p0294a26║各相依。是名依止相。依止相攝一切法。
T25n1509_p0294a27║知是等一法門相攝一切法。復次二法門
T25n1509_p0294a28║攝一切法。所謂色無色法。可見不可見法。
T25n1509_p0294a29║有對無對法。有漏無漏法。有為無為法。
T25n1509_p0294b01║內法外法。觀法緣法。有法無法。如是【CL078n1163_p0739b01】等種種
T25n1509_p0294b02║二法門相。三四五六乃至無量法門相攝一
T25n1509_p0294b03║切法。是諸法皆空如上說。名一切法空。問
T25n1509_p0294b04║曰。若皆空者何以說一切法種種名字。答曰。
T25n1509_p0294b05║凡夫人於空法中無明顛倒取相故生愛等
T25n1509_p0294b06║諸煩惱。因煩惱故起種種業。起種種業故
T25n1509_p0294b07║入種種道。入種種道故受種種身。受種種
T25n1509_p0294b08║身故受種種苦樂。如蠶出絲無所因自從
T25n1509_p0294b09║己出而自纏裹受燒煮苦。聖人清淨智慧力
T25n1509_p0294b10║故分別一切法本末皆空。欲度眾生故說
T25n1509_p0294b11║其著處。所謂五眾十二入十八界等。汝但以
T25n1509_p0294b12║無明故而生五眾等自作自著。若聖人但
T25n1509_p0294b13║說空者不能得道。以無所因無所厭
T25n1509_p0294b14║故。問曰。汝言一切法空是事不然。何以故。
T25n1509_p0294b15║一切法各各自相攝故。如地堅相水濕相火
T25n1509_p0294b16║熱相風動相心為識相慧為知相。如是一切
T25n1509_p0294b17║法各自住其相云何言空。答曰。【CL078n1163_p0740a01】性空自相
T25n1509_p0294b18║空中已破。今當更說。相不定故不應是相。
T25n1509_p0294b19║如酥蜜膠蠟等皆是地相。與火合故自
T25n1509_p0294b20║捨其相轉成濕相。金銀銅鐵與火合故亦
T25n1509_p0294b21║自捨其相變為水相。如水得寒成冰轉為
T25n1509_p0294b22║地相。如人醉睡入無心定凍冰中魚皆
T25n1509_p0294b23║無心識。捨其心相無所覺知。如慧為知
T25n1509_p0294b24║相入諸法實相則無所覺知自捨知相。是
T25n1509_p0294b25║故諸法無有定相。復次若謂諸法定相是
T25n1509_p0294b26║亦不然。所以者何。如未來法相不應來
T25n1509_p0294b27║至現在。若至現在則捨未來相。若不捨
T25n1509_p0294b28║未來相入現在者未來則是現在為無未
T25n1509_p0294b29║來果報。若現在入過去則捨現在相。若不
T25n1509_p0294c01║捨現在相入過去過去則是現在如是等
T25n1509_p0294c02║過。則知諸法無有定相。復次若謂無為法
T25n1509_p0294c03║定有者應別自有相。如火自有熱相不
T25n1509_p0294c04║因他作相。是故當知無為法無相故實無。
T25n1509_p0294c05║復次汝以未來世中非智緣滅法是【CL078n1163_p0740b01】有為法
T25n1509_p0294c06║而無有為相。若汝謂以非智緣盡是滅相
T25n1509_p0294c07║是亦不然。所以者何。無常滅故是名滅相。
T25n1509_p0294c08║非以非智緣滅故名為滅相。如是等種種
T25n1509_p0294c09║無有定相。若有定相可使不空而無定
T25n1509_p0294c10║相而不空者是事不然。問曰。應實有法不
T25n1509_p0294c11║空。所以者何。凡夫聖人所知各異。凡夫所知
T25n1509_p0294c12║是虛妄。聖人所知是實。依實聖智故捨虛
T25n1509_p0294c13║妄法。不可依虛妄捨虛妄。答曰。為破凡
T25n1509_p0294c14║夫所知故名為聖智。若無凡夫法則無聖
T25n1509_p0294c15║法。如無病則無藥。是故經言。離凡夫法更
T25n1509_p0294c16║無聖法。凡夫法實性即是聖法。復次聖人
T25n1509_p0294c17║於諸法不取相亦不著。是故聖法為真實。
T25n1509_p0294c18║凡夫於諸法取相亦著。故以凡夫人法為
T25n1509_p0294c19║虛妄。聖人雖用而不取相。不取相故則無
T25n1509_p0294c20║定相。如是不應為難。於凡夫地著法分別
T25n1509_p0294c21║是聖法是凡夫法。若於賢聖地則無所分
T25n1509_p0294c22║別。為斷眾生病故【CL078n1163_p0741a01】言是虛是實。如說佛語
T25n1509_p0294c23║→非虛非實非縛非解不一不異。是故無
T25n1509_p0294c24║所分別清淨如虛空。復次若法不悉空不
T25n1509_p0294c25║應說不戲論為智人相亦不應說。不受
T25n1509_p0294c26║不著無所依止。空無相無作名為真法。問
T25n1509_p0294c27║曰。若一切法空即亦是實。云何言無實。答
T25n1509_p0294c28║曰。若一切法空假令有法已入一切法中
T25n1509_p0294c29║破。若無法不應致難。問曰。若一切法空是
T25n1509_p0295a01║真實者。佛三藏中何以多說無常苦空無我
T25n1509_p0295a02║法。如經說。佛告諸比丘。為汝說法名為第
T25n1509_p0295a03║一義空。何等是第一義空。眼生無所從來滅
T25n1509_p0295a04║亦無所去。但有業有業果報。作者不可得。
T25n1509_p0295a05║耳鼻舌身意亦復如是。是中若說生無所
T25n1509_p0295a06║從來滅亦無所去是常常法不可得故無
T25n1509_p0295a07║常。但有業及業果報而作者不可得。是為
T25n1509_p0295a08║聲聞法中第一義空。云何言一切法空。答曰。
T25n1509_p0295a09║我是一切諸煩惱根【CL078n1163_p0741b01】本。先著五眾為我。然
T25n1509_p0295a10║後著外物為我所。我所縛故而生貪恚。
T25n1509_p0295a11║貪恚因緣故起諸業。如佛說無作者則破
T25n1509_p0295a12║一切法中我。若說眼無所從來滅亦無所
T25n1509_p0295a13║去則說眼無常。若無常即是苦。苦即是非
T25n1509_p0295a14║我我所。我我所無故於一切法中心無所
T25n1509_p0295a15║著。心無所著故則不生結使。不生結使
T25n1509_p0295a16║何用說空。以是故三藏中多說無常苦空無
T25n1509_p0295a17║我。不多說一切法空。復次眾生雖聞佛說
T25n1509_p0295a18║無常苦空無我。而戲論諸法。為是人故說
T25n1509_p0295a19║諸法空。若無我亦無我所。若無我無我所
T25n1509_p0295a20║是即入空義。問曰。佛何以說有業有果報。
T25n1509_p0295a21║若有業有果報是則不空。答曰。佛說法有
T25n1509_p0295a22║二種。一者無我一者無法。為著見神有常
T25n1509_p0295a23║者故為說無作者。為著斷滅見者故為
T25n1509_p0295a24║說有業有業果報。若人聞說無作者轉
T25n1509_p0295a25║墮斷滅見中。為說有業有業【CL078n1163_p0742a01】果報。此五眾
T25n1509_p0295a26║能起業而不至後世。此五眾因緣生五眾。
T25n1509_p0295a27║受業果報相續故。說受業果報。如母子。
T25n1509_p0295a28║身雖異而因緣相續故。如母服藥兒病得
T25n1509_p0295a29║差。如是今世後世五眾雖異而罪福業因緣
T25n1509_p0295b01║相續故。從今世五眾因緣受後世五眾果
T25n1509_p0295b02║報。復次有人求諸法相著一法。若有若無
T25n1509_p0295b03║若常若無常等以著法故自法生愛他法生
T25n1509_p0295b04║恚而起惡業。為是人故說諸法空。諸法空
T25n1509_p0295b05║則無有法。所以者何。所可愛法能生結使。
T25n1509_p0295b06║能生結使則是無明因緣。若生無明云何是
T25n1509_p0295b07║實是為法空。復次眾生有二種。一者著世
T25n1509_p0295b08║間二者求出世間。求出世間有上中下。上
T25n1509_p0295b09║者利根大心求佛道。中者中根求辟支佛道。
T25n1509_p0295b10║下者鈍根求聲聞道。為求佛道者說六
T25n1509_p0295b11║波羅蜜及法空。為求辟支佛者說十二因
T25n1509_p0295b12║緣及獨行法。為求聲聞【CL078n1163_p0742b01】者說眾生空及四
T25n1509_p0295b13║真諦法。聲聞畏惡生死。聞眾生空及四真諦
T25n1509_p0295b14║無常苦空無我不戲論諸法。如圍中有鹿
T25n1509_p0295b15║既被毒箭一向求脫更無他念。辟支佛雖
T25n1509_p0295b16║厭老病死。猶能少觀甚深因緣。亦能少度
T25n1509_p0295b17║眾生。譬如犀在圍中雖被毒箭。猶能顧戀
T25n1509_p0295b18║其子。菩薩雖厭老病死。能觀諸法實相
T25n1509_p0295b19║究盡深入十二因緣。通達法空入無量法
T25n1509_p0295b20║性。譬如白香象王在獵圍中雖被箭射
T25n1509_p0295b21║顧視獵者心無所畏。及將營從安步而去。
T25n1509_p0295b22║以是故三藏中不多說法空。或有利根梵
T25n1509_p0295b23║志求諸法實相不厭老病死。著種種法
T25n1509_p0295b24║相為是故說法空。所謂先尼梵志不說五
T25n1509_p0295b25║眾即是實。亦不說離五眾是實。復有強論
T25n1509_p0295b26║梵志佛答我法中不受有無。汝何所論有無
T25n1509_p0295b27║是戲論法結使生處。及雜阿含中大空經說
T25n1509_p0295b28║二種空。眾生空法空。【CL078n1163_p0743a01】羅陀經中說色眾破裂
T25n1509_p0295b29║分散令無所有。筏喻經中說。法尚應捨何
T25n1509_p0295c01║況非法。波羅延經利眾經中說。智者於一切
T25n1509_p0295c02║法不受不著。若受著法則生戲論。若無
T25n1509_p0295c03║所依止則無所論。諸得道聖人於諸法無
T25n1509_p0295c04║取無捨。若無取捨能離一切諸見。如是
T25n1509_p0295c05║等三藏中處處說法空。如是等名為一切
T25n1509_p0295c06║法空。
T25n1509_p0295c07║不可得空者。有人言。於眾界入中我法常法
T25n1509_p0295c08║不可得故。名為不可得空。有人言。諸因緣中
T25n1509_p0295c09║求法不可得。如五指中拳不可得故名為
T25n1509_p0295c10║不可得空。有人言。一切法及因緣畢竟不可
T25n1509_p0295c11║得故名為不可得空。問曰。何以故。名不
T25n1509_p0295c12║可得空。為智力少故不可得為實無故不可
T25n1509_p0295c13║得。答曰。諸法實無故不可得。非智力少也。
T25n1509_p0295c14║問曰。若爾者與畢竟空自相空無異。今何
T25n1509_p0295c15║以故。更說不可得空。答曰。若人聞上諸空
T25n1509_p0295c16║都無所有【CL078n1163_p0743b01】心懷怖畏生疑。今說所以空
T25n1509_p0295c17║因緣以求索不可得故。為說不可得空
T25n1509_p0295c18║斷是疑怖故佛說不可得空。所以者何。佛
T25n1509_p0295c19║言。我從初發心乃至成佛及十力佛。於諸
T25n1509_p0295c20║法中求實不可得。是名不可得空。問曰。何
T25n1509_p0295c21║事不可得。答曰。一切法乃至無餘涅槃不可
T25n1509_p0295c22║得故名為不可得空。復次行者得是不可得
T25n1509_p0295c23║空。不得三毒四流四縛五蓋六愛七使八邪
T25n1509_p0295c24║九結十惡諸弊惡垢結等。都不可得故名為
T25n1509_p0295c25║不可得空。問曰。若爾者行是不可得空得
T25n1509_p0295c26║何等法利。答曰。得戒定慧。得四沙門果五
T25n1509_p0295c27║根五無學眾六捨法七覺分八聖道分九次第
T25n1509_p0295c28║定十無學法。得如是等是聲聞法。若得
T25n1509_p0295c29║般若波羅蜜。則具足六波羅蜜及十地諸功
T25n1509_p0296a01║德。問曰。上言一切法乃至涅槃不可得。今
T25n1509_p0296a02║何以言得戒定慧乃至十無學法。【CL078n1163_p0744a01】答曰。是
T25n1509_p0296a03║法雖得皆助不可得空故亦名不可得。
T25n1509_p0296a04║又復無受無著故是名不可得。為無為
T25n1509_p0296a05║法故名不可得。聖諦故名不可得。第一義
T25n1509_p0296a06║諦故名不可得。聖人雖得諸功德入無餘
T25n1509_p0296a07║涅槃故不以為得。凡夫人以為大得。如師
T25n1509_p0296a08║子雖有所作不自以為奇。餘眾生見以為
T25n1509_p0296a09║希有。如是等義名為不可得空。無法空有
T25n1509_p0296a10║法空無法有法空。無法空者。有人言。無法
T25n1509_p0296a11║名法已滅。是滅無故名無法空。有法空者
T25n1509_p0296a12║諸法因緣和合生故無有法。有法無故名
T25n1509_p0296a13║有法空。無法有法空者。取無法有法相不
T25n1509_p0296a14║可得。是為無法有法空。復次觀無法有法
T25n1509_p0296a15║空故名無法有法空。復次行者觀諸法生
T25n1509_p0296a16║滅。若有門若無門。生門生喜滅門生憂。行
T25n1509_p0296a17║者觀生法空則滅喜心。觀滅法空則滅憂
T25n1509_p0296a18║心。所以者何。生無所得。滅無所失。除世間
T25n1509_p0296a19║貪憂故是名無【CL078n1163_p0744b01】法有法空。復次十八空中初
T25n1509_p0296a20║三空破一切法。後三空亦破一切法。有法空
T25n1509_p0296a21║破一切法生時住時。無法空破一切法滅時。
T25n1509_p0296a22║無法有法空生滅一時俱破。復次有人言。過
T25n1509_p0296a23║去未來法空是名無法空。現在及無為法空
T25n1509_p0296a24║是名有法空。何以故。過去法滅失變異歸
T25n1509_p0296a25║無。未來法因緣未和合。未生未有未出未
T25n1509_p0296a26║起。以是故名無法。觀知現在法及無為法。
T25n1509_p0296a27║現有是名有法。是二俱空故名為無法有
T25n1509_p0296a28║法空。復次有人言。無為法無生住滅。是名
T25n1509_p0296a29║無法。有為法生住滅。是名有法。如是等空
T25n1509_p0296b01║名為無法有法空。是為菩薩欲住內空乃至
T25n1509_p0296b02║無法有法空。當學般若波羅蜜。
T25n1509_p0296b03║大智度論卷第三十一【○】【○】
