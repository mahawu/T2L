T25n1509_p0314b20║【□】
T25n1509_p0314b21║【CL078n1163_p0796a01】大智度論釋報應品第二(卷三十五)
T25n1509_p0314b22║【□】
T25n1509_p0314b23║　　　　聖者龍樹造
T25n1509_p0314b24║　　　　後秦龜茲國三藏鳩摩羅什譯
T25n1509_p0314b25║【○】【經】佛告舍利弗。若菩薩摩訶薩行般若波
T25n1509_p0314b26║羅蜜能作是功德。是時四天王皆大歡喜意
T25n1509_p0314b27║念言。我等當以四缽奉上菩薩。如前天王奉
T25n1509_p0314b28║先佛缽。
T25n1509_p0314b29║【論】問曰。前品說已具。今何以重說。答曰。
T25n1509_p0314c01║前雖歎般若波羅蜜事未具足。聞者無
T25n1509_p0314c02║厭。是故復說。復次初品但讚般若波羅蜜
T25n1509_p0314c03║力。今讚行者能作是功德。四天王等歡
T25n1509_p0314c04║喜奉缽。復次以菩薩能具諸願行故。佛安
T25n1509_p0314c05║慰勸進言。有此果報終不虛也。復次般若
T25n1509_p0314c06║波羅蜜有二種果。一者成佛度眾生。二者
T25n1509_p0314c07║雖未成佛受世間果【CL078n1163_p0796b01】報。轉輪聖王釋梵天
T25n1509_p0314c08║王主三千世界。世間福樂供養之事悉皆備
T25n1509_p0314c09║足。今以世間果報以示眾生故說是事。復
T25n1509_p0314c10║次世間欲成大業多有壞亂者。菩薩則不
T25n1509_p0314c11║然。內心既定外事亦應。如是等因緣故說
T25n1509_p0314c12║此品。問曰。菩薩增益六波羅蜜時。諸天世
T25n1509_p0314c13║人何因緣故喜。答曰。諸天皆因十善四禪四
T25n1509_p0314c14║無量故生是諸功德。皆由諸佛菩薩故有。
T25n1509_p0314c15║若佛出世增益諸天眾減損阿修羅種。若
T25n1509_p0314c16║佛不在世阿修羅種多諸天減少。以種雜
T25n1509_p0314c17║福不清淨故。若諸佛出世能斷諸天疑網
T25n1509_p0314c18║能成大事。如釋提桓因命欲終時心懷怖
T25n1509_p0314c19║畏。求佛自救遍不知處。雖見出家之人山
T25n1509_p0314c20║澤閑處所供養者。皆亦不能斷其疑網。爾
T25n1509_p0314c21║時毘首羯磨天白釋提桓因言。尸毘王苦行
T25n1509_p0314c22║奇特世所希有。諸智人言。是人不久當得
T25n1509_p0314c23║作佛。釋提【CL078n1163_p0797a01】桓因言。是事難辦。何以知之。
T25n1509_p0314c24║如魚子菴羅樹華發心菩薩。是三事因時雖
T25n1509_p0314c25║多成果甚少。今當試之。帝釋自化為鷹。
T25n1509_p0314c26║毘首羯磨化作鴿。鴿投於王。王自割身肉。
T25n1509_p0314c27║乃至舉身上稱以代鴿命。地為震動。是時
T25n1509_p0314c28║釋提桓因等心大歡喜。散眾天華歎未曾
T25n1509_p0314c29║有。如是決定大心成佛不久。復次凡夫人
T25n1509_p0315a01║肉眼無有智慧。苦身求財以自生活。聞菩
T25n1509_p0315a02║薩增益六波羅蜜成佛不久猶尚歡喜。何況
T25n1509_p0315a03║諸天。問曰。四天王天三十三天有阿修羅難
T25n1509_p0315a04║上諸天等無有此患。何以歡喜。答曰。上諸
T25n1509_p0315a05║天雖無阿修羅患。若佛不出世生其天上
T25n1509_p0315a06║者少。設有生者五欲不妙。所以者何。但修
T25n1509_p0315a07║不淨福故。色界諸天宮殿光明壽命亦復如
T25n1509_p0315a08║是。復次諸天中有智慧者。能知禪味五欲
T25n1509_p0315a09║悉皆無常。唯佛出世能令得常樂涅槃。以
T25n1509_p0315a10║世間【CL078n1163_p0797b01】樂涅槃樂皆由佛菩薩得。是故歡喜。
T25n1509_p0315a11║譬如甘美果樹茂盛成就人大歡喜。以樹有
T25n1509_p0315a12║種種利益。有庇其蔭者。有用其華食其
T25n1509_p0315a13║果實。菩薩亦如是。能以離不善法蔭遮三
T25n1509_p0315a14║惡苦熱。能與人天富樂之華。令諸賢聖得
T25n1509_p0315a15║三乘之果。是故歡喜。問曰。諸天供養事多。何
T25n1509_p0315a16║以奉缽。答曰。四天王奉缽。餘天供養諸天
T25n1509_p0315a17║供養。各有定法。如佛初生時。釋提桓因以
T25n1509_p0315a18║天衣奉承佛身。梵天王躬自執蓋。四天王
T25n1509_p0315a19║四邊防護。淨居諸天欲令菩薩生厭離心
T25n1509_p0315a20║故。化作老病死人及沙門身。又出家時。四
T25n1509_p0315a21║天王敕使者捧舉馬足。自四邊侍護菩薩。
T25n1509_p0315a22║天帝釋取髮於其天上城東門外立髮塔。
T25n1509_p0315a23║又持菩薩寶衣於城南門外立衣塔。佛
T25n1509_p0315a24║至樹下時奉上好草。執金剛菩薩常執金
T25n1509_p0315a25║剛衛護菩薩。梵天王請佛轉法輪。如是等
T25n1509_p0315a26║各【CL078n1163_p0798a01】有常法。以是故四天王奉缽。四缽義如
T25n1509_p0315a27║先說。問曰。佛一身何以受四缽。答曰。四王
T25n1509_p0315a28║力等不可偏受。又令見佛神力合四缽
T25n1509_p0315a29║為一。心喜信淨作是念。我等從菩薩初生
T25n1509_p0315b01║至今成佛所修供養功德不虛。問曰。四天
T25n1509_p0315b02║王壽命五百歲。菩薩過無量阿僧祇劫然後
T25n1509_p0315b03║成佛。今之四天非是後天。何以故喜。答曰。
T25n1509_p0315b04║同一姓故。譬如貴姓胤流百世不以遠故
T25n1509_p0315b05║為異。或時行者見菩薩增益六波羅蜜時。
T25n1509_p0315b06║心作是願。是菩薩成佛時我當奉缽。是故
T25n1509_p0315b07║得生。復次四天王壽五百歲。人間五十歲。
T25n1509_p0315b08║為四天王處一日一夜。亦三十日為一月。
T25n1509_p0315b09║十二月為一歲。以此歲壽五百歲。為人間
T25n1509_p0315b10║九百萬歲。菩薩能作是功德者。或近成佛
T25n1509_p0315b11║初生四天王足可得值。問曰。如摩訶衍經
T25n1509_p0315b12║中說。有佛以喜為食不食揣食。如天【CL078n1163_p0798b01】王
T25n1509_p0315b13║佛衣服儀容與白衣無異不須缽食。何以
T25n1509_p0315b14║言四天王定應奉缽。答曰。定者為用缽者
T25n1509_p0315b15║故不說不用。復次用缽諸佛多不用缽者
T25n1509_p0315b16║少。是故以多為定。
T25n1509_p0315b17║【經】三十三天乃至他化自在天。亦皆歡喜意
T25n1509_p0315b18║念言。我等當給侍供養菩薩。減損阿修羅種
T25n1509_p0315b19║增益諸天眾。三千大千世界四天王天乃至
T25n1509_p0315b20║阿迦尼吒天。皆大歡喜意念言。我等當請是
T25n1509_p0315b21║菩薩轉法輪。　【論】釋曰。是諸天等。以華香
T25n1509_p0315b22║瓔珞禮拜恭敬聽法讚歎等供養。亦作是念。
T25n1509_p0315b23║人修淨福阿修羅種減增益三十三天。我諸
T25n1509_p0315b24║天亦得增益。問曰。上六種天已說。何以故。
T25n1509_p0315b25║更說三千大千世界中。乃至阿迦尼吒天
T25n1509_p0315b26║歡喜供養。答曰。先說一須彌山上六天。此
T25n1509_p0315b27║說三千大千世界諸天。先【CL078n1163_p0799a01】但說欲界。今此說
T25n1509_p0315b28║欲界色界諸天請佛轉法輪。上雖說淨居諸
T25n1509_p0315b29║天種種供養勸助。今請轉法輪事大故。問
T25n1509_p0315c01║曰。三藏中但說梵天請轉法輪。今何以說
T25n1509_p0315c02║四天王乃至阿迦尼吒天。答曰。欲界天近
T25n1509_p0315c03║故前來。色界都名為梵。若說梵王請佛已
T25n1509_p0315c04║說餘天。又梵為色界初門。說初故後亦說。
T25n1509_p0315c05║復次眾生有佛無佛常識梵天。以梵天為
T25n1509_p0315c06║世間祖父。為世人故說梵天。法輪相如先
T25n1509_p0315c07║說。
T25n1509_p0315c08║【經】舍利弗。是菩薩摩訶薩行般若波羅蜜。
T25n1509_p0315c09║增益六波羅蜜時。諸善男子善女人各各歡喜
T25n1509_p0315c10║意念言。我等當為是人作父母妻子親族知識。
T25n1509_p0315c11║【論】問曰。前已說能作是功德今何以復說
T25n1509_p0315c12║增益六波羅蜜。答曰。先說總相今說別相。
T25n1509_p0315c13║復次【CL078n1163_p0799b01】前所說功德中(前品中功德也)種種無量聞者厭
T25n1509_p0315c14║惓。今但略說六波羅蜜則盡攝諸功德。復
T25n1509_p0315c15║次為天說故能作諸功德。為人說故增益
T25n1509_p0315c16║六波羅蜜。何以知之。如後說善男子善女
T25n1509_p0315c17║人。以是故知。問曰。四天王天乃至阿迦尼
T25n1509_p0315c18║吒天。何以不說善天而但人中說善男子
T25n1509_p0315c19║善女人。答曰。諸天皆有天眼天耳他心智知
T25n1509_p0315c20║供養菩薩故不別說其善。人以肉眼見
T25n1509_p0315c21║無知。善者能知供養。以少故別說善者。善
T25n1509_p0315c22║者從佛聞法。或從弟子菩薩聞。或聞受記
T25n1509_p0315c23║當作佛。又聞佛讚歎其名者故知修善。問
T25n1509_p0315c24║曰。何以但說男子女人善。不說二根無
T25n1509_p0315c25║根者善。答曰。無根所謂無得道相。是故不
T25n1509_p0315c26║說。如毘尼中不得出家。以其失男女相
T25n1509_p0315c27║故其心不定。以小因緣故便瞋。結使多故
T25n1509_p0315c28║著於世事。多懷疑網不樂道法。雖能少
T25n1509_p0315c29║修福事。【CL078n1163_p0800a01】智慧淺薄不能深入本性轉易。是
T25n1509_p0316a01║故不說。聲聞法如是說。摩訶衍中譬如大
T25n1509_p0316a02║海無所不容。是無根人或時修善。但以少
T25n1509_p0316a03║故不說。所謂少者於男女中是人最少。是
T25n1509_p0316a04║人修善者少。譬如白人雖復鬚髮黶子黑
T25n1509_p0316a05║不名黑人。二根人結使多。雜亦行男事亦
T25n1509_p0316a06║行女事。其心邪曲難可勉濟。譬如稠林
T25n1509_p0316a07║曳木曲者難出。又如阿修羅其心不端故
T25n1509_p0316a08║常疑於佛謂佛助天。佛為說五眾。謂有六
T25n1509_p0316a09║眾不為說一。若說四諦謂有五諦不說
T25n1509_p0316a10║一事。二根人亦如是。心多邪曲故不任得
T25n1509_p0316a11║道。以是故但說男子女人中善者。善相者
T25n1509_p0316a12║有慈悲心能忍惡罵。如法句罵品中說。
T25n1509_p0316a13║能忍惡罵人是名人中上。譬如好良馬
T25n1509_p0316a14║可中為王乘。復次以五種邪語及鞭杖打害
T25n1509_p0316a15║縛繫等。不能毀壞其心。是名為善相。復次
T25n1509_p0316a16║三業無失樂於【CL078n1163_p0800b01】善人不毀他善。不顯己德。
T25n1509_p0316a17║隨順眾人不說他過。不著世樂不求
T25n1509_p0316a18║名譽。信樂道德之樂。自業清淨不惱眾生。
T25n1509_p0316a19║心貴實法輕賤世事。唯好直信不隨他
T25n1509_p0316a20║誑。為一切眾生得樂故自捨己樂。令一切
T25n1509_p0316a21║眾生得離苦故以身代之。如是等無量名
T25n1509_p0316a22║為善人相。是相多在男女故說善男子善
T25n1509_p0316a23║女人。問曰。善男子善女人何因能作是願。
T25n1509_p0316a24║答曰。善男子善女人自知福薄智慧尟少。習
T25n1509_p0316a25║近菩薩欲求過度。譬如沈石雖重依船得
T25n1509_p0316a26║度。又善男子善女人。聞菩薩不從一世二
T25n1509_p0316a27║世而得成道。無央數世往來生死。便作
T25n1509_p0316a28║是念。我當與為因緣。復次菩薩積德厚故
T25n1509_p0316a29║在所生處。眾生皆來敬仰菩薩。以蒙利益
T25n1509_p0316b01║重故。若見菩薩捨壽則生是願。我當與菩
T25n1509_p0316b02║薩作父母妻子眷屬。所以者何。知習近善
T25n1509_p0316b03║人增益功德故。譬如【CL078n1163_p0801a01】積集眾香香氣轉多。
T25n1509_p0316b04║如菩薩先世為國王太子。見閻浮提人貧
T25n1509_p0316b05║窮。欲求如意珠入於大海至龍王宮。龍
T25n1509_p0316b06║見太子威德殊妙即起迎逆延前供養。而
T25n1509_p0316b07║問之言。何能遠來。太子答曰。我憐閻浮提
T25n1509_p0316b08║眾生故。欲求如意寶珠以饒益之。龍言。能
T25n1509_p0316b09║住我宮受供一月當以相與。太子即住一
T25n1509_p0316b10║月為龍王讚歎多聞。龍即與珠。是如意珠
T25n1509_p0316b11║能雨一由旬。龍言。太子有相不久作佛。我
T25n1509_p0316b12║當作多聞第一弟子。時太子復至一龍宮
T25n1509_p0316b13║得珠雨二由旬。二月讚歎神通力。龍言。太
T25n1509_p0316b14║子作佛不久。我當作神足第一弟子。復至
T25n1509_p0316b15║一龍宮得珠雨三由旬。三月讚歎智慧。龍
T25n1509_p0316b16║言。太子作佛不久。我當作智慧第一弟子。
T25n1509_p0316b17║諸龍與珠已言。盡汝壽命珠當還我。菩薩
T25n1509_p0316b18║許之。太子得珠至閻浮提。一珠能雨飲食。
T25n1509_p0316b19║一珠能雨衣服。一【CL078n1163_p0801b01】珠能雨七寶利益眾生。
T25n1509_p0316b20║又如須摩提菩薩。見燃燈佛從須羅娑女
T25n1509_p0316b21║買五莖花不肯與之。即以五百金錢得
T25n1509_p0316b22║五莖花女猶不與。而要之言。願我世世常
T25n1509_p0316b23║為君妻當以相與。菩薩以供養佛故即便
T25n1509_p0316b24║許之。又妙光菩薩。長者女見其身有二十八
T25n1509_p0316b25║相。生愛敬心住在門下。菩薩既到。女即解
T25n1509_p0316b26║頸琉璃珠著菩薩缽中。心作是願。我當世
T25n1509_p0316b27║世為此人婦。此女二百五十劫中集諸功德。
T25n1509_p0316b28║後生喜見婬女園蓮花中。喜見養育為女。
T25n1509_p0316b29║至年十四。女工世智皆悉備足。爾時有閻
T25n1509_p0316c01║浮提王。名為財主。太子名德主。有大悲心。
T25n1509_p0316c02║時出城入園遊觀。諸婬女等導引歌讚德
T25n1509_p0316c03║主太子。散諸寶物衣服飲食。譬如龍雨無
T25n1509_p0316c04║不周遍。喜德女見太子。自造歌偈而讚太
T25n1509_p0316c05║子愛眼視之。目未曾眴而自發言。世間之
T25n1509_p0316c06║事我悉知之。【CL078n1163_p0802a01】以我此身奉給太子。太子問
T25n1509_p0316c07║言。汝為屬誰。若有所屬此非我宜。爾時
T25n1509_p0316c08║喜見婬女答太子言。我女生年日月時節皆
T25n1509_p0316c09║與太子同。此女非我腹生。我晨朝入園
T25n1509_p0316c10║見蓮花中有此女生。我因養育畜以為女。
T25n1509_p0316c11║無以我故而輕此女。此女六十四能無不
T25n1509_p0316c12║悉備。女工技術經書醫方皆悉了達。常懷
T25n1509_p0316c13║慚愧內心忠直無有嫉妒無邪婬想。我女
T25n1509_p0316c14║德儀如是。太子必應納之。德主太子答語
T25n1509_p0316c15║女言。姊我發阿耨多羅三藐三菩提心。修
T25n1509_p0316c16║菩薩道無所愛惜。國財妻子象馬七珍。
T25n1509_p0316c17║有所求索不逆人意。若汝生男女及以
T25n1509_p0316c18║汝身。有人求者當以施之莫生憂悔。或時
T25n1509_p0316c19║捨汝出家為佛弟子淨居山藪汝亦勿愁。
T25n1509_p0316c20║喜德女答言。假令地獄火來燒滅我身終亦
T25n1509_p0316c21║不悔。我亦不為婬欲戲樂故而以相好。我
T25n1509_p0316c22║為勸助阿耨多【CL078n1163_p0802b01】羅三藐三菩提故奉事正
T25n1509_p0316c23║士。女又白太子言。我昨夜夢見妙日身佛
T25n1509_p0316c24║坐道樹下可往觀之。太子見女端正又
T25n1509_p0316c25║聞佛出。以此二因緣故共載一車俱詣佛
T25n1509_p0316c26║所。佛為說法。太子得無量陀羅尼門。女得
T25n1509_p0316c27║調伏心志。太子爾時以五百寶花供養於
T25n1509_p0316c28║佛。以求阿耨多羅三藐三菩提。太子白父
T25n1509_p0316c29║王言。我得見妙日身佛大得善利。父王聞
T25n1509_p0317a01║已。捨所愛重之物以與太子。與其官屬國
T25n1509_p0317a02║內人民俱詣佛所。佛為說法。王得一切法
T25n1509_p0317a03║無闇燈陀羅尼。時王思惟。不可以白衣法
T25n1509_p0317a04║攝治國土。受於五欲而可得道。作是思
T25n1509_p0317a05║惟已。立德主太子為王。出家求道。是時太
T25n1509_p0317a06║子於月十五日六寶來應。喜德妻變為寶
T25n1509_p0317a07║女。如不可思議經中廣說。如是等因緣故
T25n1509_p0317a08║知。善男子善女人。世世願為菩薩父母妻子
T25n1509_p0317a09║眷屬。
T25n1509_p0317a10║【CL078n1163_p0803a01】【經】爾時四天王乃至阿迦尼吒天。皆大歡
T25n1509_p0317a11║喜各自念言。我等當作方便令是菩薩離於
T25n1509_p0317a12║婬欲。從初發意常作童真。莫使與色欲共會。
T25n1509_p0317a13║若受五欲障生梵天。何況阿耨多羅三藐三
T25n1509_p0317a14║菩提。以是故舍利弗。菩薩摩訶薩斷婬欲出
T25n1509_p0317a15║家者。應得阿耨多羅三藐三菩提。非不斷欲。
T25n1509_p0317a16║【論】問曰。諸天何以作是願。答曰。世間中
T25n1509_p0317a17║有五欲第一無不愛樂。於五欲中觸為第
T25n1509_p0317a18║一能繫人心。如人墮在深泥難可拯濟。
T25n1509_p0317a19║以是故諸天方便令菩薩遠離婬欲。復次若
T25n1509_p0317a20║受餘欲猶不失智慧。婬欲會時身心慌迷。
T25n1509_p0317a21║無所省覺深著自沒。以是故諸天令菩薩
T25n1509_p0317a22║離之。問曰。云何令離。答曰。如釋迦文菩薩。
T25n1509_p0317a23║在淨飯王宮欲出城遊觀。淨居諸天化為
T25n1509_p0317a24║老病死人令其心厭。又令夜半見諸宮人
T25n1509_p0317a25║妓直。惡露不淨涕唾流涎屎【CL078n1163_p0803b01】尿塗漫。菩薩見
T25n1509_p0317a26║已即便穢厭。或時諸天令女人惡心妒忌不
T25n1509_p0317a27║識恩德。惡口欺誑無所省察。菩薩見已即
T25n1509_p0317a28║生念言。身雖似人其心可惡即便捨之。
T25n1509_p0317a29║欲使菩薩從初發心常作童真行。不與
T25n1509_p0317b01║色欲共會。何以故。婬欲為諸結之本。佛言
T25n1509_p0317b02║寧以利刀割截身體。不與女人共會。刀
T25n1509_p0317b03║截雖苦不墮惡趣。婬欲因緣於無量劫數
T25n1509_p0317b04║受地獄苦。人受五欲尚不生梵世。何況阿
T25n1509_p0317b05║耨多羅三藐三菩提。或有人言。菩薩雖受五
T25n1509_p0317b06║欲心不著故不妨於道。以是故經言受五
T25n1509_p0317b07║欲尚不生梵世。梵世無始眾生皆得生中。
T25n1509_p0317b08║受五欲者尚所應得而不得之。何況阿
T25n1509_p0317b09║耨多羅三藐三菩提。本所不得而欲得之。
T25n1509_p0317b10║以是故菩薩應作童真。修行梵行當得
T25n1509_p0317b11║阿耨多羅三藐三菩提。梵行菩薩不著世間
T25n1509_p0317b12║故速成菩薩道。若婬欲者譬【CL078n1163_p0804a01】如膠漆難可
T25n1509_p0317b13║得離。所以者何。身受欲樂婬欲根深。是故
T25n1509_p0317b14║出家法中婬戒在初。又亦為重。
T25n1509_p0317b15║【經】舍利弗白佛言。世尊。菩薩摩訶薩要當
T25n1509_p0317b16║有父母妻子親族知識耶。佛告舍利弗。或有
T25n1509_p0317b17║菩薩有父母妻子親族知識。或有菩薩從初
T25n1509_p0317b18║發意斷婬欲。修童真行。乃至得阿耨多羅三
T25n1509_p0317b19║藐三菩提不犯色欲。或有菩薩方便力故受五
T25n1509_p0317b20║欲已。出家得阿耨多羅三藐三菩提。　【論】釋
T25n1509_p0317b21║曰。是三種菩薩。初者如世間人受五欲。後
T25n1509_p0317b22║捨離出家得菩提道。二者大功德牢固。初發
T25n1509_p0317b23║心時斷於婬欲乃至成佛道。是菩薩或法
T25n1509_p0317b24║身或肉身。或離欲或未離欲。三者清淨法身
T25n1509_p0317b25║菩薩得無生法忍住六神通。為教化眾生
T25n1509_p0317b26║故與眾生同事而攝取之。或作轉輪聖王。
T25n1509_p0317b27║或作閻浮提王長者剎利。隨其所須而利
T25n1509_p0317b28║益之。
T25n1509_p0317b29║【CL078n1163_p0804b01】【經】譬如幻師若幻弟子。善知幻法幻作五欲。
T25n1509_p0317c01║於中共相娛樂於汝意云何。是人於此五欲
T25n1509_p0317c02║頗實受不。舍利弗言。不也世尊。佛告舍利弗。
T25n1509_p0317c03║菩薩摩訶薩以方便力故化作五欲。於中受
T25n1509_p0317c04║樂成就眾生。亦復如是。是菩薩摩訶薩不染
T25n1509_p0317c05║於欲。種種因緣毀訾五欲。欲為熾然。欲為穢
T25n1509_p0317c06║惡。欲為毀壞。欲為如怨。是故舍利弗。當知菩
T25n1509_p0317c07║薩為眾生故受五欲。　【論】問曰。三種菩薩中。
T25n1509_p0317c08║何以獨為一種菩薩作譬喻。答曰。一者如
T25n1509_p0317c09║人法不斷婬欲。二者常斷婬欲修於淨行。
T25n1509_p0317c10║三者亦修淨行現受婬欲。以人不了故為
T25n1509_p0317c11║作譬喻。問曰。何以不以夢化等為喻。答
T25n1509_p0317c12║曰。夢非五情所知。但內心憶想故生。人以
T25n1509_p0317c13║五情所見變失無常可以得解。化雖五情
T25n1509_p0317c14║所知而見者甚少。佛為度可度眾生。幻是
T25n1509_p0317c15║【CL078n1163_p0805a01】眾人所信。是故為喻。如幻師以幻術故
T25n1509_p0317c16║於眾人中現希有事令人歡喜。菩薩幻師
T25n1509_p0317c17║亦如是。以五神通術故。於眾生中化作五
T25n1509_p0317c18║欲。共相娛樂化度眾生。眾生有二種。在家
T25n1509_p0317c19║出家。為度出家眾生故。現作聲聞辟支佛
T25n1509_p0317c20║佛及諸出家外道師。在家眾生或有見出
T25n1509_p0317c21║家者得度。或有見在家同受五欲而可化
T25n1509_p0317c22║度。菩薩常以種種因緣毀訾五欲。欲為熾
T25n1509_p0317c23║然者。若未失時三毒火然。若其失時無常火
T25n1509_p0317c24║然。二火然故名為熾然。都無樂時。欲為
T25n1509_p0317c25║穢惡者。諸佛菩薩阿羅漢等諸離欲者皆所
T25n1509_p0317c26║穢賤。譬如人見狗食糞賤而愍之。不得
T25n1509_p0317c27║好食而噉不淨。受欲之人亦復如是。不得
T25n1509_p0317c28║內心離欲之樂。而於色欲不淨求樂。欲為
T25n1509_p0317c29║毀壞者。著五欲因緣故。天王人王諸富貴
T25n1509_p0318a01║者。亡國危身無不由之。欲如怨者。失人
T25n1509_p0318a02║善利亦【CL078n1163_p0805b01】如刺客外如親善內心懷害。五欲
T25n1509_p0318a03║如是。喪失善心奪人慧命。五欲之生正
T25n1509_p0318a04║為破壞眾善毀敗德業故出。又知五欲。如
T25n1509_p0318a05║鉤賊魚。如弶害鹿。如燈焚蛾。是故說欲
T25n1509_p0318a06║如怨。怨家之害不過一世。著五欲因緣
T25n1509_p0318a07║墮三惡道。無量世受諸苦毒。
T25n1509_p0318a08║【經】舍利弗白佛言。菩薩摩訶薩云何應行般
T25n1509_p0318a09║若波羅蜜。佛告舍利弗。菩薩摩訶薩行般若
T25n1509_p0318a10║波羅蜜時。不見菩薩。不見菩薩字。不見般若
T25n1509_p0318a11║波羅蜜。亦不見我行般若波羅蜜。亦不見我
T25n1509_p0318a12║不行般若波羅蜜。何以故。菩薩菩薩字性
T25n1509_p0318a13║空。空中無色無受想行識。離色亦無空。離受
T25n1509_p0318a14║想行識亦無空。空即是色色即是空。空即是
T25n1509_p0318a15║受想行識。受想行識即是空。何以故。舍利弗。
T25n1509_p0318a16║但有名字故謂為菩提。但有名字故謂為菩
T25n1509_p0318a17║薩。但有名字故謂為空。所以者何。諸法實
T25n1509_p0318a18║性無【CL078n1163_p0806a01】生無滅無垢無淨故。菩薩摩訶薩如是
T25n1509_p0318a19║行。亦不見生亦不見滅。亦不見垢亦不見淨。
T25n1509_p0318a20║何以故。名字是因緣和合作法。但以分別憶
T25n1509_p0318a21║想假名說。是故菩薩摩訶薩行般若波羅蜜
T25n1509_p0318a22║時。不見一切名字。不見故不著。
T25n1509_p0318a23║【論】問曰。是事舍利弗上已問。今何以重問。
T25n1509_p0318a24║答曰。先因佛說欲以一切種知一切法。
T25n1509_p0318a25║當學般若波羅蜜故問。非自意問。復次
T25n1509_p0318a26║今舍利弗聞上種種讚般若功德。心歡喜
T25n1509_p0318a27║尊重般若故問云何應行。如病人聞歎良
T25n1509_p0318a28║藥便問云何應服。問曰。先已問住不住法
T25n1509_p0318a29║行檀波羅蜜。施者受者財物不可得故。如是
T25n1509_p0318b01║等為行般若。今何以復問行。答曰。上總問
T25n1509_p0318b02║諸波羅蜜。此但問般若。上廣讚歎般若為
T25n1509_p0318b03║主。此直問行般若。復次上雖廣歎般若波
T25n1509_p0318b04║羅蜜。時會渴仰欲得。是故舍利【CL078n1163_p0806b01】弗為眾人
T25n1509_p0318b05║故問行般若波羅蜜。般若波羅蜜功德無量
T25n1509_p0318b06║無盡。佛智慧亦無量無盡。若舍利弗不發
T25n1509_p0318b07║問。則佛讚歎無窮已。若舍利弗不問者。則
T25n1509_p0318b08║無因緣故則不應止。問曰。般若功德尊
T25n1509_p0318b09║重。若佛廣讚有何不可。答曰。讚歎般若聞
T25n1509_p0318b10║者歡喜尊重則增其福德。若聞說般若則增
T25n1509_p0318b11║其智慧。不但以福德因緣故可成佛道。
T25n1509_p0318b12║要須智慧得成。是故不須但讚歎。人聞讚
T25n1509_p0318b13║歎心已清淨。渴仰欲得般若。如為渴人
T25n1509_p0318b14║廣讚歎美飲不解於渴即便應與之。如
T25n1509_p0318b15║是等因緣故舍利弗今問行般若。問曰。如
T25n1509_p0318b16║人有眼見方知所趣處然後能行。菩薩亦
T25n1509_p0318b17║如是。先念佛道知般若見己身然後應
T25n1509_p0318b18║行。今何以言不見菩薩及般若。若不見云
T25n1509_p0318b19║何得行。答曰。此中不言常不見。但明入般
T25n1509_p0318b20║若觀時。不見菩薩及般若波羅蜜。般若波
T25n1509_p0318b21║【CL078n1163_p0807a01】羅蜜為令眾生知實法故出。此菩薩名字
T25n1509_p0318b22║眾緣和合假稱。如後品中廣說。般若波羅蜜
T25n1509_p0318b23║名字亦如是。眾法和合故假名為般若波
T25n1509_p0318b24║羅蜜。般若波羅蜜雖是假名而能破諸戲
T25n1509_p0318b25║論。以自性無故說言不可見。如火從眾緣
T25n1509_p0318b26║和合假名為火。雖無實事而能燒物。問曰。
T25n1509_p0318b27║若入般若中不見。出則便見何者可信。答
T25n1509_p0318b28║曰。上言般若為實法故出。是則可信。出般
T25n1509_p0318b29║若波羅蜜不實故不可信。問曰。若入般若
T25n1509_p0318c01║中不見出則見者。當知非法常空以般
T25n1509_p0318c02║若力故空。答曰。世俗法故言行言入般若
T25n1509_p0318c03║波羅蜜。諸觀戲論滅故無出無入。若諸賢
T25n1509_p0318c04║聖不以名字說則不得以教化凡夫。當
T25n1509_p0318c05║取說意莫著語言。問曰。若般若中貴一切
T25n1509_p0318c06║法空。此中何以先說眾生空破我。答曰。初
T25n1509_p0318c07║聞般若不得便說一切法空。我不可以
T25n1509_p0318c08║五情求【CL078n1163_p0807b01】得。但憶想分別生我想無而謂有。
T25n1509_p0318c09║又意情中無有定緣。但憶想分別顛倒因緣
T25n1509_p0318c10║故。於空五眾中而生我想。若聞無我則易
T25n1509_p0318c11║可解。色等諸法現眼所見。若初言空無則
T25n1509_p0318c12║難可信。今先破我次破我所法。破我我所
T25n1509_p0318c13║法故則一切法盡空。如是離欲名為得道。
T25n1509_p0318c14║復次般若波羅蜜無一定法。故不見我行
T25n1509_p0318c15║般若。不見不行者。如凡夫不得般若故
T25n1509_p0318c16║名不行。菩薩則不然。但行空般若故說不
T25n1509_p0318c17║見不行。復次佛為法王。觀餘菩薩其智甚
T25n1509_p0318c18║少。雜諸結使不名為行。譬如國王雖得
T25n1509_p0318c19║少物不名為得。佛亦如是。教諸菩薩雖
T25n1509_p0318c20║有少行不名為行。復次行般若波羅蜜者
T25n1509_p0318c21║生憍慢。言我有般若波羅蜜取是相。若
T25n1509_p0318c22║不行者心自懈沒而懷憂悴。是故言不見
T25n1509_p0318c23║我行與不行。復次不見我行般若波羅蜜
T25n1509_p0318c24║者。破著有【CL078n1163_p0808a01】見。不見我不行般若波羅蜜
T25n1509_p0318c25║者。破著無見。復次不見我行般若波羅蜜
T25n1509_p0318c26║者。止諸法戲調。不見我不行者。止懈怠
T25n1509_p0318c27║心故。譬如乘馬疾則制之。遲則鞭之。如
T25n1509_p0318c28║是等分別行不行。復次佛自說因緣。所謂
T25n1509_p0318c29║菩薩菩薩字性空。是中雖但說菩薩字空
T25n1509_p0319a01║而五眾亦空。空中無色離色亦無空者。空
T25n1509_p0319a02║名法空。法空中乃無一毫法。何況麤色。空
T25n1509_p0319a03║亦不離色。所以者何。破色故有空。云何言
T25n1509_p0319a04║離色。受想行識亦如是。何以故佛自更說因
T25n1509_p0319a05║緣。所謂但有名字謂為菩提。但有名字謂
T25n1509_p0319a06║為菩薩。但有名字謂為空。問曰。先已說
T25n1509_p0319a07║此事。今何以重說。答曰。先說不見菩薩。
T25n1509_p0319a08║不見菩薩字。不見般若波羅蜜。今說不見
T25n1509_p0319a09║因緣。所謂但有名謂為菩提。但有名謂
T25n1509_p0319a10║為菩薩。但有名謂為空。上菩薩此菩薩義
T25n1509_p0319a11║同。菩薩字即如菩薩中說。【CL078n1163_p0808b01】般若波羅蜜分為
T25n1509_p0319a12║二分。成就者名為菩提。未成就者名為空。
T25n1509_p0319a13║生相實不可得故名為無生。所以者何。若先
T25n1509_p0319a14║生後法。若先法後生。若生法一時。皆不可得。
T25n1509_p0319a15║如先說無生故無滅。若法不生不滅如虛
T25n1509_p0319a16║空。云何有垢有淨。譬如虛空萬歲。雨亦
T25n1509_p0319a17║不濕大火燒不熱煙亦不著。所以者何。
T25n1509_p0319a18║本自無生故。菩薩能如是觀不見離是不
T25n1509_p0319a19║生不滅法。有生有滅有垢有淨。何以故。佛
T25n1509_p0319a20║自說因緣。一切法皆憶想分別因緣和合故
T25n1509_p0319a21║強以名說。不可說者是實義。可說者皆是名
T25n1509_p0319a22║字。菩薩行般若波羅蜜不見一切名字者。
T25n1509_p0319a23║先略說名字。所謂菩薩菩薩字般若波羅蜜
T25n1509_p0319a24║菩提字。今廣說一切名字皆不可見。不見
T25n1509_p0319a25║故不著。不著者不可得故。如諸眼中慧眼
T25n1509_p0319a26║第一。菩薩以慧眼遍求不見。乃至不見
T25n1509_p0319a27║細微一法。是故不【CL078n1163_p0809a01】著。問曰。若菩薩一切法中
T25n1509_p0319a28║不著。何得不入涅槃。答曰。是事處處已說。
T25n1509_p0319a29║今此中略說。大悲心故。十方佛念故。本願未
T25n1509_p0319b01║滿故。精進波羅蜜力故。般若波羅蜜方便
T25n1509_p0319b02║二事和合故。所謂不著於不著故。如是等
T25n1509_p0319b03║種種因緣故。說菩薩雖不著諸法而不入
T25n1509_p0319b04║涅槃。
T25n1509_p0319b05║　　大智度論釋習相應品第三之一
T25n1509_p0319b06║【經】佛告舍利弗。菩薩摩訶薩行般若波羅蜜
T25n1509_p0319b07║時。應如是思惟。菩薩但有字。佛亦但有字。般
T25n1509_p0319b08║若波羅蜜亦但有字。色但有字。受想行識亦
T25n1509_p0319b09║但有字。舍利弗。如我但有字。一切我常不可
T25n1509_p0319b10║得。眾生壽者命者生者養育眾數人作者使
T25n1509_p0319b11║作者起者使起者受者使受者知者見者。是
T25n1509_p0319b12║一切皆不可得。不可得空故。但以名字說。
T25n1509_p0319b13║菩薩摩訶薩亦如是行般若波羅蜜。不見我
T25n1509_p0319b14║不【CL078n1163_p0809b01】見眾生。乃至不見知者見者。所說名字亦
T25n1509_p0319b15║不可見。　【論】問曰。第二品末已說空。今何
T25n1509_p0319b16║以重說。答曰。上多說法空。今雜說法空眾生
T25n1509_p0319b17║空。行者觀外法盡空無所有。而謂能知空
T25n1509_p0319b18║者不空。是故復說。觀者亦空。是眾生空。聲
T25n1509_p0319b19║聞法中多說。一切佛弟子皆知諸法中無我。
T25n1509_p0319b20║佛滅後五百歲分為二分。有信法空。有但
T25n1509_p0319b21║信眾生空。言五眾是定有法但受五眾者
T25n1509_p0319b22║空。以是故佛說眾生空以況法空。復次我
T25n1509_p0319b23║空易知法空難見。所以者何。我以五情求
T25n1509_p0319b24║之不可得。但以身見力故憶想分別為我。
T25n1509_p0319b25║法空者色可眼見聲可耳聞。是故難知其
T25n1509_p0319b26║空。是二事般若波羅蜜中皆空。如十八空義
T25n1509_p0319b27║中說。問曰。如我乃至知者見者為是一事
T25n1509_p0319b28║為各各異。答曰。皆是一我。但以隨事為【CL078n1163_p0810a01】異。
T25n1509_p0319b29║於五眾中我我所心起故名為我。五眾和合
T25n1509_p0319c01║中生故名為眾生。命根成就故名為壽者
T25n1509_p0319c02║命者。能起眾事如父生子名為生者。乳哺
T25n1509_p0319c03║衣食因緣得長是名養育。五眾十二入十八
T25n1509_p0319c04║界等諸法因緣是眾法有數故名眾數。行人
T25n1509_p0319c05║法故名為人。手足能有所作名為作者。力
T25n1509_p0319c06║能役他故名使作者。能造後世罪福業故
T25n1509_p0319c07║名能起者。令他起後世罪福業故名使起
T25n1509_p0319c08║者。後身受罪福果報故名受者。令他受苦
T25n1509_p0319c09║樂是名使受者。目睹色名為見者。五識知
T25n1509_p0319c10║名為知者。復次用眼見色以五邪見觀五
T25n1509_p0319c11║眾。用世間出世間正見觀諸法是名見者。
T25n1509_p0319c12║所謂眼根五邪見世間正見無漏見是名見
T25n1509_p0319c13║者。餘四根所知及意識所知通名為知者。如
T25n1509_p0319c14║是諸法皆說是神。此神十方三世諸佛及諸
T25n1509_p0319c15║賢聖求之不可得。但【CL078n1163_p0810b01】憶想分別強為其名。諸
T25n1509_p0319c16║法亦如是。皆空無實但假為其名。問曰。是
T25n1509_p0319c17║神但有十六名字。更有餘名。答曰。略說則
T25n1509_p0319c18║十六。廣說則無量。隨事起名如官號差別
T25n1509_p0319c19║工能智功。出家得道種種諸名。皆是因緣和
T25n1509_p0319c20║合生故無自性。無自性故畢竟空。生空故
T25n1509_p0319c21║法空。法空故生亦空。
T25n1509_p0319c22║【經】菩薩摩訶薩作如是行般若波羅蜜。除佛
T25n1509_p0319c23║智慧過一切聲聞辟支佛上。用不可得空故。
T25n1509_p0319c24║所以者何。是菩薩摩訶薩諸名字法名字所
T25n1509_p0319c25║著處亦不可得故。舍利弗。菩薩摩訶薩能如
T25n1509_p0319c26║是行。為行般若波羅蜜。譬如滿閻浮提竹麻
T25n1509_p0319c27║稻茅。諸比丘其數如是。智慧如舍利弗目連
T25n1509_p0319c28║等。欲比菩薩行般若波羅蜜智慧。百分不及
T25n1509_p0319c29║一。千分百千分乃至算數譬喻所不能及。何
T25n1509_p0320a01║以故。菩薩摩訶薩用智慧度脫一切眾生故。
T25n1509_p0320a02║【CL078n1163_p0811a01】【論】釋曰。有二因緣故。菩薩智慧勝聲聞
T25n1509_p0320a03║辟支佛。一者以空知一切法空亦不見是
T25n1509_p0320a04║空。空以不空等一不異。二者以此智慧為
T25n1509_p0320a05║欲度脫一切眾生令得涅槃。聲聞辟支佛
T25n1509_p0320a06║智慧但觀諸法空。不能觀世間涅槃為一。
T25n1509_p0320a07║譬如人出獄。有但穿牆而出自脫身者。
T25n1509_p0320a08║有破獄壞鎖既自脫身兼濟眾人者。復次
T25n1509_p0320a09║菩薩智慧入二法中故勝。一者大悲。二者
T25n1509_p0320a10║般若波羅蜜。復有二法。一者般舟三昧。二者
T25n1509_p0320a11║方便。復有二法。一者常住禪定。二者能通
T25n1509_p0320a12║達法性。復有二法。一者能代一切眾生受
T25n1509_p0320a13║苦。二者自捨一切樂。復有二法。一者慈心
T25n1509_p0320a14║無怨無恚。二者乃至諸佛功德心亦不著。
T25n1509_p0320a15║如是等種種功德莊嚴智慧故勝聲聞辟支
T25n1509_p0320a16║佛。問曰。諸鈍根者可以為喻。舍利弗智慧
T25n1509_p0320a17║利根何以為喻。答曰。不必以鈍根為譬【CL078n1163_p0811b01】喻。
T25n1509_p0320a18║譬喻為莊嚴論議。令人信著故。以五情所
T25n1509_p0320a19║見以喻意識。令其得悟。譬如登樓得梯
T25n1509_p0320a20║則易上。復次一切眾生著世間樂。聞道得
T25n1509_p0320a21║涅槃則不信不樂。以是故以眼見事喻所
T25n1509_p0320a22║不見。譬如苦藥服之甚難。假之以蜜服
T25n1509_p0320a23║之則易。復次舍利弗於聲聞中智慧第一。
T25n1509_p0320a24║比諸佛菩薩未有現焉。如閻浮提者。閻浮
T25n1509_p0320a25║樹名其林茂盛。此樹於林中最大。提名為
T25n1509_p0320a26║洲此洲上有此樹林。林中有河底有金沙。
T25n1509_p0320a27║名為閻浮檀金。以閻浮樹故名為閻浮洲。
T25n1509_p0320a28║此洲有五百小洲圍繞通名閻浮提。問曰。
T25n1509_p0320a29║諸弟子甚多。何以故說舍利弗目揵連等。
T25n1509_p0320b01║滿閻浮提中如竹麻稻茅。答曰。一切佛弟
T25n1509_p0320b02║子中。智慧第一者舍利弗。神足第一者目揵
T25n1509_p0320b03║連。此二人於佛法中大。於外法中亦大。
T25n1509_p0320b04║富樓那．迦郗那．阿那律等。於佛法中雖
T25n1509_p0320b05║大。於【CL078n1163_p0812a01】外法中不如。又此二人常在大眾
T25n1509_p0320b06║助佛揚化破諸外道。富樓那等比丘無是
T25n1509_p0320b07║功德。是故不說。復次若說舍利弗則攝一
T25n1509_p0320b08║切智慧人。若說目揵連則攝一切禪定人。
T25n1509_p0320b09║譬喻有二種。一者假以為喻。二者實事為
T25n1509_p0320b10║喻。今此名為假喻。所以不以餘物為喻
T25n1509_p0320b11║者。以此四物叢生稠緻種類又多故。舍
T25n1509_p0320b12║利弗目連等比丘滿閻浮提。如是諸阿羅漢
T25n1509_p0320b13║智慧和合不及菩薩智慧百分之一。乃至算
T25n1509_p0320b14║數譬喻所不能及。問曰。何以不但說算數
T25n1509_p0320b15║譬喻所不能及。而說百分千分不及一。答
T25n1509_p0320b16║曰。算數譬喻所不能及者是其極語。譬如
T25n1509_p0320b17║人有重罪先以打縛楚毒然後乃殺。如聲
T25n1509_p0320b18║聞法中常以十六不及一為喻。大乘法中
T25n1509_p0320b19║則以乃至算數譬喻所不能及。
T25n1509_p0320b20║【經】舍利弗。置閻浮提滿中如舍利弗目連等。
T25n1509_p0320b21║【CL078n1163_p0812b01】若滿三千大千世界。如舍利弗目連等。復置
T25n1509_p0320b22║是事。若滿十方如恒河沙等世界。如舍利弗
T25n1509_p0320b23║目連等智慧。欲比菩薩行般若波羅蜜智慧。
T25n1509_p0320b24║百分不及一。千分百千分乃至算數譬喻所
T25n1509_p0320b25║不能及。　【論】釋曰。此義同上閻浮提。但以
T25n1509_p0320b26║多為異。問曰。舍利弗目連等雖多智慧無異。
T25n1509_p0320b27║何以以多為喻。答曰。有人謂少無力多
T25n1509_p0320b28║則有力。譬如水少其力亦少。又如絕健之
T25n1509_p0320b29║人少眾力寡不能制之。大軍攻之則伏。有
T25n1509_p0320c01║人謂一舍利弗智慧少則不及菩薩多或能
T25n1509_p0320c02║及。佛言雖多不及故以多為喻。如一切草
T25n1509_p0320c03║木力不如火一切諸明勢不及日。亦如十
T25n1509_p0320c04║方世界諸山不如一金剛珠。所以者何。菩
T25n1509_p0320c05║薩智慧是一切諸佛法本。能令一切眾生離
T25n1509_p0320c06║苦得樂。如迦陵毘伽鳥子雖未【CL078n1163_p0813a01】出𣫘其
T25n1509_p0320c07║音勝於眾鳥。何況出𣫘。菩薩智慧亦如是。
T25n1509_p0320c08║雖未出無明𣫘勝一切聲聞辟支佛。何況
T25n1509_p0320c09║成佛。又如轉輪聖王太子。雖未成就福祚
T25n1509_p0320c10║威德勝於一切諸王。何況作轉輪聖王。菩
T25n1509_p0320c11║薩亦如是。雖未成佛無量阿僧祇劫集無
T25n1509_p0320c12║量智慧福德故。勝於聲聞辟支佛。何況成
T25n1509_p0320c13║佛。
T25n1509_p0320c14║【經】復次舍利弗。菩薩摩訶薩行般若波羅蜜
T25n1509_p0320c15║一日修智慧。出過一切聲聞辟支佛上。　【論】
T25n1509_p0320c16║問曰。先已說除佛智慧過一切聲聞辟支
T25n1509_p0320c17║佛上。今何以復重說。答曰。非重說也。上總
T25n1509_p0320c18║相說。今別相說。先言一切聲聞辟支佛不
T25n1509_p0320c19║及菩薩智慧。今但明不及一日智慧。何況
T25n1509_p0320c20║千萬歲。
T25n1509_p0320c21║【經】舍利弗白佛言。世尊。聲聞所有智慧。若
T25n1509_p0320c22║須陀洹斯陀含阿那含阿羅漢辟支佛智慧佛
T25n1509_p0320c23║智慧。是諸眾智無有差別。不相違背無生性
T25n1509_p0320c24║【CL078n1163_p0813b01】空。若法不相違背無生性空。是法無有別異。
T25n1509_p0320c25║云何世尊言。菩薩摩訶薩行般若波羅蜜一
T25n1509_p0320c26║日修智慧。出過聲聞辟支佛上。　【論】問曰。上
T25n1509_p0320c27║佛已說菩薩摩訶薩修智慧出過聲聞辟支
T25n1509_p0320c28║佛上。今舍利弗何以故問。答曰。不問智慧
T25n1509_p0320c29║勢力能度眾生。今但問佛及六子智慧。體
T25n1509_p0321a01║性法中無有差別者。以諸賢聖智慧皆是
T25n1509_p0321a02║諸法實相慧。皆是四諦及三十七品慧。皆是
T25n1509_p0321a03║出三界入三脫門成三乘果慧。以是故說
T25n1509_p0321a04║無有差別。復次如須陀洹以無漏智滅
T25n1509_p0321a05║結得果。乃至佛亦如是。如須陀洹用二種
T25n1509_p0321a06║解脫果。有為解脫無為解脫。乃至佛亦如是。
T25n1509_p0321a07║如佛入涅槃。須陀洹極遲不過七世。皆同
T25n1509_p0321a08║事同緣同行同果報。以是故言無相違背。
T25n1509_p0321a09║所以者何。不生性空故。問曰。破無明集諸
T25n1509_p0321a10║善法故生智慧。【CL078n1163_p0814a01】是智慧心相應心共生隨心
T25n1509_p0321a11║行。是中云何說智慧無生性空無有別異。
T25n1509_p0321a12║答曰。智慧緣滅諦是不生。因緣和合故無
T25n1509_p0321a13║有自性。是名性空。無所分別智慧隨緣
T25n1509_p0321a14║得名。如眼緣色生眼識。或名眼識或名
T25n1509_p0321a15║色識。智慧雖因緣和合作法。以緣無生性
T25n1509_p0321a16║空故名為無生性空。問曰。諸賢聖智慧皆
T25n1509_p0321a17║緣四諦生。何以但說滅諦。答曰。四諦中滅
T25n1509_p0321a18║諦為上。所以者何。是三諦皆屬滅諦故。譬
T25n1509_p0321a19║如人請天子併食群臣亦名供養天子。復
T25n1509_p0321a20║次滅諦故說無生。三諦故說性空。復次有人
T25n1509_p0321a21║言是諸智慧性自然不生性自空。所以者何。
T25n1509_p0321a22║一切法皆因緣和合故無自性。無自性故
T25n1509_p0321a23║不生。問曰。若爾者智慧愚癡無有別異。答
T25n1509_p0321a24║曰。諸法如入法性中無有別異。如火各各
T25n1509_p0321a25║不同而滅相無異。譬如眾川萬流各各異色
T25n1509_p0321a26║異味。入於大【CL078n1163_p0814b01】海同為一味一名。如是愚癡
T25n1509_p0321a27║智慧入於般若波羅蜜中。皆同一味無有差
T25n1509_p0321a28║別。如五色近須彌山自失其色皆同金色。
T25n1509_p0321a29║如是內外諸法入般若波羅蜜中皆為一味。
T25n1509_p0321b01║何以故。般若波羅蜜相畢竟清淨故。復次愚
T25n1509_p0321b02║癡實相即是智慧。若分別著此智慧即是愚
T25n1509_p0321b03║癡。如是愚癡智慧有何別異。初入佛法是
T25n1509_p0321b04║癡是慧。轉後深入癡慧無異。以是故是諸眾
T25n1509_p0321b05║智無有別異。不相違背。不生性空故無咎。
T25n1509_p0321b06║【經】佛告舍利弗。於汝意云何。菩薩摩訶薩行
T25n1509_p0321b07║般若波羅蜜一日修智慧。心念我行道慧益
T25n1509_p0321b08║一切眾生。當以一切種智知一切法度一切
T25n1509_p0321b09║眾生。諸聲聞辟支佛智慧為有是事不。舍利
T25n1509_p0321b10║弗言。不也世尊。　【論】釋曰。有四種論。一者
T25n1509_p0321b11║必定論。二者分別論。【CL078n1163_p0815a01】三者反問論。四者置論。
T25n1509_p0321b12║必定論者。如眾生中世尊為第一。一切法中
T25n1509_p0321b13║無我世間不可樂。涅槃為安隱寂滅業因
T25n1509_p0321b14║緣不失。如是等名為必定論。分別論者。
T25n1509_p0321b15║如無畏太子問佛。佛能說是語令他人瞋
T25n1509_p0321b16║不。佛言。是事當分別答。太子言。諸尼健子
T25n1509_p0321b17║輩了矣。佛或時無憐愍心故出眾生於罪
T25n1509_p0321b18║中。而眾生瞋。然眾生後當得利。爾時無畏
T25n1509_p0321b19║之子坐其膝上。佛問無畏。汝子或時吞諸
T25n1509_p0321b20║瓦石草木汝聽咽不。答言。不聽。先教令吐。
T25n1509_p0321b21║若不肯吐左手捉耳右手擿口。縱令血出
T25n1509_p0321b22║亦不置之。佛言。汝不愍之耶。答言。愍之
T25n1509_p0321b23║深故為出瓦石。雖當時痛後得安隱。佛言。
T25n1509_p0321b24║我亦如是。若眾生欲作重罪。善教不從以
T25n1509_p0321b25║苦言諫之。雖起瞋恚後得安隱。又如五
T25n1509_p0321b26║比丘問佛受樂得道耶。佛言。不必定。有
T25n1509_p0321b27║受苦得罪受苦得樂。有受【CL078n1163_p0815b01】樂得罪受樂
T25n1509_p0321b28║得福。如是等名為分別論。反問論者。還以
T25n1509_p0321b29║所問答之。如佛告比丘。於汝意云何。是
T25n1509_p0321c01║色常耶無常耶。比丘言。無常。若無常是苦不。
T25n1509_p0321c02║答言苦。若法是無常苦聞法聖弟子著是法。
T25n1509_p0321c03║言是法是我是我所不。答曰。不也世尊。佛
T25n1509_p0321c04║告比丘。從今已後所有色。若過去若未來若
T25n1509_p0321c05║現在。若內若外。若好若醜。是色非我所。我
T25n1509_p0321c06║非此色所。如是應以正實智慧知。受想行
T25n1509_p0321c07║識亦如是。如是等名反問論。置論者。如十
T25n1509_p0321c08║四難。世間有常世間無常。世間有邊世間無
T25n1509_p0321c09║邊。如是等是名為置論。今佛以反問論答
T25n1509_p0321c10║舍利弗。以舍利弗智於事未悟。佛反問事
T25n1509_p0321c11║端令其得解。菩薩度眾生智慧名為道慧。
T25n1509_p0321c12║如後品中說。薩婆若慧是聲聞辟支佛事。
T25n1509_p0321c13║一切種智慧是諸佛事。道種慧是菩薩事。復
T25n1509_p0321c14║次八聖道分為實【CL078n1163_p0816a01】道。令眾生種種因緣入
T25n1509_p0321c15║道。是名道慧。令眾生住於道中。是為利
T25n1509_p0321c16║益。聲聞種辟支佛種佛種。又復一切智慧無
T25n1509_p0321c17║所不得。是名一切種。若有為若無為用一
T25n1509_p0321c18║切種智知。得佛道已應度一切眾生利益
T25n1509_p0321c19║一切眾生。或大乘或聲聞乘或辟支佛乘。若
T25n1509_p0321c20║不入三乘道教修福德受天上人中富樂。
T25n1509_p0321c21║若不能修福以今世利益之事衣食臥具
T25n1509_p0321c22║等。若復不得當以慈悲心利益。是名度一
T25n1509_p0321c23║切眾生。問曰。若佛知一切聲聞辟支佛不能
T25n1509_p0321c24║為眾生。何以故問。答曰。佛意如是。欲令
T25n1509_p0321c25║舍利弗口自說諸聲聞辟支佛不如菩薩。是
T25n1509_p0321c26║故佛問。舍利弗言。不也世尊。所以者何。聲
T25n1509_p0321c27║聞辟支佛雖有慈心。本不發心願度一切
T25n1509_p0321c28║眾生。亦不迴善根向阿耨多羅三藐三菩
T25n1509_p0321c29║提。以是故菩薩一日修智慧。過聲聞辟支
T25n1509_p0322a01║佛上。
T25n1509_p0322a02║→【CL078n1163_p0816b01】【經】舍利弗。於汝意云何。諸聲聞辟支佛頗
T25n1509_p0322a03║有是念我等當得阿耨多羅三藐三菩提度一
T25n1509_p0322a04║切眾生令得無餘涅槃不。舍利弗言。不也世
T25n1509_p0322a05║尊。佛告舍利弗。以是因緣故。當知諸聲聞辟
T25n1509_p0322a06║支佛智慧。欲比菩薩摩訶薩智慧。百分不及
T25n1509_p0322a07║一。乃至算數譬喻所不能及。　【論】問曰。上已
T25n1509_p0322a08║反問舍利弗事已定。今何以復問。答曰。以舍
T25n1509_p0322a09║利弗欲以須陀洹同得解脫故與諸佛菩
T25n1509_p0322a10║薩等。而佛不聽。譬如有人欲以毛孔之
T25n1509_p0322a11║空與虛空等。以是故佛重質其事。復次雖
T25n1509_p0322a12║同一事義門各異。先言智慧。為一切眾生
T25n1509_p0322a13║故。今言頗有是念。我等當得阿耨多羅三
T25n1509_p0322a14║藐三菩提。令一切眾生得無餘涅槃。無餘
T25n1509_p0322a15║涅槃者義如先說。復次一聲聞辟支佛尚
T25n1509_p0322a16║不作是念。何況一切聲聞辟支佛。
T25n1509_p0322a17║【CL078n1163_p0817a01】【經】舍利弗。於汝意云何。諸聲聞辟支佛頗有
T25n1509_p0322a18║是念。我行六波羅蜜成就眾生莊嚴世界具
T25n1509_p0322a19║佛十力四無所畏四無礙智十八不共法度脫
T25n1509_p0322a20║無量阿僧祇眾生令得涅槃不。舍利弗言。不
T25n1509_p0322a21║也世尊。　【論】釋曰。先略說我當得阿耨多
T25n1509_p0322a22║羅三藐三菩提。今廣說得阿耨多羅三藐三
T25n1509_p0322a23║菩提因緣。所謂六波羅蜜乃至十八不共法。
T25n1509_p0322a24║六波羅蜜義如先說。教化眾生淨佛世界
T25n1509_p0322a25║後當說。餘十力等如先說。
T25n1509_p0322a26║【經】佛告舍利弗。菩薩摩訶薩能作是念。我
T25n1509_p0322a27║當行六波羅蜜乃至十八不共法。成阿耨多
T25n1509_p0322a28║羅三藐三菩提。度脫無量阿僧祇眾生令得
T25n1509_p0322a29║涅槃。譬如螢火虫。不作是念。我力能照一
T25n1509_p0322b01║閻浮提普令大明。諸阿羅漢辟支佛亦如是。
T25n1509_p0322b02║不作是【CL078n1163_p0817b01】念。我等行六波羅蜜乃至十八不共
T25n1509_p0322b03║法。得阿耨多羅三藐三菩提。度脫無量阿僧
T25n1509_p0322b04║祇眾生令得涅槃。　【論】釋曰。所以十方恒河
T25n1509_p0322b05║沙舍利弗目連不如一菩薩者。譬如螢火
T25n1509_p0322b06║虫雖眾多各有所照不及於日。螢火虫亦
T25n1509_p0322b07║不作是念。我光明能照一閻浮提。諸聲聞
T25n1509_p0322b08║辟支佛不作是念。我智慧能照無量無邊眾
T25n1509_p0322b09║生。如螢火虫夜能有所照日出則不能。
T25n1509_p0322b10║諸聲聞辟支佛亦如是。未有大菩薩時。能
T25n1509_p0322b11║師子吼說法教化。有菩薩出不能有所作。
T25n1509_p0322b12║【經】舍利弗。譬如日出時光明遍照閻浮提無
T25n1509_p0322b13║不蒙明者。菩薩摩訶薩亦如是。行六波羅蜜
T25n1509_p0322b14║乃至十八不共法。得阿耨多羅三藐三菩提。
T25n1509_p0322b15║度脫無量阿僧祇眾生令得涅槃。　【CL078n1163_p0818a01】【論】釋曰。
T25n1509_p0322b16║如日天子憐愍眾生故與七寶宮殿俱繞
T25n1509_p0322b17║四天下。從初至終常不懈息。為眾生除諸
T25n1509_p0322b18║冷濕照諸闇冥。令各得所。菩薩亦如是。
T25n1509_p0322b19║從初發心常行六波羅蜜乃至十八不共法。
T25n1509_p0322b20║為度眾生無有懈息。除不善冷乾竭五
T25n1509_p0322b21║欲泥。破愚癡無明教導修善業令各得
T25n1509_p0322b22║所。又日明普照無憎無愛。隨其高下深淺
T25n1509_p0322b23║悉照。菩薩亦如是。出於世間住五神通。處
T25n1509_p0322b24║於虛空放智慧火。照明諸罪福業及諸果
T25n1509_p0322b25║報。菩薩以智慧光明滅眾生邪見戲論。譬
T25n1509_p0322b26║如朝露見日則消。
T25n1509_p0322b27║大智度論卷第三十五(釋第二品訖第三品上)【○】【○】【○】【○】【CL078n1163_p0818b01】
