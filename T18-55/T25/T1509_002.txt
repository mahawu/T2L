T25n1509_p0066a19║【□】
T25n1509_p0066a20║【□】
T25n1509_p0066a21║【CL078n1163_p0118a01】大智度初品總說如是我聞釋論
T25n1509_p0066a22║第三(卷第二)
T25n1509_p0066a23║【□】
T25n1509_p0066a24║　　　　龍樹菩薩造
T25n1509_p0066a25║　　　　後秦龜茲國三藏法師鳩摩羅什
T25n1509_p0066a26║　　　　奉　詔譯
T25n1509_p0066a27║如是我聞一時今當總說。問曰。若諸佛一
T25n1509_p0066a28║切智人。自然無師不隨他教不受他法。不
T25n1509_p0066a29║用他道不從他聞而說法。何以言如是
T25n1509_p0066b01║我聞。答曰。如汝所言。佛一切智人自然無
T25n1509_p0066b02║師。不應從他聞法而說。佛法非但佛口說
T25n1509_p0066b03║者。是一切世間真實善語。微妙好語皆出
T25n1509_p0066b04║佛法中。如佛毘尼中說。何者是佛法。佛法
T25n1509_p0066b05║有五種人說。一者佛自口說。二者佛弟子
T25n1509_p0066b06║說。三者仙人說。四者諸天說。五者化人說。復
T25n1509_p0066b07║次如釋提桓因得道經。佛告憍尸迦。世間
T25n1509_p0066b08║真實善語微妙好語皆出我法中。如讚佛
T25n1509_p0066b09║偈中說。
T25n1509_p0066b10║　【CL078n1163_p0118b01】諸世善語　　皆出佛法　　善說無失
T25n1509_p0066b11║　無過佛語　　餘處雖有　　善無過語
T25n1509_p0066b12║　一切皆是　　佛法之餘　　諸外道中
T25n1509_p0066b13║　設有好語　　如虫食木　　偶得成字
T25n1509_p0066b14║　初中下法　　自共相破　　如鐵出金
T25n1509_p0066b15║　誰當信者　　如伊蘭中　　牛頭栴檀
T25n1509_p0066b16║　如苦種中　　甘善美果　　設能信者
T25n1509_p0066b17║　是人則信　　外經書中　　自出好語
T25n1509_p0066b18║　諸好實語　　皆從佛出　　如栴檀香
T25n1509_p0066b19║　出摩梨山　　除摩梨山　　無出栴檀
T25n1509_p0066b20║　如是除佛　　無出實語
T25n1509_p0066b21║復次如是我聞。是阿難等佛大弟子輩說。
T25n1509_p0066b22║入佛法相故名為佛法。如佛般涅槃時。於
T25n1509_p0066b23║俱夷那竭國薩羅雙樹間。北首臥將入涅
T25n1509_p0066b24║槃。爾時阿難親屬愛未除未離欲故。心沒
T25n1509_p0066b25║憂海不能自出。爾時長老阿泥盧豆語阿
T25n1509_p0066b26║難。汝守佛法藏人。不應如凡人自沒憂
T25n1509_p0066b27║海。一切有為法是無常相。汝莫愁憂。又佛
T25n1509_p0066b28║手付汝法。汝今愁悶【CL078n1163_p0119a01】失所受事。汝當問佛。
T25n1509_p0066b29║佛般涅槃後我曹云何行道。誰當作師。惡
T25n1509_p0066c01║口車匿云何共住。佛經初作何等語。如是
T25n1509_p0066c02║種種未來事應問佛。阿難聞是事。悶心小
T25n1509_p0066c03║醒得念道力。助於佛末後臥床邊。以此事
T25n1509_p0066c04║問佛。佛告阿難。若今現前。若我過去後
T25n1509_p0066c05║自依止法依止不餘依止。云何比丘自依止
T25n1509_p0066c06║法依止不餘依止。於是比丘內觀身。
T25n1509_p0066c07║常當一心智慧勤修精進。除世間貪憂。
T25n1509_p0066c08║外身內外身觀亦如是。受心法念處亦復如
T25n1509_p0066c09║是。是名比丘自依止法依止不餘依止。從
T25n1509_p0066c10║今日解脫戒經即是大師。如解脫戒經說。
T25n1509_p0066c11║身業口業應如是行。車匿比丘我涅槃後。如
T25n1509_p0066c12║梵法治。若心濡伏者。應教刪陀迦旃延
T25n1509_p0066c13║經。即可得道。復次我三阿僧祇劫所集
T25n1509_p0066c14║法寶藏。是藏初應作是說。如是我聞一
T25n1509_p0066c15║時佛在某方某國土某處樹林中。【CL078n1163_p0119b01】何以
T25n1509_p0066c16║故。過去諸佛經初。皆稱是語。未來諸佛經
T25n1509_p0067a01║初。亦稱是語。現在諸佛末後般涅槃時。亦教
T25n1509_p0067a02║稱是語。今我般涅槃後。經初亦應稱如是
T25n1509_p0067a03║我聞一時。是故當知是佛所教非佛自言如
T25n1509_p0067a04║是我聞。佛一切智人自然無師故。不應言我
T25n1509_p0067a05║聞。若佛自說如是我聞。有所不知者。可有
T25n1509_p0067a06║此難。阿難問佛。佛教是語。是弟子所言。如
T25n1509_p0067a07║是我聞。無有咎。復次欲令佛法久住世間
T25n1509_p0067a08║故。長老摩訶迦葉等諸阿羅漢問阿難。佛初
T25n1509_p0067a09║何處說法。說何等法。阿難答如是我聞一時
T25n1509_p0067a10║佛在波羅捺國仙人鹿林中。為五比丘說
T25n1509_p0067a11║是苦聖諦。我本不從他聞。法中正憶念得眼
T25n1509_p0067a12║智明覺。是經是中應廣說。如集法經中
T25n1509_p0067a13║廣說。佛入涅槃時。地六種動諸河反流。疾
T25n1509_p0067a14║風暴發黑雲四起。惡雷掣電雹雨驟墮處處
T25n1509_p0067a15║星流師子惡獸哮【CL078n1163_p0120a01】吼喚呼。諸天世人皆大號
T25n1509_p0067a16║咷。諸天人等皆發是言。佛取涅槃一何疾
T25n1509_p0067a17║哉。世間眼滅。當是時間。一切草木藥樹華
T25n1509_p0067a18║葉一時剖裂。諸須彌山王盡皆傾搖。海水波
T25n1509_p0067a19║揚地大震動山崖崩落。諸樹摧折四面煙起。
T25n1509_p0067a20║甚大可畏。陂池江河盡皆嬈濁。彗星晝出。
T25n1509_p0067a21║諸人啼哭諸天憂愁。諸天女等郁伊哽咽涕
T25n1509_p0067a22║淚交流。諸學人等默然不樂。諸無學人。念
T25n1509_p0067a23║有為諸法一切無常。如是天人夜叉羅剎犍
T25n1509_p0067a24║闥婆甄陀羅摩睺羅伽及諸龍等。皆大憂愁。
T25n1509_p0067a25║諸阿羅漢度老病死海。心念言。
T25n1509_p0067a26║　已渡凡夫恩愛河　　老病死券已裂破
T25n1509_p0067a27║　見身篋中四大蛇　　今入無餘滅涅槃
T25n1509_p0067a28║諸大阿羅漢。各各隨意於諸山林流泉谿谷
T25n1509_p0067a29║處處捨身而般涅槃。更有諸阿羅漢。於虛
T25n1509_p0067b01║空【CL078n1163_p0120b01】中飛騰而去。譬如鴈王。現種種神力。令
T25n1509_p0067b02║眾人心信清淨。然後般涅槃。六欲天乃至遍
T25n1509_p0067b03║淨天等。見諸阿羅漢皆取滅度。各心念言。
T25n1509_p0067b04║佛日既沒種種禪定解脫智慧弟子光亦滅。
T25n1509_p0067b05║是諸眾生有種種婬怒癡病。是法藥師輩今
T25n1509_p0067b06║疾滅度誰當治者。無量智慧大海中生。弟子
T25n1509_p0067b07║蓮華今已乾枯。法樹摧折法雲散滅。大智象
T25n1509_p0067b08║王既逝象子亦隨去。法商人過去。從誰求法
T25n1509_p0067b09║寶。如偈說。
T25n1509_p0067b10║　佛已永寂入涅槃　　諸滅結眾亦過去
T25n1509_p0067b11║　世界如是空無智　　癡冥遂增智燈滅
T25n1509_p0067b12║爾時諸天禮摩訶迦葉足。說偈言。
T25n1509_p0067b13║　耆年欲恚慢已除　　其形譬如紫金柱
T25n1509_p0067b14║　上下端嚴妙無比　　目明清淨如蓮華
T25n1509_p0067b15║如是讚已。白大迦葉言。大德迦葉。仁者知
T25n1509_p0067b16║不。【CL078n1163_p0121a01】法船欲破法城欲頹。法海欲竭法幢
T25n1509_p0067b17║欲倒。法燈欲滅說法人欲去。行道人漸少。
T25n1509_p0067b18║惡人力轉盛。當以大慈建立佛法。
T25n1509_p0067b19║爾時大迦葉心如大海澄靜不動。良久而答。
T25n1509_p0067b20║汝等善說實如所言。世間不久無智盲冥。
T25n1509_p0067b21║於是大迦葉默然受請。爾時諸天禮大迦葉
T25n1509_p0067b22║足。忽然不現各自還去。是時大迦葉思惟。
T25n1509_p0067b23║我今云何使是三阿僧祇劫難得佛法而得
T25n1509_p0067b24║久住。如是思惟竟。我知是法可使久住。應
T25n1509_p0067b25║當結集修妒路阿毘曇毘尼作三法藏。如
T25n1509_p0067b26║是佛法可得久住。未來世人可得受行。所
T25n1509_p0067b27║以者何。佛世世勤苦慈愍眾生故。學得是
T25n1509_p0067b28║法為人演說。我曹亦應承用佛教宣揚開
T25n1509_p0067b29║化。是時大迦葉作是語竟。住須彌山頂。
T25n1509_p0067c01║撾銅揵稚。說此偈言。
T25n1509_p0067c02║　佛諸弟子　　若念於佛　　當報佛恩
T25n1509_p0067c03║　莫入涅槃
T25n1509_p0067c04║【CL078n1163_p0121b01】是揵稚音大迦葉語聲。遍至三千大千世界。
T25n1509_p0067c05║皆悉聞知。諸有弟子得神力者。皆來集會
T25n1509_p0067c06║大迦葉所。爾時大迦葉告諸會者。佛法欲滅。
T25n1509_p0067c07║佛從三阿僧祇劫。種種勤苦慈愍眾生學
T25n1509_p0067c08║得是法。佛般涅槃已。諸弟子知法持法誦法
T25n1509_p0067c09║者皆亦隨佛滅度。法今欲滅。未來眾生甚可
T25n1509_p0067c10║憐愍。失智慧眼愚癡盲冥。佛大慈悲愍傷
T25n1509_p0067c11║眾生。我曹應當承用佛教。須待結集經藏
T25n1509_p0067c12║竟。隨意滅度。諸來眾會皆受教住。爾時大
T25n1509_p0067c13║迦葉選得千人。除善阿難。盡皆阿羅漢得
T25n1509_p0067c14║六神通。得共解脫無礙解脫。悉得三明禪
T25n1509_p0067c15║定自在。能逆順行諸三昧皆悉無礙。誦讀三
T25n1509_p0067c16║藏知內外經書。諸外道家十八種大經盡亦
T25n1509_p0067c17║讀知。皆能論議降伏異學。問曰。是時有如
T25n1509_p0067c18║是等無數阿羅漢。何以故正選取千人
T25n1509_p0067c19║不多取耶。答曰。頻婆娑羅王【CL078n1163_p0122a01】得道。八萬四
T25n1509_p0067c20║千官屬亦各得道。是時王教敕宮中。常設
T25n1509_p0067c21║飯食供養千人。阿闍貰王不斷是法。爾
T25n1509_p0067c22║時大迦葉思惟言。若我等常乞食者。當有外
T25n1509_p0067c23║道強來難問廢闕法事。今王舍城。常設飯
T25n1509_p0067c24║食供給千人。是中可住結集經藏。以是故
T25n1509_p0067c25║選取千人。不得多取。是時大迦葉與千
T25n1509_p0068a01║人俱到王舍城耆闍崛山中。告語阿闍世
T25n1509_p0068a02║王。給我等食日日送來。今我曹等結集
T25n1509_p0068a03║經藏不得他行。是中夏安居三月初十五日
T25n1509_p0068a04║說戒時。集和合僧。大迦葉入禪定。以天眼
T25n1509_p0068a05║觀今是眾中誰有煩惱未盡。應逐出者。唯
T25n1509_p0068a06║有阿難一人不盡。餘九百九十九人。諸漏
T25n1509_p0068a07║已盡清淨無垢。大迦葉從禪定起。眾中手
T25n1509_p0068a08║牽阿難出言。今清淨眾中結集經藏。汝結
T25n1509_p0068a09║未盡不應住此。是時阿難慚恥悲泣而自
T25n1509_p0068a10║念言。我二十五年。隨侍世尊供【CL078n1163_p0122b01】給左右。未
T25n1509_p0068a11║曾得如是苦惱。佛實大德慈悲含忍。念已白
T25n1509_p0068a12║大迦葉言。我能有力久可得道。但諸佛法
T25n1509_p0068a13║阿羅漢者。不得供給左右使令。以是故我
T25n1509_p0068a14║留殘結不盡斷耳。大迦葉言。汝更有罪。佛
T25n1509_p0068a15║意不欲聽女人出家。汝慇懃勸請佛聽
T25n1509_p0068a16║為道。以是故佛之正法五百歲而衰微。是
T25n1509_p0068a17║汝突吉羅罪。阿難言。我憐愍瞿曇彌。又三
T25n1509_p0068a18║世諸佛法皆有四部眾。我釋迦文佛云何獨
T25n1509_p0068a19║無。大迦葉復言。佛欲涅槃時。近俱夷那
T25n1509_p0068a20║竭城脊痛。四疊漚多羅僧敷臥。語汝言。
T25n1509_p0068a21║我須水。汝不供給。是汝突吉羅罪。阿難答
T25n1509_p0068a22║言。是時五百乘車截流而渡令水渾濁。以
T25n1509_p0068a23║是故不取。大迦葉復言。正使水濁佛有大
T25n1509_p0068a24║神力能令大海濁水清淨。汝何以不與。
T25n1509_p0068a25║是汝之罪。汝去作突吉羅懺悔。大迦葉
T25n1509_p0068a26║復言。佛問汝。若有人四神足好【CL078n1163_p0123a01】修。可住壽
T25n1509_p0068a27║一劫若減一劫。佛四神足好修。欲住壽一劫
T25n1509_p0068a28║若減一劫。汝默然不答。問汝至三。汝故默
T25n1509_p0068a29║然。汝若答佛佛四神足好修。應住一劫若
T25n1509_p0068b01║減一劫。由汝故。令佛世尊早入涅槃。是汝
T25n1509_p0068b02║突吉羅罪。阿難言。魔蔽我心。是故無言。我
T25n1509_p0068b03║非惡心而不答佛。大迦葉復言。汝與佛疊
T25n1509_p0068b04║僧伽梨衣以足蹈上。是汝突吉羅罪。阿
T25n1509_p0068b05║難言。爾時有大風起無人助。我捉衣時風
T25n1509_p0068b06║吹來墮我腳下。非不恭敬故蹈佛衣。大迦
T25n1509_p0068b07║葉復言。佛陰藏相般涅槃後以示女人。是
T25n1509_p0068b08║何可恥。是汝突吉羅罪。阿難言。爾時我思
T25n1509_p0068b09║惟。若諸女人見佛陰藏相者。便自羞恥女
T25n1509_p0068b10║人形。欲得男子身修行佛相種福德根。
T25n1509_p0068b11║以是故我示女人。不為無恥而故破戒。
T25n1509_p0068b12║大迦葉言。汝有六種突吉羅罪。盡應僧中
T25n1509_p0068b13║悔過。阿難言諾。隨長老大迦葉及【CL078n1163_p0123b01】僧所教。
T25n1509_p0068b14║是時阿難長跪合手。偏袒右肩脫革屣。六
T25n1509_p0068b15║種突吉羅罪懺悔。大迦葉於僧中手牽阿
T25n1509_p0068b16║難出。語阿難言。斷汝漏盡然後來入。殘結
T25n1509_p0068b17║未盡汝勿來也。如是語竟便自閉門。爾時。
T25n1509_p0068b18║諸阿羅漢議言。誰能結集毘尼法藏者。
T25n1509_p0068b19║長老阿泥盧豆言。舍利弗是第二佛有好
T25n1509_p0068b20║弟子。字憍梵波提(秦言牛齝)柔軟和雅常處
T25n1509_p0068b21║閑居。住心寂燕能知毘尼法藏。今在天
T25n1509_p0068b22║上尸利沙樹園中住。遣使請來。大迦葉語
T25n1509_p0068b23║下坐比丘。汝次應僧使。下坐比丘言。僧有
T25n1509_p0068b24║何使。大迦葉言。僧使汝至天上尸利沙樹
T25n1509_p0068b25║園中憍梵波提阿羅漢住處。是比丘歡喜
T25n1509_p0068b26║踊躍受僧敕命。白大迦葉言。我到憍梵
T25n1509_p0068b27║波提阿羅漢所陳說何事。大迦葉言。到已
T25n1509_p0068b28║語憍梵缽提。大迦葉等漏盡阿羅漢。皆會
T25n1509_p0068b29║閻浮提。僧有大法事。汝可疾來是。下坐比
T25n1509_p0068c01║丘頭【CL078n1163_p0124a01】面禮僧右繞三匝。如金翅鳥飛騰虛
T25n1509_p0068c02║空。往到憍梵波提所。頭面作禮。語憍梵
T25n1509_p0068c03║波提言。軟善大德少欲知足常在禪定。大
T25n1509_p0068c04║迦葉問訊有語。今僧有大法事。可疾下
T25n1509_p0068c05║來觀眾寶聚。是時憍梵波提心覺生疑。
T25n1509_p0068c06║語是比丘言。僧將無鬥諍事喚我來耶。
T25n1509_p0068c07║無有破僧者不。佛日滅度耶。是比丘言。實
T25n1509_p0068c08║如所言。大師佛已滅度。憍梵波提言。佛滅
T25n1509_p0068c09║度大疾。世間眼滅。能逐佛轉法輪將我
T25n1509_p0068c10║和上舍利弗今在何所。答曰。先入涅槃。憍
T25n1509_p0068c11║梵波提言。大師法將各自別離。當可奈何。
T25n1509_p0068c12║摩訶目伽連今在何所。是比丘言。是亦滅度。
T25n1509_p0068c13║憍梵波提言。佛法欲散大人過去眾生可
T25n1509_p0068c14║愍。問長老阿難今何所作。是比丘言。長
T25n1509_p0068c15║老阿難佛滅度後。憂愁啼哭迷悶不能自
T25n1509_p0068c16║喻。憍梵波提言。阿難懊惱由有愛結別
T25n1509_p0068c17║離生苦。羅睺羅復云何。答【CL078n1163_p0124b01】言。羅睺羅得阿
T25n1509_p0068c18║羅漢故無憂無愁。但觀諸法無常相。憍梵
T25n1509_p0068c19║波提言。難斷愛已斷無憂愁。憍梵波提言。
T25n1509_p0068c20║我失離欲大師。於是尸利沙樹園中住。
T25n1509_p0068c21║亦何所為。我和上大師皆已滅度。我今不
T25n1509_p0068c22║能復下閻浮提。住此般涅槃。說是言已
T25n1509_p0069a01║入禪定中。踊在虛空。身放光明。又出水火。
T25n1509_p0069a02║手摩日月現種種神變。自心出火燒身。身
T25n1509_p0069a03║中出水四道流下。至大迦葉所。水中有聲。
T25n1509_p0069a04║說此偈言。
T25n1509_p0069a05║　憍梵缽提稽首禮　　妙眾第一大德僧
T25n1509_p0069a06║　聞佛滅度我隨去　　如大象去象子隨
T25n1509_p0069a07║爾時下坐比丘。持衣缽還僧。是時中間阿
T25n1509_p0069a08║難思惟諸法求盡殘漏。其夜坐禪經行慇
T25n1509_p0069a09║懃求道。是阿難智慧多定力少。是故不即
T25n1509_p0069a10║得道。定智等者乃可速得。後夜欲過疲極
T25n1509_p0069a11║偃息。卻臥【CL078n1163_p0125a01】就枕頭未至枕。廓然得悟。如電
T25n1509_p0069a12║光出闇者見道。阿難如是入金剛定。破一
T25n1509_p0069a13║切諸煩惱山。得三明六神通共解脫。作大
T25n1509_p0069a14║力阿羅漢。即夜到僧堂門敲門而喚。大迦
T25n1509_p0069a15║葉問言。敲門者誰。答言。我是阿難。大迦葉
T25n1509_p0069a16║言。汝何以來。阿難言。我今夜得盡諸漏。大
T25n1509_p0069a17║迦葉言。不與汝開門。汝從門鑰孔中來。
T25n1509_p0069a18║阿難答言。可爾。即以神力從門鑰孔中
T25n1509_p0069a19║入。禮拜僧足懺悔。大迦葉莫復見責。大迦
T25n1509_p0069a20║葉手摩阿難頭言。我故為汝使汝得道。汝
T25n1509_p0069a21║無嫌恨。我亦如是以汝自證。譬如手畫虛
T25n1509_p0069a22║空無所染著。阿羅漢心亦如是。一切法中得
T25n1509_p0069a23║無所著。復汝本坐。是時僧復議言。憍梵
T25n1509_p0069a24║波提已取滅度。更有誰能結集法藏。長
T25n1509_p0069a25║老阿泥盧豆言。是長老阿難。於佛弟子常
T25n1509_p0069a26║侍近佛。聞經能持佛常歎譽。是阿難能結
T25n1509_p0069a27║集經藏。是時長【CL078n1163_p0125b01】老大迦葉摩阿難頭言。佛囑
T25n1509_p0069a28║累汝令持法藏。汝應報佛恩。佛在何處
T25n1509_p0069a29║最初說法。佛諸大弟子能守護法藏者皆以
T25n1509_p0069b01║滅度。唯汝一人在。汝今應隨佛心憐愍眾
T25n1509_p0069b02║生。故集佛法藏。是時阿難禮僧已坐師子
T25n1509_p0069b03║床。時大迦葉說此偈言。
T25n1509_p0069b04║　佛聖師子王　　阿難是佛子
T25n1509_p0069b05║　師子座處坐　　觀眾無有佛
T25n1509_p0069b06║　如是大德眾　　無佛失威神
T25n1509_p0069b07║　如空無月時　　有宿而不嚴
T25n1509_p0069b08║　汝大智人說　　汝佛子當演
T25n1509_p0069b09║　何處佛初說　　今汝當布現
T25n1509_p0069b10║是時長老阿難一心合手。向佛涅槃方。如
T25n1509_p0069b11║是說言。
T25n1509_p0069b12║　佛初說法時　　爾時我不見
T25n1509_p0069b13║　如是展轉聞　　佛在波羅柰
T25n1509_p0069b14║　佛為五比丘　　初開甘露門
T25n1509_p0069b15║　說四真諦法　　苦集滅道諦
T25n1509_p0069b16║　阿若憍陳如　　最初得見道
T25n1509_p0069b17║　八萬諸天眾　　皆亦入道跡
T25n1509_p0069b18║【CL078n1163_p0126a01】是千阿羅漢聞是語已。上昇虛空高七多
T25n1509_p0069b19║羅樹。皆言咄無常力大。如我等眼見佛說
T25n1509_p0069b20║法。今乃言我聞。便說偈言。
T25n1509_p0069b21║　我見佛身相　　猶如紫金山
T25n1509_p0069b22║　妙相眾德滅　　唯有名獨存
T25n1509_p0069b23║　是故當方便　　求出於三界
T25n1509_p0069b24║　勤集諸善根　　涅槃最為樂
T25n1509_p0069b25║爾時長老阿泥盧豆。說偈言。
T25n1509_p0069b26║　咄世間無常　　如水月芭蕉
T25n1509_p0069b27║　功德滿三界　　無常風所壞
T25n1509_p0069b28║爾時大迦葉。復說此偈。
T25n1509_p0069b29║　無常力甚大　　愚智貧富貴
T25n1509_p0069c01║　得道及未得　　一切無能免
T25n1509_p0069c02║　非巧言妙寶　　非欺誑力諍
T25n1509_p0069c03║　如火燒萬物　　無常相法爾
T25n1509_p0069c04║大迦葉語阿難。從轉法輪經至大般涅槃。
T25n1509_p0069c05║集作四阿含。增一阿含中阿含長阿含相應
T25n1509_p0069c06║阿【CL078n1163_p0126b01】含。是名修妒路法藏。諸阿羅漢更問。誰
T25n1509_p0069c07║能明了集毘尼法藏。皆言。長老憂婆離於
T25n1509_p0069c08║五百阿羅漢中持律第一。我等今請。即請言。
T25n1509_p0069c09║起就師子座處坐說。佛在何處初說毘
T25n1509_p0069c10║尼結戒。憂婆離受僧教。師子座處坐說。
T25n1509_p0069c11║如是我聞一時佛在毘舍離。爾時須提那
T25n1509_p0069c12║迦蘭陀長者子初作婬欲。以是因緣故結
T25n1509_p0069c13║初大罪。二百五十戒義作三部七法八法比
T25n1509_p0069c14║丘尼毘尼增一。憂婆利問雜部善部。如是
T25n1509_p0069c15║等八十部作毘尼藏。諸阿羅漢復更思惟。
T25n1509_p0069c16║誰能明了集阿毘曇藏。念言。長老阿難於五
T25n1509_p0069c17║百阿羅漢中。解修妒路義第一。我等今
T25n1509_p0069c18║請。即請言。起就師子座處坐。佛在何處
T25n1509_p0069c19║初說阿毘曇。阿難受僧教師子座處坐
T25n1509_p0069c20║說。如是我聞一時佛在舍婆提城。爾時佛
T25n1509_p0069c21║告諸比丘。諸有五怖五罪五怨不除不滅。
T25n1509_p0069c22║是因緣【CL078n1163_p0127a01】故此生中身心受無量苦。復後世墮
T25n1509_p0069c23║惡道中。諸有無此五怖五罪五怨。是因緣故
T25n1509_p0069c24║於今生種種身心受樂。後世生天上樂處。
T25n1509_p0069c25║何等五怖應遠。一者殺二者盜三者邪婬四
T25n1509_p0069c26║者妄語五者飲酒。如是等名阿毘曇藏。三
T25n1509_p0070a01║法藏集竟。諸天鬼神諸龍天女種種供養。
T25n1509_p0070a02║雨天華香幡蓋天衣。供養法故。於是說
T25n1509_p0070a03║偈。
T25n1509_p0070a04║　憐愍世界故　　集結三藏法
T25n1509_p0070a05║　十力一切智　　說智無明燈
T25n1509_p0070a06║問曰。八犍度阿毘曇六分阿毘曇等。從何處
T25n1509_p0070a07║出。答曰。佛在世時法無違錯。佛滅度後初
T25n1509_p0070a08║集法時亦如佛在。後百年阿輸迦王。作
T25n1509_p0070a09║般闍于瑟大會。諸大法師論議異故。有別
T25n1509_p0070a10║部名字。從是以來展轉。至姓迦旃延婆
T25n1509_p0070a11║羅門道人。智慧利根盡讀三藏內外經書。欲
T25n1509_p0070a12║解佛語故。作【CL078n1163_p0127b01】發智經八犍度。初品是世
T25n1509_p0070a13║間第一法。後諸弟子等。為後人不能盡解
T25n1509_p0070a14║八犍度故。作鞞婆娑。有人言。六分阿毘曇
T25n1509_p0070a15║中。第三分八品之名分別世處分。(此是樓炭經作
T25n1509_p0070a16║六分中第三分)是目犍連作。六分中初分八品四品。
T25n1509_p0070a17║是婆須蜜菩薩作。四品是罽賓阿羅漢作。餘
T25n1509_p0070a18║五分諸論議師所作。有人言。佛在時舍利弗
T25n1509_p0070a19║解佛語故。作阿毘曇。後犢子道人等讀誦。乃
T25n1509_p0070a20║至今名為舍利弗阿毘曇。摩訶迦旃延佛在
T25n1509_p0070a21║時。解佛語作昆勒。(昆勒秦言篋藏)乃至今行於
T25n1509_p0070a22║南天竺。皆是廣解佛語故。如說五戒。幾
T25n1509_p0070a23║有色幾無色。幾可見幾不可見。幾有對幾無
T25n1509_p0070a24║對。幾有漏幾無漏。幾有為幾無為。幾有報幾
T25n1509_p0070a25║無報。幾有善幾不善。幾有記幾無記。如
T25n1509_p0070a26║是等是名阿毘曇。復次七使。欲染使瞋恚
T25n1509_p0070a27║使。有愛使憍慢使。無明使見使疑使。是七使。
T25n1509_p0070a28║幾欲界繫幾色界繫幾無色【CL078n1163_p0128a01】界繫。幾見諦斷
T25n1509_p0070a29║幾思惟斷。幾見苦斷幾見集斷。幾見盡斷
T25n1509_p0070b01║幾見道斷。幾遍使幾不遍使。十智法智比智
T25n1509_p0070b02║世智他心智。苦智集智滅智道智。盡智無生
T25n1509_p0070b03║智。是十智。幾有漏幾無漏。幾有為幾無為。
T25n1509_p0070b04║幾有漏緣幾無漏緣。幾有為緣幾無為緣。幾
T25n1509_p0070b05║欲界緣幾色界緣幾無色界緣。幾不繫緣。幾
T25n1509_p0070b06║無礙道中修。幾解脫道中修。四果得時幾得
T25n1509_p0070b07║幾失。如是等分別一切法。亦名阿毘曇。為
T25n1509_p0070b08║阿毘曇三種。一者阿毘曇身及義。略說三
T25n1509_p0070b09║十二萬言。二者六分。略說三十六萬言。三
T25n1509_p0070b10║者昆勒。略說三十二萬言。昆勒廣比諸事
T25n1509_p0070b11║以類相從。非阿毘曇。略說如是我聞一
T25n1509_p0070b12║時總義竟。
T25n1509_p0070b13║　　大智度初品中婆伽婆釋論第四
T25n1509_p0070b14║【經】婆伽婆。　【論】今當說。釋曰。云何名
T25n1509_p0070b15║婆伽婆。婆伽婆者。婆伽言德。【CL078n1163_p0128b01】婆言有。
T25n1509_p0070b16║是名有德。復次婆伽名分別。婆名巧。巧
T25n1509_p0070b17║分別諸法總相別相故。名婆伽婆。復次
T25n1509_p0070b18║婆伽名名聲。婆名有。是名有名聲。無
T25n1509_p0070b19║有得名聲如佛者。轉輪聖王釋梵護世者。
T25n1509_p0070b20║無有及佛。何況諸餘凡庶。所以者何。轉輪
T25n1509_p0070b21║聖王與結相應。佛已離結。轉輪聖王沒在
T25n1509_p0070b22║生老病死泥中。佛已得渡。轉輪聖王為恩
T25n1509_p0070b23║愛奴僕。佛已永離。轉輪聖王處在世間曠野
T25n1509_p0070b24║災患。佛已得離。轉輪聖王處在無明闇
T25n1509_p0070b25║中。佛處第一明中。轉輪聖王若極多領四天
T25n1509_p0070b26║下。佛領無量諸世界。轉輪聖王財自在。佛
T25n1509_p0070b27║心自在。轉輪聖王貪求天樂。佛乃至有頂
T25n1509_p0070b28║樂亦不貪著。轉輪聖王從他求樂。佛內心
T25n1509_p0070b29║自樂。以是因緣佛勝轉輪聖王。諸餘釋梵
T25n1509_p0070c01║護世者亦復如是。但於轉輪聖王小勝。復
T25n1509_p0070c02║次婆伽名破。婆名能。是人能破婬怒癡
T25n1509_p0070c03║【CL078n1163_p0129a01】故。稱為婆伽婆。問曰。如阿羅漢辟支佛。亦
T25n1509_p0070c04║破婬怒癡與佛何異。答曰。阿羅漢辟支佛
T25n1509_p0070c05║雖破三毒。氣分不盡。譬如香在器中香
T25n1509_p0070c06║雖出餘氣故在。又如草木薪火燒煙出炭
T25n1509_p0070c07║灰不盡。火力薄故。佛三毒永盡無餘。譬如
T25n1509_p0070c08║劫盡火燒須彌山一切地都盡無煙無炭。
T25n1509_p0070c09║如舍利弗瞋恚氣殘。難陀婬欲氣殘。必
T25n1509_p0070c10║陵伽婆磋慢氣殘。譬如人被鎖初脫時
T25n1509_p0070c11║行猶不便。時佛從禪起經行。羅睺羅從佛
T25n1509_p0070c12║經行。佛問羅睺羅。何以羸瘦。羅睺羅說偈
T25n1509_p0070c13║答佛。
T25n1509_p0070c14║　若人食油則得力　　若食酥者得好色
T25n1509_p0070c15║　食麻滓菜無色力　　大德世尊自當知
T25n1509_p0070c16║佛問羅睺羅。是眾中誰為上座。羅睺羅答。
T25n1509_p0070c17║和上舍利弗。佛言。舍利弗食不淨食。爾時
T25n1509_p0070c18║舍利弗轉聞是語。即時吐食自作誓言。
T25n1509_p0071a01║從今日不【CL078n1163_p0129b01】復受人請。是時波斯匿王長者
T25n1509_p0071a02║須達多等。來詣舍利弗所。語舍利弗。佛不
T25n1509_p0071a03║以無事而受人請。大德舍利弗復不受請。
T25n1509_p0071a04║我等白衣云何當得大信清淨。舍利弗言。我
T25n1509_p0071a05║大師佛言。舍利弗食不淨食。今不得受
T25n1509_p0071a06║人請。於是波斯匿等至佛所白佛言。佛
T25n1509_p0071a07║不常受人請。舍利弗復不受請。我等云何
T25n1509_p0071a08║心得大信。願佛敕舍利弗還受人請。佛言。
T25n1509_p0071a09║此人心堅不可移轉。佛爾時引本生因緣。
T25n1509_p0071a10║昔有一國王。為毒蛇所囓。王時欲死呼
T25n1509_p0071a11║諸良醫令治蛇毒。時諸醫言。還令蛇嗽
T25n1509_p0071a12║毒氣乃盡。是時諸醫各設咒術。所囓王蛇
T25n1509_p0071a13║即來王所。諸醫積薪燃火敕蛇。還嗽汝
T25n1509_p0071a14║毒。若不爾者當入此火。毒蛇思惟。我既吐
T25n1509_p0071a15║毒云何還嗽。此事劇死。思惟心定即時入
T25n1509_p0071a16║火。爾時毒蛇舍利弗是。世世心堅不可動
T25n1509_p0071a17║也。復次長老必陵【CL078n1163_p0130a01】伽婆蹉常患眼痛。是人
T25n1509_p0071a18║乞食常渡恒水。到恒水邊彈指言。小婢住
T25n1509_p0071a19║莫流水。即兩斷得過乞食。是恒神到佛所
T25n1509_p0071a20║白佛。佛弟子必陵伽婆蹉。常罵我言小
T25n1509_p0071a21║婢住莫流水。佛告必陵伽婆蹉。懺謝
T25n1509_p0071a22║恒神。必陵伽婆蹉即時合手語恒神言。
T25n1509_p0071a23║小婢莫瞋今懺謝汝。是時大眾笑之。云何
T25n1509_p0071a24║懺謝而復罵耶。佛語恒神。汝見畢陵伽婆
T25n1509_p0071a25║蹉合手懺謝不。懺謝無慢而有此言。當
T25n1509_p0071a26║知非惡。此人五百世來常生婆羅門家。常
T25n1509_p0071a27║自憍貴輕賤餘人。本來所習口言而已。心無
T25n1509_p0071a28║憍也。如是諸阿羅漢。雖斷結使猶有殘
T25n1509_p0071a29║氣。如諸佛世尊。若人以刀割一臂。若人
T25n1509_p0071b01║以栴檀香泥一臂。如左右眼心無憎愛。是
T25n1509_p0071b02║以永無殘氣。栴闍婆羅門女。木杅謗佛
T25n1509_p0071b03║於大眾中言。汝使我有娠。何以不憂與
T25n1509_p0071b04║我衣食。為爾無羞誑惑餘人。是時五百【CL078n1163_p0130b01】婆
T25n1509_p0071b05║羅門師等。皆舉手唱言是是。我曹知此事。
T25n1509_p0071b06║是時佛無異色亦無慚色。此事即時彰露地
T25n1509_p0071b07║為大動。諸天供養散眾名華。讚歎佛德佛
T25n1509_p0071b08║無喜色。復次佛食馬麥亦無憂慼。天王
T25n1509_p0071b09║獻食百味具足。不以為悅。一心無二。如是
T25n1509_p0071b10║等種種飲食衣被臥具。讚呵輕敬等種種事
T25n1509_p0071b11║中心無異也。譬如真金燒鍛打磨都無增
T25n1509_p0071b12║損。以是故阿羅漢雖斷結得道。猶有殘
T25n1509_p0071b13║氣不得稱婆伽婆。問曰。婆伽婆正有此
T25n1509_p0071b14║一名更有餘名。答曰。佛功德無量。名號亦
T25n1509_p0071b15║無量。此名取其大者。以人多識故。復有
T25n1509_p0071b16║異名。名多陀阿伽陀等。云何名多陀阿伽
T25n1509_p0071b17║陀。如法相解如法相說。如諸佛安隱道
T25n1509_p0071b18║來。佛亦如是來更不去後有中。是故名
T25n1509_p0071b19║多陀阿伽陀。復名阿羅呵。云何名阿羅
T25n1509_p0071b20║呵。阿羅名賊。呵名殺。是名殺賊。如偈
T25n1509_p0071b21║說。
T25n1509_p0071b22║　【CL078n1163_p0131a01】佛以忍為鎧　　精進為剛甲
T25n1509_p0071b23║　持戒為大馬　　禪定為良弓
T25n1509_p0071b24║　智慧為好箭　　外破魔王軍
T25n1509_p0071b25║　內滅煩惱賊　　是名阿羅呵
T25n1509_p0071b26║復次阿名不。羅呵名生。是名不生。佛心種
T25n1509_p0071b27║子後世田中不生。無明糠脫故。復次阿羅
T25n1509_p0071b28║呵名應受供養。佛諸結使除盡得一切智慧
T25n1509_p0071b29║故。應受一切天地眾生供養。以是故佛名
T25n1509_p0071c01║阿羅呵。復名三藐三佛陀。云何名三藐三
T25n1509_p0071c02║佛陀。三藐名正。三名遍。佛名知。是名正
T25n1509_p0071c03║遍知一切法。問曰。云何正遍知。答曰。
T25n1509_p0071c04║　知苦如苦相　　知集如集相
T25n1509_p0071c05║　知滅如滅相　　知道如道相
T25n1509_p0071c06║是名三藐三佛陀。復次知一切諸法實不
T25n1509_p0071c07║壞相不增不減。云何名不壞相。心行處滅言
T25n1509_p0071c08║語道斷。過諸法如涅槃相不動。以是故
T25n1509_p0071c09║名三藐【CL078n1163_p0131b01】三佛陀。復次一切十方諸世界名
T25n1509_p0071c10║號。六道所攝眾生名號。眾生先世因緣未來
T25n1509_p0071c11║世生處。一切十方眾生心相。諸結使諸善根
T25n1509_p0071c12║諸出要。如是等一切諸法悉知。是名三藐
T25n1509_p0071c13║三佛陀。復名鞞侈遮羅那三般那。秦言
T25n1509_p0071c14║明行具足。云何名明行具足。宿命天眼漏
T25n1509_p0071c15║盡。名為三明。問曰。神通明有何等異。答曰。
T25n1509_p0071c16║直知過去宿命事。是名通。知過去因緣行
T25n1509_p0071c17║業。是名明。直知死此生彼。是名通。知行
T25n1509_p0071c18║因緣際會不失。是名明。直盡結使不知更
T25n1509_p0071c19║生不生。是名通。若知漏盡更不復生。是名
T25n1509_p0071c20║明。是三明大阿羅漢大辟支佛所得。問曰。
T25n1509_p0071c21║若爾者與佛有何等異。答曰。彼雖得三明
T25n1509_p0071c22║明不滿足。佛悉滿足。是為異。問曰。云何不
T25n1509_p0071c23║滿。云何滿。答曰。諸阿羅漢辟支佛宿命
T25n1509_p0071c24║智。知自身及他人亦不能遍。有阿羅漢知
T25n1509_p0071c25║一世或【CL078n1163_p0132a01】二世三世十百千萬劫乃至八萬劫。
T25n1509_p0072a01║過是以往不能復知。是故不滿天眼明。
T25n1509_p0072a02║未來世亦如是。佛一念中生住滅時。諸結使
T25n1509_p0072a03║分生時。如是住時。如是滅時。如是苦法忍
T25n1509_p0072a04║苦法智中所斷結使悉覺了。知如是結使解
T25n1509_p0072a05║脫。得爾所有為法解脫。得爾所無為法解脫。
T25n1509_p0072a06║乃至道比忍。見諦道十五心中。諸聲聞辟支
T25n1509_p0072a07║佛所不覺知。時少疾故。如是知過去眾
T25n1509_p0072a08║生因緣漏盡。未來現在亦如是。是故名佛
T25n1509_p0072a09║明行具足。行名身口業。唯佛身口業具足。
T25n1509_p0072a10║餘皆有失。是名明行具足。復名修伽陀。
T25n1509_p0072a11║修秦言好。伽陀或言去。或言說。是名好去
T25n1509_p0072a12║好說。好去者。於種種諸深三摩提無量
T25n1509_p0072a13║諸大智慧中去。如偈說。
T25n1509_p0072a14║　佛一切智為大車　　八正道行入涅槃
T25n1509_p0072a15║是名好去。好說者。如諸法實相說。不著法
T25n1509_p0072a16║愛【CL078n1163_p0132b01】說。觀弟子智慧力。是人正使一切方便
T25n1509_p0072a17║神通智力化之。亦無如之何。是人可度是
T25n1509_p0072a18║疾是遲。是人應是處度。是人應說布施。或
T25n1509_p0072a19║說戒或說涅槃。是人應說五眾十二因緣
T25n1509_p0072a20║四諦等諸法能入道。如是等種種。知弟子
T25n1509_p0072a21║智力。而為說法。是名好說。復名路迦憊。
T25n1509_p0072a22║路迦秦言世。憊名知。是名知世間。問曰。
T25n1509_p0072a23║云何知世間。答曰。知二種世間。一眾生
T25n1509_p0072a24║二非眾生及如實相。知世間世間因知世
T25n1509_p0072a25║間滅出世間道。復次知世間。非如世俗
T25n1509_p0072a26║知。亦非外道知。知世間無常故苦。苦故無
T25n1509_p0072a27║我。復次知世間相非有常非無常。非有
T25n1509_p0072a28║邊非無邊。非去非不去。如是相亦不著。
T25n1509_p0072a29║清淨常不壞相如虛空。是名知世間。復名
T25n1509_p0072b01║阿耨多羅。秦言無上。云何無上。涅槃法無
T25n1509_p0072b02║上。佛自知是涅槃不從他聞。亦將導眾生
T25n1509_p0072b03║令至【CL078n1163_p0133a01】涅槃。如諸法中涅槃無上。眾生中佛
T25n1509_p0072b04║亦無上。復次持戒禪定智慧。教化眾生。一切
T25n1509_p0072b05║無有與等者。何況能過。故言無上。復次阿
T25n1509_p0072b06║名無。耨多羅名答。一切外道法可答可破。
T25n1509_p0072b07║非實非清淨故。佛法不可答不可破。出
T25n1509_p0072b08║一切語言道。亦實清淨故。以是故名無答。
T25n1509_p0072b09║復名富樓沙曇藐婆羅提。富樓沙。秦言丈
T25n1509_p0072b10║夫。曇藐言可化。婆羅提言調御師。是名可
T25n1509_p0072b11║化丈夫調御師。佛以大慈大悲大智故。有
T25n1509_p0072b12║時軟美語。有時苦切語。有時雜語。以此調
T25n1509_p0072b13║御令不失道。如偈說。
T25n1509_p0072b14║　佛法為車弟子馬　　實法寶主佛調御
T25n1509_p0072b15║　若馬出道失正轍　　如是當治令調伏
T25n1509_p0072b16║　若小不調輕法治　　好善成立為上道
T25n1509_p0072b17║　若不可治便棄捨　　以是調御為無上
T25n1509_p0072b18║復次調御師有五種。初父母兄姊親里中
T25n1509_p0072b19║官【CL078n1163_p0133b01】法下師法。今世三種法治。後世閻羅王治。
T25n1509_p0072b20║佛以今世樂後世樂及涅槃樂利益故。名
T25n1509_p0072b21║師上。四種法治人不久畢壞。不能常實
T25n1509_p0072b22║成就。佛成人以三種道。常隨道不失。如
T25n1509_p0072b23║火自相不捨乃至滅。佛令人得善法亦如
T25n1509_p0072b24║是。至死不捨。以是故。佛名可化丈夫調御
T25n1509_p0072b25║師。問曰。女人佛亦化令得道。何以獨言丈
T25n1509_p0072b26║夫。答曰。男尊女卑故。女從男故。男為事業
T25n1509_p0072b27║主故。復次女人有五礙。不得作轉輪王釋
T25n1509_p0072b28║天王魔天王梵天王。佛以是故不說。復次
T25n1509_p0072b29║若言佛為女人調御師。為不尊重。若說
T25n1509_p0072c01║丈夫一切都攝。譬如王來不應獨來。必有
T25n1509_p0072c02║侍從。如是說丈夫。二根無根及女盡攝。以
T25n1509_p0072c03║是故說丈夫。用是因緣故。佛名可化丈
T25n1509_p0072c04║夫調御師。復名舍多提婆魔[少/(兔-、)]舍喃。舍多
T25n1509_p0072c05║秦言教師。提婆言天。魔[少/(兔-、)]舍喃言人。是名
T25n1509_p0072c06║天人【CL078n1163_p0134a01】教師。云何名天人教師。佛示導是應作
T25n1509_p0072c07║是不應作。是善是不善。是人隨教行不捨
T25n1509_p0072c08║道法。得煩惱解脫報。是名天人師。問曰。佛
T25n1509_p0072c09║能度龍鬼神等墮餘道中生者。何以獨言
T25n1509_p0072c10║天人師。答曰。度餘道中生者少。度天人中
T25n1509_p0072c11║生者多。如白色人雖有黑黶子不名黑
T25n1509_p0072c12║人。黑少故。復次人中結使薄厭心易得。天
T25n1509_p0072c13║中智慧利。以是故。二處易得道。餘道
T25n1509_p0072c14║中不爾。復次言天則攝一切天。言人則攝
T25n1509_p0072c15║一切地上生者。何以故。天上則天大。地上
T25n1509_p0072c16║則人大。是故說天則天上盡攝。說人則地上
T25n1509_p0072c17║盡攝。復次人中得受戒律儀見諦道思惟道
T25n1509_p0072c18║及諸道果。或有人言。餘道中不得。或有人
T25n1509_p0072c19║言。多少得。天人中易得多得。以是故佛
T25n1509_p0072c20║為天人師。復次人中行樂因多。天中樂報
T25n1509_p0073a01║多。善法是樂因。樂是善法報。餘道中善
T25n1509_p0073a02║因報少。以【CL078n1163_p0134b01】是故佛為天人師。復名佛陀。
T25n1509_p0073a03║(秦言知者)知何等法。知過去未來現在眾生數
T25n1509_p0073a04║非眾生數有常無常等一切諸法。菩提樹下
T25n1509_p0073a05║了了覺知故。名為佛陀。問曰。餘人亦知一
T25n1509_p0073a06║切諸法。如摩醯首羅天。(秦言大自在)八臂三眼
T25n1509_p0073a07║騎白牛。如韋紐天(秦言遍悶)四臂捉貝持輪
T25n1509_p0073a08║騎金翅鳥。如鳩摩羅天。(秦言童子)是天擎雞持
T25n1509_p0073a09║鈴。捉赤幡騎孔雀。皆是諸天大將。如是
T25n1509_p0073a10║等諸天各各言大。皆稱一切智。有人作弟
T25n1509_p0073a11║子學其經書。亦受其法。言是一切智。答曰。
T25n1509_p0073a12║此不應一切智。何以故。瞋恚憍慢心著故。
T25n1509_p0073a13║如偈說。
T25n1509_p0073a14║　若彩畫像及泥像　　聞經中天及讚天
T25n1509_p0073a15║　如是四種諸天等　　各各手執諸兵杖
T25n1509_p0073a16║　若力不如畏怖他　　若心不善恐怖他
T25n1509_p0073a17║　此天定必若怖他　　若少力故畏怖他
T25n1509_p0073a18║【CL078n1163_p0135a01】　是天一切常怖畏　　不能除卻諸衰苦
T25n1509_p0073a19║　有人奉事恭敬者　　現世不免沒憂海
T25n1509_p0073a20║　有人不敬不供養　　現世不妨受富樂
T25n1509_p0073a21║　當知虛誑無實事　　是故智人不屬天
T25n1509_p0073a22║　若世間中諸眾生　　業因緣故如循環
T25n1509_p0073a23║　福德緣故生天上　　雜業因緣故人中
T25n1509_p0073a24║　世間行業屬因緣　　是故智者不依天
T25n1509_p0073a25║復次是三天愛之則欲令得一切願。惡
T25n1509_p0073a26║之則欲令七世滅。佛不爾。菩薩時若怨
T25n1509_p0073a27║家賊來欲殺。尚自以身肉頭目髓腦而供
T25n1509_p0073a28║養之。何況得佛。不惜身時。以是故獨佛
T25n1509_p0073a29║應當受佛名號。應當歸命佛。以佛為師
T25n1509_p0073b01║不應事天。復次佛有二事。一者大功德神
T25n1509_p0073b02║通力。二者第一淨心諸結使滅。諸天雖有
T25n1509_p0073b03║福德神力。諸結使不滅故心不清淨。心
T25n1509_p0073b04║不清淨故神力亦少。聲聞辟支【CL078n1163_p0135b01】佛雖結使滅
T25n1509_p0073b05║心清淨。福德薄故力勢少。佛二法滿足故
T25n1509_p0073b06║稱勝一切人。餘人不勝一切人。婆伽婆
T25n1509_p0073b07║名有德。先已說。復名阿婆磨。(秦言無等)復
T25n1509_p0073b08║名阿婆摩婆摩(秦言無等等)復名路迦那他
T25n1509_p0073b09║(秦言世尊)復名波羅伽(秦言度彼岸)復名婆檀陀(秦言大德)
T25n1509_p0073b10║復名尸梨伽那(秦言厚德)如是等無量名號。父
T25n1509_p0073b11║母名字悉達陀(秦言成利)得道時知一切諸法
T25n1509_p0073b12║故。是名為佛。應受諸天世人供養。如是
T25n1509_p0073b13║等得名大德厚德。如是種種隨德立名。問
T25n1509_p0073b14║曰。汝愛剎利種。淨飯王子字悉達多。以
T25n1509_p0073b15║是故而大稱讚言一切智。一切智人無也。
T25n1509_p0073b16║答曰。不爾。汝惡邪故妒瞋佛作妄語。實有
T25n1509_p0073b17║一切智人。何以故。佛一切眾生中身色顏貌
T25n1509_p0073b18║端正無比。相德明具勝一切人。小人見
T25n1509_p0073b19║佛身相。亦知是一切智人。何況大人。如放牛
T25n1509_p0073b20║譬【CL078n1163_p0136a01】喻經中說。摩伽陀國王頻婆娑羅請佛三
T25n1509_p0073b21║月。及五百弟子。王須新乳酪酥供養佛及
T25n1509_p0073b22║比丘僧。語諸放牛人來近處住。日日送
T25n1509_p0073b23║新乳酪酥。竟三月。王憐愍此放牛人語言。
T25n1509_p0073b24║汝往見佛還出放牛。諸放牛人往詣佛所。
T25n1509_p0073b25║於道中自共論言。我等聞人說。佛是一切
T25n1509_p0073b26║智人。我等是下劣小人。何能別知實有一
T25n1509_p0073b27║切智人。諸婆羅門喜好酥酪故。常來
T25n1509_p0073b28║往諸放牛人所作親厚。放牛人由是聞
T25n1509_p0073b29║婆羅門種種經書名字故。言四違陀經
T25n1509_p0073c01║中治病法鬥戰法星宿法祠天法歌舞論議
T25n1509_p0073c02║難問法。如是等六十四種世間伎藝。淨飯
T25n1509_p0073c03║王子廣學多聞。若知此事不足為難。其從
T25n1509_p0073c04║生已來不放牛。我等以放牛祕法問之。若
T25n1509_p0073c05║能解者實是一切智人。作是論已前入竹
T25n1509_p0073c06║園。見佛光明照於林間。進前覓佛見坐
T25n1509_p0073c07║樹下狀似金【CL078n1163_p0136b01】山如酥投火其炎大明。有
T25n1509_p0073c08║似融金散竹林間上紫金光色。視之無
T25n1509_p0073c09║厭。心大歡喜。自相謂言。
T25n1509_p0073c10║　今此釋師子　　一切智有無
T25n1509_p0073c11║　見之無不喜　　此事亦已足
T25n1509_p0073c12║　光明第一照　　顏貌甚貴重
T25n1509_p0073c13║　身相威德備　　與佛名相稱
T25n1509_p0073c14║　相相皆分明　　威神亦滿足
T25n1509_p0073c15║　福德自纏絡　　見者無不愛
T25n1509_p0073c16║　圓光身處中　　觀者無厭足
T25n1509_p0073c17║　若有一切智　　必有是功德
T25n1509_p0073c18║　一切諸彩畫　　寶飾莊嚴像
T25n1509_p0073c19║　欲比此妙身　　不可以為喻
T25n1509_p0073c20║　能滿諸觀者　　令得第一樂
T25n1509_p0074a01║　見之發淨信　　必是一切智
T25n1509_p0074a02║如是思惟已禮佛而坐。問佛言。放牛人有
T25n1509_p0074a03║幾法成就。能令牛群番息。有幾法不成
T25n1509_p0074a04║就。令牛群不增不得安隱。佛答言。有十一
T25n1509_p0074a05║法。放牛人能令牛群番息。何等十一。知色
T25n1509_p0074a06║知相知刮刷知覆瘡知作煙知好道知
T25n1509_p0074a07║牛所宜處知好度【CL078n1163_p0137a01】濟知安隱處知留乳
T25n1509_p0074a08║知養牛主。若放牛人知此十一法。能令
T25n1509_p0074a09║牛群番息。比丘亦如是。知十一法能增長
T25n1509_p0074a10║善法。云何知色。知黑白雜色。比丘亦如是。
T25n1509_p0074a11║知一切色皆是四大四大造。云何知相。知
T25n1509_p0074a12║牛吉不吉相。與他群合因相則識。比丘
T25n1509_p0074a13║亦如是。見善業相知是智人。見惡業相
T25n1509_p0074a14║知是愚人。云何刮刷。為諸虫飲血則增
T25n1509_p0074a15║長諸瘡。刮刷則除害。比丘亦如是。惡邪
T25n1509_p0074a16║覺觀虫飲善根血增長心瘡。除則安隱。云
T25n1509_p0074a17║何覆瘡。若衣若草葉以防蚊虻惡刺。比
T25n1509_p0074a18║丘亦如是。念正觀法覆六情瘡。不令
T25n1509_p0074a19║煩惱貪欲瞋恚惡虫刺蕀所傷。云何知作煙
T25n1509_p0074a20║除諸蚊虻。牛遙見煙則來趣向屋舍。比
T25n1509_p0074a21║丘亦如是。如所聞而說除諸結使蚊虻。
T25n1509_p0074a22║以說法煙引眾生。入於無我實相空舍中。
T25n1509_p0074a23║云何知道。知牛所行來去好惡道。比丘亦
T25n1509_p0074a24║【CL078n1163_p0137b01】如是。知八聖道能至涅槃。離斷常惡道。云
T25n1509_p0074a25║何知牛所宜處。能令牛番息少病。比丘亦
T25n1509_p0074a26║如是。說佛法時得清淨法喜。諸善根增盛。
T25n1509_p0074a27║云何知濟。知易入易度無波浪惡虫處。
T25n1509_p0074a28║比丘亦如是。能至多聞比丘所問法。說法
T25n1509_p0074a29║者知前人心利鈍煩惱輕重。令入好濟安
T25n1509_p0074b01║隱得度。云何知安隱處。知所住處無虎狼
T25n1509_p0074b02║師子惡虫毒獸。比丘亦如是。知四念處安
T25n1509_p0074b03║隱無煩惱惡魔毒獸。比丘入此則安隱無患。
T25n1509_p0074b04║云何留乳。犢母愛念犢子故與乳。以留殘
T25n1509_p0074b05║乳故。犢母歡喜則犢子不竭。牛主及放牛
T25n1509_p0074b06║人。日日有益。比丘亦如是。居士白衣給施
T25n1509_p0074b07║衣食。當知節量不令罄竭。則檀越歡喜
T25n1509_p0074b08║信心不絕。受者無乏。云何知養。牛主諸大
T25n1509_p0074b09║特牛能守牛群。故應養護不令羸瘦。飲
T25n1509_p0074b10║以麻油。飾以瓔珞。標以鐵角摩刷讚譽稱
T25n1509_p0074b11║等。【CL078n1163_p0138a01】比丘亦如是。眾僧中有威德大人。護益
T25n1509_p0074b12║佛法摧伏外道。能令八眾得種諸善根。
T25n1509_p0074b13║隨其所宜恭敬供養等。放牛人聞此語已
T25n1509_p0074b14║如是思惟。我等所知不過三四事。放牛
T25n1509_p0074b15║師輩遠不過五六事。今聞此說歎未曾有。
T25n1509_p0074b16║若知此事餘亦皆爾。實是一切智人。無復
T25n1509_p0074b17║疑也。是經此中應廣說。以是故知有一切
T25n1509_p0074b18║智人。問曰。世間不應有一切智人。何以故。
T25n1509_p0074b19║無見一切智人者。答曰。不爾。不見有
T25n1509_p0074b20║二種。不可以不見故便言無。一者事實
T25n1509_p0074b21║有。以因緣覆故不見。譬如人姓族初及雪
T25n1509_p0074b22║山斤兩恒河邊沙數。有而不可知。二者實
T25n1509_p0074b23║無無故不見。譬如第二頭第三手。無因緣
T25n1509_p0074b24║覆而不見。如是一切智人因緣覆故汝不
T25n1509_p0074b25║見。非無一切智人。何等是覆因緣。未得四
T25n1509_p0074b26║信心著惡邪。汝以是因緣覆故。不見一
T25n1509_p0074b27║切智人。【CL078n1163_p0138b01】問曰。所知處無量故。無一切智人。
T25n1509_p0074b28║諸法無量無邊。多人和合尚不能知。何況一
T25n1509_p0074b29║人。以是故無一切智人。答曰。如諸法無
T25n1509_p0074c01║量。智慧亦無量無數無邊。如函大蓋亦大。
T25n1509_p0074c02║函小蓋亦小。問曰。佛自說佛法不說餘
T25n1509_p0074c03║經若藥方星宿算經世典。如是等法若是
T25n1509_p0074c04║一切智人。何以不說。以是故知非一切智
T25n1509_p0074c05║人。答曰。雖知一切法。用故說。不用故不
T25n1509_p0074c06║說。有人問故說。不問故不說。復次一切
T25n1509_p0074c07║法略說有三種。一者有為法。二者無為法。
T25n1509_p0074c08║三者不可說法。此已攝一切法。問曰。十四
T25n1509_p0074c09║難不答。故知非一切智人。何等十四難。世
T25n1509_p0074c10║界及我常世界及我無常。世界及我亦有常
T25n1509_p0074c11║亦無常。世界及我亦非有常亦非無常。世界
T25n1509_p0074c12║及我有邊。無邊。亦有邊亦無邊。亦非有邊亦
T25n1509_p0074c13║非無邊。死後有神去後世。無神去後世。亦
T25n1509_p0074c14║有【CL078n1163_p0139a01】神去亦無神去。死後亦非有神去。亦
T25n1509_p0074c15║非無神去後世。是身是神。身異神異。若佛
T25n1509_p0074c16║一切智人。此十四難何以不答。答曰。此事
T25n1509_p0074c17║無實故不答。諸法有常無此理。諸法斷
T25n1509_p0074c18║亦無此理。以是故佛不答。譬如人問搆牛
T25n1509_p0074c19║角得幾升乳。是為非問。不應答。復次世
T25n1509_p0074c20║界無窮如車輪。無初無後。復次答此。無
T25n1509_p0074c21║利有失墮惡邪中。佛知十四難常覆四諦
T25n1509_p0074c22║諸法實相。如渡處有惡虫水不應將人
T25n1509_p0075a01║渡。安隱無患處。可示人令渡。復次有人
T25n1509_p0075a02║言。是事非一切智人不能解。以人不能
T25n1509_p0075a03║知故佛不答。
T25n1509_p0075a04║復次若人無言有。有言無。是名非一切智
T25n1509_p0075a05║人。一切智人。有言有。無言無。佛有不言無。
T25n1509_p0075a06║無不言有。但說諸法實相。云何不名一切
T25n1509_p0075a07║智人。譬如日不作高下亦不作平地等一
T25n1509_p0075a08║而照。佛亦如是。非令有作無。非令無
T25n1509_p0075a09║作有。常說實智【CL078n1163_p0139b01】慧光照諸法如一道。人問佛
T25n1509_p0075a10║言。大德十二因緣佛作耶。他作耶。佛言。我
T25n1509_p0075a11║不作十二因緣。餘人亦不作。有佛無佛生
T25n1509_p0075a12║因緣老死。是法常定住。佛能說是生因緣
T25n1509_p0075a13║老死乃至無明因緣諸行。復次十四難中若
T25n1509_p0075a14║答有過罪。若人問。石女黃門兒長短好醜
T25n1509_p0075a15║何類。此不應答。以無兒故。復次此十四難
T25n1509_p0075a16║是邪見非真實。佛常以真實。以是故
T25n1509_p0075a17║置不答。復次置不答。是為答。有四種答。一
T25n1509_p0075a18║決了答。如佛第一涅槃安隱。二解義答。三
T25n1509_p0075a19║反問答。四置答。此中佛以置答。汝言無一
T25n1509_p0075a20║切智人。有是言而無義。是大妄語。實有
T25n1509_p0075a21║一切智人。何以故。得十力故。知處非處
T25n1509_p0075a22║故。知因緣業報故。知諸禪定解脫故。知眾
T25n1509_p0075a23║生根善惡故。知種種欲解故。知種種世間
T25n1509_p0075a24║無量性故。知一切至處道故。先世行處
T25n1509_p0075a25║憶念知故。天眼分明得故。知【CL078n1163_p0140a01】一切漏盡故。
T25n1509_p0075a26║淨不淨分明知故。說一切世界中上法故。
T25n1509_p0075a27║得甘露味故。得中道故。知一切法若有為
T25n1509_p0075a28║若無為實相故。永離三界欲故。如是種種
T25n1509_p0075a29║因緣故。佛為一切智人。問曰。有一切智人。
T25n1509_p0075b01║何等人是。答曰。是第一大人三界尊名曰
T25n1509_p0075b02║佛。如讚佛偈說。
T25n1509_p0075b03║　頂生轉輪王　　如日月燈明
T25n1509_p0075b04║　釋迦貴種族　　淨飯王太子
T25n1509_p0075b05║　生時動三千　　須彌山海水
T25n1509_p0075b06║　為破老病死　　哀愍故生世
T25n1509_p0075b07║　生時行七步　　光明滿十方
T25n1509_p0075b08║　四觀發大音　　我生胎分盡
T25n1509_p0075b09║　成佛說妙法　　大音振法鼓
T25n1509_p0075b10║　以此覺眾生　　世間無明睡
T25n1509_p0075b11║　如是等種種　　希有事已現
T25n1509_p0075b12║　諸天及世人　　見之皆歡喜
T25n1509_p0075b13║　佛相莊嚴身　　大光滿月面
T25n1509_p0075b14║　一切諸男女　　視之無厭足
T25n1509_p0075b15║　生身乳餔力　　勝萬億香象
T25n1509_p0075b16║　神足力無上　　【CL078n1163_p0140b01】智慧力無量
T25n1509_p0075b17║　佛身大光明　　照曜佛身表
T25n1509_p0075b18║　佛在光明中　　如月在光裏
T25n1509_p0075b19║　種種惡毀佛　　佛亦無惡想
T25n1509_p0075b20║　種種稱譽佛　　佛亦無喜想
T25n1509_p0075b21║　大慈視一切　　怨親等無異
T25n1509_p0075b22║　一切有識類　　咸皆知此事
T25n1509_p0075b23║　忍辱慈悲力　　故能勝一切
T25n1509_p0075b24║　為度眾生故　　世世受勤苦
T25n1509_p0075b25║　其心常一定　　為眾作利益
T25n1509_p0075b26║　智慧力有十　　無畏力有四
T25n1509_p0075b27║　不共有十八　　無量功德藏
T25n1509_p0075b28║　如是等無數　　希有功德力
T25n1509_p0075b29║　如師子無畏　　破諸外道法
T25n1509_p0075c01║　轉無上梵輪　　度脫諸三界
T25n1509_p0075c02║是名為婆伽婆。婆伽婆義無量。若廣說則
T25n1509_p0075c03║廢餘事。以是故略說。
T25n1509_p0075c04║【○】【○】大智度論卷第二【CL078n1163_p0141a01】【CL078n1163_p0141b01】
