T25n1509_p0276b21║【□】
T25n1509_p0276b22║【□】
T25n1509_p0276b23║【CL078n1163_p0691a01】大智度論釋初品中善根供養義
T25n1509_p0276b24║第四十六(卷第三十)
T25n1509_p0276b25║【□】
T25n1509_p0276b26║　　　　聖者龍樹造
T25n1509_p0276b27║　　　　後秦龜茲國三藏鳩摩羅什譯
T25n1509_p0276b28║【○】【經】欲以諸善根供養諸佛恭敬尊重讚歎隨
T25n1509_p0276b29║意成就者。當學般若波羅蜜。　【論】菩薩既
T25n1509_p0276c01║得不離諸佛當應供養。若得值佛而無
T25n1509_p0276c02║供具甚為不悅。如須摩提菩薩。秦言妙
T25n1509_p0276c03║意。見然燈佛無供養具。周旋求索見賣
T25n1509_p0276c04║華女。以五百金錢買得五莖青蓮華以供
T25n1509_p0276c05║養佛。又薩陀波崙菩薩。為供養師故。賣
T25n1509_p0276c06║身血肉。如是等菩薩既得見佛。心欲供養
T25n1509_p0276c07║若無供具其心有礙。譬如庶民遇見君長。
T25n1509_p0276c08║不持禮貺則為不敬。是故諸菩薩求供養
T25n1509_p0276c09║具供養諸佛。佛雖不須菩薩心得具足。
T25n1509_p0276c10║譬如農夫遇好良田。而無種子【CL078n1163_p0691b01】雖欲加
T25n1509_p0276c11║功。無以肆力心大愁憂。菩薩亦如是。得
T25n1509_p0276c12║遇諸佛而無供具。設有餘物不稱其意
T25n1509_p0276c13║心便有礙。諸善根者。所謂善根果報華香
T25n1509_p0276c14║瓔珞衣服幡蓋種種珍寶等。所以者何。或
T25n1509_p0276c15║時以因說果。如言一月食千兩金。金
T25n1509_p0276c16║不可食。因金得食故言食金。或時以果
T25n1509_p0276c17║說因。如見好畫言是好手。手非是畫見
T25n1509_p0276c18║畫妙故說言手好。善根果報亦如是。以善
T25n1509_p0276c19║根業因緣故。得供養之具。名為善根。問
T25n1509_p0276c20║曰。若爾者何不即說華香等而說其因。答
T25n1509_p0276c21║曰。供養具有二種。一者財供養。二者法供
T25n1509_p0276c22║養。若但說華香等供養。則不攝法供養。今
T25n1509_p0276c23║說善根供養。當知則財法俱攝。供養者若
T25n1509_p0276c24║見若聞諸佛功德。心敬尊重迎逆侍送。旋繞
T25n1509_p0276c25║禮拜曲躬合手而住避坐安處。勸進飲食
T25n1509_p0277a01║華香珍寶等。種種稱讚持戒禪定智慧諸功
T25n1509_p0277a02║德。有所【CL078n1163_p0692a01】說法信受教誨。如是善身口意業
T25n1509_p0277a03║是為供養。尊重者。知一切眾生中德無過
T25n1509_p0277a04║上故言尊。敬畏之心過於父母師長君王
T25n1509_p0277a05║利益重故故言重。恭敬者。謙遜畏難故
T25n1509_p0277a06║言恭。推其智德故言敬。讚歎者。美其功
T25n1509_p0277a07║德為讚。讚之不足又稱揚之故言歎。隨
T25n1509_p0277a08║意成就者。若須華供養如意即至。或求得或
T25n1509_p0277a09║不求而得。有自然出者。或變化生乃至伎
T25n1509_p0277a10║樂供養之具悉皆如是。問曰。菩薩遇得便以
T25n1509_p0277a11║供養。何以隨意求索。答曰。福德從心於所
T25n1509_p0277a12║愛重。持用供養得福增多。如阿育王小兒
T25n1509_p0277a13║時。以所重土持用奉佛。得閻浮提王。一日
T25n1509_p0277a14║之中起八萬塔。若大人雖以多土投缽而
T25n1509_p0277a15║無所得非所重故。有人偏貴重華。以其所
T25n1509_p0277a16║貴持供養佛得福增多。乃至寶物亦如是。
T25n1509_p0277a17║復次隨時所宜。若寒時應以薪火上衣溫室
T25n1509_p0277a18║被褥【CL078n1163_p0692b01】及以飲食。熱時應以冰水扇蓋涼室。
T25n1509_p0277a19║生薄之服上妙之食。風雨之時就送供具。如
T25n1509_p0277a20║是等隨時供養。又隨土地所宜。隨受者所
T25n1509_p0277a21║須。皆持供養。復次隨意供養者。有菩薩知
T25n1509_p0277a22║佛無所須。又知諸物虛誑如幻一相所謂無
T25n1509_p0277a23║相。為教化眾生故。隨眾生國土所重引導
T25n1509_p0277a24║故供養。復有菩薩得甚深禪定。生菩薩神
T25n1509_p0277a25║通。以神通力故。飛到十方佛前。或於佛國
T25n1509_p0277a26║若須遍雨天華。即滿三千世界持供養
T25n1509_p0277a27║佛。或雨天栴檀。或雨真珠光明鮮發。或雨
T25n1509_p0277a28║七寶。或雨如意珠大如須彌。或雨妓樂音
T25n1509_p0277a29║聲清妙。或以身如須彌。以為燈炷供養諸
T25n1509_p0277b01║佛。如是等名為財供養。又菩薩行六波羅
T25n1509_p0277b02║蜜。以法供養諸佛。或有菩薩。行一地法
T25n1509_p0277b03║供養諸佛。乃至十地行法供養。或時菩薩
T25n1509_p0277b04║得無生法忍。自除煩惱及眾生煩惱。是法
T25n1509_p0277b05║供【CL078n1163_p0693a01】養。或時菩薩住於十地。以神力故令地
T25n1509_p0277b06║獄火滅。於餓鬼道皆得飽滿。令畜生得離
T25n1509_p0277b07║恐怖。令生人天漸住阿惟越致地。如是
T25n1509_p0277b08║等大功德力故。名為法供養以是故說欲
T25n1509_p0277b09║得善根成就當學般若波羅蜜。
T25n1509_p0277b10║【經】欲滿一切眾生所願衣服飲食臥具塗香
T25n1509_p0277b11║車乘房舍床榻燈燭等。當學般若波羅蜜。
T25n1509_p0277b12║【論】問曰。有何次第。欲滿一切眾生願。答
T25n1509_p0277b13║曰。菩薩業有二種。一為供養諸佛。二為度
T25n1509_p0277b14║脫眾生。以供養諸佛。得無量福德。持是福
T25n1509_p0277b15║德利益眾生。所謂滿眾生願。如賈客主入
T25n1509_p0277b16║海採寶安隱得出利益所親及知識等。菩
T25n1509_p0277b17║薩如是入諸佛法海。得無量功德之寶利
T25n1509_p0277b18║益眾生。如小王供養大王能令歡喜。與
T25n1509_p0277b19║其所願職位財帛。還其本國利益人物除
T25n1509_p0277b20║卻怨賊。菩薩供養諸佛法【CL078n1163_p0693b01】王故得受記
T25n1509_p0277b21║別。以無量善根珍寶得無盡智力。來入眾
T25n1509_p0277b22║生善人供養貧者。隨其所須而給與之。魔
T25n1509_p0277b23║民邪見外道之屬悉皆破壞。是為供養諸
T25n1509_p0277b24║佛。次滿眾生所願。問曰。菩薩實能滿一切
T25n1509_p0277b25║眾生願不。若悉滿眾生願。餘佛菩薩何所
T25n1509_p0277b26║利益。若不悉滿是中。何故說欲滿一切眾
T25n1509_p0277b27║生願當學般若波羅蜜。答曰。有二種願。一
T25n1509_p0277b28║者可得願。二者不可得願。不可得願者。
T25n1509_p0277b29║有人欲籌量虛空盡其邊際。及求時方邊
T25n1509_p0277c01║際。如小兒求水中月鏡中像。如是等願皆
T25n1509_p0277c02║不可得。可得願者。鑽木求火穿地得水。
T25n1509_p0277c03║修福得人天中生。及得阿羅漢辟支佛果。
T25n1509_p0277c04║乃至得諸佛法王。如是等名皆可得願。可
T25n1509_p0277c05║得願有二種。一謂世間二謂出世間。是中
T25n1509_p0277c06║世間願故。滿眾生願。云何得知。以飲食床
T25n1509_p0277c07║臥具乃至燈燭所須之物皆給與【CL078n1163_p0694a01】之。問曰。
T25n1509_p0277c08║菩薩何以故與眾生易得願。不與難者。答
T25n1509_p0277c09║曰。願有下中上。下願令致今世樂因緣。中
T25n1509_p0277c10║願與後世樂因緣。上願與涅槃因緣。是故
T25n1509_p0277c11║先與下願。次及中願然後上願。復次眾生
T25n1509_p0277c12║多著今樂少求後樂。涅槃樂者轉復少也。
T25n1509_p0277c13║若說多者少亦攝之。復次此經前後。多說
T25n1509_p0277c14║後世涅槃道。少說今世利事。菩薩法者。常
T25n1509_p0277c15║與眾生種種利益不應有捨。所以者何。
T25n1509_p0277c16║初心但欲令諸眾生行大乘法。以不堪受
T25n1509_p0277c17║化。次與聲聞辟支佛道。若復不能當與十
T25n1509_p0277c18║善四梵行等令修福德。若眾生都不樂者。
T25n1509_p0277c19║如是眾生不應遺捨。當與今世利益。所謂
T25n1509_p0277c20║飲食等也。復次凡夫雖能與人飲食等。滿
T25n1509_p0277c21║彼願者皆有因緣。若今世事若後世事。聲聞
T25n1509_p0277c22║辟支佛。雖無因緣滿眾生願而所益甚少。
T25n1509_p0277c23║菩薩摩訶薩。行檀波羅蜜業因【CL078n1163_p0694b01】緣故。得為
T25n1509_p0277c24║國王或為大長者財富無量。四方眾生若來
T25n1509_p0277c25║求者盡滿足之。如頻頭居士為大檀越。坐
T25n1509_p0277c26║七寶大床金剛為腳敷以天褥。以赤真珠
T25n1509_p0277c27║上為帳幔。左右立侍各八萬四千。皆莊嚴
T25n1509_p0277c28║琦妙開四大門。恣所求者晝夜六時鳴鼓
T25n1509_p0277c29║又放光明。十方無量眾生。有聞鼓聲光明
T25n1509_p0278a01║觸身者無不悉來。欲得種種飲食者。長
T25n1509_p0278a02║者見其大集。即時默然仰視虛空。於時空
T25n1509_p0278a03║中雨種種百味之食隨意皆得。若眾生不
T25n1509_p0278a04║自取者。左右給使分布與之。足滿乃止。須
T25n1509_p0278a05║飲食衣被臥具寶物等。皆亦如是。恣眾生
T25n1509_p0278a06║所欲已然後說法。令離四食皆住阿鞞
T25n1509_p0278a07║跋致地。如是等菩薩神通力故。能滿眾生
T25n1509_p0278a08║願。問曰。佛在時眾生尚有飢餓。天不降
T25n1509_p0278a09║雨眾生困弊。佛猶不能滿一切眾生之願。
T25n1509_p0278a10║云何菩薩能滿其願。答曰。菩薩【CL078n1163_p0695a01】住於十地。
T25n1509_p0278a11║入首楞嚴三昧。於三千大千世界。或時現
T25n1509_p0278a12║初發意行六波羅蜜。或現阿鞞跋致。或現
T25n1509_p0278a13║一生補處。於兜率天上為諸天說法。或
T25n1509_p0278a14║從兜率天上來下。生淨飯王宮。或現出
T25n1509_p0278a15║家成佛。或現大眾中轉法輪度無量眾
T25n1509_p0278a16║生。或現入涅槃起七寶塔。遍諸國土令
T25n1509_p0278a17║眾生供養舍利。或時法都滅盡。菩薩利益
T25n1509_p0278a18║如是。何況於佛。而佛身有二種。一者真身
T25n1509_p0278a19║二者化身。眾生見佛真身。無願不滿。佛
T25n1509_p0278a20║真身者。遍於虛空光明遍炤十方。說法
T25n1509_p0278a21║音聲亦遍十方無量恒河沙等世界。滿中
T25n1509_p0278a22║大眾皆共聽法說法不息。一時之頃各隨
T25n1509_p0278a23║所聞而得解悟。如劫盡已。眾生行業因緣
T25n1509_p0278a24║故。大雨澍下間無斷絕。三大所不能制。
T25n1509_p0278a25║惟有劫盡十方風起。更互相對能持此水。
T25n1509_p0278a26║如是法性身佛有所說法。除十住菩薩。三
T25n1509_p0278a27║乘之【CL078n1163_p0695b01】人皆不能持。惟有十住菩薩不可思
T25n1509_p0278a28║議方便智力悉能聽受。眾生其有見法身
T25n1509_p0278b01║佛。無有三毒及眾煩惱寒熱諸苦。一切
T25n1509_p0278b02║皆滅無願不滿。如如意珠尚令眾生隨願
T25n1509_p0278b03║皆得。豈況於佛。珠與一切世間之願。佛
T25n1509_p0278b04║與一切出世間願。若言佛不能悉滿眾生
T25n1509_p0278b05║所願。是語不然。復次釋迦文尼佛王宮受
T25n1509_p0278b06║身現受人法。有寒熱飢渴睡眠。受諸誹謗
T25n1509_p0278b07║老病死等。內心智慧神德。真佛正覺無有異
T25n1509_p0278b08║也。欲滿眾生所願悉皆能滿。而不滿者以
T25n1509_p0278b09║無數世來常滿眾生衣食之願而不免苦。
T25n1509_p0278b10║今但以涅槃無為常樂益之。如人憐愍所
T25n1509_p0278b11║親。不與雜毒美食。如是世間願者生諸結
T25n1509_p0278b12║使。又復離時心生大苦。是故不以為要。
T25n1509_p0278b13║復次有人言。釋迦牟尼佛。已滿眾生所願。
T25n1509_p0278b14║而眾生自不能得。如毘摩羅詰經說。佛以
T25n1509_p0278b15║足指案地。【CL078n1163_p0696a01】即時國土七寶莊嚴。我佛國如
T25n1509_p0278b16║是。為多怒害者現佛國異。又如龍王等
T25n1509_p0278b17║心降雨。在人為水。餓鬼身上皆為炭火。問
T25n1509_p0278b18║曰。若能滿一切眾生願者。則眾生有邊無
T25n1509_p0278b19║有受諸飢寒苦者。何以故。一切眾生皆滿
T25n1509_p0278b20║所願。願離苦得樂故。答曰。滿一切者名字
T25n1509_p0278b21║一切。非實一切。如法句偈說。
T25n1509_p0278b22║　一切皆懼死　　莫不畏杖痛
T25n1509_p0278b23║　恕己可為譬　　勿殺勿行杖
T25n1509_p0278b24║雖言一切畏杖痛。如無色眾生。無身故則
T25n1509_p0278b25║無杖痛。色界眾生。雖可有身亦無杖痛。
T25n1509_p0278b26║欲界眾生亦有不受杖痛。而言一切。謂應
T25n1509_p0278b27║得杖者說言一切。非實一切。以是故菩薩
T25n1509_p0278b28║滿一切眾生所願。謂應可得者。然菩薩心
T25n1509_p0278c01║無齊限。福德果報亦無有量。但眾生無量
T25n1509_p0278c02║阿僧祇劫罪厚障故而不能得。如舍利弗弟
T25n1509_p0278c03║子羅頻周比丘。持【CL078n1163_p0696b01】戒精進乞食。六日而不
T25n1509_p0278c04║能得。乃至七日命在不久。有同道者乞
T25n1509_p0278c05║食持與。鳥即持去。時舍利弗語目揵連。汝大
T25n1509_p0278c06║神力守護此食令彼得之。即時目連持食
T25n1509_p0278c07║往與。始欲向口變成為泥。又舍利弗乞食
T25n1509_p0278c08║持與而口自合。最後佛來持食與之。以佛
T25n1509_p0278c09║福德無量因緣故令彼得食。是比丘食已。
T25n1509_p0278c10║心生歡喜倍加信敬。佛告比丘。有為之法
T25n1509_p0278c11║皆是苦相為說四諦。即時比丘漏盡意解。得
T25n1509_p0278c12║阿羅漢道。有薄福眾生罪甚此者佛不能
T25n1509_p0278c13║救。又知眾生不可得故。深達法性故。諸佛
T25n1509_p0278c14║無有憶想分別。是可度是不可度。心常寂
T25n1509_p0278c15║滅意無增減。以是故。菩薩欲滿一切眾生
T25n1509_p0278c16║願。彼以罪故而不能得。菩薩無咎。飲食
T25n1509_p0278c17║者略說麤細二種。餅飯等百味之食。經雖說
T25n1509_p0278c18║四食眾生久住。而此但說揣食。餘者無色
T25n1509_p0278c19║不可相與。若【CL078n1163_p0697a01】施揣食則與三食。何以故
T25n1509_p0278c20║因揣食故增益三食。如經所說。檀越施
T25n1509_p0278c21║食則與受者五事利益。飲總說二種。一者草
T25n1509_p0278c22║木酒。所謂蒲桃甘蔗等及諸穀酒。二者草木
T25n1509_p0278c23║漿。甘蔗漿蒲桃漿石蜜漿安石榴漿梨奈
T25n1509_p0278c24║漿波盧沙果漿等及諸穀漿。如是和合人中
T25n1509_p0278c25║飲食及天飲食。所謂修陀甘露味天果食等。
T25n1509_p0278c26║摩頭摩陀婆漿等。眾生各各所食。或食穀者
T25n1509_p0278c27║或食肉者或食淨者不淨者來皆飽滿。衣服
T25n1509_p0278c28║者。衣有二種。或從眾生生。所謂綿絹毛毳
T25n1509_p0278c29║皮韋等。或從草木生。所謂布㲲樹皮等。
T25n1509_p0279a01║有諸天衣無有經緯。自然樹出光色輕軟。
T25n1509_p0279a02║臥具者。床榻被褥幃帳枕等。塗香者。有二
T25n1509_p0279a03║種。一者栴檀木等摩以塗身。二者種種雜
T25n1509_p0279a04║香擣以為末以塗其身。及熏衣服并塗
T25n1509_p0279a05║地壁。乘者。所謂象馬車輿等。房舍者。所謂
T25n1509_p0279a06║土木【CL078n1163_p0697b01】寶物所成樓閣殿堂宮觀等。以障寒熱
T25n1509_p0279a07║風雨賊盜之屬。燈燭者。所謂脂膏蘇油漆
T25n1509_p0279a08║蠟明珠等。諸物者。是一切眾生所須之物。
T25n1509_p0279a09║不可具說故略言諸物。問曰。此中何以不
T25n1509_p0279a10║說燒香妙華等。答曰。說諸物者皆已攝
T25n1509_p0279a11║之。問曰。若爾者但應略說三種。飲食衣服
T25n1509_p0279a12║莊嚴之具。答曰。此諸物是所須要者。若慈
T25n1509_p0279a13║念眾生以飲食為先。次以衣服以身垢
T25n1509_p0279a14║臭須以塗香。次以臥具寒雨須房舍。黑闇
T25n1509_p0279a15║須燈燭。問曰。華香亦能除臭。何故不說。答
T25n1509_p0279a16║曰。華非常有亦速萎爛。利益少故是故不
T25n1509_p0279a17║說。燒香者。寒則所須。熱時為患。塗香寒熱
T25n1509_p0279a18║通用。寒時雜以沈水。熱時雜以栴檀以塗
T25n1509_p0279a19║其身。是故但說塗香。問曰。若行檀波羅蜜。
T25n1509_p0279a20║得無量果報。能滿一切眾生所願。何故言
T25n1509_p0279a21║欲滿眾生願當學般若波羅蜜。答曰。先已說
T25n1509_p0279a22║以般【CL078n1163_p0698a01】若波羅蜜和合故。得名檀波羅蜜。今
T25n1509_p0279a23║當更說。所可滿眾生願者。非謂一國土一
T25n1509_p0279a24║閻浮提。都欲滿十方世界六趣眾生所願。
T25n1509_p0279a25║非但布施所能辦故。以般若波羅蜜。破近
T25n1509_p0279a26║遠相。破一切眾生相非一切眾生相。除諸
T25n1509_p0279a27║礙故彈指之頃化無量身。遍至十方能滿
T25n1509_p0279a28║一切眾生所願。如是神通利益要從般若出
T25n1509_p0279a29║生。以是故。菩薩欲滿一切眾生願。當學般
T25n1509_p0279b01║若波羅蜜。
T25n1509_p0279b02║【經】復次舍利弗。菩薩摩訶薩欲使如恒河
T25n1509_p0279b03║沙等世界眾生。立於檀波羅蜜。立於尸羅羼
T25n1509_p0279b04║提毘梨耶禪般若波羅蜜。當學般若波羅蜜。
T25n1509_p0279b05║【論】問曰。是義次第有何因緣。答曰。利有
T25n1509_p0279b06║三種。今世利後世利畢竟利。復有三種樂。
T25n1509_p0279b07║今世後世出世樂。前說今世利樂。此說後
T25n1509_p0279b08║世出世利樂。以是故。令眾生住六波羅蜜。
T25n1509_p0279b09║菩薩愍念眾【CL078n1163_p0698b01】生。過於父母念子。慈悲之心
T25n1509_p0279b10║徹於骨髓。先以飲食充足其身除飢渴苦。
T25n1509_p0279b11║次以衣服莊嚴其身。令得受樂。菩薩心
T25n1509_p0279b12║不滿足。復作是念眾生已得今世樂。復更
T25n1509_p0279b13║思惟令得後世樂。若以世間六波羅蜜
T25n1509_p0279b14║教之。則得人天中樂。久後還來輪轉生死。
T25n1509_p0279b15║當復以出世間六波羅蜜。令得無為常樂。
T25n1509_p0279b16║復次先以衣服華香等莊嚴其身。今以功
T25n1509_p0279b17║德莊嚴其心。若有三種莊嚴則為具足無
T25n1509_p0279b18║有過者。一者衣服七寶等。二者福德。三者
T25n1509_p0279b19║道法。菩薩欲具足三種莊嚴眾生故。先說
T25n1509_p0279b20║功德果報。今說功德因緣。復次前說雖
T25n1509_p0279b21║有大施而眾生罪故不能悉得。如餓鬼經
T25n1509_p0279b22║說。雖與其食而不得噉。變成炭火不淨
T25n1509_p0279b23║之物。又菩薩不捨一切。當作方便令眾生
T25n1509_p0279b24║得衣食利益。是故教修福業自行自得。菩
T25n1509_p0279b25║薩善知因緣。不可強得【CL078n1163_p0699a01】教令得之。以是
T25n1509_p0279b26║故次第教眾生住六波羅蜜。問曰。菩薩志
T25n1509_p0279b27║願。令十方一切眾生住六波羅蜜。何故但
T25n1509_p0279b28║說如恒河沙世界眾生。答曰。為聽法者聞
T25n1509_p0279b29║恒河沙故。又於新發意菩薩。以無邊無量
T25n1509_p0279c01║為多多則致亂。若大菩薩。不以恒河沙
T25n1509_p0279c02║為數。復次說如恒河沙者。是無邊無量數。
T25n1509_p0279c03║如後品中說。復次如恒河沙者。已說十方
T25n1509_p0279c04║諸世界。此中亦不言一恒河沙。不應為
T25n1509_p0279c05║難。以是故。說如恒河沙世界無咎。恒河
T25n1509_p0279c06║沙世界義如先說。眾生者。於五眾十八界
T25n1509_p0279c07║十二入六種十二因緣等眾多法中。假名眾
T25n1509_p0279c08║生。是天是人是牛是馬。眾生有二種。動者靜
T25n1509_p0279c09║者。動者生身口業。靜者不能。有色眾生無
T25n1509_p0279c10║色眾生。無足二足四足多足眾生。世間出世
T25n1509_p0279c11║間眾生。大者小者賢聖凡夫。邪定正定不定
T25n1509_p0279c12║眾生苦樂不苦不樂【CL078n1163_p0699b01】眾生。上中下眾生。學
T25n1509_p0279c13║無學非學非無學眾生。有想無想非有想非
T25n1509_p0279c14║無想眾生。欲界色界無色界眾生。欲界眾生
T25n1509_p0279c15║者有三種。以善根有上中下故。上者六欲
T25n1509_p0279c16║天。中者人中富貴。下者人中卑賤。以面類
T25n1509_p0279c17║不同故。四天下別異。不善亦有三品。上者
T25n1509_p0279c18║地獄。中者畜生。下者餓鬼。復次欲界眾生有
T25n1509_p0279c19║十種。三惡道人及六天。地獄有三種。熱地獄
T25n1509_p0279c20║寒地獄黑闇地獄。畜生有三種。空行陸行水
T25n1509_p0279c21║行晝行夜行晝夜行。如是等差別。鬼有二
T25n1509_p0279c22║種。弊鬼餓鬼。弊鬼如天受樂。但與餓鬼同
T25n1509_p0279c23║住即為其主。餓鬼腹如山谷咽如針身。
T25n1509_p0279c24║惟有三事黑皮筋骨。無數百歲不聞飲食
T25n1509_p0279c25║之名何況得見。復有鬼火從口出飛蛾投
T25n1509_p0279c26║火以為飲食。有食糞涕唾膿血洗器遺餘。
T25n1509_p0279c27║或得祭祀或食產生不淨。如是等種種餓
T25n1509_p0279c28║鬼。六【CL078n1163_p0700a01】欲天者。四王天等。於六天中間別復
T25n1509_p0279c29║有天。所謂持瓔珞天戲忘天心恚天鳥足
T25n1509_p0280a01║天樂見天。此諸天等皆六天所攝。有人言欲
T25n1509_p0280a02║界眾生。應有十一種。先說五道今益阿修
T25n1509_p0280a03║羅道。問曰。阿修羅即為五道所攝。是阿修羅
T25n1509_p0280a04║非天非人。地獄苦多畜生形異。如是應鬼
T25n1509_p0280a05║道所攝。答曰。不然。阿修羅力與三十三天
T25n1509_p0280a06║等。何以故。或為諸天所破。或時能破諸天。
T25n1509_p0280a07║如經中說。釋提桓因為阿修羅所破。四種
T25n1509_p0280a08║兵眾入藕根孔以自藏翳。受五欲樂與天
T25n1509_p0280a09║相似。為佛弟子。如是威力。何得餓鬼所攝。
T25n1509_p0280a10║以是故應有六道。復次如阿修羅甄陀羅乾
T25n1509_p0280a11║沓婆鳩槃茶夜叉羅剎浮陀等大神。是天阿
T25n1509_p0280a12║修羅。民眾受樂小減諸天。威德變化隨意
T25n1509_p0280a13║所作。是故人疑言。是修羅非修羅。修羅秦
T25n1509_p0280a14║言大也。說者言。是阿修羅非修羅。阿
T25n1509_p0280a15║【CL078n1163_p0700b01】修羅道初得名。餘者皆同一道。問曰。經
T25n1509_p0280a16║說有五道。云何言六道。答曰。佛去久
T25n1509_p0280a17║經流遠。法傳五百年後。多有別異部部不
T25n1509_p0280a18║同。或言五道或言六道。若說五者。於佛
T25n1509_p0280a19║經迴文說五。若說六者。於佛經迴文說
T25n1509_p0280a20║六。又摩訶衍中法華經說有六趣眾生。觀
T25n1509_p0280a21║諸義旨應有六道。復次分別善惡故有
T25n1509_p0280a22║六道。善有上中下故。有三善道。天人阿修
T25n1509_p0280a23║羅。惡有上中下故。地獄畜生餓鬼道。若不
T25n1509_p0280a24║爾者惡有三果報。而善有二果。是事相違。
T25n1509_p0280a25║若有六道於義無違。問曰。善法亦有三果。
T25n1509_p0280a26║下者為人中者為天上者涅槃。答曰。是中
T25n1509_p0280a27║不應說涅槃。但應分別眾生果報住處。
T25n1509_p0280a28║涅槃非報故。善法有二種。一者三十七品能
T25n1509_p0280a29║至涅槃。二者能生後世樂。今但說受身善
T25n1509_p0280b01║法。不說至涅槃善法。世間善有三品。上分
T25n1509_p0280b02║因緣故天道【CL078n1163_p0701a01】果報。中分因緣故人道果報。下
T25n1509_p0280b03║分因緣故阿修羅道果報。問曰。汝自說阿修
T25n1509_p0280b04║羅。與天等力受樂與天不異。云何今說善
T25n1509_p0280b05║下分。為阿修羅果報。答曰。人中可得出家
T25n1509_p0280b06║受戒以至於道。阿修羅道。結使覆心得道
T25n1509_p0280b07║甚難。諸天雖隨結使心直信道。阿修羅眾
T25n1509_p0280b08║心多邪曲不時近道。以是故阿修羅。雖與
T25n1509_p0280b09║天相似。以其近道難故故在人下。如龍
T25n1509_p0280b10║王金翅鳥。力勢雖大亦能變化故。在畜生道
T25n1509_p0280b11║中。阿修羅道亦如是。問曰。若龍王金翅鳥。
T25n1509_p0280b12║力勢雖大猶為畜生道攝。阿修羅亦應餓
T25n1509_p0280b13║鬼道攝。何以更作六道。答曰。是龍王金翅
T25n1509_p0280b14║鳥雖復受樂。傍行形同畜生故畜生道攝。
T25n1509_p0280b15║地獄餓鬼形雖似人。以其大苦故不入人
T25n1509_p0280b16║道。阿修羅力勢既大。形似人天故。別立六
T25n1509_p0280b17║道是為略說。欲界眾生色無色界眾生。如
T25n1509_p0280b18║後品【CL078n1163_p0701b01】中說。立檀波羅蜜者。菩薩語諸眾生。當
T25n1509_p0280b19║行布施。貧為大苦無以貧故。作諸惡行
T25n1509_p0280b20║墮三惡道。作諸惡行墮三惡道則不可
T25n1509_p0280b21║救。眾生聞已捨慳貪心行檀波羅蜜。如後
T25n1509_p0280b22║品中廣說。復次菩薩於眾生前。種種因緣種
T25n1509_p0280b23║種譬喻。而為說法毀呰慳貪。夫慳貪者自
T25n1509_p0280b24║身所須惜不能用。見告求者心濁色變。
T25n1509_p0280b25║即於現身聲色醜惡。種後世惡業故受形
T25n1509_p0280b26║醜陋。先不種布施因緣故今身貧賤。慳著
T25n1509_p0280b27║財物多求不息。開諸罪門專造惡事故墮
T25n1509_p0280b28║惡道中。復次生死輪轉利益之業無過布施。
T25n1509_p0280b29║今世後世隨意。便身之事悉從施得。施為
T25n1509_p0280c01║善導能開三樂。天上人中涅槃之樂。所以
T25n1509_p0280c02║者何。好施之人聲譽流布。八方信樂無不愛
T25n1509_p0280c03║敬。處大眾中無所畏難死時無悔。其人
T25n1509_p0280c04║自念我以財物殖良福田。人天中樂涅【CL078n1163_p0702a01】槃
T25n1509_p0280c05║之門我必得之。所以者何。施破慳結慈念
T25n1509_p0280c06║受者。滅除瞋惱嫉妒心息。恭敬受者則
T25n1509_p0280c07║除憍慢。決定心施疑網自裂。知施果報則
T25n1509_p0280c08║除邪見及滅無明。如是等諸煩惱破則涅
T25n1509_p0280c09║槃門開。復次非但開三樂而已。乃能開無
T25n1509_p0280c10║量佛道世尊之處。所以者何六波羅蜜。是佛
T25n1509_p0280c11║道檀為初門。餘行皆悉隨從。如是等布施
T25n1509_p0280c12║有無量功德。以是因緣故。令眾生立檀波
T25n1509_p0280c13║羅蜜。檀波羅蜜義如先檀中說。立尸羅者。菩
T25n1509_p0280c14║薩於眾生前讚說戒行。汝諸眾生當學持
T25n1509_p0280c15║戒。持戒之德拔三惡趣及人中下賤。令得
T25n1509_p0280c16║天人尊貴乃至佛道。戒為一切眾生眾樂
T25n1509_p0280c17║根本。譬如大藏出諸珍寶。戒為大護能滅
T25n1509_p0280c18║眾怖。譬如大軍破賊。戒為莊嚴如著瓔
T25n1509_p0280c19║珞。戒為大船能度生死巨海。戒為大乘能
T25n1509_p0280c20║致重寶至涅槃城。戒為良藥能破結病。
T25n1509_p0280c21║戒【CL078n1163_p0702b01】為善知識。世世隨逐不相遠離令心安
T25n1509_p0280c22║隱。譬如穿井已見濕泥。喜慶自歡無復
T25n1509_p0280c23║憂患。戒能成就利益諸行。譬如父母長育
T25n1509_p0280c24║眾子。戒為智梯能入無漏。戒能驚怖諸結。
T25n1509_p0280c25║譬如師子能令群獸攝伏。戒為一切諸德之
T25n1509_p0280c26║根出家之要。修淨戒者所願隨意。譬如如
T25n1509_p0280c27║意珠應念時得。如是等種種讚戒之德。令
T25n1509_p0280c28║眾生歡喜發心住尸羅波羅蜜。住羼提者。
T25n1509_p0280c29║於眾生前讚歎忍辱。忍為一切出家之力。
T25n1509_p0281a01║能伏諸惡能於眾中現奇特事。忍能守護
T25n1509_p0281a02║令施戒不毀。忍為大鎧眾兵不加。忍為
T25n1509_p0281a03║良藥能除惡毒。忍為善勝。於生死險道安
T25n1509_p0281a04║隱無患。忍為大藏。施貧苦人無極大寶。
T25n1509_p0281a05║忍為大舟。能渡生死此岸到涅槃彼岸。
T25n1509_p0281a06║忍為磫𥗫能瑩明諸德。若人加惡如豬
T25n1509_p0281a07║揩金山。益發其明。求佛道度眾生之利
T25n1509_p0281a08║器。忍為最妙。【CL078n1163_p0703a01】行者當作是念。我若以瞋
T25n1509_p0281a09║報彼則為自害。又我先世自有是罪不得
T25n1509_p0281a10║如意要必當償。若於此人不受餘亦害我
T25n1509_p0281a11║俱不得免云何起瞋。
T25n1509_p0281a12║復次眾生為煩惱所牽。起諸惡事不得自
T25n1509_p0281a13║在。譬如人為非人所持而罵辱良醫。良
T25n1509_p0281a14║醫是時但為除鬼不嫌其罵。行者亦如
T25n1509_p0281a15║是。眾生加惡向己。不嫌其瞋但為除
T25n1509_p0281a16║結。復次行忍之人。視前罵辱者。如父母視
T25n1509_p0281a17║嬰孩。見其瞋罵益加慈念愛之踰深。又
T25n1509_p0281a18║復自念彼人加惡於我。是業因緣前世自造
T25n1509_p0281a19║今當受之若以瞋報更造後苦何時解已。若
T25n1509_p0281a20║今忍之永得離苦。是故不應起瞋。如是
T25n1509_p0281a21║種種因緣。訶瞋恚生慈悲入眾生忍中。入
T25n1509_p0281a22║眾生忍中已作是念。十方諸佛所說法。皆
T25n1509_p0281a23║無有我亦無我所。但諸法和合假名眾生。
T25n1509_p0281a24║如機關木人。雖能動作內無有主身亦如
T25n1509_p0281a25║【CL078n1163_p0703b01】→是。但皮骨相持隨心風轉。念念生滅無常空
T25n1509_p0281a26║寂無有作者。無罵者亦無受者。本末畢竟
T25n1509_p0281a27║空故。但顛倒虛誑故。凡夫心著。如是思惟已
T25n1509_p0281a28║則無眾生。無眾生已法無所屬。但因緣和
T25n1509_p0281a29║合無有自性。如眾生和合強名眾生。法亦
T25n1509_p0281b01║如是即得法忍。得是眾生忍法忍故。能得
T25n1509_p0281b02║阿耨多羅三藐三菩提。何況諸餘利益。眾生
T25n1509_p0281b03║聞是已住羼提波羅蜜。立毘梨耶者。教眾
T25n1509_p0281b04║生言汝莫懈怠。若能精進諸善功德悉皆易
T25n1509_p0281b05║得。若懈怠者見木有火而不能得何況餘
T25n1509_p0281b06║事。是故勸令精進。若人隨方便精進無願
T25n1509_p0281b07║不得。凡得勝法非無因緣。皆從精進
T25n1509_p0281b08║生。精進有二相。一能進生諸善法。二能除
T25n1509_p0281b09║諸惡法。復有三相。一欲造事。二精進作。三不
T25n1509_p0281b10║休息。復有四相。已生惡法斷之令滅。未生
T25n1509_p0281b11║惡法能令不生。未生善法能令【CL078n1163_p0704a01】發生。已生
T25n1509_p0281b12║善法能令增長。如是等名精進相。精進故
T25n1509_p0281b13║能助成一切善法。譬如火得風助其然乃
T25n1509_p0281b14║熾。又如世間勇健之人能越山渡海。道
T25n1509_p0281b15║法精進乃至能得佛道何況餘事。眾生聞已
T25n1509_p0281b16║皆立精進波羅蜜。復次菩薩見有未發阿
T25n1509_p0281b17║耨多羅三藐三菩提者。為讚歎阿耨多羅三
T25n1509_p0281b18║藐三菩提法。於一切諸法中。最為第一極
T25n1509_p0281b19║為尊貴。能饒益一切令得諸法實相不誑
T25n1509_p0281b20║之法有大慈悲。具一切智金色身相第一微
T25n1509_p0281b21║妙三十二相八十隨形好無量光明無量戒定
T25n1509_p0281b22║智慧解脫解脫知見三達無礙。於一切法無
T25n1509_p0281b23║礙解脫。得如是者一切眾生中最為上尊。
T25n1509_p0281b24║應受一切世間供養。若人但心念佛。尚得
T25n1509_p0281b25║無量無盡福德。何況精進布施持戒供養承
T25n1509_p0281b26║事禮拜者。語眾生言佛事如是。汝等當發
T25n1509_p0281b27║無上道心。懃修【CL078n1163_p0704b01】精進行如法者得之不難。眾
T25n1509_p0281b28║生聞是已。便發無上道心。若發心者不可
T25n1509_p0281b29║但空爾。而得當行檀波羅蜜。行檀波羅蜜。
T25n1509_p0281c01║次行尸羅波羅蜜羼提波羅蜜禪波羅蜜般
T25n1509_p0281c02║若波羅蜜。行五波羅蜜。則是毘梨耶波羅
T25n1509_p0281c03║蜜。若不發大乘心者。當教辟支佛道。若
T25n1509_p0281c04║無辟支佛道者。教行聲聞道。若無聲聞道
T25n1509_p0281c05║者。教令離色受無色定寂滅安樂。若無無
T25n1509_p0281c06║色定者。教令離欲受色界種種禪定樂。若
T25n1509_p0281c07║無禪者。教令修十善道人天中受種種樂。
T25n1509_p0281c08║莫自懈怠空無所得。貧窮下賤種種懃苦甚
T25n1509_p0281c09║為可患。懈怠法者最為弊惡。破壞今世後
T25n1509_p0281c10║世利益善道。眾生聞已集諸善法懃行精進。
T25n1509_p0281c11║立禪者。菩薩於眾生前。讚歎禪定清淨樂內
T25n1509_p0281c12║樂自在樂離罪樂今世後世樂聖所受樂梵天
T25n1509_p0281c13║王樂遍身受樂深厚妙樂。汝諸眾生何【CL078n1163_p0705a01】以著
T25n1509_p0281c14║五欲不淨樂。與畜生同受諸罪垢樂而捨
T25n1509_p0281c15║是妙樂。若汝能捨小樂則得大樂。汝不見
T25n1509_p0281c16║田夫棄少種子後獲大果。如人獻王少物
T25n1509_p0281c17║而得大報。如少鉤餌而得大魚。所捨甚少
T25n1509_p0281c18║而所獲大多。智者亦如是。能棄世間之樂。
T25n1509_p0281c19║得甚深禪定快樂。既得此樂反觀欲樂甚
T25n1509_p0281c20║為不淨。如從獄出如病疹得差更不求
T25n1509_p0281c21║藥復次禪定名實智初門。令智慧澄靜能
T25n1509_p0281c22║照諸法。如燈在密室其明得用。若依禪
T25n1509_p0281c23║定得四無量背捨勝處神通辯才等諸甚深
T25n1509_p0281c24║功德悉皆具得。能令瓦石變成如意寶
T25n1509_p0281c25║珠何況餘事。隨意所為無不能作。入地
T25n1509_p0281c26║如水履水如地。手捉日月身不焦冷。化
T25n1509_p0281c27║為種種禽獸之身。而不受其法。或時變身
T25n1509_p0281c28║充滿虛空。或時身若微塵。或輕如鴻毛。或
T25n1509_p0281c29║重若太山。或時以足指按地。天地大動
T25n1509_p0282a01║如動草【CL078n1163_p0705b01】葉。如是等神通變化力皆從禪得。
T25n1509_p0282a02║眾生聞是已。立於禪波羅蜜。立般若波羅蜜
T25n1509_p0282a03║者。菩薩教諸眾生當學智慧。智慧者其明
T25n1509_p0282a04║第一名為慧眼。若無慧眼雖有肉眼猶
T25n1509_p0282a05║故是盲。雖云有眼與畜生無異。若有
T25n1509_p0282a06║智慧自別好醜不隨他教。若無智慧隨
T25n1509_p0282a07║人東西。如牛駱駝穿鼻隨人。一切有為法
T25n1509_p0282a08║中智慧為上。聖所親愛能破有為法故。
T25n1509_p0282a09║如經中說。於諸寶中智慧寶為最。一切利
T25n1509_p0282a10║器中慧刀利為最。住智慧山頂無有憂患。
T25n1509_p0282a11║觀諸苦惱眾生無不悉見。智慧刀能斷無
T25n1509_p0282a12║始煩惱生死連鎖。智慧力故能具六波羅蜜。
T25n1509_p0282a13║得不可思議無量佛道成一切智。何況聲聞
T25n1509_p0282a14║辟支佛及世間勝事。是智慧增長清淨不可
T25n1509_p0282a15║沮壞。名為波羅蜜。眾生聞已住般若波羅
T25n1509_p0282a16║蜜。復次菩薩或時不以口教。或現神足光
T25n1509_p0282a17║明。令眾【CL078n1163_p0706a01】生住六波羅蜜。或現種種餘緣。乃
T25n1509_p0282a18║至夢中為作因緣使其覺悟。令眾生住六
T25n1509_p0282a19║波羅蜜。是故經言欲令眾生住六波羅蜜。當
T25n1509_p0282a20║學般若波羅蜜。
T25n1509_p0282a21║【經】欲殖一善根於佛福田中。至得阿耨多羅
T25n1509_p0282a22║三藐三菩提不盡者。當學般若波羅蜜。　【論】
T25n1509_p0282a23║善根者三善根。無貪善根無瞋善根無癡善
T25n1509_p0282a24║根。一切諸善法。皆從三善根生。增長如藥
T25n1509_p0282a25║樹草木因有根故得生成增長。以是故名
T25n1509_p0282a26║為諸善根。今言善根者。善根因緣供養之
T25n1509_p0282a27║具。所謂花香燈明。及法供養持戒誦經等。
T25n1509_p0282a28║因中說果。何以故香華不定。以善心供養
T25n1509_p0282a29║故名為善根布施非即是福。但能破慳貪
T25n1509_p0282b01║開善法門善根名為福。如針導綖縫衣
T25n1509_p0282b02║縫非針也。一者若華若香若燈明若禮敬。
T25n1509_p0282b03║若誦經持戒。若禪定【CL078n1163_p0706b01】若智慧等。一一供養及
T25n1509_p0282b04║法供養。殖於諸佛田中。佛田者。十方三
T25n1509_p0282b05║世諸佛。若佛在世若形像若舍利若但念佛。
T25n1509_p0282b06║殖者專心堅著。問曰。經言種種福田。今
T25n1509_p0282b07║何以獨言殖於佛田。答曰。雖有種種福田
T25n1509_p0282b08║佛為第一福田。以十力四無所畏十八不
T25n1509_p0282b09║共法。如是等無量佛法具足。是故獨說殖
T25n1509_p0282b10║於佛田。法寶雖為佛師。若佛不說法為無
T25n1509_p0282b11║用。如雖有好藥若無良醫藥則無用。以
T25n1509_p0282b12║是故法寶雖上。而前說佛寶何況僧寶。復
T25n1509_p0282b13║次佛田能獲無量果報。餘者雖言無量而
T25n1509_p0282b14║有差降。以是故佛田第一。不盡者諸佛成
T25n1509_p0282b15║就無量功德故。於中殖福福亦無盡。復
T25n1509_p0282b16║次佛功德無量無邊無數無等故。殖福者福
T25n1509_p0282b17║亦不盡。復次佛為菩薩時。緣一切眾生。如
T25n1509_p0282b18║眾生無量無邊故福亦無盡。復次佛田清
T25n1509_p0282b19║淨。拔愛等諸煩惱穢草。淨【CL078n1163_p0707a01】戒為平地。大慈
T25n1509_p0282b20║悲為良美。除諸惡邪鹹土。三十七品為溝
T25n1509_p0282b21║港。十力四無所畏四無礙智等為垣牆。能
T25n1509_p0282b22║出生三乘涅槃果報。殖種於此無上無比
T25n1509_p0282b23║田者其福無盡。問曰。一切有為法無常相
T25n1509_p0282b24║故皆歸於盡。福從因緣生何得不盡。答曰。
T25n1509_p0282b25║亦不言常不盡。自言乃至得佛中間不
T25n1509_p0282b26║盡。復次一切有為法。雖念念生滅。相續不
T25n1509_p0282b27║斷果報不失故名為不盡。如燈雖焰焰生
T25n1509_p0282b28║滅不名滅。脂盡炷滅乃可稱滅。福亦如
T25n1509_p0282b29║是深心種於良田故。乃至法盡而亦不盡。
T25n1509_p0282c01║復次菩薩知諸法實相。如涅槃不盡。福德入
T25n1509_p0282c02║諸法實相故而亦不盡。問曰。若爾者涅槃
T25n1509_p0282c03║不盡。福德亦應常不盡。云何言乃至佛中間
T25n1509_p0282c04║不盡。答曰。是福德者。以智慧力故。令是
T25n1509_p0282c05║功德如涅槃。畢竟空不生不滅。以是故喻
T25n1509_p0282c06║如涅槃非即涅槃。若是【CL078n1163_p0707b01】涅槃不應為喻。
T25n1509_p0282c07║若是涅槃云何果報成佛而不盡。譬如三解
T25n1509_p0282c08║脫門。空無相無作。如解脫畢竟空相是空解
T25n1509_p0282c09║脫門。觀世間亦畢竟空。如解脫無相相。是
T25n1509_p0282c10║無相解脫門。觀世間亦無相相。如解脫無
T25n1509_p0282c11║作相。是無作解脫門。觀世間亦無作相。以
T25n1509_p0282c12║是故說欲殖一善根。於佛福田乃至阿耨
T25n1509_p0282c13║多羅三藐三菩提而不盡者當學般若波羅
T25n1509_p0282c14║蜜。
T25n1509_p0282c15║【■】　　大智度論初品中諸佛稱讚其命釋論
T25n1509_p0282c16║【■】　　第四十七
T25n1509_p0282c17║【經】復次舍利弗。菩薩摩訶薩欲令十方諸佛
T25n1509_p0282c18║稱讚其名。當學般若波羅蜜。　【論】問曰。菩薩
T25n1509_p0282c19║若觀諸法畢竟空。內無吾我已破憍慢。云
T25n1509_p0282c20║何欲令諸佛稱讚其名。又菩薩法應供養
T25n1509_p0282c21║諸佛。云何反求諸佛供養。答曰。佛法有二
T25n1509_p0282c22║門。一為第一義門。二為世俗法門。以世俗
T25n1509_p0282c23║門故。欲令諸佛讚歎。雖為諸佛所讚歎。
T25n1509_p0282c24║而【CL078n1163_p0708a01】不見我不取眾生相。世間假名故說。汝
T25n1509_p0282c25║言云何反求佛供養者。如後品中。佛所讚
T25n1509_p0282c26║歎菩薩。畢竟阿鞞跋致阿耨多羅三藐三菩提。
T25n1509_p0282c27║今是菩薩欲得決定知是阿鞞跋致以不。
T25n1509_p0282c28║以是故求佛讚歎。非求供養。復次餘人餘
T25n1509_p0282c29║眾生。貪欲瞋恚愚癡覆心故。不能如實讚
T25n1509_p0283a01║歎。何以故。若偏有所愛。不見實過但見
T25n1509_p0283a02║功德。若偏有所瞋。但見其過不見其德。
T25n1509_p0283a03║若愚癡多不能如實見其好醜。諸天世人
T25n1509_p0283a04║雖有智慧三毒薄者。亦不能得如實讚
T25n1509_p0283a05║猶有謬失。無一切智故。結使不盡故。聲聞
T25n1509_p0283a06║辟支佛。三毒雖盡亦不能如實讚。猶有餘
T25n1509_p0283a07║氣未盡。又智慧不具足故。唯佛一人三毒
T25n1509_p0283a08║及氣永盡。成就一切智故。能如實讚不增
T25n1509_p0283a09║不減。以是故行者欲得諸佛所讚。知其實
T25n1509_p0283a10║德。不求餘人稱讚。問曰。若諸佛出於三
T25n1509_p0283a11║界不著【CL078n1163_p0708b01】世間。無有我及我所。視於外道惡
T25n1509_p0283a12║人大菩薩阿羅漢一等無異。云何讚歎菩
T25n1509_p0283a13║薩。答曰。佛雖無吾我無有憎愛於一切
T25n1509_p0283a14║法心無所著。憐愍眾生以大慈悲心引導
T25n1509_p0283a15║一切故。分別善人而有所讚。亦欲破壞
T25n1509_p0283a16║惡魔。所願以佛讚歎故。無量眾生愛樂菩
T25n1509_p0283a17║薩恭敬供養。後皆成就佛道。以是故諸佛
T25n1509_p0283a18║讚歎菩薩。問曰。云何讚歎。答曰。如佛於
T25n1509_p0283a19║大眾中說法。欲令眾生入甚深法讚是菩
T25n1509_p0283a20║薩。如薩陀波崙等。復次佛讚歎菩薩言。是
T25n1509_p0283a21║菩薩能觀諸法畢竟空。亦能於眾生有大
T25n1509_p0283a22║慈悲能行生忍。亦不見眾生。雖行法忍
T25n1509_p0283a23║於一切法而不生著。雖觀宿命事不墮
T25n1509_p0283a24║始見。雖觀眾生入無餘涅槃而不墮邊
T25n1509_p0283a25║見。雖知涅槃是無上實法。亦能起身口意
T25n1509_p0283a26║善業。雖行生死中。而深心愛樂涅槃。雖
T25n1509_p0283a27║住三解脫門觀於涅槃。亦【CL078n1163_p0709a01】不斷本願及善
T25n1509_p0283a28║行。如是等種種奇特功德甚為難有。復次
T25n1509_p0283a29║若菩薩未得無生忍。未得五神通。生死肉
T25n1509_p0283b01║身有大慈悲心。能為眾生故。內外所有所
T25n1509_p0283b02║貴惜者悉能施與。外謂所著妻子上妙五欲。
T25n1509_p0283b03║如意珠最上寶安樂國土等。內謂身體肌
T25n1509_p0283b04║肉皮膚骨血頭目髓腦耳鼻手足。如是等施
T25n1509_p0283b05║甚為難有。是故諸佛讚歎其德。若菩薩入
T25n1509_p0283b06║法位。得神通行苦行不足為難。以是菩
T25n1509_p0283b07║薩生身肉眼志願弘曠。有大悲心愛樂佛
T25n1509_p0283b08║道。行如是事甚為希有。復次若菩薩持戒
T25n1509_p0283b09║清淨具足無所分別。持戒破戒於一切諸
T25n1509_p0283b10║法。畢竟不生常空法忍精進不休不息不著
T25n1509_p0283b11║不厭精進懈怠一相不異。無量無邊無數劫
T25n1509_p0283b12║懃修精進。都欲受行甚深禪定無所依止。
T25n1509_p0283b13║定亂不異不起於定而能變。身無量遍至
T25n1509_p0283b14║十方說法度【CL078n1163_p0709b01】人。行深智慧觀一切法不生
T25n1509_p0283b15║不滅非不生非不滅亦非不生亦非不滅非非
T25n1509_p0283b16║不生非非不滅。過諸語言心行處滅。不可
T25n1509_p0283b17║壞不可破不可受不可著。諸聖行處淨
T25n1509_p0283b18║如涅槃。亦不著是觀意亦不沒。能以智
T25n1509_p0283b19║慧而自饒益。如是菩薩諸佛讚歎。復次菩薩
T25n1509_p0283b20║未得受記。未得無生法忍。生不值佛不
T25n1509_p0283b21║見賢聖。以正思惟故。能觀諸法實相。雖
T25n1509_p0283b22║觀實相心亦不著。如是菩薩十方諸佛皆
T25n1509_p0283b23║共讚歎。復次菩薩聞甚深無量無邊不可思
T25n1509_p0283b24║議佛法。雖自未得智慧未及。而能定心信
T25n1509_p0283b25║樂不生疑悔。若魔作佛來詭說其意。意無
T25n1509_p0283b26║增減。如是菩薩諸佛所讚。復次有諸菩薩。一
T25n1509_p0283b27║時發心中有疾成佛者佛則讚歎。有大精進
T25n1509_p0283b28║力故。如釋迦文尼佛與彌勒等諸菩薩同
T25n1509_p0283b29║時發心。釋迦文尼佛精進力故超越九劫。
T25n1509_p0283c01║復次【CL078n1163_p0710a01】若有菩薩。具足菩薩事。所謂十地六波
T25n1509_p0283c02║羅蜜十力四無所畏四無礙智十八不共法等
T25n1509_p0283c03║無量清淨佛法。為眾生故久住生死。不取
T25n1509_p0283c04║阿耨多羅三藐三菩提。而廣度眾生。如是菩
T25n1509_p0283c05║薩諸佛讚歎。何者是如文殊師利毘摩羅詰
T25n1509_p0283c06║觀世音大勢至遍吉等。諸菩薩之上首出於
T25n1509_p0283c07║三界。變化無央數身。入於生死教化眾
T25n1509_p0283c08║生故。如是希有事。皆從甚深般若波羅蜜
T25n1509_p0283c09║生。以是故說欲得諸佛稱歎其名當學般若
T25n1509_p0283c10║波羅蜜。
T25n1509_p0283c11║【經】復次舍利弗。菩薩摩訶薩欲一發意至
T25n1509_p0283c12║十方如恒河沙等世界。當學般若波羅蜜。
T25n1509_p0283c13║【論】菩薩得身通變化力。作十方恒河沙等
T25n1509_p0283c14║身。於十方恒河沙等世界一時能到。問曰。
T25n1509_p0283c15║如經說。一彈指頃有六十念。若一念中能
T25n1509_p0283c16║至一方恒河沙等世界尚不可信何況十方
T25n1509_p0283c17║恒河沙等【CL078n1163_p0710b01】世界時少而所到處多。答曰。經說
T25n1509_p0283c18║五事不可思議。所謂眾生多少業果報坐禪
T25n1509_p0283c19║人力諸龍力諸佛力。於五不可思議中。佛力
T25n1509_p0283c20║最不可思議。菩薩入深禪定。生不可思議
T25n1509_p0283c21║神通故。一念中悉到十方諸佛世界。如說
T25n1509_p0283c22║四種神通中。唯佛菩薩有如意疾遍神通。若
T25n1509_p0283c23║金翅鳥子始從㲉出。從一須彌至一須彌。
T25n1509_p0283c24║諸菩薩亦如是。以無生忍力故。破諸煩惱
T25n1509_p0283c25║無明㲉。即時一念中作無量身遍至十方。
T25n1509_p0283c26║復次菩薩一切無量世罪悉已消滅。以智慧
T25n1509_p0283c27║力故。能轉一切諸法。所謂小能作大大能
T25n1509_p0283c28║作小。能以千萬無量劫為一日。又能以一
T25n1509_p0283c29║日為千萬劫。是菩薩世間之主所欲自在
T25n1509_p0284a01║何願不滿。如毘摩羅詰經所說。以七夜
T25n1509_p0284a02║為劫壽。以是因緣故。菩薩乘神通力。能速
T25n1509_p0284a03║疾超越十方世界。問曰。前五不可思議【CL078n1163_p0711a01】中無
T25n1509_p0284a04║有菩薩。今何以說菩薩不可思議。答曰。或
T25n1509_p0284a05║時因中說果。如日食百斤金。金不可食因
T25n1509_p0284a06║金得食故言食金。是為因中說果。或時果
T25n1509_p0284a07║中說因。如見好畫言是好手。是為果中
T25n1509_p0284a08║說因。諸菩薩亦如是。菩薩為因諸佛為果。
T25n1509_p0284a09║若說佛力不可思議。當知已說菩薩。以是
T25n1509_p0284a10║故。言欲一發意到十方恒河沙世界者當學
T25n1509_p0284a11║般若波羅蜜。
T25n1509_p0284a12║【經】復次舍利弗。菩薩摩訶薩欲發一音使十
T25n1509_p0284a13║方如恒河沙等世界聞聲。當學般若波羅蜜
T25n1509_p0284a14║【論】菩薩得六神通。增長梵聲相。過三千大
T25n1509_p0284a15║千世界。至十方恒河沙等諸世界。問曰。若爾
T25n1509_p0284a16║者與佛音聲何異。答曰。菩薩音聲有恒河
T25n1509_p0284a17║沙等之數。佛音聲所到無有限數。如密跡
T25n1509_p0284a18║經中所說。目連試佛音聲極至西方。猶聞
T25n1509_p0284a19║佛音若如對面。問曰。若爾者佛常在國土
T25n1509_p0284a20║聚落說法教【CL078n1163_p0711b01】化。而閻浮提內人不至佛邊
T25n1509_p0284a21║則不得聞。何以知之。多有從遠方來欲
T25n1509_p0284a22║聽法者故。答曰。佛音聲有二種。一為密
T25n1509_p0284a23║中音聲二為不密音聲。密音聲先已說。不
T25n1509_p0284a24║密音聲至佛邊乃聞。是亦有二種弟子。一為
T25n1509_p0284a25║出世聖人。二為世間凡夫。出世聖人如目揵
T25n1509_p0284a26║連等。能聞微密音聲。凡夫人隨其所近乃
T25n1509_p0284a27║聞。復次諸菩薩得入正位離生死身得法
T25n1509_p0284a28║性真形。能見十方無量佛身及遍炤光明。亦
T25n1509_p0284a29║能得聞諸佛六十種極遠無量音聲。諸大菩
T25n1509_p0284b01║薩雖未具足如佛音聲。於佛音聲中普
T25n1509_p0284b02║得其分。是佛菩薩音聲有三種。一者先世
T25n1509_p0284b03║種善音聲因緣故。咽喉中得微妙四大。能
T25n1509_p0284b04║出種種妙好遠近音聲。所謂一里二里三里
T25n1509_p0284b05║十里百里千里乃至三千大千世界音聲遍
T25n1509_p0284b06║滿。二者神通力故。咽喉四大出聲。遍滿三
T25n1509_p0284b07║千【CL078n1163_p0712a01】大千世界及十方恒河沙世界。三者佛音
T25n1509_p0284b08║聲常能遍滿十方虛空。問曰。若佛音聲常能
T25n1509_p0284b09║遍滿。今眾生何以不得常聞。答曰。眾生無
T25n1509_p0284b10║量劫以來。所作惡業覆。是故不聞。譬如雷
T25n1509_p0284b11║電霹靂。聾者不聞雷聲無減。佛亦如是。常
T25n1509_p0284b12║為眾生說法。如龍震大雷聲。眾生罪故自
T25n1509_p0284b13║不得聞。如今世人精進持戒者。於念佛三
T25n1509_p0284b14║昧。心得定時罪垢不障。即得見佛聞佛說
T25n1509_p0284b15║法音聲清了。菩薩於三種音聲中。欲得二
T25n1509_p0284b16║種。是二種音聲甚難希有故。如業果音聲
T25n1509_p0284b17║自然可得故。以是故。說菩薩摩訶薩欲以
T25n1509_p0284b18║一音使十方恒河沙等世界聞聲者當學般若
T25n1509_p0284b19║波羅蜜。
T25n1509_p0284b20║【經】復次舍利弗。菩薩摩訶薩欲使諸佛世界
T25n1509_p0284b21║不斷者。當學般若波羅蜜。　【論】佛世界不斷
T25n1509_p0284b22║者。菩薩欲令國國相次皆使【CL078n1163_p0712b01】眾生發心作佛
T25n1509_p0284b23║問曰。言次第者。為一國前後相次。為十方
T25n1509_p0284b24║世界次第。若一國相次者。大悲普覆一切眾
T25n1509_p0284b25║生。何以不及餘國。若十方一切世界次第者。
T25n1509_p0284b26║餘佛菩薩何所利益。答曰。菩薩心願欲令一
T25n1509_p0284b27║切世界皆悉作佛。大心曠遠無有齊限。以
T25n1509_p0284b28║是心集諸智慧無量福德神通力故。又隨
T25n1509_p0284b29║眾生種作佛因緣者。是菩薩皆悉令作。若
T25n1509_p0284c01║一切世界皆種作佛因緣者。餘佛菩薩不
T25n1509_p0284c02║應有益。但是事不然。復次十方世界無量
T25n1509_p0284c03║無邊。不應一菩薩盡得遍諸世界令佛種
T25n1509_p0284c04║不斷。諸餘菩薩各隨因緣皆有其分。以慈
T25n1509_p0284c05║悲大故願亦無量。利益之心無有齊限。眾
T25n1509_p0284c06║生種無量故。非一佛一菩薩所可盡度。問曰。
T25n1509_p0284c07║若事不稱心。何故作願耶。答曰。欲令心
T25n1509_p0284c08║願曠大清淨故。如行慈三昧。雖不能令
T25n1509_p0284c09║眾生離苦。但自欲【CL078n1163_p0713a01】令心曠大清淨。成利益
T25n1509_p0284c10║願故。如諸佛大菩薩力。皆能度一切眾
T25n1509_p0284c11║生。而眾生福緣未集。未有智慧因緣不會
T25n1509_p0284c12║故而不得度。如大海水一切眾生取用水
T25n1509_p0284c13║不窮竭。但眾生不能得用。如餓鬼眾生。自
T25n1509_p0284c14║罪因緣不得見水。設得見之即時乾竭。或
T25n1509_p0284c15║為洋銅或成膿血。佛亦如是有大慈悲智
T25n1509_p0284c16║慧無量無邊悉能滿足眾生。而眾生罪業因
T25n1509_p0284c17║緣故而不值佛。設得值佛如餘人無異。
T25n1509_p0284c18║或生瞋恚或起誹謗。以是因緣故。不見
T25n1509_p0284c19║佛威相神力。雖得值佛而無利益。復次
T25n1509_p0284c20║二因二緣發於正見。所謂內因外緣。佛外
T25n1509_p0284c21║因緣具足。有三十二相八十隨形好無量光
T25n1509_p0284c22║明莊嚴其身。種種神力種種音聲。隨意
T25n1509_p0284c23║說法斷一切疑。但眾生內因緣不具足。先
T25n1509_p0284c24║不種見佛善根。而不信敬不精進持戒。鈍
T25n1509_p0284c25║根深厚著於世樂。以是故無有【CL078n1163_p0713b01】利益。非為
T25n1509_p0284c26║佛咎。佛化度眾生神器利用悉皆備足。譬如
T25n1509_p0284c27║日出有目則睹盲者不見。設使有目而無日
T25n1509_p0284c28║者則無所睹。是故日無咎也。佛明亦如是。
T25n1509_p0284c29║問曰。云何佛世界因緣不斷。答曰。菩薩於
T25n1509_p0285a01║眾生中。種種因緣讚歎佛道。令眾生發阿
T25n1509_p0285a02║耨多羅三藐三菩提心。漸漸行六波羅蜜。然
T25n1509_p0285a03║後於諸世界各各作佛。若於一國次第作
T25n1509_p0285a04║佛。或於異國各自作佛。是名不斷佛國。復
T25n1509_p0285a05║次菩薩疾集智慧具足作佛。度無量眾生
T25n1509_p0285a06║欲入涅槃。時為菩薩受記。我滅度後汝次
T25n1509_p0285a07║作佛。展轉皆悉如是令不斷絕。若佛不記
T25n1509_p0285a08║菩薩者則斷佛國。譬如王立太子。展轉如
T25n1509_p0285a09║是國祚不斷。問曰。何以貴有佛世界賤無
T25n1509_p0285a10║佛國。答曰。是事不應致問。佛是莊嚴十方
T25n1509_p0285a11║世界主。何況一國。若離有佛國者。雖受人
T25n1509_p0285a12║天樂。而不知是佛恩【CL078n1163_p0714a01】力之所致。與畜生無
T25n1509_p0285a13║異。若一切諸佛不出世者。則無三乘涅槃
T25n1509_p0285a14║之道。常閉在三界獄永無出期。若世有佛
T25n1509_p0285a15║眾生得出三界牢獄。譬如二國之間。無日
T25n1509_p0285a16║之處。是中眾生從冥中生從冥中死。若佛
T25n1509_p0285a17║生時光明暫炤。各各相見乃見日月。所炤眾
T25n1509_p0285a18║生知彼為大福。我等有罪如是。或時佛以
T25n1509_p0285a19║光明遍炤諸佛國。有佛國眾生見佛光明。
T25n1509_p0285a20║則大歡喜念言。我等黑闇彼為大明。復次有
T25n1509_p0285a21║佛之國眾生知有罪福。人受三歸五戒八
T25n1509_p0285a22║齋。及出家五眾等種種甚深禪定智慧四沙
T25n1509_p0285a23║門果有餘無餘涅槃等。如是種種善法。以
T25n1509_p0285a24║是因緣故佛國為貴。若佛國眾生雖不見
T25n1509_p0285a25║佛值遇經法。修善持戒布施禮敬等。種涅
T25n1509_p0285a26║槃因緣。乃至畜生皆能種福德因緣。若無佛
T25n1509_p0285a27║之國乃至天人不能修善。以是故菩薩生
T25n1509_p0285a28║願。欲使佛世【CL078n1163_p0714b01】界不斷。
T25n1509_p0285a29║【○】【○】【○】大智度論卷第三十【○】【○】【○】【○】【○】【○】【○】【○】【○】【○】
