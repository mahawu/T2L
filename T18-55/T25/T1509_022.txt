T25n1509_p0221b10║【□】
T25n1509_p0221b11║【□】
T25n1509_p0221b12║【CL078n1163_p0536a01】大智度論釋初品中八念義第三
T25n1509_p0221b13║十六之餘(卷二十二)
T25n1509_p0221b14║【□】
T25n1509_p0221b15║　　　　聖者龍樹造
T25n1509_p0221b16║　　　　後秦龜茲國三藏鳩摩羅什譯
T25n1509_p0221b17║【○】念法者。如佛演說。行者應念。是法巧出得
T25n1509_p0221b18║今世果無執惱。不待時能到善處通達無
T25n1509_p0221b19║礙。巧出者。二諦不相違故。所謂世諦第一
T25n1509_p0221b20║義諦是。智者不能壞。愚者不起諍故。是
T25n1509_p0221b21║法亦離二邊。所謂若受五欲樂若受苦行。
T25n1509_p0221b22║復離二邊。若常若斷若我若無我若有若無。
T25n1509_p0221b23║如是等二邊不著是名巧出。諸外道輩自
T25n1509_p0221b24║貴其法。毀賤他法故不能巧出。得今世
T25n1509_p0221b25║果者。離愛因緣世間種種苦。離邪見因緣
T25n1509_p0221b26║種種論議鬥諍。身心得安樂。如佛說。
T25n1509_p0221b27║　持戒者安樂　　身心不熱惱
T25n1509_p0221b28║　臥安覺亦安　　【CL078n1163_p0536b01】名覺亦遠聞
T25n1509_p0221b29║復次此佛法中因緣展轉生果。所謂持戒清
T25n1509_p0221c01║淨故心不悔。心不悔故生法歡喜。法歡喜
T25n1509_p0221c02║故身心快樂。身心快樂故能攝心。攝心故如
T25n1509_p0221c03║實知。如實知故得厭。得厭故離欲。離欲
T25n1509_p0221c04║故得解脫得解脫果報得涅槃。是名得
T25n1509_p0221c05║今世果。外道法空行苦無所得。如閻浮阿
T25n1509_p0221c06║羅漢得道時自說。
T25n1509_p0221c07║　我昔作外道　　五十有五年
T25n1509_p0221c08║　但食乾牛屎　　裸形臥棘上
T25n1509_p0221c09║我受如是辛苦。竟無所得。不如今得見佛
T25n1509_p0221c10║聞法。出家三日所作事辦得阿羅漢。以是
T25n1509_p0221c11║故知。佛法得今世果。問曰。若佛法得今世
T25n1509_p0221c12║果。何以故。佛諸弟子有無所得者。答曰。行
T25n1509_p0221c13║者能如佛所說。次第修行無不得報。如病
T25n1509_p0221c14║人隨良醫教。【CL078n1163_p0537a01】將和治法病無不差。若不隨
T25n1509_p0221c15║佛教。不次第行。破戒亂心故無所得。非法
T25n1509_p0221c16║不良也。復次諸未得道者。今世雖不得涅
T25n1509_p0221c17║槃。後世得受福樂。漸次當得涅槃終不虛
T25n1509_p0221c18║也。如佛所說。其有出家為涅槃者。若遲
T25n1509_p0221c19║若疾皆當得涅槃。如是等能得今世果。無
T25n1509_p0221c20║熱惱者。熱惱有二種。身惱心惱。身惱者。繫
T25n1509_p0221c21║縛牢獄拷掠刑戮等。心惱者。婬欲瞋恚慳
T25n1509_p0221c22║貪嫉妒因緣故。生憂愁怖畏等。此佛法中持
T25n1509_p0221c23║戒清淨故。身無是繫縛牢獄拷掠刑戮等
T25n1509_p0221c24║惱。心離五欲除五蓋得實道故。無是婬
T25n1509_p0221c25║欲瞋恚慳貪嫉妒邪疑等惱。無惱故無熱。復
T25n1509_p0221c26║次無漏禪定。生喜樂遍身受故諸熱則除。
T25n1509_p0221c27║譬如人大熱悶得入清涼池中。冷然清了
T25n1509_p0221c28║無復熱惱。復次諸煩惱。若屬見若屬愛是名
T25n1509_p0221c29║熱。佛法中無此故名無熱惱。不待時者。
T25n1509_p0222a01║佛法不待【CL078n1163_p0537b01】時而行。亦不待時與果。外道法
T25n1509_p0222a02║日未出時受法。日出時不受法。或有日出
T25n1509_p0222a03║時受。日未出不受。有晝受夜不受。有夜受
T25n1509_p0222a04║晝不受。佛法中無受待時。隨修八聖道
T25n1509_p0222a05║時便得涅槃。譬如火得薪便然。無漏智慧
T25n1509_p0222a06║生時。便能燒諸煩惱不待時也。問曰。如佛
T25n1509_p0222a07║說。有時藥時衣時食。若人善根未熟待時
T25n1509_p0222a08║當得。何以言無時。答曰。此時者隨世俗
T25n1509_p0222a09║法。為佛法久住故。結時戒。若為修道。得
T25n1509_p0222a10║涅槃及諸禪定智慧微妙法不待時也。諸外
T25n1509_p0222a11║道法皆待時節。佛法但待因緣具足。若雖
T25n1509_p0222a12║持戒禪定。而智慧未成就不能成道。若持
T25n1509_p0222a13║戒禪定智慧皆成就便得果。不復待時。復次
T25n1509_p0222a14║久久得果名為時。即得不名時。譬如好
T25n1509_p0222a15║染一入便成。心淨人亦如是。聞法即染得
T25n1509_p0222a16║法眼淨。是名不待時。能到善處者。是三十
T25n1509_p0222a17║七無漏道【CL078n1163_p0538a01】法。能將人到涅槃。譬如入恒河
T25n1509_p0222a18║必得至大海。諸餘外道法。非一切智人所
T25n1509_p0222a19║說。邪見雜故將至惡處。或時將至天上還
T25n1509_p0222a20║墮受苦。皆無常故不名善處。問曰。無有將
T25n1509_p0222a21║去者。云何得將至善處。答曰。雖無將去者。
T25n1509_p0222a22║但諸法能將諸法去。無漏善五眾斷。五眾
T25n1509_p0222a23║中強名眾生。將去入涅槃。如風吹塵如水
T25n1509_p0222a24║漂草。雖無將去者而可有去。復次因緣和
T25n1509_p0222a25║合無有作。亦無有將去者。而果報屬因緣
T25n1509_p0222a26║不得自在。是即名為去。通達無礙者。得佛
T25n1509_p0222a27║法印故通達無礙。如得王印則無所留離。
T25n1509_p0222a28║問曰。何等是佛法印。答曰。佛法印有三種。
T25n1509_p0222a29║一者一切有為法。念念生滅皆無常。二者一
T25n1509_p0222b01║切法無我。三者寂滅涅槃。行者知三界皆是
T25n1509_p0222b02║有為生滅。作法先有今無今有後無。念念生
T25n1509_p0222b03║滅相續相似生故。可得見知。如流水燈焰
T25n1509_p0222b04║長【CL078n1163_p0538b01】風相似相續。故人以為一眾生於無常
T25n1509_p0222b05║法中常顛倒故。謂去者是常住。是名一切
T25n1509_p0222b06║作法無常印。一切法無我。諸法內無主無作
T25n1509_p0222b07║者。無知無見無生者無造業者。一切法皆
T25n1509_p0222b08║屬因緣。屬因緣故不自在。不自在故無我
T25n1509_p0222b09║我相不可得故。如破我品中說。是名無我
T25n1509_p0222b10║印。問曰。何以故。但作法無常一切法無我。答
T25n1509_p0222b11║曰。不作法無因無緣故。不生不滅。不生不滅
T25n1509_p0222b12║故。不名為無常。復次不作法中。不生心
T25n1509_p0222b13║著顛倒。以是故不說是無常。可說言無我。
T25n1509_p0222b14║有人說。神是常遍知相。以是故說一切法中
T25n1509_p0222b15║無我。寂滅者是涅槃。三毒三衰火滅故名
T25n1509_p0222b16║寂滅印。問曰。寂滅印中何以但一法不多說。
T25n1509_p0222b17║答曰。初印中說五眾。二印中說一切法皆
T25n1509_p0222b18║無我。第三印中說二印果。是名寂滅印。一
T25n1509_p0222b19║切作法無常。則破我所外五欲【CL078n1163_p0539a01】等。若說無
T25n1509_p0222b20║我破內我法。我我所破故。是名寂滅涅槃。
T25n1509_p0222b21║行者觀作法無常。便生厭厭世苦。既知厭
T25n1509_p0222b22║苦存著觀主。謂能作是觀。以是故有第
T25n1509_p0222b23║二法印。知一切無我。於五眾十二入十八
T25n1509_p0222b24║界十二因緣中。內外分別推求觀主不可得。
T25n1509_p0222b25║不可得故是一切法無我作如是知已不
T25n1509_p0222b26║作戲論。無所依止但歸於滅。以是故說
T25n1509_p0222b27║寂滅涅槃印。問曰。摩訶衍中說諸法不生不
T25n1509_p0222b28║滅一相所謂無相。此中云何說一切有為作
T25n1509_p0222b29║法無常名為法印。二法云何不相違。答曰。
T25n1509_p0222c01║觀無常即是觀空因緣。如觀色念念無常。
T25n1509_p0222c02║即知為空。過去色滅壞不可見故無色相。
T25n1509_p0222c03║未來色不生無作無用不可見故無色相。現
T25n1509_p0222c04║在色亦無住不可見不可分別知故無色
T25n1509_p0222c05║相。無色相即是空。空即是無生無滅。無生無
T25n1509_p0222c06║滅及生滅其實是一。說【CL078n1163_p0539b01】有廣略。
T25n1509_p0222c07║問曰。過去未來色不可見故無色相。現在色
T25n1509_p0222c08║住時可見。云何言無色相。答曰。現在色亦
T25n1509_p0222c09║無住時。如四念處中說。若法後見壞相當
T25n1509_p0222c10║知初生時壞相。以隨逐微細故不識。如
T25n1509_p0222c11║人著屐。若初日新而無有故。後應常新不
T25n1509_p0222c12║應有故。若無故應是常。常故無罪無福。
T25n1509_p0222c13║無罪無福故。則道俗法亂。復次生滅相常隨
T25n1509_p0222c14║作法無有住時。若有住時則無生滅。以是
T25n1509_p0222c15║故現在色無有住。住中亦無有生滅。是
T25n1509_p0222c16║一念中住。亦是有為法故。是名通達無礙。
T25n1509_p0222c17║如是應念法。復次法有二種。一者佛所演
T25n1509_p0222c18║說三藏十二部八萬四千法聚。二者佛所說
T25n1509_p0222c19║法義。所謂持戒禪定智慧八聖道。及解脫果
T25n1509_p0222c20║涅槃等。行者先當念佛所演說。次當念法
T25n1509_p0222c21║義。念佛所演說者。佛語美妙皆真實有大
T25n1509_p0222c22║饒益。佛所演說亦深亦淺。觀實【CL078n1163_p0540a01】相故深。巧
T25n1509_p0222c23║說故淺。重語無失各各有義故。佛所演說。
T25n1509_p0222c24║住四處有四種功德莊嚴。一慧處二諦處三
T25n1509_p0222c25║捨處四滅處。有四種答故不可壞。一定答
T25n1509_p0222c26║二解答三反問答四置答。佛所演說或時聽
T25n1509_p0222c27║而遮。或時遮而聽。或聽而不遮。或遮而不
T25n1509_p0222c28║聽。此四皆順從無違。佛說得諸法相故無
T25n1509_p0222c29║戲論。有義理說故破有無論。佛演說隨順
T25n1509_p0223a01║第一義。雖說世間法亦無咎。與二諦不
T25n1509_p0223a02║相違故。隨順利益。說於清淨人中為美
T25n1509_p0223a03║妙。於不淨人中為苦惡。於美語苦語中亦
T25n1509_p0223a04║無過罪。佛語皆隨善法。亦不著善法。雖是
T25n1509_p0223a05║垢法怨家亦不以為高。雖種種有所訶。
T25n1509_p0223a06║亦無有訶罪。雖種種讚法亦無所依止。佛
T25n1509_p0223a07║言說中亦無增無減。或略或廣。佛語初善久
T25n1509_p0223a08║久研求亦善。佛語雖多義味不薄。雖種種
T25n1509_p0223a09║雜語義亦不亂。雖能引人心【CL078n1163_p0540b01】亦不令人生
T25n1509_p0223a10║愛著。雖殊異高顯。亦不令人畏難。雖遍有
T25n1509_p0223a11║所到。凡小人亦不能解。佛語如是有種種
T25n1509_p0223a12║希有事。能令人衣毛為豎。流汗氣滿身體
T25n1509_p0223a13║戰懼。亦能令諸天心厭聲滿十方六種動
T25n1509_p0223a14║地。亦能令人於無始世界所堅著者能令
T25n1509_p0223a15║捨。所不堅著者能令樂。佛語罪惡人聞之
T25n1509_p0223a16║自有罪故憂怖熱惱。善一心精進入道。人聞
T25n1509_p0223a17║如服甘露味。初亦好中亦好後亦好。復次多
T25n1509_p0223a18║會眾中。各各欲有所聞。佛以一言答。各各
T25n1509_p0223a19║得解。各各自見佛獨為我說。於大眾中雖
T25n1509_p0223a20║有遠近。聞者聲無增減。滿三千大千世界
T25n1509_p0223a21║乃至十方無量世界。應度者聞。不應度者
T25n1509_p0223a22║不聞。譬如雷霆振地。聾者不聞。聽者
T25n1509_p0223a23║得悟。如是種種念佛言語。何等是法義信
T25n1509_p0223a24║戒捨聞定慧等為道。諸善法及三法印。如通
T25n1509_p0223a25║達中說。一切有為法無【CL078n1163_p0541a01】常。一切法無我。寂滅
T25n1509_p0223a26║涅槃。是名佛法義。是三印。一切論議師所
T25n1509_p0223a27║不能壞。雖種種多有所說。亦無能轉諸
T25n1509_p0223a28║法性者。如冷相無能轉令熱。諸法性不可
T25n1509_p0223a29║壞。假使人能傷虛空。是諸法印如法不可
T25n1509_p0223b01║壞。聖人知是三種法相。於一切依止邪見
T25n1509_p0223b02║各各鬥諍處得離。譬如有目人。見群盲
T25n1509_p0223b03║諍種種色相。愍而笑之不與共諍。問曰。佛
T25n1509_p0223b04║說聲聞法有四種實。摩訶衍中有一實。今
T25n1509_p0223b05║何以故說三實。答曰。佛說三種實法印。廣
T25n1509_p0223b06║說則四種。略說則一種。無常即是苦諦集諦
T25n1509_p0223b07║道諦說。無我則一切法說。寂滅涅槃即是盡
T25n1509_p0223b08║諦。復次有為法無常。念念生滅故。皆屬因
T25n1509_p0223b09║緣無有自在。無有自在故無我。無常無我
T25n1509_p0223b10║無相故心不著。無相不著故。即是寂滅涅槃。
T25n1509_p0223b11║以是故摩訶衍法中。雖說一切法不生不滅
T25n1509_p0223b12║一相所謂無相。無【CL078n1163_p0541b01】相即寂滅涅槃。是念法三
T25n1509_p0223b13║昧緣智緣盡。諸菩薩及辟支佛功德。問曰。何
T25n1509_p0223b14║以故念佛。但緣佛身中無學諸功德。念僧三
T25n1509_p0223b15║昧緣佛弟子身中諸學無學法。餘殘善無漏
T25n1509_p0223b16║法。皆念法三昧所緣。答曰。迦栴延尼子如是
T25n1509_p0223b17║說。摩訶衍人說。三世十方諸佛及諸佛。從
T25n1509_p0223b18║初發意乃至法盡。於其中間所作功德神力。
T25n1509_p0223b19║皆是念佛三昧所緣。如佛所說及所說法義
T25n1509_p0223b20║經。從一句一偈。乃至八萬四千法聚。信
T25n1509_p0223b21║戒捨聞定智慧等諸善法。乃至無餘涅槃。皆
T25n1509_p0223b22║是念法三昧所緣。諸菩薩辟支佛及聲聞眾。
T25n1509_p0223b23║除佛餘殘一切聖眾及諸功德。是念僧三昧
T25n1509_p0223b24║所緣。念僧者是佛弟子眾。戒眾具足禪定眾
T25n1509_p0223b25║智慧眾解脫眾解脫知見眾具足。四雙八輩
T25n1509_p0223b26║應受供養恭敬禮事。是世間無上福田。行者
T25n1509_p0223b27║應念如佛所讚僧。若聲聞僧【CL078n1163_p0542a01】若辟支佛僧若
T25n1509_p0223b28║菩薩僧功德是聖僧。五眾具足如上說。問曰。
T25n1509_p0223b29║先已以五眾讚佛。云何復以五眾讚僧。
T25n1509_p0223c01║答曰。隨弟子所得五眾而讚具足。具足有
T25n1509_p0223c02║二種。一者實具足。二者名具足。如佛弟子
T25n1509_p0223c03║所可應得者盡得而讚。是名名具足。如
T25n1509_p0223c04║佛所得而讚是名實具足。復次為欲異於
T25n1509_p0223c05║外道出家眾在家眾故。作如是讚。外道在
T25n1509_p0223c06║家眾讚其富貴豪尊勢力。出家眾讚其邪見
T25n1509_p0223c07║苦行染著智慧執論諍競。念僧眾中。或有
T25n1509_p0223c08║持戒禪定智慧等少不足稱。以是故佛自
T25n1509_p0223c09║讚弟子眾一切功德根本住處戒眾具足乃
T25n1509_p0223c10║至解脫知見眾具足。住是戒眾中不傾動。
T25n1509_p0223c11║引禪定弓放智慧箭。破諸煩惱賊得解脫。
T25n1509_p0223c12║於是解脫中生知見。譬如健人先安足挽
T25n1509_p0223c13║弓放箭能破怨敵。得出二怖免罪於王
T25n1509_p0223c14║拔難於陣決了知見賊已破滅心【CL078n1163_p0542b01】生歡喜。是
T25n1509_p0223c15║故以五眾讚。應供養者五眾功德具足故。
T25n1509_p0223c16║如富貴豪勢之人人所宗敬。佛弟子眾亦如
T25n1509_p0223c17║是。有淨戒禪定智慧財富解脫解脫知見勢
T25n1509_p0223c18║力故。應供養恭敬合掌禮事。世間無上福
T25n1509_p0223c19║田者。施主有二種。貧者富者。貧者禮事
T25n1509_p0223c20║恭敬迎送而得果報。富者亦能恭敬禮事迎
T25n1509_p0223c21║送。又以財物供養而得果報。是故名為世
T25n1509_p0223c22║間無上福田。譬如良田耕治調柔以時下
T25n1509_p0223c23║種。溉灌豐渥所獲必多。眾僧福田亦復如
T25n1509_p0223c24║是。以智慧犁耕出結使根。以四無量心磨
T25n1509_p0223c25║治調柔。諸檀越下信施穀子。溉以念施恭敬
T25n1509_p0223c26║清淨心水。若今世若後世。得無量世間樂。
T25n1509_p0223c27║及得三乘果。如薄拘羅比丘。鞞婆尸佛時。
T25n1509_p0223c28║以一呵梨勒果供養眾僧。九十一劫天上人
T25n1509_p0223c29║中受福樂果常無疾病。今值釋迦牟尼佛
T25n1509_p0224a01║出家漏盡得阿羅【CL078n1163_p0543a01】漢。如沙門二十億。鞞婆
T25n1509_p0224a02║尸佛時。作一房舍以物覆地供養眾僧。九
T25n1509_p0224a03║十一劫天上人中受福樂果。足不蹈地。生
T25n1509_p0224a04║時足下毛長二寸柔軟淨好。父見歡喜與二
T25n1509_p0224a05║十億兩金。見佛聞法得阿羅漢。於諸弟子
T25n1509_p0224a06║中精進第一。如是等少施得大果報。是故
T25n1509_p0224a07║名世間無上福田。僧中有四雙八輩者。佛
T25n1509_p0224a08║所以說世間無上福田。以有此八輩聖人
T25n1509_p0224a09║故。名無上福田。問曰如佛告給孤獨居士。
T25n1509_p0224a10║世間福田應供養者有二種。若學人若無學
T25n1509_p0224a11║人。學人十八無學人有九。今此中何以故
T25n1509_p0224a12║但說八。答曰。彼廣說故十八及九。今此略說
T25n1509_p0224a13║故八。彼二十七聖人此八皆攝。信行法行或
T25n1509_p0224a14║向須陀洹攝。或向斯陀含攝。或向阿那含攝。
T25n1509_p0224a15║家家向斯陀含攝。一種向阿那含攝。五種阿
T25n1509_p0224a16║那含向阿羅漢攝。信行法行入思惟道。名【CL078n1163_p0543b01】信
T25n1509_p0224a17║解脫見得。是信解脫見得十五學人攝。九種
T25n1509_p0224a18║福田阿羅漢攝。復次行者應念僧。僧是我
T25n1509_p0224a19║趣涅槃之真伴。一戒一見如是。應歡喜一心
T25n1509_p0224a20║恭敬順從無違。我先伴種種眾惡妻子奴婢
T25n1509_p0224a21║人民等。是入三惡道伴。今得聖人伴安隱
T25n1509_p0224a22║至涅槃。佛如醫王法如良藥僧如瞻病人。
T25n1509_p0224a23║我當清淨持戒正憶念。如佛所說法藥我
T25n1509_p0224a24║當順從。僧是我斷諸結病中一因緣。所
T25n1509_p0224a25║謂瞻病人。是故當念僧。復次僧有無量戒
T25n1509_p0224a26║禪定智慧等具足。其德不可測量。如一富
T25n1509_p0224a27║貴長者信樂僧。白僧執事。我次第請僧
T25n1509_p0224a28║於舍食。日日次請乃至沙彌。執事不聽沙
T25n1509_p0224a29║彌受請。諸沙彌言。以何意故不聽沙彌。答
T25n1509_p0224b01║言。以檀越不喜請年少故。便說偈言。
T25n1509_p0224b02║　鬚髮白如雪　　齒落皮肉皺
T25n1509_p0224b03║　僂步形體羸　　【CL078n1163_p0544a01】樂請如是輩
T25n1509_p0224b04║諸沙彌等皆是大阿羅漢。如打師子頭欻然
T25n1509_p0224b05║從坐起。而說偈言。
T25n1509_p0224b06║　檀越無智人　　見形不取德
T25n1509_p0224b07║　捨是少年相　　但取老瘦黑
T25n1509_p0224b08║上尊耆年相者。如佛說偈。
T25n1509_p0224b09║　所謂長老相　　不必以年耆
T25n1509_p0224b10║　形瘦鬚髮白　　空老內無德
T25n1509_p0224b11║　能捨罪福果　　精進行梵行
T25n1509_p0224b12║　已離一切法　　是名為長老
T25n1509_p0224b13║是時諸沙彌復作是念。我等不應坐觀。此
T25n1509_p0224b14║檀越品量僧好惡。即復說偈。
T25n1509_p0224b15║　讚歎呵罵中　　我等心雖一
T25n1509_p0224b16║　是人毀佛法　　不應不教誨
T25n1509_p0224b17║　當疾到其舍　　以法教語之
T25n1509_p0224b18║　我等不度者　　是則為棄物
T25n1509_p0224b19║即時諸沙彌自變其身皆成老年。鬚髮白如
T25n1509_p0224b20║【CL078n1163_p0544b01】雪秀眉垂覆眼。皮皺如波浪。其脊曲如弓。
T25n1509_p0224b21║兩手負杖行。次第而受請。舉身皆振掉。行
T25n1509_p0224b22║止不自安。譬如白楊樹隨風而動搖。檀越
T25n1509_p0224b23║見此輩歡喜迎入坐。坐已須臾頃還復年少
T25n1509_p0224b24║形。檀越驚怖言。
T25n1509_p0224b25║　如是耆老相　　還變成少身
T25n1509_p0224b26║　如服還年藥　　是事何由然
T25n1509_p0224b27║諸沙彌言。汝莫生疑畏。我等非非人。汝
T25n1509_p0224b28║欲平量僧。是事甚可傷。我等相憐愍故現
T25n1509_p0224b29║如是化。汝當深識之聖眾不可量。如說。
T25n1509_p0224c01║　譬如以蚊嘴　　猶可測海底
T25n1509_p0224c02║　一切天與人　　無能量僧者
T25n1509_p0224c03║　僧以功德貴　　猶尚不分別
T25n1509_p0224c04║　而汝以年歲　　稱量諸大德
T25n1509_p0224c05║　大小生於智　　不在於老少
T25n1509_p0224c06║　有智懃精進　　雖少而是老
T25n1509_p0224c07║　懈怠無智慧　　雖老而是少
T25n1509_p0224c08║【CL078n1163_p0545a01】汝今平量僧是則為大失。如欲以一指
T25n1509_p0224c09║測知大海底。為智者之所笑。汝不聞佛
T25n1509_p0224c10║說四事雖小而不可輕。太子雖小當為
T25n1509_p0224c11║國王。是不可輕。蛇子雖小毒能殺人。亦不
T25n1509_p0224c12║可輕。小火雖微能燒山野。又不可輕也。
T25n1509_p0224c13║沙彌雖小得聖神通最不可輕。又有四種
T25n1509_p0224c14║人。如菴羅果。生而似熟熟而似生。生而似
T25n1509_p0224c15║生熟而似熟。佛弟子亦如是。有聖功德成
T25n1509_p0224c16║就。而威儀語言不似善人。有威儀語言似
T25n1509_p0224c17║善人。而聖功德不成就。有威儀語言不似
T25n1509_p0224c18║善人。聖功德未成就。有威儀語言似善人。
T25n1509_p0224c19║而聖功德成就。汝云何不念是言。而欲稱
T25n1509_p0224c20║量於僧。汝若欲毀僧是則為自毀。汝為大
T25n1509_p0224c21║失。己過事不可追。方來善心除去諸疑悔。
T25n1509_p0224c22║聽我所說。
T25n1509_p0224c23║　聖眾不可量　　難以威儀知
T25n1509_p0224c24║　不可以族姓　　【CL078n1163_p0545b01】亦不以多聞
T25n1509_p0224c25║　亦不以威德　　又不以耆年
T25n1509_p0224c26║　亦不以嚴容　　復不以辯言
T25n1509_p0224c27║　聖眾大海水　　功德故甚深
T25n1509_p0224c28║　佛以百事讚是僧　　施之雖少得報多
T25n1509_p0224c29║　是第三寶聲遠聞　　以是故應供養僧
T25n1509_p0225a01║　不應分別是老少　　多知少聞及明闇
T25n1509_p0225a02║　如人觀林不分別　　伊蘭瞻蔔及薩羅
T25n1509_p0225a03║　汝欲念僧當如是　　不應以愚分別聖
T25n1509_p0225a04║　摩訶迦葉出家時　　納衣價直十萬金
T25n1509_p0225a05║　欲作乞人下賤服　　更求麤弊不能得
T25n1509_p0225a06║　聖眾僧中亦如是　　求索最下小福田
T25n1509_p0225a07║　能報施者十萬倍　　更求不如不可得
T25n1509_p0225a08║　眾僧大海水　　結戒為畔際
T25n1509_p0225a09║　若有破戒者　　終不在僧數
T25n1509_p0225a10║　譬如大海水　　不共死屍宿
T25n1509_p0225a11║檀越聞是事。見是神通力身驚毛豎。合掌
T25n1509_p0225a12║白【CL078n1163_p0546a01】諸沙彌言。諸聖人。我今懺悔。我是凡夫
T25n1509_p0225a13║人心常懷罪。我有少疑今欲請問。而說
T25n1509_p0225a14║偈言。
T25n1509_p0225a15║　大德已過疑　　我今得遭遇
T25n1509_p0225a16║　若復不諮問　　則是愚中愚
T25n1509_p0225a17║諸沙彌言。汝欲問者便問。我當以所聞答
T25n1509_p0225a18║檀越問言。於佛寶中信心清淨。於僧寶中
T25n1509_p0225a19║信心清淨。何者福勝。答曰。我等初不見僧
T25n1509_p0225a20║寶佛寶有增減。何以故。佛一時舍婆提乞
T25n1509_p0225a21║食。有一婆羅門姓婆羅埵逝。佛數數到其
T25n1509_p0225a22║家乞食。心作是念。是沙門何以來數數
T25n1509_p0225a23║如負其債。佛時說偈。
T25n1509_p0225a24║　時雨數數墮　　五穀數數成
T25n1509_p0225a25║　數數修福業　　數數受果報
T25n1509_p0225a26║　數數受生法　　故受數數死
T25n1509_p0225a27║　聖法數數成　　誰數數生死
T25n1509_p0225a28║婆羅門聞是偈已。作是念。佛大聖人具知
T25n1509_p0225a29║我心。慚愧取缽入舍盛滿美食以奉上佛。
T25n1509_p0225b01║佛不【CL078n1163_p0546b01】受作是言。我為說偈故得此食我不
T25n1509_p0225b02║食也。婆羅門言。是食當與誰。佛言。我不見
T25n1509_p0225b03║天及人能消是食者。汝持去置少草地
T25n1509_p0225b04║若無虫水中。即如佛教持食著無虫水
T25n1509_p0225b05║中。水即大沸煙火俱出。如投大熱鐵。婆羅
T25n1509_p0225b06║門見已驚怖言未曾有也。乃至食中神力如
T25n1509_p0225b07║是。還到佛所頭面禮佛足。懺悔乞出家受
T25n1509_p0225b08║戒。佛言善來。即時鬚髮自墮便成沙門。漸
T25n1509_p0225b09║漸斷結得阿羅漢道。復有摩訶憍曇彌。以
T25n1509_p0225b10║金色上下寶衣奉佛。佛知眾僧堪能受用
T25n1509_p0225b11║告憍曇彌。以此上下衣與眾僧。以是故知
T25n1509_p0225b12║佛寶僧寶福無多少。檀越言。若為佛布施。
T25n1509_p0225b13║僧能消能受。何以故。婆羅埵逝婆羅門食佛
T25n1509_p0225b14║不教令僧食。諸沙彌答言。為顯僧大力
T25n1509_p0225b15║故。若不見食在水中有大神力者。無以
T25n1509_p0225b16║知僧力為大。若為佛施物而僧得受。便知
T25n1509_p0225b17║僧力為大。【CL078n1163_p0547a01】譬如藥師欲試毒藥。先以與雞
T25n1509_p0225b18║雞即時死然後自服。乃知藥師威力為大。
T25n1509_p0225b19║是故檀越當知。
T25n1509_p0225b20║　若人愛敬佛　　亦當愛敬僧
T25n1509_p0225b21║　不當有分別　　同皆為寶故
T25n1509_p0225b22║爾時檀越聞說是事歡喜言。我某甲從今
T25n1509_p0225b23║日若有入僧數中。若小若大一心信敬不
T25n1509_p0225b24║敢分別。諸沙彌言。汝心信敬無上福田。不
T25n1509_p0225b25║久當得道。何以故。
T25n1509_p0225b26║　多聞及持戒　　智慧禪定者
T25n1509_p0225b27║　皆入僧數中　　如萬川歸海
T25n1509_p0225b28║　譬如眾藥草　　依止於雪山
T25n1509_p0225b29║　百穀諸草木　　皆依止於地
T25n1509_p0225c01║　一切諸善人　　皆在僧數中
T25n1509_p0225c02║復次汝等曾聞佛為長鬼神將軍讚三善男
T25n1509_p0225c03║子阿泥盧陀難提迦翅彌羅不。佛言。若一切
T25n1509_p0225c04║世間天及人。一心念三善男子長夜得無量
T25n1509_p0225c05║【CL078n1163_p0547b01】利益。以是事故倍當信敬僧。是三人不名
T25n1509_p0225c06║僧。佛說念三人有如是果報。何況一心清
T25n1509_p0225c07║淨念僧。是故檀越當任力念僧名。如說
T25n1509_p0225c08║偈。
T25n1509_p0225c09║　是諸聖人眾　　則為雄猛軍
T25n1509_p0225c10║　摧滅魔王賊　　是伴至涅槃
T25n1509_p0225c11║諸沙彌為檀越。種種說僧聖功德。檀越聞已
T25n1509_p0225c12║舉家大小皆見四諦得須陀洹道。以是因
T25n1509_p0225c13║緣故。應當一心念僧。念戒者。戒有二種有
T25n1509_p0225c14║漏戒無漏戒。有漏復有二種一者律儀戒二
T25n1509_p0225c15║者定共戒。行者初學念是三種戒。學三種
T25n1509_p0225c16║已但念無漏戒。是律儀戒能令諸惡不得
T25n1509_p0225c17║自在。枯朽折減。禪定戒能遮諸煩惱。何以
T25n1509_p0225c18║故。得內樂故。不求世間樂。無漏戒能拔諸
T25n1509_p0225c19║惡煩惱根本故。問曰。云何念戒。答曰。如先
T25n1509_p0225c20║說念僧中。佛如醫王法如良藥僧如膽病
T25n1509_p0225c21║人。戒如服藥禁忌。行者【CL078n1163_p0548a01】自念我若不隨禁
T25n1509_p0225c22║忌。三寶於我為無所益。又如導師指示好
T25n1509_p0225c23║道。行者不用導師無咎。以是故我應念戒。
T25n1509_p0225c24║復次是戒一切善法之所住處。譬如百穀藥
T25n1509_p0225c25║木依地而生。持戒清淨能生長諸深禪定實
T25n1509_p0225c26║相智慧。亦是出家人之初門。一切出家人之
T25n1509_p0225c27║所依仗。到涅槃之初因緣。如說持戒故
T25n1509_p0225c28║心不悔。乃至得解脫涅槃。行者念清淨戒
T25n1509_p0225c29║不缺戒不破戒不穿戒不雜戒自在戒不著
T25n1509_p0226a01║戒。智者所讚戒無諸瑕隙名為清淨戒。云
T25n1509_p0226a02║何名不缺戒。五眾戒中除四重戒。犯諸餘
T25n1509_p0226a03║重者。是名缺犯。餘罪是為破。復次身罪名
T25n1509_p0226a04║缺口罪名破。復次大罪名缺小罪名破。善
T25n1509_p0226a05║心迴向涅槃。不令結使種種惡覺觀得入。
T25n1509_p0226a06║是名不穿。為涅槃為世間向二處。是名
T25n1509_p0226a07║為雜隨戒。不隨外緣如自在人無所繫
T25n1509_p0226a08║屬。持是淨戒不為【CL078n1163_p0548b01】愛結所拘。是為自在
T25n1509_p0226a09║戒。於戒不生愛慢等諸結使知戒實相。
T25n1509_p0226a10║亦不取是戒。若取是戒譬如人在囹圄桎
T25n1509_p0226a11║梏所拘雖得蒙赦。而復為金鎖所繫。人
T25n1509_p0226a12║為恩愛煩惱所繫。如在牢獄。雖得出家
T25n1509_p0226a13║愛著禁戒如著金鎖。行者若知戒是無漏
T25n1509_p0226a14║因緣。而不生著是則解脫。無所繫縛是名
T25n1509_p0226a15║不著戒。諸佛菩薩辟支佛及聲聞所讚戒。若
T25n1509_p0226a16║行是戒用是戒。是名智所讚戒。外道戒者。
T25n1509_p0226a17║牛戒鹿戒狗戒羅剎鬼戒啞戒聾戒。如是等
T25n1509_p0226a18║戒智所不讚。唐苦無善報。復次智所讚者。
T25n1509_p0226a19║於三種戒中無漏戒。不破不壞依此戒得
T25n1509_p0226a20║實智慧。是聖所讚戒。無漏戒有三種。如佛
T25n1509_p0226a21║說正語正業正命是三業。義如八聖道中說。
T25n1509_p0226a22║是中應廣說。問曰。若持戒是禪定因緣。
T25n1509_p0226a23║禪定是智慧因緣。八聖道中何以慧在前。戒
T25n1509_p0226a24║在中定在後。答曰。【CL078n1163_p0549a01】行路之法應先以眼
T25n1509_p0226a25║見道而後行。行時當精懃。精懃行時常念
T25n1509_p0226a26║如導師所教。念已一心進路不順非道。正
T25n1509_p0226a27║見亦如是。先以正智慧觀五受眾皆苦。是
T25n1509_p0226a28║名苦。苦從愛等諸結使和合生。是名集。愛
T25n1509_p0226a29║等結使滅是名涅槃。如是等觀八分。名為
T25n1509_p0226b01║道。是名正見。行者是時心定知世間虛妄
T25n1509_p0226b02║可捨。涅槃實法可取。快定是事是名正見。
T25n1509_p0226b03║知見是事心力未大未能發行。思惟籌量
T25n1509_p0226b04║發動正見令得力。是名正思惟。智慧既發
T25n1509_p0226b05║欲以言宣故次正語。正業正命。戒行時精
T25n1509_p0226b06║進不懈。不令住色無色定中。是名正方便。
T25n1509_p0226b07║用是正見觀四諦。常念不忘念。一切煩惱
T25n1509_p0226b08║是賊應當捨。正見等是我真伴應當隨。是
T25n1509_p0226b09║名正念。於四諦中攝心不散。不令向色無
T25n1509_p0226b10║色定中。一心向涅槃。是名正定。是初得善
T25n1509_p0226b11║有漏。名為煖法頂【CL078n1163_p0549b01】法忍法中義。次第增進
T25n1509_p0226b12║初中後心入無漏心中。疾一心中具。無有
T25n1509_p0226b13║前後分別次第。正見相應正思惟正方便正
T25n1509_p0226b14║念正定。三種戒隨是分分行。正見分別好
T25n1509_p0226b15║醜利益為事。正思惟發動正見為事。正語
T25n1509_p0226b16║等持是智慧諸功德不令散失。正方便驅
T25n1509_p0226b17║策令速進不息。正念七事所應行者憶而不
T25n1509_p0226b18║忘。正定令心清淨不濁不亂。令正見七分
T25n1509_p0226b19║得成。如無風房中燈則照明了了。如是
T25n1509_p0226b20║無漏戒在八聖道中。亦為智者所讚。問曰。
T25n1509_p0226b21║無漏戒應為智者所讚。有漏戒何以讚。答
T25n1509_p0226b22║曰。有漏戒似無漏。隨無漏同行因緣。是故
T25n1509_p0226b23║智者合讚。如賊中有人叛來歸我。彼雖是
T25n1509_p0226b24║賊今來向我。我當內之可以破賊何可
T25n1509_p0226b25║不念。諸煩惱賊在三界城中住。有漏戒善
T25n1509_p0226b26║根。若煖法頂法忍法世間第一法。與餘有漏
T25n1509_p0226b27║法異故。行者【CL078n1163_p0550a01】受用。以是因緣故破諸結使
T25n1509_p0226b28║賊。得苦法忍無漏法財。以是故智者所讚。
T25n1509_p0226b29║是名念戒。念捨者有二種捨。一者施二者
T25n1509_p0226c01║捨諸煩惱。施捨有二種。一者財施。二者法施。
T25n1509_p0226c02║三種捨和合名為捨。財施是一切善法根本
T25n1509_p0226c03║故。行者作是念。上四念因緣故。得差煩惱
T25n1509_p0226c04║病。今以何因緣故得是四念。則是先世今
T25n1509_p0226c05║世。於三寶中少有布施因緣故。所以者何。
T25n1509_p0226c06║眾生於無始世界中。不知於三寶中布施
T25n1509_p0226c07║故福皆盡滅。是三寶有無量法。是故施亦
T25n1509_p0226c08║不盡必得涅槃。復次過去諸佛初發心時。
T25n1509_p0226c09║皆以少多布施為因緣。如佛說是布施是
T25n1509_p0226c10║初助道因緣。復次人命無常財物如電。若人
T25n1509_p0226c11║不乞猶尚應與。何況乞而不施。以是應施
T25n1509_p0226c12║作助道因緣。復次財物是種種煩惱罪業因
T25n1509_p0226c13║緣。若持戒禪定智慧種種善法。是涅槃【CL078n1163_p0550b01】因緣。
T25n1509_p0226c14║以是故財物尚應自棄。何況好福田中而
T25n1509_p0226c15║不布施。譬如有兄弟二人。各擔十斤金行
T25n1509_p0226c16║道中更無餘伴。兄作是念我何以不殺弟
T25n1509_p0226c17║取金。此曠路中人無知者。弟復生念欲殺
T25n1509_p0226c18║兄取金。兄弟各有惡心。語言視瞻皆異。兄
T25n1509_p0226c19║弟即自悟還生悔心。我等非人與禽獸何
T25n1509_p0226c20║異。同生兄弟而為少金故而生惡心。兄弟
T25n1509_p0226c21║共至深水邊。兄以金投著水中。弟言。善哉
T25n1509_p0226c22║善哉。弟尋復棄金水中。兄復言。善哉善哉。
T25n1509_p0226c23║兄弟更互相問。何以故言善哉。各相答
T25n1509_p0226c24║言。我以此金故。生不善心欲相危害今
T25n1509_p0226c25║得棄之故言善哉。二辭各爾。以是故知財
T25n1509_p0226c26║為惡心因緣常應自捨。何況施得大福而
T25n1509_p0226c27║不施。如說。
T25n1509_p0226c28║　施名行寶藏　　亦為善親友
T25n1509_p0226c29║　終始相利益　　無有能壞者
T25n1509_p0227a01║　施為好密蓋　　能遮飢渴雨
T25n1509_p0227a02║　【CL078n1163_p0551a01】施為堅牢船　　能度貧窮海
T25n1509_p0227a03║　慳為凶衰相　　為之生憂畏
T25n1509_p0227a04║　洗之以施水　　則為生福利
T25n1509_p0227a05║　慳惜不衣食　　終身無歡樂
T25n1509_p0227a06║　雖云有財物　　與貧困無異
T25n1509_p0227a07║　慳人之室宅　　譬如丘塚墓
T25n1509_p0227a08║　求者遠避之　　終無有向者
T25n1509_p0227a09║　如是慳貪人　　智者所擯棄
T25n1509_p0227a10║　命氣雖未盡　　與死等無異
T25n1509_p0227a11║　慳人無福慧　　於施無堅要
T25n1509_p0227a12║　臨當墮死坑　　戀惜生懊恨
T25n1509_p0227a13║　涕泣當獨去　　憂悔火燒身
T25n1509_p0227a14║　好施者安樂　　終無有是苦
T25n1509_p0227a15║　人修布施者　　名聞滿十方
T25n1509_p0227a16║　智者所愛敬　　入眾無所畏
T25n1509_p0227a17║　命終生天上　　久必得涅槃
T25n1509_p0227a18║如是等種種訶慳貪讚布施。是名念財
T25n1509_p0227a19║施。云何念法施。行者作是念。法施利益甚
T25n1509_p0227a20║大。法施因緣故一切佛弟子等得道。復次佛
T25n1509_p0227a21║說二種施中法施為第一。何以故。財施果報
T25n1509_p0227a22║有量。法【CL078n1163_p0551b01】施果報無量。財施欲界報。法施三界
T25n1509_p0227a23║報。亦出三界報。若不求名聞財利力勢。但
T25n1509_p0227a24║為學佛道弘大慈悲。度眾生生老病死苦。
T25n1509_p0227a25║是名清淨法施。若不爾者為如市易法。復
T25n1509_p0227a26║次財施施多財物減少。法施施多法更增益。
T25n1509_p0227a27║財施是無量世中舊法。法施聖法初來未
T25n1509_p0227a28║得。名為新法。財施但能救諸飢渴寒熱等
T25n1509_p0227a29║病。法施能除九十八諸煩惱等病。如是等種
T25n1509_p0227b01║種因緣。分別財施法施。行者應念法施。問
T25n1509_p0227b02║曰。何等是法施。答曰。佛所說十二部經。清
T25n1509_p0227b03║淨心為福德與他說。是名法施。復有以
T25n1509_p0227b04║神通力令人得道。亦名法施。如網明菩薩
T25n1509_p0227b05║經中說。有人見佛光明。得道者生天者。如
T25n1509_p0227b06║是等口雖不說令他得法故。亦名法施。
T25n1509_p0227b07║是法施應觀眾生心性煩惱多少智慧利鈍。
T25n1509_p0227b08║應隨所利益而為說法。譬如隨病服藥
T25n1509_p0227b09║【CL078n1163_p0552a01】則有益。有婬欲重有瞋恚重有愚癡重。
T25n1509_p0227b10║有兩兩雜三三雜。婬重者為說不淨觀。瞋重
T25n1509_p0227b11║者為說慈心。癡重者為說深因緣。兩雜者
T25n1509_p0227b12║說兩觀。三雜者說三觀。若人不知病相。
T25n1509_p0227b13║錯投藥者病則為增。若著眾生相者。
T25n1509_p0227b14║為說但有五眾此中無我。若言無眾生
T25n1509_p0227b15║相者。即為說五眾相續有。不令墮斷滅
T25n1509_p0227b16║故。求富樂者為說布施。欲生天者為說
T25n1509_p0227b17║持戒。人中多所貧乏者。為說天上事。惱
T25n1509_p0227b18║患居家者。為說出家法。著錢財居家者。
T25n1509_p0227b19║為說在家五戒法。若不樂世間。為說三
T25n1509_p0227b20║法印。無常無我涅槃。依隨經法自演作義
T25n1509_p0227b21║理。譬喻莊嚴法施為眾生說。如是等種種
T25n1509_p0227b22║利益。故當念法施。捨煩惱者。三結乃至九
T25n1509_p0227b23║十八使等皆斷除卻。是名為捨。念捨是法
T25n1509_p0227b24║如捨毒蛇如捨桎梏。得安隱歡喜。復次
T25n1509_p0227b25║念捨煩惱亦入念法中。【CL078n1163_p0552b01】問曰。若入念法中。
T25n1509_p0227b26║今何以更說。答曰。捨諸煩惱。是法微妙難
T25n1509_p0227b27║得無上無量。是故更別說。復次念法與念
T25n1509_p0227b28║捨異。念法念佛法微妙諸法中第一。念捨
T25n1509_p0227b29║念諸煩惱罪惡捨之為快。行相別。是為異。
T25n1509_p0227c01║如是等種種因緣。行者當念捨。念捨者是
T25n1509_p0227c02║初學禪智。中畏生增上慢。念天者有四天
T25n1509_p0227c03║王天乃至他化自在天。問曰。佛弟子應一心
T25n1509_p0227c04║念佛及佛法。何以念天。答曰。知布施業因
T25n1509_p0227c05║緣果報故。受天上富樂。以是因緣故念天。
T25n1509_p0227c06║復次是八念佛自說因緣。念天者。應作是
T25n1509_p0227c07║念有四天王天。是天五善法因緣故生彼
T25n1509_p0227c08║中。信罪福受持戒聞善法修布施學智
T25n1509_p0227c09║慧。我亦有是五法。以是故歡喜。言天以是
T25n1509_p0227c10║五法故生富樂處。我亦有是我欲生彼亦
T25n1509_p0227c11║可得生。我以天福無常故不受。乃至他化
T25n1509_p0227c12║自在天亦如是。問曰。【CL078n1163_p0553a01】三界中清淨天多。何
T25n1509_p0227c13║以故但念欲天。答曰。聲聞法中說念欲界
T25n1509_p0227c14║天。摩訶衍中。說念一切三界天。行者未得
T25n1509_p0227c15║道時。或心著人間五欲。以是故佛說念天。
T25n1509_p0227c16║若能斷婬欲。則生上二界天中。若不能斷
T25n1509_p0227c17║婬欲。即生六欲天中。是中有妙細清淨五
T25n1509_p0227c18║欲。佛雖不欲令人更生受五欲。有眾生
T25n1509_p0227c19║不任入涅槃。為是眾生故。說念天。如國
T25n1509_p0227c20║王子在高危處立不可救護。欲自投地。
T25n1509_p0227c21║王使人敷厚綿褥墮則不死差於墮地故。
T25n1509_p0227c22║復次有四種天。名天生天淨天生淨天。名
T25n1509_p0227c23║天者。如今國王名天子。生天者。從四天王
T25n1509_p0227c24║乃至非有想非無想天。淨天者。人中生諸聖
T25n1509_p0227c25║人。生淨天者。三界天中生諸聖人。所謂須
T25n1509_p0227c26║陀洹家家。斯陀含一種。或於天上得阿那
T25n1509_p0227c27║含阿羅漢道。生淨天。色界中有五種阿那
T25n1509_p0227c28║含。不還是間。即於彼得阿【CL078n1163_p0553b01】羅漢。無色界中
T25n1509_p0227c29║一種阿那含。離色界生無色界。是中修無
T25n1509_p0228a01║漏道。得阿羅漢入涅槃。念是二種天生天
T25n1509_p0228a02║生淨天。如是等天是名念天。念安那般那
T25n1509_p0228a03║者。如禪經中說。念死者。有二種死。一者自
T25n1509_p0228a04║死二者他因緣死。是二種死行者常念。是身
T25n1509_p0228a05║若他不殺必當自死。如是有為法中。不應
T25n1509_p0228a06║彈指頃生信不死心。是身一切時中皆有死
T25n1509_p0228a07║不待老。不應恃是種種憂惱凶衰身。生
T25n1509_p0228a08║心望安隱不死。是心癡人所生。身中四大各
T25n1509_p0228a09║各相害。如人持毒蛇篋。云何智人以為安
T25n1509_p0228a10║隱。若出氣保當還入入息保出。睡眠保
T25n1509_p0228a11║復得還覺。是皆難必。何以故。是身內外多
T25n1509_p0228a12║怨故。如說。
T25n1509_p0228a13║　或有胎中死　　或有生時死
T25n1509_p0228a14║　或年壯時死　　或老至時死
T25n1509_p0228a15║　亦如果熟時　　種種因緣墮
T25n1509_p0228a16║　當求免離此　　死怨之惡賊
T25n1509_p0228a17║　是賊難可信　　【CL078n1163_p0554a01】時捨則安隱
T25n1509_p0228a18║　假使大智人　　威德力無上
T25n1509_p0228a19║　無前亦無後　　於今無脫者
T25n1509_p0228a20║　亦無巧辭謝　　無請求得脫
T25n1509_p0228a21║　亦無捍挌處　　可以得免者
T25n1509_p0228a22║　亦非持淨戒　　精進可以脫
T25n1509_p0228a23║　死賊無憐愍　　來時無避處
T25n1509_p0228a24║是故行者不應於無常危脆命中而信望
T25n1509_p0228a25║活。如佛為比丘說死相義。有一比丘偏
T25n1509_p0228a26║袒白佛。我能修是死相。佛言。汝云何修。
T25n1509_p0228a27║比丘言。我不望過七歲活。佛言。汝為放逸
T25n1509_p0228a28║修死相。有比丘言。我不望過七月活。
T25n1509_p0228a29║有比丘言七日。有言六五四三二一日活。
T25n1509_p0228b01║佛言。汝等皆是放逸修死相。有言從旦至
T25n1509_p0228b02║食時。有言一食頃。佛言。汝等亦是放逸修死
T25n1509_p0228b03║相。一比丘偏袒白佛。我於出氣不望入。
T25n1509_p0228b04║於入氣不望出。佛言。是真修死相為不
T25n1509_p0228b05║放逸。比丘。一切有為法念念生滅。住時【CL078n1163_p0554b01】甚少
T25n1509_p0228b06║其猶如幻。欺誑無智行者。如是等種種因緣
T25n1509_p0228b07║念死相。問曰。法是三世諸佛師。何以故念
T25n1509_p0228b08║佛在前。是八念云何有次第。答曰。是法雖
T25n1509_p0228b09║是十方三世諸佛師。佛能演出是法其功大
T25n1509_p0228b10║故。譬如雪山中有寶山。寶山頂有如意寶珠
T25n1509_p0228b11║種種寶物多。有人欲上或有半道還者。有
T25n1509_p0228b12║近而還者。有一大德國王。憐愍眾生為作
T25n1509_p0228b13║大梯。人民大小乃至七歲小兒。皆得上山
T25n1509_p0228b14║隨意取如意珠等種種寶物。佛亦如是世間
T25n1509_p0228b15║諸法實相寶山。九十六種異道皆不能得。乃
T25n1509_p0228b16║至梵天王求諸法實相亦不能得。何況餘
T25n1509_p0228b17║人。佛以大慈悲憐愍眾生故。具足六波
T25n1509_p0228b18║羅蜜。得一切智慧方便。說十二部經八萬四
T25n1509_p0228b19║千法聚梯。阿若憍陳如舍利弗目揵連摩訶
T25n1509_p0228b20║迦葉。乃至七歲沙彌蘇摩等。皆得諸無漏法
T25n1509_p0228b21║根力覺道實相。實相【CL078n1163_p0555a01】雖微妙。一切眾生皆
T25n1509_p0228b22║蒙佛恩故得。以是故念佛在前。次第念法
T25n1509_p0228b23║次第念僧。僧隨佛語能解法故第三。餘人
T25n1509_p0228b24║不能解僧能得解。以是故稱為寶。人中寶
T25n1509_p0228b25║者是佛。九十六種道法中寶者是佛法。一切
T25n1509_p0228b26║眾中寶者是僧。復次以佛因緣故。法出世
T25n1509_p0228b27║間。以法因緣故有僧。行者念我云何當得
T25n1509_p0228b28║法寶。得在僧數中。當除卻一切麤細身口
T25n1509_p0228b29║惡業。是故次第說持戒。復次云何分別有七
T25n1509_p0228c01║眾。以有戒故欲除心惡。破慳貪故念捨。
T25n1509_p0228c02║欲令受者得樂故破瞋恚。信福得果報故
T25n1509_p0228c03║破邪見。住持戒布施法中。則為住十善道
T25n1509_p0228c04║中離十不善道。十善道有二種果。若上行
T25n1509_p0228c05║者得淨天中生。中行得生天。以是故戒施
T25n1509_p0228c06║次第念天。行禪定故得二種天。滅諸惡覺
T25n1509_p0228c07║但集善法攝心一處。是故念天。次第念安
T25n1509_p0228c08║那般那。念安那般那。【CL078n1163_p0555b01】能滅諸惡覺如雨淹
T25n1509_p0228c09║塵。見息出入知身危脆。由息入出身得
T25n1509_p0228c10║存立。是故念入出息次第念死。復次行者
T25n1509_p0228c11║或時恃有七念。著此功德懈怠心生。是時
T25n1509_p0228c12║當念死死事常在前。云何當懈怠著此法
T25n1509_p0228c13║愛。如阿那律佛滅度時說。
T25n1509_p0228c14║　有為法如雲　　智者不應信
T25n1509_p0228c15║　無常金剛來　　破聖主山王
T25n1509_p0228c16║是名八念次第。問曰。是說聲聞八念。菩薩
T25n1509_p0228c17║八念有何差別。答曰。聲聞為身故。菩薩為
T25n1509_p0228c18║一切眾生故。聲聞但為脫老病死故。菩薩
T25n1509_p0228c19║為遍具一切智功德故。是為差別。復次佛
T25n1509_p0228c20║是中亦說告舍利弗。菩薩摩訶薩以不住
T25n1509_p0228c21║法。住般若波羅蜜中。應具足檀波羅蜜。乃
T25n1509_p0228c22║至應具足八念不可得故。初有不住後有
T25n1509_p0228c23║不可得。以此二印以是故異。不住不可得
T25n1509_p0228c24║義如先說(丹注云八念竟)。
T25n1509_p0228c25║【CL078n1163_p0556a01】【○】【○】大智度論卷第二十二【○】【○】【○】【○】【○】【○】【○】【○】【○】【○】【○】【○】【CL078n1163_p0556b01】
