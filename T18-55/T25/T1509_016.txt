T25n1509_p0174a22║【□】
T25n1509_p0174a23║【CL078n1163_p0409a01】大智度論釋初品中毘梨耶波羅
T25n1509_p0174a24║蜜義第二十七(卷第十六)
T25n1509_p0174a25║【□】
T25n1509_p0174a26║　　　　龍樹菩薩造
T25n1509_p0174a27║　　　　後秦龜茲國三藏鳩摩羅什
T25n1509_p0174a28║　　　　奉　詔譯
T25n1509_p0174a29║【○】問曰。云何名精進相。答曰。於事必能起發
T25n1509_p0174b01║無難。志意堅強心無疲惓所作究竟。以
T25n1509_p0174b02║此五事為精進相。復次如佛所說。精進相
T25n1509_p0174b03║者。身心不息故。譬如釋迦牟尼佛。先世曾
T25n1509_p0174b04║作賈客主。將諸賈人入嶮難處。是中有羅
T25n1509_p0174b05║剎鬼。以手遮之言。汝住莫動不聽汝去。賈
T25n1509_p0174b06║客主即以右拳擊之。拳即著鬼挽不可
T25n1509_p0174b07║離。復以左拳擊之亦不可離。以右足蹴
T25n1509_p0174b08║之足復粘著。復以左足蹴之亦復如是。以
T25n1509_p0174b09║頭衝之頭即復著。鬼問言。汝今如是欲作
T25n1509_p0174b10║何等心休息未。答言。雖復五事被繫。我心
T25n1509_p0174b11║終不為汝息也。當以精進力。與汝相擊
T25n1509_p0174b12║要不懈退。鬼時歡喜心念。此人膽力極大。即
T25n1509_p0174b13║【CL078n1163_p0409b01】語人言。汝精進力大。必不休息放汝令去。
T25n1509_p0174b14║行者如是。於善法中初夜中夜後夜誦經坐
T25n1509_p0174b15║禪求諸法實相。不為諸結使所覆身心不
T25n1509_p0174b16║懈。是名精進相。是精進名心數法懃行不
T25n1509_p0174b17║住相。隨心行共心生。或有覺有觀或無覺
T25n1509_p0174b18║有觀或無覺無觀。如阿毘曇法廣說。於一切
T25n1509_p0174b19║善法中懃修不懈。是名精進相。於五根中
T25n1509_p0174b20║名精進根。根增長名精進力。心能開悟名
T25n1509_p0174b21║精進覺。能到佛道涅槃城。是名正精進。四
T25n1509_p0174b22║念處中能懃繫心。是精進分。四正懃是精進
T25n1509_p0174b23║門。四如意足中。欲精進即是精進。六波羅
T25n1509_p0174b24║蜜中名精進波羅蜜。問曰。汝先讚精進。今
T25n1509_p0174b25║說精進相。是名何精進。答曰。是一切善法
T25n1509_p0174b26║精進中相。問曰。今說摩訶般若波羅蜜論議
T25n1509_p0174b27║中。應說精進波羅蜜。何以故。說一切善法
T25n1509_p0174b28║中精進。答曰。初發心菩薩於一切【CL078n1163_p0410a01】善法中精
T25n1509_p0174b29║進。漸漸次第得精進波羅蜜。問曰。一切善法
T25n1509_p0174c01║中精進多。今說精進波羅蜜。已入一切善法
T25n1509_p0174c02║精進中。答曰。為佛道精進名為波羅蜜。諸
T25n1509_p0174c03║餘善法中精進。但名精進。不名波羅蜜。問
T25n1509_p0174c04║曰。一切善法中懃何以不名精進波羅蜜。而
T25n1509_p0174c05║獨名菩薩精進為波羅蜜。答曰。波羅蜜名
T25n1509_p0174c06║到彼岸。世間人及聲聞辟支佛。不能具足
T25n1509_p0174c07║行諸波羅蜜。是故不名為精進波羅蜜。
T25n1509_p0174c08║復次是人無大慈大悲。棄捨眾生不求十
T25n1509_p0174c09║力四無所畏十八不共法一切智及無礙解脫
T25n1509_p0174c10║無量身無量光明無量音聲無量持戒禪定
T25n1509_p0174c11║智慧。以是故是人精進不名波羅蜜。復次
T25n1509_p0174c12║菩薩精進不休不息一心求佛道。如是行
T25n1509_p0174c13║者名為精進波羅蜜。如好施菩薩。求如意
T25n1509_p0174c14║珠抒大海水。正使筋骨枯盡終不懈廢。得
T25n1509_p0174c15║如意珠以給眾【CL078n1163_p0410b01】生濟其身苦。菩薩如是難
T25n1509_p0174c16║為能為。是為菩薩精進波羅蜜。復次菩薩
T25n1509_p0174c17║以精進力為首。行五波羅蜜。是時名為菩
T25n1509_p0174c18║薩精進波羅蜜。譬如眾藥和合能治重病。菩
T25n1509_p0174c19║薩精進亦如是。但行精進不能行五波羅
T25n1509_p0174c20║蜜。是不名菩薩精進波羅蜜。復次菩薩精
T25n1509_p0174c21║進。不為財利富貴力勢。亦不為身不為生
T25n1509_p0174c22║天轉輪王梵釋天王。亦不自為以求涅槃。
T25n1509_p0174c23║但為佛道利益眾生。如是相名為菩薩精
T25n1509_p0174c24║進波羅蜜。復次菩薩精進。修行一切善法大
T25n1509_p0174c25║悲為首。如慈父愛子。唯有一子而得重
T25n1509_p0174c26║病。一心求藥救療其病。菩薩精進以慈為
T25n1509_p0174c27║首亦復如是。救療一切心無暫捨。復次菩
T25n1509_p0174c28║薩精進。以實相智慧為首。行六波羅蜜。是
T25n1509_p0174c29║名菩薩精進波羅蜜。問曰。諸法實相無為無
T25n1509_p0175a01║作。精進有為有作相。云何以實相為首。答
T25n1509_p0175a02║曰。雖知【CL078n1163_p0411a01】諸法實相無為無作。以本願大悲
T25n1509_p0175a03║欲度眾生故。於無作中以精進力度脫
T25n1509_p0175a04║一切。復次若諸法實相無為無作如涅槃相。
T25n1509_p0175a05║無一無二。汝云何言實相與精進相異
T25n1509_p0175a06║耶。汝即不解諸法相。復次爾時菩薩觀
T25n1509_p0175a07║三界五道眾生各失所樂。無色界天樂定
T25n1509_p0175a08║心著。不覺命盡。墮在欲界中受禽獸形。色
T25n1509_p0175a09║界諸天亦復如是。從清淨處墮。還受婬欲
T25n1509_p0175a10║在不淨中。欲界六天樂著五欲。還墮地獄
T25n1509_p0175a11║受諸苦痛。見人道中。以十善福貿得人身。
T25n1509_p0175a12║人身多苦少樂壽盡多墮惡趣中。見諸畜生
T25n1509_p0175a13║受諸苦惱。鞭杖驅馳負重涉遠。項領穿壞熱
T25n1509_p0175a14║鐵燒爍。此人宿行因緣。以繫縛眾生鞭杖
T25n1509_p0175a15║苦惱。如是等種種因緣故。受象馬牛羊獐鹿
T25n1509_p0175a16║畜獸之形。婬欲情重無明偏多。受鵝鴨孔雀
T25n1509_p0175a17║鴛鴦鳩鴿雞鷖鸚鵡百舌【CL078n1163_p0411b01】之屬。受此眾鳥種
T25n1509_p0175a18║類百千。婬行罪故。身生毛羽隔諸細滑。嘴
T25n1509_p0175a19║[口*(甚-其+庚)]麤䩕不別觸味。瞋恚偏多。受毒蛇蝮
T25n1509_p0175a20║蝎蚑蜂百足含毒之虫。愚癡多故。受蚓蛾
T25n1509_p0175a21║蜣蜋蟻螻鵂鷖角鴟之屬諸騃虫鳥。憍慢瞋
T25n1509_p0175a22║恚多故。受師子虎豹諸猛獸身。邪慢緣故。
T25n1509_p0175a23║受生驢豬駱駝之中。慳貪嫉妒輕躁短促
T25n1509_p0175a24║故。受獼猴𤠙玃熊羆之形。邪貪憎嫉業因
T25n1509_p0175a25║緣故。受貓狸土虎諸獸之身。無愧無慚饕
T25n1509_p0175a26║餐因緣故。受烏鵲鴟鷲諸鳥之形。輕慢善人
T25n1509_p0175a27║故。受雞狗野干等身。大作布施瞋恚曲心。
T25n1509_p0175a28║以此因緣故受諸龍身。大修布施心高陵
T25n1509_p0175a29║瘧苦惱眾生。受金翅鳥形。如是等種種結
T25n1509_p0175b01║使業因緣故。受諸畜生禽獸之苦。菩薩得天
T25n1509_p0175b02║眼觀眾生輪轉五道迴旋其中。天中死人
T25n1509_p0175b03║中生。人中死天中生。天中死生地獄中。地獄
T25n1509_p0175b04║中死生天上。天【CL078n1163_p0412a01】上死生餓鬼中。餓鬼中死還
T25n1509_p0175b05║生天上。天上死生畜生中。畜生中死生天
T25n1509_p0175b06║上。天上死還生天上地獄餓鬼畜生亦如是
T25n1509_p0175b07║欲界中死色界中生。色界中死欲界中生。欲
T25n1509_p0175b08║界中死無色界中生。無色界中死欲界中生。
T25n1509_p0175b09║欲界中死欲界中生。色界無色界亦如是。活
T25n1509_p0175b10║地獄中死黑繩地獄中生。黑繩地獄中死活
T25n1509_p0175b11║地獄中生。活地獄中死還生活地獄中。合會
T25n1509_p0175b12║地獄乃至阿鼻地獄亦如是。炭坑地獄中死。
T25n1509_p0175b13║沸屎地獄中生。沸屎地獄中死。炭坑地獄中
T25n1509_p0175b14║生。炭坑地獄中死。還生炭坑地獄中。燒林地
T25n1509_p0175b15║獄乃至摩訶波頭摩地獄亦如是。展轉生其
T25n1509_p0175b16║中。卵生中死胎生中生。胎生中死卵生中生。
T25n1509_p0175b17║卵生中死還生卵生中。胎生濕生化生亦如
T25n1509_p0175b18║是。閻浮提中死弗婆提中生。弗婆提中死閻
T25n1509_p0175b19║浮提中生。閻浮提【CL078n1163_p0412b01】中死還生閻浮提中。劬
T25n1509_p0175b20║陀尼鬱怛羅越亦如是。四天處死三十三天
T25n1509_p0175b21║中生。三十三天中死四天處生。四天處死還
T25n1509_p0175b22║生四天處。三十三天乃至他化自在天亦如
T25n1509_p0175b23║是。梵眾天中死梵輔天中生。梵輔天中死梵
T25n1509_p0175b24║眾天中生。梵眾天中死還生梵眾天中。梵輔
T25n1509_p0175b25║天少光天無量光光音少淨無量淨遍淨阿
T25n1509_p0175b26║那跋羅伽得生。大果虛空處。識處。無所有處。
T25n1509_p0175b27║非有想非無想處。亦如是。非有想非無想天
T25n1509_p0175b28║中死阿鼻地獄中生。如是展轉生五道中。菩
T25n1509_p0175b29║薩見是已生大悲心。我於眾生為無所益。
T25n1509_p0175c01║雖與世樂樂極則苦。當以佛道涅槃常樂
T25n1509_p0175c02║益於一切。云何而益。當懃大精進乃得實
T25n1509_p0175c03║智慧。得實智慧知諸法實相。以餘波羅蜜
T25n1509_p0175c04║助成以益眾生。是為菩薩精進波羅蜜。見
T25n1509_p0175c05║餓鬼中飢渴故兩眼陷毛髮長。東西馳走若
T25n1509_p0175c06║【CL078n1163_p0413a01】欲趣水。護水諸鬼以鐵杖逆打。設無守鬼
T25n1509_p0175c07║水自然竭。或時天雨雨化為炭。或有餓鬼
T25n1509_p0175c08║常被火燒。如劫盡時諸山火出。或有餓鬼
T25n1509_p0175c09║羸瘦狂走。毛髮蓬亂以覆其身。或有餓鬼
T25n1509_p0175c10║常食屎尿涕唾歐吐盪滌餘汁。或時至廁
T25n1509_p0175c11║溷邊立伺求不淨汁。或有餓鬼常求產婦
T25n1509_p0175c12║藏血飲之。形如燒樹咽如針孔。若與其水
T25n1509_p0175c13║千歲不足或有餓鬼。自破其頭以手取腦
T25n1509_p0175c14║而舐。或有餓鬼形如黑山鐵鎖鎖頸叩頭
T25n1509_p0175c15║求哀歸命獄卒。或有餓鬼先世惡口。好以
T25n1509_p0175c16║麤語加彼眾生。眾生憎惡見之如讎。以
T25n1509_p0175c17║此罪故墮餓鬼中。如是等種種罪故。墮餓
T25n1509_p0175c18║鬼趣中受無量苦痛。見八大地獄苦毒萬
T25n1509_p0175c19║端。活大地獄中諸受罪人各各共鬥。惡心瞋
T25n1509_p0175c20║諍手捉利刀互相割剝。以槊相刺。鐵叉
T25n1509_p0175c21║相叉。鐵棒相棒。鐵杖相捶。鐵鏟相貫。而以
T25n1509_p0175c22║利【CL078n1163_p0413b01】刀互相切膾。又以鐵爪而相爴裂。各以
T25n1509_p0175c23║身血而相塗漫。痛毒逼切悶無所覺。宿業
T25n1509_p0175c24║因緣冷風來吹。獄卒喚之咄諸罪人還活。
T25n1509_p0175c25║以是故名活地獄。即時平復復受苦毒。此
T25n1509_p0175c26║中眾生以宿行因緣好殺物命。牛羊禽獸。
T25n1509_p0175c27║為田業舍宅奴婢妻子國土錢財故而相殺
T25n1509_p0175c28║害。如是等種種殺業報故。受此劇罪。見黑
T25n1509_p0175c29║繩大地獄中罪人。為惡羅剎獄卒鬼匠。常以
T25n1509_p0176a01║黑熱鐵繩。拼度罪人。以獄中鐵斧煞之斫
T25n1509_p0176a02║之。長者令短短者令長。方者使圓圓者使
T25n1509_p0176a03║方。斬截四肢卻其耳鼻落其手足。以大
T25n1509_p0176a04║鐵鋸解析揣截。破其肉分臠臠稱之。此人
T25n1509_p0176a05║宿行因緣讒賊忠良。妄語惡口兩舌無義
T25n1509_p0176a06║語枉殺無辜。或作奸吏酷暴侵害。如是等
T25n1509_p0176a07║種種惡口讒賊故受此罪。見合會大地獄
T25n1509_p0176a08║中。惡羅剎獄卒作種種形。牛馬豬羊獐【CL078n1163_p0414a01】鹿狐
T25n1509_p0176a09║狗虎狼師子六駮大鳥鵰鷲鶉鳥。作此種種
T25n1509_p0176a10║諸鳥獸頭。而來吞噉咬嚙䶩掣罪人。兩山
T25n1509_p0176a11║相合大熱鐵輪轢諸罪人令身破碎。熱鐵臼
T25n1509_p0176a12║中搗之令碎。如笮蒲桃亦如壓油。譬
T25n1509_p0176a13║如蹂場聚肉成𧂐。積頭如山。血流成池。
T25n1509_p0176a14║鵰鷲虎狼各來諍掣。此人宿業因緣多殺牛
T25n1509_p0176a15║馬豬羊獐鹿狐兔虎狼師子六駮大鳥眾鳥。
T25n1509_p0176a16║如是等種種鳥獸多殘賊故還為此眾鳥
T25n1509_p0176a17║獸頭來害罪人。又以力勢相陵枉壓羸弱。
T25n1509_p0176a18║受兩山相合罪。慳貪瞋恚愚癡怖畏故。斷事
T25n1509_p0176a19║輕重不以正理。或破正道轉易正法。受
T25n1509_p0176a20║熱鐵輪轢熱鐵臼搗。第四第五名叫喚大叫
T25n1509_p0176a21║喚。此大地獄其中罪人羅剎獄卒頭黃如金。
T25n1509_p0176a22║眼中火出著赤色衣。身肉堅勁走疾如風。
T25n1509_p0176a23║手足長大口出惡聲。捉三股叉箭。墮如雨
T25n1509_p0176a24║刺射罪人。罪人狂怖叩【CL078n1163_p0414b01】頭求哀。小見放捨
T25n1509_p0176a25║小見憐愍。即時將入熱鐵地獄縱廣百由旬。
T25n1509_p0176a26║驅打馳走足皆焦然。脂髓流出如笮蘇油。
T25n1509_p0176a27║鐵棒棒頭頭破腦出如破酪瓶。斫剉割剝
T25n1509_p0176a28║身體糜爛。而復將入鐵閣。屋間黑煙來熏。互
T25n1509_p0176a29║相推壓更相怨毒。皆言何以壓我纔欲求
T25n1509_p0176b01║出其門以閉。大聲嗥呼音常不絕。此人宿
T25n1509_p0176b02║行因緣。皆由斗秤欺誑非法斷事。受寄不
T25n1509_p0176b03║還。侵陵下劣。惱諸窮貧令其號哭。破他
T25n1509_p0176b04║城郭壞人聚落傷害劫剝。室家怨毒舉城
T25n1509_p0176b05║叫喚。有時譎詐欺誑誘之。令出而復害
T25n1509_p0176b06║之。如是等種種因緣故。受如此罪。大叫
T25n1509_p0176b07║喚地獄中人。皆坐熏殺穴居之類。幽閉囹
T25n1509_p0176b08║圄或闇煙窟中而熏殺之。或投井中劫奪
T25n1509_p0176b09║他財。如是等種種因緣。受大叫喚地獄罪。
T25n1509_p0176b10║第六第七熱大熱地獄。中有二大銅鑊。一
T25n1509_p0176b11║名難陀二名跋【CL078n1163_p0415a01】難陀(秦言喜大喜也)鹹沸水滿
T25n1509_p0176b12║中。羅剎鬼獄卒以罪人投中。如廚士烹
T25n1509_p0176b13║肉。人在鑊中腳上頭下。譬如煮豆熟爛。骨
T25n1509_p0176b14║節解散皮肉相離。知其已爛以叉叉出。
T25n1509_p0176b15║行業因緣冷風吹活。復投炭坑中。或著沸
T25n1509_p0176b16║屎中。譬如魚出於水而著熱沙中。又以
T25n1509_p0176b17║濃血而自煎熬。從炭坑中出。投之焰床
T25n1509_p0176b18║強驅令坐。眼耳鼻口及諸毛孔一切火出。此
T25n1509_p0176b19║人宿世惱亂父母師長沙門婆羅門。於諸
T25n1509_p0176b20║好人福田中惱令心熱。以此罪故受熱地
T25n1509_p0176b21║獄罪。或有宿世煮生繭。或生炙豬羊。或以
T25n1509_p0176b22║木貫人而生炙之。或焚燒山野及諸聚落
T25n1509_p0176b23║佛圖精舍。及天神等。或推眾生著火坑中。
T25n1509_p0176b24║如是等種種因緣。生此地獄中。見阿鼻地
T25n1509_p0176b25║獄。縱廣四千里周迴鐵壁。於七地獄其處
T25n1509_p0176b26║最深。獄卒羅剎以大鐵椎椎諸罪人。如鍛
T25n1509_p0176b27║師打鐵。從頭剝皮乃至其足。以五百釘
T25n1509_p0176b28║釘【CL078n1163_p0415b01】挓其身如挓牛皮。互相掣挽應手破
T25n1509_p0176b29║裂。熱鐵火車以轢其身驅入火坑。令抱炭
T25n1509_p0176c01║出熱沸屎河驅令入中。有鐵嘴毒虫。從
T25n1509_p0176c02║鼻中入腳底出。從足下入口中出。豎劍道
T25n1509_p0176c03║中驅令馳走。足下破碎如廚膾肉。利刀劍
T25n1509_p0176c04║槊飛入身中。譬如霜樹落葉隨風亂墜。罪
T25n1509_p0176c05║人手足耳鼻支節。皆被斫剝割截在地流
T25n1509_p0176c06║血成池。二大惡狗一名賒摩二名賒婆羅。
T25n1509_p0176c07║鐵口猛毅破人筋骨。力踰虎豹猛如師
T25n1509_p0176c08║子。有大刺林驅逼罪人強令上樹。罪人
T25n1509_p0176c09║上時刺便下向。下時刺便上向。大身毒蛇蝮
T25n1509_p0176c10║蝎惡虫競來齧之。大鳥長嘴破頭噉腦。入
T25n1509_p0176c11║鹹河中隨流上下。出則蹈熱鐵地行鐵刺
T25n1509_p0176c12║上。或坐鐵杙杙從下入。以鉗開口灌以
T25n1509_p0176c13║洋銅。吞熱鐵丸入口。口焦入咽咽爛入腹。
T25n1509_p0176c14║腹然五藏皆焦直過墮地。但見惡色恒聞
T25n1509_p0176c15║臭氣【CL078n1163_p0416a01】常觸麤澀遭諸苦痛迷悶委頓。或狂
T25n1509_p0176c16║逸唐突或藏竄投擲或顛匐墮落。此人宿行
T25n1509_p0176c17║多造大惡五逆重罪。斷諸善根法言非法
T25n1509_p0176c18║非法言法。破因破果憎嫉善人。以是罪
T25n1509_p0176c19║故入此地獄受罪最劇。如是等種種八大
T25n1509_p0176c20║地獄周圍其外復有十六小地獄為眷屬。
T25n1509_p0176c21║八寒冰八炎火。其中罪毒不可見聞。八炎火
T25n1509_p0176c22║地獄者。一名炭坑二名沸屎三名燒林四
T25n1509_p0176c23║名劍林五名刀道六名鐵刺林七名鹹河
T25n1509_p0176c24║八名銅橛。是為八。八寒冰地獄者。一名頞
T25n1509_p0176c25║浮陀(少多有孔)二名尼羅浮陀(無孔)三名阿羅羅
T25n1509_p0177a01║(寒戰聲也)四名阿婆婆(亦患寒聲)五名睺睺(亦是患寒聲)六
T25n1509_p0177a02║名漚波羅(此地獄外壁似青蓮花也)七名波頭摩(紅蓮花罪
T25n1509_p0177a03║人生中受苦也)八名摩訶波頭摩。是為八。若破清
T25n1509_p0177a04║淨戒出家法。令白衣輕賤佛道。或排眾生
T25n1509_p0177a05║著火坑中。或眾生命未盡頃【CL078n1163_p0416b01】於火上炙之。
T25n1509_p0177a06║如是等種種因緣。墮炭坑地獄中。大火炎炭
T25n1509_p0177a07║至膝燒罪人身。若沙門婆羅門福田食。以
T25n1509_p0177a08║不淨手觸。或先噉或以不淨物著中。或以
T25n1509_p0177a09║熱沸屎灌他身破淨命。以邪命自活。如
T25n1509_p0177a10║是等種種因緣。墮沸屎地獄中。沸屎深廣
T25n1509_p0177a11║如大海水。中有虫以鐵為嘴破罪人頭
T25n1509_p0177a12║噉腦破骨食髓。若焚燒草木傷害諸虫。或
T25n1509_p0177a13║燒林大獵為害彌廣。如是等種種因緣。墮
T25n1509_p0177a14║燒林地獄中。草木火然以燒罪人。若執持
T25n1509_p0177a15║刀劍鬥諍傷殺。若斫樹壓人以報宿怨。若
T25n1509_p0177a16║人以忠信誠告而密相中陷。如是等種種因
T25n1509_p0177a17║緣。墮劍林地獄中。此地獄罪人入中。風吹
T25n1509_p0177a18║劍葉割截手足耳鼻皆令墮落。是時林中
T25n1509_p0177a19║有烏鷲惡狗來食其肉。若以利刀刺人。
T25n1509_p0177a20║若橛若槍傷人。若斷截道路撥徹橋樑。
T25n1509_p0177a21║破正法道示以非法道。如是【CL078n1163_p0417a01】等種種因緣。
T25n1509_p0177a22║墮利刀道地獄中。利刀道地獄者。於絕
T25n1509_p0177a23║壁狹道中。豎利刀令罪人行上而過。若
T25n1509_p0177a24║犯邪婬侵他婦女貪受樂觸。如是等種種
T25n1509_p0177a25║因緣。墮鐵刺林地獄中。刺樹高一由旬。上
T25n1509_p0177a26║有大毒蛇化作美女身。喚此罪人上來共
T25n1509_p0177a27║汝作樂。獄卒驅之令上。刺皆下向貫刺罪
T25n1509_p0177a28║人。身被刺害入骨徹髓。既至林上化女
T25n1509_p0177a29║還復蛇身。破頭入腹處處穿穴皆悉破爛。
T25n1509_p0177b01║忽復還活身體平復。化女復在樹下喚之獄
T25n1509_p0177b02║卒以箭仰射呼之令下刺復仰刺。既得到
T25n1509_p0177b03║地化女身復毒蛇破罪人身。如是久久從
T25n1509_p0177b04║熱鐵刺林出。遙見河水清涼快樂。走往趣
T25n1509_p0177b05║之入中變成熱沸鹹水。罪人在中須臾之
T25n1509_p0177b06║頃。皮肉離散骨立水中。獄卒羅剎以叉鉤
T25n1509_p0177b07║出之。持著岸上。此人宿行因緣。傷殺水性
T25n1509_p0177b08║魚鱉之屬。或時排人及諸眾生令沒【CL078n1163_p0417b01】水中。
T25n1509_p0177b09║或投之沸湯或投之冰水。如是等種種惡
T25n1509_p0177b10║業因緣故受此罪。若在銅橛地獄。獄卒羅
T25n1509_p0177b11║剎問諸罪人。汝何處來。答言。我苦悶不知
T25n1509_p0177b12║來處。但患飢渴若言渴。是時獄卒即驅逐
T25n1509_p0177b13║罪人令坐熱銅橛上。以鐵鉗開口灌以洋
T25n1509_p0177b14║銅。若言飢坐之銅橛吞以鐵丸入口。口焦
T25n1509_p0177b15║入咽咽爛入腹。腹然五藏爛壞直過墮地。
T25n1509_p0177b16║此人宿行因緣劫盜他財以自供口。諸出家
T25n1509_p0177b17║人或時詐病多求酥油石蜜。或無戒無禪
T25n1509_p0177b18║無有智慧。而多受人施或惡口傷人。如是
T25n1509_p0177b19║等種種宿業因緣。墮銅橛地獄。若人墮頞
T25n1509_p0177b20║浮陀地獄中。其處積冰毒風來吹。令諸罪人
T25n1509_p0177b21║皮毛裂落筋肉斷絕骨破髓出。即復完堅受
T25n1509_p0177b22║罪如初。此人宿業因緣。寒月剝人或劫盜
T25n1509_p0177b23║凍人薪火。或作惡龍瞋毒忿恚。放大雹雨
T25n1509_p0177b24║冰凍害人。或輕賤謗毀若【CL078n1163_p0418a01】佛及佛弟子持
T25n1509_p0177b25║戒之人。或口四業作眾重罪。如是等種種因
T25n1509_p0177b26║緣。墮頞浮陀地獄中。尼羅浮陀亦如是。頞
T25n1509_p0177b27║浮陀少多有孔時得出入。尼羅波絕無孔
T25n1509_p0177b28║罅無出入處。呵婆婆呵羅羅睺睺此三地
T25n1509_p0177b29║獄。寒風噤戰口不能開。因其呼聲而以
T25n1509_p0177c01║名獄。漚波羅獄中。凍冰浹渫有似青蓮花。
T25n1509_p0177c02║波頭摩狀。如此間赤蓮花。摩呵波頭摩。是中
T25n1509_p0177c03║拘迦離住處。有智之人聞是驚言。咄以此
T25n1509_p0177c04║無明恚愛法故。乃受此苦。出而復入無窮
T25n1509_p0177c05║無已。菩薩見此如是思惟。此苦業因緣皆
T25n1509_p0177c06║是無明諸煩惱所作。我當精進懃修六度
T25n1509_p0177c07║集諸功德。斷除眾生五道中苦。興發大哀
T25n1509_p0177c08║增益精進。如見父母幽閉囹圄拷掠搒笞
T25n1509_p0177c09║憂毒萬端。方便求救心不暫捨。菩薩見諸
T25n1509_p0177c10║眾生受五道苦念之如父亦復如是。復次
T25n1509_p0177c11║菩薩精進世世勤修。求【CL078n1163_p0418b01】諸財寶給施眾生
T25n1509_p0177c12║心無懈廢。自有財物能盡施與心亦不懈。
T25n1509_p0177c13║復次精進持戒。若大若小一切能受。一切能
T25n1509_p0177c14║持不毀不犯。大如毛髮。設有違失即時發
T25n1509_p0177c15║露初不覆藏。復次懃修忍辱。若人刀杖打害
T25n1509_p0177c16║罵詈毀辱及恭敬供養。一切能忍不受不著。
T25n1509_p0177c17║於深法中其心不沒亦不疑悔。復次專精
T25n1509_p0177c18║一心修諸禪定。能住能守得五神通及四
T25n1509_p0177c19║等心勝處背捨十一切處。具諸功德得四
T25n1509_p0177c20║念處及諸菩薩見佛三昧。復次菩薩精進求
T25n1509_p0177c21║法不懈。身心懃力供養法師。種種恭敬供
T25n1509_p0177c22║給給使。初不違失亦不廢退。不惜身命
T25n1509_p0177c23║以為法故。誦讀問答。初中後夜思惟憶念籌
T25n1509_p0177c24║量分別。求其因緣選擇同異。欲知實相一
T25n1509_p0177c25║切諸法自相異相總相別相一相有相無相如
T25n1509_p0177c26║實相。諸佛菩薩無量智慧心不沒不退。【CL078n1163_p0419a01】是
T25n1509_p0177c27║名菩薩精進。如是等種種因緣。能生能辦
T25n1509_p0177c28║種種善法。是故名為精進波羅蜜。波羅蜜義
T25n1509_p0177c29║如先說。復次菩薩精進。名為精進波羅蜜。
T25n1509_p0178a01║餘人精進不名波羅蜜。問曰。云何為精進
T25n1509_p0178a02║滿足。答曰。菩薩生身法性身能具功德。是為
T25n1509_p0178a03║精進波羅蜜滿足。滿足義如上說。身心精進。
T25n1509_p0178a04║不廢息故。問曰。精進是心數法。經何以名
T25n1509_p0178a05║身精進。答曰。精進雖是心數法。從身力出
T25n1509_p0178a06║故名為身精進。如受是心數法。而有五
T25n1509_p0178a07║識相應受。是名身受有意識相應受是為
T25n1509_p0178a08║心受。精進亦如是。身力懃修若手布施。口
T25n1509_p0178a09║誦法言。若講說法。如是等名為身口精
T25n1509_p0178a10║進。復次行布施持戒。是為身精進。忍辱禪
T25n1509_p0178a11║定智慧是名心精進。復次外事懃修是為
T25n1509_p0178a12║身精進。內自專精是為心精進。麤精進名為
T25n1509_p0178a13║身。細精進名為心。為福德精進名為身。【CL078n1163_p0419b01】為
T25n1509_p0178a14║智慧精進是為心。若菩薩初發心乃至得無
T25n1509_p0178a15║生忍。於是中間名身精進。生身未捨故
T25n1509_p0178a16║得無生忍。捨肉身得法性身。乃至成佛。是
T25n1509_p0178a17║為心精進。復次菩薩初發心時功德未足故。
T25n1509_p0178a18║種三福因緣。布施持戒善心漸得福報。以
T25n1509_p0178a19║施眾生。眾生未足。更廣修福發大悲心。一
T25n1509_p0178a20║切眾生不足於財多作眾惡。我以少財不
T25n1509_p0178a21║能滿足其意。其意不滿不能懃受教誨。
T25n1509_p0178a22║不受道教不能得脫生老病死。我當作
T25n1509_p0178a23║大方便給足於財令其充滿。便入大海求
T25n1509_p0178a24║諸異寶。登山履危以求妙藥。入深石窟求
T25n1509_p0178a25║諸異物石汁珍寶以給眾生。或作薩陀婆
T25n1509_p0178a26║冒涉嶮道。劫賊師子虎狼惡獸。為布施眾
T25n1509_p0178a27║生故。懃求財寶不以為難。藥草咒術能令
T25n1509_p0178a28║銅變為金。如是種種變化致諸財物。及四
T25n1509_p0178a29║方無主物以給眾生。是為身精進。得五【CL078n1163_p0420a01】神
T25n1509_p0178b01║通能自變化作諸美味。或至天上取自然
T25n1509_p0178b02║食。如是等名為心精進。能集財寶以用
T25n1509_p0178b03║布施。是為身精進。以是布施之德。得至佛
T25n1509_p0178b04║道。是為心精進。生身菩薩行六波羅蜜。是
T25n1509_p0178b05║為身精進。法性身菩薩行六波羅蜜。是為
T25n1509_p0178b06║心精進(未得法身心則隨身。已得法身則心不隨身。身不累心也)。
T25n1509_p0178b07║復次一切法中皆能成辦不惜身命。是為身
T25n1509_p0178b08║精進。求一切禪定智慧時心不懈惓。是為
T25n1509_p0178b09║心精進。復次身精進者。受諸懃苦終不懈
T25n1509_p0178b10║廢。如說。波羅柰國梵摩達王。遊獵於野林
T25n1509_p0178b11║中見二鹿群。群各有主。一主有五百群鹿。
T25n1509_p0178b12║一主身七寶色。是釋迦牟尼菩薩。一主是提
T25n1509_p0178b13║婆達多。菩薩鹿王見人王大眾殺其部黨。
T25n1509_p0178b14║起大悲心逕到王前。王人競射飛矢如雨。
T25n1509_p0178b15║王見此鹿直進趣已無所忌憚。敕諸從人
T25n1509_p0178b16║攝汝弓矢無得斷其來意。鹿王既至跪
T25n1509_p0178b17║白人王【CL078n1163_p0420b01】。君以嬉遊逸樂小事故。群鹿一時
T25n1509_p0178b18║皆受死苦。若以供膳輒當差次日送一
T25n1509_p0178b19║鹿以供王廚。王善其言聽如其意。於是
T25n1509_p0178b20║二鹿群主大集差次各當一日送應次者。
T25n1509_p0178b21║是時提婆達多鹿群中。有一鹿懷子來白
T25n1509_p0178b22║其主。我身今日當應送死。而我懷子子非
T25n1509_p0178b23║次也。乞垂料理使死者得次生者不濫。鹿
T25n1509_p0178b24║王怒之言。誰不惜命。次來但去何得辭也。
T25n1509_p0178b25║鹿母思惟。我王不仁不以理恕不察我辭。橫
T25n1509_p0178b26║見瞋怒不足告也。即至菩薩王所以情具
T25n1509_p0178b27║白。王問此鹿。汝主何言。鹿曰。我主不仁。不
T25n1509_p0178b28║見料理而見瞋怒。大王仁及一切故來歸
T25n1509_p0178b29║命。如我今日天地雖曠無所控告。菩薩思
T25n1509_p0178c01║惟。此甚可愍。若我不理抂殺其子。若非次
T25n1509_p0178c02║更差次未及之。如何可遣。唯有我當代
T25n1509_p0178c03║之思。之既定。即自送身遣鹿母還。我今代
T25n1509_p0178c04║汝汝勿憂【CL078n1163_p0421a01】也。鹿王逕到王門。眾人見之怪
T25n1509_p0178c05║其自來以事白王。王亦怪之而命令前問
T25n1509_p0178c06║言。諸鹿盡耶。汝何以來。鹿王言。大王仁及
T25n1509_p0178c07║群鹿人無犯者。但有滋茂何有盡時。我以
T25n1509_p0178c08║異部群中有一鹿懷子。以子垂產身當殂
T25n1509_p0178c09║割子亦併命。歸告於我我以愍之。非分更
T25n1509_p0178c10║差是亦不可。若歸而不救無異木石。是身不
T25n1509_p0178c11║久必不免死。慈救苦厄功德無量。若人無
T25n1509_p0178c12║慈與虎狼無異。王聞是言即從坐起。
T25n1509_p0178c13║而說偈言。
T25n1509_p0178c14║　我實是畜獸　　名曰人頭鹿
T25n1509_p0178c15║　汝雖是鹿身　　名為鹿頭人
T25n1509_p0178c16║　以理而言之　　非以形為人
T25n1509_p0178c17║　若能有慈惠　　雖獸實是人
T25n1509_p0178c18║　我從今日始　　不食一切肉
T25n1509_p0178c19║　我以無畏施　　且可安汝意
T25n1509_p0178c20║諸鹿得安王得仁信。復次如愛法梵志。十
T25n1509_p0178c21║二歲遍閻浮提。求知聖法而不能得。時世
T25n1509_p0178c22║無佛【CL078n1163_p0421b01】佛法亦盡。有一婆羅門言。我有聖法
T25n1509_p0178c23║一偈若實愛法當以與汝。答言。實愛法。婆
T25n1509_p0178c24║羅門言。若實愛法當以汝皮為紙以身骨
T25n1509_p0178c25║為筆以血書之。當以與汝。即如其言破
T25n1509_p0178c26║骨剝皮以血寫偈。
T25n1509_p0178c27║　如法應修行　　非法不應受
T25n1509_p0178c28║　今世亦後世　　行法者安隱
T25n1509_p0178c29║復次昔野火燒林。林中有一雉懃身自力。
T25n1509_p0179a01║飛入水中漬其毛羽來滅大火。火大水少
T25n1509_p0179a02║往來疲乏不以為苦。是時天帝釋來問之
T25n1509_p0179a03║言。汝作何等。答言。我救此林愍眾生故。
T25n1509_p0179a04║此林蔭育處廣清涼快樂。我諸種類及諸宗
T25n1509_p0179a05║親并諸眾生皆依仰此。我有身力云何懈怠
T25n1509_p0179a06║而不救之。天帝問言。汝乃精懃當至幾時。
T25n1509_p0179a07║雉言。以死為期。天帝言。汝心雖爾誰證知
T25n1509_p0179a08║者。即自立誓。我心至誠信不虛者火即當
T25n1509_p0179a09║滅。是時淨居天。知菩【CL078n1163_p0422a01】薩弘誓。即為滅火。自
T25n1509_p0179a10║古及今唯有此林。常獨蔚茂不為火燒。如
T25n1509_p0179a11║是等種種。宿世所行難為能為。不惜身命
T25n1509_p0179a12║國財妻子象馬七珍頭目骨髓懃施不惓。
T25n1509_p0179a13║如說。菩薩為諸眾生。一日之中千死千生
T25n1509_p0179a14║如檀尸忍禪。般若波羅蜜中所行如是。菩薩
T25n1509_p0179a15║本生經中種種因緣相。是為身精進。於諸善
T25n1509_p0179a16║法修行。信樂不生疑悔而不懈怠。從一切
T25n1509_p0179a17║賢聖。下至凡人求法無厭。如海吞流。是
T25n1509_p0179a18║為菩薩心精進。問曰。心無厭足是事不然。
T25n1509_p0179a19║所以者何。若所求事辦所願已成是則應
T25n1509_p0179a20║足。若理不可求事不可辦。亦應捨廢。云
T25n1509_p0179a21║何恒無厭足。如人穿井求泉。用功轉多。轉
T25n1509_p0179a22║無水相。則應止息。亦如行道。已到所在
T25n1509_p0179a23║不應復行。云何恒無厭足。答曰。菩薩精進。
T25n1509_p0179a24║不可以世間譬喻為比。如穿井力少則不
T25n1509_p0179a25║能得水。非無水也。若【CL078n1163_p0422b01】此處無水餘處必有
T25n1509_p0179a26║如有所至。必求至佛至佛無厭誨人不
T25n1509_p0179a27║惓。故言無厭。復次菩薩精進志願弘曠。誓
T25n1509_p0179a28║度一切而眾生無盡。是故精進亦不可盡。
T25n1509_p0179a29║汝言事辦應止是事不然。雖得至佛眾生
T25n1509_p0179b01║未盡不應休息。譬如火相若不滅終不
T25n1509_p0179b02║冷。菩薩精進亦復如是。未入滅度終不休
T25n1509_p0179b03║息。以是故十八不共法中。欲及精進二事常
T25n1509_p0179b04║修。復次菩薩不住法住般若波羅蜜中不廢
T25n1509_p0179b05║精進。是菩薩精進非佛精進。復次菩薩未
T25n1509_p0179b06║得菩薩道。生死身以好事施眾生。眾生反
T25n1509_p0179b07║更以不善事加之。或有眾生。菩薩讚美反
T25n1509_p0179b08║更毀辱。菩薩恭敬而反輕慢。菩薩慈念反求
T25n1509_p0179b09║其過。謀欲中傷。此眾生等無有力勢來
T25n1509_p0179b10║惱菩薩。菩薩於此眾生發弘誓願。我得佛
T25n1509_p0179b11║道要當度此惡中之惡諸眾生輩。於此惡
T25n1509_p0179b12║中其心不懈生大【CL078n1163_p0423a01】悲心。譬如慈母憐其子
T25n1509_p0179b13║病憂念不捨如是相是為菩薩精進。復次
T25n1509_p0179b14║行布施波羅蜜時。十方種種乞兒來欲求
T25n1509_p0179b15║索。不應索者皆來索之。及所愛重難捨
T25n1509_p0179b16║之物。語菩薩言。與我兩眼。與我頭腦骨髓
T25n1509_p0179b17║愛重妻子及諸貴價珍寶。如是等難捨之物。
T25n1509_p0179b18║乞者強索。其心不動慳瞋不起。見疑心不
T25n1509_p0179b19║生。一心為佛道故布施。譬如須彌山四方
T25n1509_p0179b20║風吹所不能動。如是種種相。是名精進波
T25n1509_p0179b21║羅蜜。復次菩薩精進。遍行五波羅蜜。是為
T25n1509_p0179b22║精進波羅蜜。問曰。若行戒波羅蜜時。若有
T25n1509_p0179b23║人來乞三衣缽盂。若與之則毀戒。何以
T25n1509_p0179b24║故佛不聽故。若不與則破檀波羅蜜。精進
T25n1509_p0179b25║云何遍行五事。答曰。若新行菩薩。則不能
T25n1509_p0179b26║一世一時遍行五波羅蜜。如菩薩行檀波羅
T25n1509_p0179b27║蜜時。見餓虎飢急欲食其子。菩薩是時興
T25n1509_p0179b28║大悲心即以身【CL078n1163_p0423b01】施。菩薩父母以失子故。憂
T25n1509_p0179b29║愁懊惱兩目失明。虎殺菩薩亦應得罪而
T25n1509_p0179c01║不籌量。父母憂苦虎得殺罪。但欲滿檀自
T25n1509_p0179c02║得福德。又如持戒比丘。隨事輕重擯。諸犯
T25n1509_p0179c03║法。被擯之人愁苦懊惱。但欲持戒不愍其
T25n1509_p0179c04║苦。或時行世俗般若息慈悲心。如釋迦牟
T25n1509_p0179c05║尼菩薩。宿世為大國王太子。父王有梵志
T25n1509_p0179c06║師不食五穀。眾人敬信以為奇特。太子
T25n1509_p0179c07║思惟人有四體必資五穀。而此人不食必
T25n1509_p0179c08║是曲取人心非真法也。父母告子此人精
T25n1509_p0179c09║進不食五穀是世希有。汝何愚甚而不敬
T25n1509_p0179c10║之。太子答言。願小留意。此人不久證驗自
T25n1509_p0179c11║出。是時太子求其住處至林樹間。問林中
T25n1509_p0179c12║牧牛人。此人何所食噉。牧牛者答言。此人
T25n1509_p0179c13║夜中少多服酥以自全命。太子知已還
T25n1509_p0179c14║宮欲出其證驗。即以種種諸下藥草熏青
T25n1509_p0179c15║蓮華。清旦梵志入【CL078n1163_p0424a01】宮坐王邊。太子手執此
T25n1509_p0179c16║花來供養之拜已授與。梵志歡喜自念。王及
T25n1509_p0179c17║夫人內外大小皆服事我。唯太子不見敬信。
T25n1509_p0179c18║今日以好華供養甚善無量。得此好華敬
T25n1509_p0179c19║所來處。舉以向鼻嗅之。華中藥氣入腹。須
T25n1509_p0179c20║臾腹內藥作欲求下處。太子言。梵志不食何
T25n1509_p0179c21║緣向廁。急捉之須臾便吐王邊。吐中純酥。
T25n1509_p0179c22║證驗現已。王與夫人乃知其詐。太子言。此
T25n1509_p0179c23║人真賊求名故以誑一國。如是行世俗般
T25n1509_p0179c24║若。但求滿智。寢憐愍心不畏人瞋。或時
T25n1509_p0179c25║菩薩行出世間般若。於持戒布施心不染
T25n1509_p0179c26║著。何以故施者受者所施財物。於罪不罪於
T25n1509_p0179c27║瞋不瞋。於進於怠攝心散心不可得故。復
T25n1509_p0179c28║次菩薩行精進波羅蜜。於一切法不生不
T25n1509_p0179c29║滅非常非無常非苦非樂非空非實非我非無
T25n1509_p0180a01║我非一非異非有非無。盡知一切諸法因【CL078n1163_p0424b01】緣
T25n1509_p0180a02║和合。但有名字實相不可得。菩薩作如是
T25n1509_p0180a03║觀。知一切有為皆是虛誑心息無為。欲滅
T25n1509_p0180a04║其心唯以寂滅為安隱。爾時念本願憐愍
T25n1509_p0180a05║眾生故。還行菩薩法集諸功德。菩薩自念
T25n1509_p0180a06║我雖知諸法虛誑。眾生不知是事。於五道
T25n1509_p0180a07║中受諸苦痛。我今當具足行六波羅蜜。菩
T25n1509_p0180a08║薩報得神通。亦得佛道三十二相八十種
T25n1509_p0180a09║好。一切智慧大慈大悲無礙解脫。十力四無
T25n1509_p0180a10║所畏十八不共法三達等無量諸佛法。得是
T25n1509_p0180a11║法時一切眾生皆得信淨。皆能受行愛樂佛
T25n1509_p0180a12║法能辦是事。皆是精進波羅蜜力。是為精
T25n1509_p0180a13║進波羅蜜。如佛所說。爾時菩薩精進不見
T25n1509_p0180a14║身不見心。身無所作心無所念。身心一等
T25n1509_p0180a15║而無分別。所求佛道以度眾生。不見眾生
T25n1509_p0180a16║為此岸。佛道為彼岸。一切身心所作放捨。
T25n1509_p0180a17║如夢所為覺無所作。是名寂滅。【CL078n1163_p0425a01】諸精進故
T25n1509_p0180a18║名為波羅蜜。所以者何。知一切精進皆是邪
T25n1509_p0180a19║偽故。以一切作法皆是虛妄不實。如夢如
T25n1509_p0180a20║幻。諸法平等是為真實。平等法中不應有
T25n1509_p0180a21║所求索。是故知一切精進皆是虛妄。雖知
T25n1509_p0180a22║精進虛妄。而常成就不退。是名菩薩真實
T25n1509_p0180a23║精進。如佛言。我於無量劫中。頭目髓腦以
T25n1509_p0180a24║施眾生令其願滿。持戒忍辱禪定時。在山
T25n1509_p0180a25║林中身體乾枯。或持齋節食。或絕諸色味
T25n1509_p0180a26║或忍罵辱刀杖之患。是故身體焦枯。又常
T25n1509_p0180a27║坐禪曝露懃苦以求智慧。誦讀思惟問難講
T25n1509_p0180a28║說。一切諸法以智分別好惡麤細虛實多少。
T25n1509_p0180a29║供養無量諸佛。慇懃精進求此功德。欲具
T25n1509_p0180b01║足五波羅蜜。我是時無所得。不得檀尸羼
T25n1509_p0180b02║精進禪智慧波羅蜜。見然燈佛以五華散
T25n1509_p0180b03║佛。布髮泥中。得無生法忍。即時六波羅蜜
T25n1509_p0180b04║滿。於空中立偈讚然【CL078n1163_p0425b01】燈佛。見十方無量諸
T25n1509_p0180b05║佛。是時得實精進身。精進平等故得心平等。
T25n1509_p0180b06║心平等故得一切諸法平等。如是種種因緣
T25n1509_p0180b07║相。名為精進波羅蜜。
T25n1509_p0180b08║【○】大智度論卷第十六【○】【○】【○】【○】【○】【○】【○】【○】【○】【○】【CL078n1163_p0426a01】【CL078n1163_p0426b01】
