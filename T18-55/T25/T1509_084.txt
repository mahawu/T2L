T25n1509_p0645b04║【□】
T25n1509_p0645b05║【□】
T25n1509_p0645b06║【CL080n1163_p0090a01】大智度論釋三慧品第七十
T25n1509_p0645b07║之餘(卷八十四)
T25n1509_p0645b08║【□】
T25n1509_p0645b09║　　　　聖者龍樹菩薩造
T25n1509_p0645b10║　　　　後秦龜茲國三藏鳩摩羅什譯
T25n1509_p0645b11║【○】【經】須菩提白佛言。世尊。若諸法無所為無所
T25n1509_p0645b12║作。不應分別有三乘聲聞辟支佛佛乘。佛告
T25n1509_p0645b13║須菩提。諸法無所為無所作無有分別。有
T25n1509_p0645b14║所為有所作中有分別。何以故。凡夫愚人不
T25n1509_p0645b15║聞聖法著五受眾。所謂色受想行識。著檀波
T25n1509_p0645b16║羅蜜。乃至著阿耨多羅三藐三菩提。是人念
T25n1509_p0645b17║有是色得是色。乃至念有是阿耨多羅三藐
T25n1509_p0645b18║三菩提。得是阿耨多羅三藐三菩提。是菩薩
T25n1509_p0645b19║作是念。我當得阿耨多羅三藐三菩提。我當
T25n1509_p0645b20║度眾生生死。須菩提。我以五眼觀。尚不得
T25n1509_p0645b21║色乃至阿耨多羅三藐三菩提。是狂愚人無
T25n1509_p0645b22║目【CL080n1163_p0090b01】而欲得阿耨多羅三藐三菩提度脫眾生生
T25n1509_p0645b23║死。須菩提白佛言。世尊。若佛以五眼觀。不
T25n1509_p0645b24║見眾生生死中可度者。今世尊云何得阿耨
T25n1509_p0645b25║多羅三藐三菩提。分別眾生有三聚正定邪
T25n1509_p0645b26║定不定。須菩提。我得阿耨多羅三藐三菩提。
T25n1509_p0645b27║初不得眾生三聚若正定若邪定若不定。須
T25n1509_p0645b28║菩提。以眾生無法有法想。我以除其妄著世
T25n1509_p0645b29║俗法故。說有得非第一義。世尊。非住第一
T25n1509_p0645c01║義得阿耨多羅三藐三菩提耶。佛言不也。世
T25n1509_p0645c02║尊。住顛倒得阿耨多羅三藐三菩提耶。佛言
T25n1509_p0645c03║不也。世尊。若不住第一義中得。亦不住顛倒
T25n1509_p0645c04║中得。將無世尊不得阿耨多羅三藐三菩提
T25n1509_p0645c05║耶。佛言不也。我實得阿耨多羅三藐三菩提。
T25n1509_p0645c06║無所住若有為相若無為相。須菩提。譬如佛
T25n1509_p0645c07║所化人。不住有為相不住無為相。化人亦
T25n1509_p0645c08║有來有【CL080n1163_p0091a01】去亦坐亦立。須菩提。是化人若行檀
T25n1509_p0645c09║波羅蜜。行尸羅波羅蜜羼提波羅蜜毘梨耶
T25n1509_p0645c10║波羅蜜禪波羅蜜般若波羅蜜。行四禪四無
T25n1509_p0645c11║量心四無色定五神通。行四念處乃至行八
T25n1509_p0645c12║聖道分。入空三昧無相三昧無作三昧。行內
T25n1509_p0645c13║空乃至無法有法空。行八背捨九次第定佛
T25n1509_p0645c14║十力四無所畏四無礙智大慈大悲。得阿耨
T25n1509_p0645c15║多羅三藐三菩提轉法輪。是化人化作無量
T25n1509_p0645c16║眾生有三聚。須菩提。於汝意云何。是化人
T25n1509_p0645c17║有行檀波羅蜜乃至有三聚眾生不。須菩提
T25n1509_p0645c18║言不也。須菩提。佛亦如是。知諸法如化。如
T25n1509_p0645c19║化人度化眾生。無有實眾生可度。如是須菩
T25n1509_p0645c20║提。菩薩摩訶薩行般若波羅蜜。如佛所化人
T25n1509_p0645c21║行。須菩提白佛言。世尊。若一切法如化。佛與
T25n1509_p0645c22║化人有何等差別。佛告須菩提。佛與化人無
T25n1509_p0645c23║有差別。何以【CL080n1163_p0091b01】故。佛能有所作。化人亦能有
T25n1509_p0645c24║所作。世尊。若無佛化獨能有所作不。佛言。能
T25n1509_p0645c25║有所作。須菩提言。世尊。云何無佛化能有所
T25n1509_p0645c26║作。須菩提。譬如過去有佛名須扇多。為欲
T25n1509_p0645c27║度菩薩故。化作佛已而自滅度。是化佛住
T25n1509_p0645c28║半劫作佛事。授應菩薩行者記已滅度。一切
T25n1509_p0645c29║世間眾生知佛實滅度。須菩提。化人實無生
T25n1509_p0646a01║無滅。如是須菩提。菩薩行般若波羅蜜。當信
T25n1509_p0646a02║知諸法如化。世尊。若佛佛所化人無差別
T25n1509_p0646a03║者。云何令布施清淨。如人供養佛。是眾生
T25n1509_p0646a04║乃至無餘涅槃福德不盡。若供養化佛。是人
T25n1509_p0646a05║乃至無餘涅槃。福德亦應不盡耶。佛告須菩
T25n1509_p0646a06║提。佛以諸法實相故。與一切眾生天及人作
T25n1509_p0646a07║福田。化佛亦以諸法實相故。與一切眾生天
T25n1509_p0646a08║及人作福田。佛告須菩提。置是化佛及於
T25n1509_p0646a09║化佛所種福德。若有善男子善【CL080n1163_p0092a01】女人。但以敬
T25n1509_p0646a10║心念佛。是善根因緣乃至畢苦其福不盡。須
T25n1509_p0646a11║菩提。置是敬心念佛。若有善男子善女人但
T25n1509_p0646a12║以一華散虛空中念佛。乃至畢苦其福不盡。
T25n1509_p0646a13║須菩提。置是敬心念佛散華念佛。若有人一
T25n1509_p0646a14║稱南無佛。乃至畢苦其福不盡。如是須菩提。
T25n1509_p0646a15║佛福田中種其福無量。以是故。須菩提當知。
T25n1509_p0646a16║佛與化佛無有差別。諸法法相無異故。須菩
T25n1509_p0646a17║提。菩薩摩訶薩應如是行般若波羅蜜入諸
T25n1509_p0646a18║法實相中。是諸法實相不應壞。所謂般若波
T25n1509_p0646a19║羅蜜相。乃至阿耨多羅三藐三菩提相。須菩
T25n1509_p0646a20║提白佛言。世尊。若諸法實相不應壞。佛何以
T25n1509_p0646a21║故壞諸法相。言是色是受想行識是內法是
T25n1509_p0646a22║外法是善法是不善法是有漏是無漏是世間
T25n1509_p0646a23║是出世間是有諍法是無諍法是有為法是無
T25n1509_p0646a24║為法等。世尊。將無壤【CL080n1163_p0092b01】諸法相。佛告須菩提。
T25n1509_p0646a25║不也。以名字相故示諸法。欲令眾生解。佛
T25n1509_p0646a26║不壞諸法法相。須菩提白佛言。世尊。若以名
T25n1509_p0646a27║字相故說諸法令眾生解。世尊。一切法無名
T25n1509_p0646a28║無相。云何以名相示眾生欲令解。佛告須菩
T25n1509_p0646a29║提。隨世俗法有名相實無著處。須菩提。如凡
T25n1509_p0646b01║夫說若著名隨相。須菩提。諸佛及弟子不
T25n1509_p0646b02║著名不隨相。須菩提。若名著名相著相。空
T25n1509_p0646b03║亦應著空。無相亦應著無相。無作亦應著
T25n1509_p0646b04║無作。實際應著實際。法性應著法性。無
T25n1509_p0646b05║為性應著無為性。須菩提。是一切法但有
T25n1509_p0646b06║名相。是法不住名相中。如是須菩提。菩薩摩
T25n1509_p0646b07║訶薩但名相中住。應行般若波羅蜜。是名相
T25n1509_p0646b08║中亦不應著。世尊。若一切有為法但名相者。
T25n1509_p0646b09║菩薩摩訶薩為誰故。發阿耨多羅三藐三菩
T25n1509_p0646b10║提心受種種勤苦。菩薩行道時。布施【CL080n1163_p0093a01】持戒行
T25n1509_p0646b11║忍辱勤精進入禪定。修智慧行四禪四無量
T25n1509_p0646b12║心四無色定四念處乃至八聖道分。行空行
T25n1509_p0646b13║無相行無作行佛十力。乃至具足大慈悲。佛
T25n1509_p0646b14║言。如須菩提所說。若一切有為法但名相
T25n1509_p0646b15║者。菩薩摩訶薩為誰故行菩薩道。須菩提。若
T25n1509_p0646b16║有為法但名相等。是名相名相相空。以是故
T25n1509_p0646b17║菩薩摩訶薩行菩薩道得一切種智。得一切
T25n1509_p0646b18║種智已轉法輪。轉法輪已以三乘法度脫眾
T25n1509_p0646b19║生。是名相亦無生無滅無住異。爾時須菩
T25n1509_p0646b20║提白佛言。世尊。世尊說一切種智。佛告須菩
T25n1509_p0646b21║提。我說一切種智。須菩提言。佛說一切智。說
T25n1509_p0646b22║道種智。說一切種智。是三種智有何差別。佛
T25n1509_p0646b23║告須菩提。薩婆若是一切聲聞辟支佛智。道
T25n1509_p0646b24║種智是菩薩摩訶薩智。一切種智是諸佛智。
T25n1509_p0646b25║須菩提白佛言。世尊。何因緣故。薩婆【CL080n1163_p0093b01】若是聲
T25n1509_p0646b26║聞辟支佛智。佛告須菩提。一切名所謂內外
T25n1509_p0646b27║法。是聲聞辟支佛能知。不能用一切道一切
T25n1509_p0646b28║種智。須菩提言。世尊。何因緣故。道種智是
T25n1509_p0646b29║諸菩薩摩訶薩智。佛告須菩提。一切道菩薩
T25n1509_p0646c01║摩訶薩應知。若聲聞道辟支佛道菩薩道應
T25n1509_p0646c02║具足知。亦應用是道度眾生。亦不作實際證。
T25n1509_p0646c03║須菩提白佛言。世尊。如佛說。菩薩摩訶薩
T25n1509_p0646c04║應具足諸道。不應以是道實際作證耶。佛告
T25n1509_p0646c05║須菩提。是菩薩未淨佛土未成就眾生。是時
T25n1509_p0646c06║不應實際作證。須菩提白佛言。世尊。菩薩
T25n1509_p0646c07║住道中應實際作證。佛言不也。世尊。住非道
T25n1509_p0646c08║中實際作證。佛言不也。世尊。住道非道實際
T25n1509_p0646c09║作證。佛言不也。世尊。住非道亦非非道實
T25n1509_p0646c10║際作證。佛言不也。世尊。菩薩摩訶薩住何
T25n1509_p0646c11║處應實際作證。佛告須菩提。於汝意云何。
T25n1509_p0646c12║汝住道【CL080n1163_p0094a01】中受諸法故。漏盡得解脫不。須
T25n1509_p0646c13║菩提言。不也世尊。汝住非道漏盡得解
T25n1509_p0646c14║脫不。不也世尊。汝住道非道漏盡得解脫
T25n1509_p0646c15║不。不也世尊。汝住非道亦非非道漏盡得
T25n1509_p0646c16║解脫不。不也世尊。我無所住不受諸法。漏盡
T25n1509_p0646c17║心得解脫。佛告須菩提。菩薩摩訶薩亦如是。
T25n1509_p0646c18║無所住應實際作證。須菩提言。世尊。云何
T25n1509_p0646c19║為一切種智相。佛言。一相故名一切種智。所
T25n1509_p0646c20║謂一切法寂滅相。復次諸法行類相貌名字
T25n1509_p0646c21║顯示說。佛如實知。以是故名一切種智。須菩
T25n1509_p0646c22║提白佛言。世尊。一切智道種智一切種智。是
T25n1509_p0646c23║三智結斷有差別。有盡有餘不。佛言。煩惱
T25n1509_p0646c24║斷無差別。諸佛煩惱習一切悉斷。聲聞辟支
T25n1509_p0646c25║佛煩惱習不悉斷。世尊。是諸人不得無為法
T25n1509_p0646c26║得斷煩惱耶。佛言不也。世尊。無為法中可得
T25n1509_p0646c27║差別不。佛言不【CL080n1163_p0094b01】也。世尊。若無為法中不可得
T25n1509_p0646c28║差別。何以故。說是人煩惱習斷是人煩惱習
T25n1509_p0646c29║不斷。佛告須菩提。習非煩惱。是聲聞辟支
T25n1509_p0647a01║佛身口。有似婬欲瞋恚愚癡相。凡夫愚人為
T25n1509_p0647a02║之得罪。是三毒習諸佛無有。須菩提白佛言。
T25n1509_p0647a03║世尊。若道無法涅槃亦無法。何以故。分別
T25n1509_p0647a04║說是須陀洹是斯陀含是阿那含是阿羅漢是
T25n1509_p0647a05║辟支佛是菩薩是佛。佛告須菩提。是皆以無
T25n1509_p0647a06║為法而有分別。是須陀洹是斯陀含是阿那
T25n1509_p0647a07║含是阿羅漢是辟支佛是菩薩是佛。世尊。實
T25n1509_p0647a08║以無為法故。分別有須陀洹乃至佛。佛告須
T25n1509_p0647a09║菩提。世間言說故有差別。非第一義。第一
T25n1509_p0647a10║義中無有分別說。何以故。第一義中無言說
T25n1509_p0647a11║道斷結故說後際。須菩提言。世尊。諸法自相
T25n1509_p0647a12║空中前際不可得。何況說有後際。佛告須菩
T25n1509_p0647a13║提。如是如是。諸法自【CL080n1163_p0095a01】相空中無有前際。何況
T25n1509_p0647a14║有後際無有是處。須菩提。以眾生不知諸法
T25n1509_p0647a15║自相空故。為說是前際是後際。諸法自相空
T25n1509_p0647a16║中。前際後際不可得。如是須菩提。菩薩摩
T25n1509_p0647a17║訶薩應以自相空法行般若波羅蜜。須菩提。
T25n1509_p0647a18║若菩薩行自相空法則無所著。若內法若外
T25n1509_p0647a19║法若有為法若無為法。若聲聞法若辟支
T25n1509_p0647a20║佛法若佛法。須菩提白佛言。世尊。常說般
T25n1509_p0647a21║若波羅蜜。般若波羅蜜以何義故名般若波
T25n1509_p0647a22║羅蜜佛言。得第一度一切法到彼岸。以是
T25n1509_p0647a23║義故。名般若波羅蜜。復次須菩提。諸佛菩
T25n1509_p0647a24║薩辟支佛阿羅漢。用是般若波羅蜜得度彼
T25n1509_p0647a25║岸。以是義故名般若波羅蜜。復次須菩提。
T25n1509_p0647a26║分別籌量破壞一切法乃至微塵。是中不得
T25n1509_p0647a27║堅實。以是義故名般若波羅蜜。復次須菩提。
T25n1509_p0647a28║諸法如法性實際。皆入般若波羅蜜中。【CL080n1163_p0095b01】以是
T25n1509_p0647a29║義故名般若波羅蜜。復次須菩提。是般若波
T25n1509_p0647b01║羅蜜無有法若合若散若有色若無色若可見
T25n1509_p0647b02║若不可見若有對若無對若有漏若無漏若有
T25n1509_p0647b03║為若無為。何以故。是般若波羅蜜。無色無
T25n1509_p0647b04║形無對。一相所謂無相。復次須菩提。是般
T25n1509_p0647b05║若波羅蜜能生一切法一切樂說辯一切照
T25n1509_p0647b06║明。須菩提。是般若波羅蜜。魔若魔天求聲
T25n1509_p0647b07║聞辟支佛人。及餘異道梵志怨讎惡人不能
T25n1509_p0647b08║斷壞。菩薩行般若波羅蜜。何以故。是人輩
T25n1509_p0647b09║般若波羅蜜中皆不可得故。須菩提。菩薩摩
T25n1509_p0647b10║訶薩應如是行般若波羅蜜義。復次須菩提。
T25n1509_p0647b11║菩薩摩訶薩欲行深般若波羅蜜義。應行無
T25n1509_p0647b12║常義苦義空義無我義。亦應行苦智義集智
T25n1509_p0647b13║義滅智義道智義法智義比智義世智義他
T25n1509_p0647b14║心智義盡智義無生智義如實智義。如是須
T25n1509_p0647b15║菩【CL080n1163_p0096a01】提。菩薩摩訶薩為般若波羅蜜義故。應行
T25n1509_p0647b16║般若波羅蜜。須菩提白佛言。世尊。是深般
T25n1509_p0647b17║若波羅蜜中義與非義皆不可得。云何菩薩
T25n1509_p0647b18║為深般若波羅蜜義故。應行般若波羅蜜。佛
T25n1509_p0647b19║告須菩提。菩薩摩訶薩為深般若波羅蜜義
T25n1509_p0647b20║故。應如是念。貪欲非義如是義不應行。瞋
T25n1509_p0647b21║恚愚癡非義。如是義不應行。一切邪見無義。
T25n1509_p0647b22║如是義不應行。何以故。三毒如相無有義無
T25n1509_p0647b23║有非義。一切邪見如相無有義無有非義。復
T25n1509_p0647b24║次須菩提。菩薩摩訶薩應作是念。色非義非
T25n1509_p0647b25║非義。乃至識非義非非義。檀波羅蜜乃至阿
T25n1509_p0647b26║耨多羅三藐三菩提。非義非非義。何以故。須
T25n1509_p0647b27║菩提。佛得阿耨多羅三藐三菩提時。無有法
T25n1509_p0647b28║可得若義若非義。須菩提。有佛無佛。諸法法
T25n1509_p0647b29║相常住無有是義無有非義。如是須菩提。菩
T25n1509_p0647c01║薩摩訶【CL080n1163_p0096b01】薩行般若波羅蜜應離義非義。須菩
T25n1509_p0647c02║提白佛言。世尊。何以故。般若波羅蜜非義
T25n1509_p0647c03║非非義。佛告須菩提。一切有為法無作相。以
T25n1509_p0647c04║是故般若波羅蜜非義非非義。世尊。一切賢
T25n1509_p0647c05║聖若佛若佛弟子。皆以無為為義。云何佛言
T25n1509_p0647c06║般若波羅蜜無有義非義。佛言。雖一切賢聖
T25n1509_p0647c07║若佛若佛弟子皆以無為為義。亦不以增亦
T25n1509_p0647c08║不以損。須菩提。譬如虛空如。不能益眾生不
T25n1509_p0647c09║能損眾生。如是須菩提。菩薩摩訶薩般若波
T25n1509_p0647c10║羅蜜。無有增無有損。世尊。菩薩摩訶薩不
T25n1509_p0647c11║學無為般若波羅蜜。得一切種智耶。佛言。如
T25n1509_p0647c12║是如是。須菩提。菩薩摩訶薩學是無為般若
T25n1509_p0647c13║波羅蜜。當得一切種智。不以二法故。世尊。
T25n1509_p0647c14║不二法能得不二法耶。佛言不也。須菩提
T25n1509_p0647c15║言。二法能得不二法耶。佛言不也。須菩提
T25n1509_p0647c16║言。世尊。菩薩摩【CL080n1163_p0097a01】訶薩若不以二法亦不以不
T25n1509_p0647c17║二法。云何當得一切種智。須菩提。無所得即
T25n1509_p0647c18║是得。以是得無所得。
T25n1509_p0647c19║【論】釋曰。須菩提復問。世尊。若一切法無作
T25n1509_p0647c20║無起相。云何分別有三乘。佛可其意更說
T25n1509_p0647c21║因緣。凡夫人未得道。著五眾故亦著是
T25n1509_p0647c22║空無作無起法故生疑。云何分別有三乘。
T25n1509_p0647c23║汝已得道不著五眾。亦不著空無作無起
T25n1509_p0647c24║云何生疑。佛此中自說因緣。我以五眼尚
T25n1509_p0647c25║不得色等諸法。狂人無眼而欲得。須菩提
T25n1509_p0647c26║問。若無法無眾生。云何說有三聚眾生。佛
T25n1509_p0647c27║答。我觀眾生一聚不可得。云何有三。但為
T25n1509_p0647c28║欲破顛倒故分別有三。能破顛倒者名
T25n1509_p0647c29║正定。必不能破顛倒者是邪定。得因緣能
T25n1509_p0648a01║破。不得則不能破是名不定。皆以世俗法
T25n1509_p0648a02║故說。非最第一義。問曰。佛實住第一【CL080n1163_p0097b01】義中
T25n1509_p0648a03║得道。何以答須菩提言不。答曰。須菩提為
T25n1509_p0648a04║新發意著者故問。是故佛言不。何以故。顛
T25n1509_p0648a05║倒有法中尚不可住。何況第一義無所有中
T25n1509_p0648a06║住。是故須菩提疑。若二處不住將無世尊不
T25n1509_p0648a07║得正覺耶。佛答。實得阿耨多羅三藐三菩
T25n1509_p0648a08║提道。但無所住。有為性虛誑不實。無為性
T25n1509_p0648a09║空無所有故不可住。此中佛欲明了是事
T25n1509_p0648a10║故說化佛譬喻。如化佛不住有為性不
T25n1509_p0648a11║住無為性。而能來去說法。問曰。化人來去
T25n1509_p0648a12║說法可爾。云何能行檀波羅蜜等。答曰。不
T25n1509_p0648a13║言化人能實行。眾生眼見似有所行是化
T25n1509_p0648a14║事。如經中說乃至須扇多。須菩提意已信
T25n1509_p0648a15║伏。種種因緣化佛真佛等無異。今猶少疑問
T25n1509_p0648a16║佛。若無分別者供養真佛乃至無餘涅槃
T25n1509_p0648a17║福故不盡。供養化佛亦爾不。佛答。供養化
T25n1509_p0648a18║佛真佛其福不異。何以故。佛得【CL080n1163_p0098a01】諸法實相
T25n1509_p0648a19║故。供養福無盡。化佛亦不離實相故。若供
T25n1509_p0648a20║養者心能不異其福亦等。問曰。化佛無十力
T25n1509_p0648a21║等諸功德。云何與真佛等。答曰。十力等諸
T25n1509_p0648a22║功德皆入諸法實相。若十力等離諸法實相
T25n1509_p0648a23║則非佛法。隨顛倒邪見。問曰。若爾真化中
T25n1509_p0648a24║定有諸法實相者。何以言惡心出佛身血
T25n1509_p0648a25║得逆罪不說化佛。答曰。經中但說惡心
T25n1509_p0648a26║出佛身血。不辯真化。若供養化佛得具
T25n1509_p0648a27║足福者。惡心毀謗亦應得逆罪。惡人定謂
T25n1509_p0648a28║化佛是真而惡心出血。血則為出便得逆
T25n1509_p0648a29║罪。問曰。若爾者毘尼中何以言殺化人
T25n1509_p0648b01║不犯殺戒。答曰。毘尼中皆為世間事攝
T25n1509_p0648b02║眾僧故。結戒不論實相。何以故。毘尼中
T25n1509_p0648b03║有人有眾生。逐假名而結戒。為護佛法
T25n1509_p0648b04║故不觀後世罪多少。有後世罪重戒中便
T25n1509_p0648b05║輕。如道人鞭打殺牛羊等罪重而戒輕。【CL080n1163_p0098b01】讚
T25n1509_p0648b06║歎女人戒中重後世罪輕。殺化牛羊則眾人
T25n1509_p0648b07║不嫌不譏不論。但自得心罪。若殺真化
T25n1509_p0648b08║牛羊心不異者得罪等。然制戒意為眾人
T25n1509_p0648b09║譏嫌故為重。是故經中說意業最大非身
T25n1509_p0648b10║口業。如人大行布施。不及行慈三昧。行
T25n1509_p0648b11║慈三昧眾生無所得。而自得無量福。邪見
T25n1509_p0648b12║斷善根人不惱眾生。而入阿鼻地獄。是故
T25n1509_p0648b13║供養化佛真佛以心等故其福不異。復次
T25n1509_p0648b14║此中佛說。置是化佛光相具足。有人見石
T25n1509_p0648b15║泥像等慈心念佛。是人乃至畢苦其福不
T25n1509_p0648b16║盡。佛言。復置泥像。若有恭敬心雖不見
T25n1509_p0648b17║佛像。念佛故以華散空中。其福亦得畢苦。
T25n1509_p0648b18║復置散華。但一稱南無佛。是人亦得畢苦
T25n1509_p0648b19║其福不盡。問曰。云何但空稱佛名字。便得
T25n1509_p0648b20║畢苦其福不盡。答曰。是人曾聞佛功德能
T25n1509_p0648b21║度人老病死。若多若少供養及稱名字
T25n1509_p0648b22║得【CL080n1163_p0099a01】無量福。亦至畢苦不盡。是故福田無
T25n1509_p0648b23║量。故雖濡心布施其福亦無盡。如是種
T25n1509_p0648b24║種因緣譬喻故。真佛化佛無異於佛福田供
T25n1509_p0648b25║養者其福無量。以一切法實相無別無異
T25n1509_p0648b26║故。爾時須菩提問佛。世尊。若諸法實相無
T25n1509_p0648b27║壞故二佛無異。今佛分別說諸法是色是
T25n1509_p0648b28║受想行識乃至是有為是無為法。將無壞諸
T25n1509_p0648b29║法相耶。佛答須菩提。佛雖種種分別說諸
T25n1509_p0648c01║法。但以言說欲令眾生得解心無所著。
T25n1509_p0648c02║若二佛共語不應說諸法名字。以眾生無
T25n1509_p0648c03║及佛者欲牽引令解故。說是善是惡。如法
T25n1509_p0648c04║華經說火宅以三乘引出諸子。但以名相
T25n1509_p0648c05║說諸法不壞第一義。須菩提問。雖以名
T25n1509_p0648c06║相為眾生說無有實事。將無虛妄耶。佛
T25n1509_p0648c07║答。聖人隨世俗言說。於中無有名相著
T25n1509_p0648c08║處。佛此中自說因緣。如凡夫說苦著名
T25n1509_p0648c09║取相。諸佛【CL080n1163_p0099b01】及弟子。口說苦而心不著。若著
T25n1509_p0648c10║不名苦聖諦。苦諦即是名相等無有定實。
T25n1509_p0648c11║凡夫著者亦是名相無有定實。云何空名相
T25n1509_p0648c12║中著空名相。若空名相中著名相者。空亦
T25n1509_p0648c13║應著空。無相亦應著無相。無作亦應著無
T25n1509_p0648c14║作。乃至無為性亦應著無為性。是法皆如。
T25n1509_p0648c15║凡夫苦諦相但有名相。名相亦不住名相
T25n1509_p0648c16║中。菩薩入是名相等諸法門中。住是名相般
T25n1509_p0648c17║若中。應觀一切法無有實。須菩提問。若一
T25n1509_p0648c18║切法但有名相。菩薩為何等故發心。如經
T25n1509_p0648c19║中說。佛答。若一切法但有名相者。名相中名
T25n1509_p0648c20║相亦空。是法皆畢竟空入如法性實際中。是
T25n1509_p0648c21║故菩薩能發阿耨多羅三藐三菩提。乃至能
T25n1509_p0648c22║以三乘度眾生。若諸法有定實非名相
T25n1509_p0648c23║者。即是無生滅。無生滅故無苦無集無盡
T25n1509_p0648c24║無道。云何以三乘度眾生。若諸法但是【CL080n1163_p0100a01】空
T25n1509_p0648c25║名相無實者。亦無生滅。無生滅故無苦集
T25n1509_p0648c26║盡道。亦云何可度。今菩薩知一切法名相等
T25n1509_p0648c27║空。則離世間顛倒。亦知名相空。亦離名相
T25n1509_p0648c28║空。如是離有離無處中道能度眾生。佛意
T25n1509_p0648c29║菩薩行是中道般若得一切種智。爾時須菩
T25n1509_p0649a01║提欲難故。先定佛語乃問。世尊說一切種
T25n1509_p0649a02║智耶。佛言。我說一切種智。復問。佛常說三
T25n1509_p0649a03║種智。三種智有何差別。佛答。薩婆若是聲聞
T25n1509_p0649a04║辟支佛智。何以故。一切名內外十二入。是法
T25n1509_p0649a05║聲聞辟支佛總相知。皆是無常苦空無我等。
T25n1509_p0649a06║道種智是諸菩薩摩訶薩智。道有四種。一者
T25n1509_p0649a07║人天中受福樂道。所謂種福德。并三乘道為
T25n1509_p0649a08║四。菩薩法應引導眾生著大道中。若不任
T25n1509_p0649a09║入大道者著二乘中。若不任入涅槃者
T25n1509_p0649a10║著人天福樂中。作涅槃因緣世間福樂道。
T25n1509_p0649a11║是十善布施諸福德。【CL080n1163_p0100b01】三十七品是二乘道。三
T25n1509_p0649a12║十七品及六波羅蜜是菩薩道。菩薩應了了
T25n1509_p0649a13║知是諸道。菩薩以佛道自為為人。以餘
T25n1509_p0649a14║三道但為眾生。是菩薩道種智。須菩提問。
T25n1509_p0649a15║何以道種智為菩薩事。佛答。菩薩應具足
T25n1509_p0649a16║一切道。以是道化眾生。雖出入是道未
T25n1509_p0649a17║教化眾生淨佛國土而不取證。具足是
T25n1509_p0649a18║事已然後坐道場乃取證。是故須菩提。道
T25n1509_p0649a19║種智是菩薩事。須菩提復問。是菩薩住何
T25n1509_p0649a20║處實際作證。須菩提意。若住道中作證
T25n1509_p0649a21║是事不然。有二過故。一者有結使。人不應
T25n1509_p0649a22║有畢竟清淨正智。若有則與佛無異。若異
T25n1509_p0649a23║者有煩惱習氣故應有錯謬。二者一切有
T25n1509_p0649a24║為法。皆是虛誑和合故有假名無有定實。
T25n1509_p0649a25║是故佛言不也。若住道中尚不得。何況非
T25n1509_p0649a26║道道。非道亦有二過故。非道非不道。以著
T25n1509_p0649a27║心取相故亦言不也。爾【CL080n1163_p0101a01】時須菩提意。或作
T25n1509_p0649a28║是念。佛所得道甚深不可得底。是故復問菩
T25n1509_p0649a29║薩住何處實際作證。佛反問須菩提。問曰。
T25n1509_p0649b01║佛何以故不直答而反問須菩提。答曰。須
T25n1509_p0649b02║菩提自於所得道中了了無或貴尚佛所
T25n1509_p0649b03║證故。四句戲論如有著心不了故問。是故
T25n1509_p0649b04║佛以須菩提所得證反問。汝得道時住四句
T25n1509_p0649b05║中得證耶。答言不也。我無所住而得漏盡。
T25n1509_p0649b06║汝以無所住而心得解脫。當知菩薩摩訶
T25n1509_p0649b07║薩亦如是。不住四句而證實際。是故佛反
T25n1509_p0649b08║問。復有人言。四種答中是名反問答。問曰。
T25n1509_p0649b09║須菩提住金剛三昧心得解脫。云何言不
T25n1509_p0649b10║住道中。答曰。住名取相定有是法。是人更
T25n1509_p0649b11║求無為勝法故不名為住有為法。為不
T25n1509_p0649b12║用故不於中住。復有人言住是名相。凡
T25n1509_p0649b13║夫法中便有分別。是金剛是解脫。得無相
T25n1509_p0649b14║法則無所分別。佛為無【CL080n1163_p0101b01】相法故反問須菩
T25n1509_p0649b15║提。汝不應以名相故問。汝不應以名
T25n1509_p0649b16║相為難。一切種智是佛智。一切種智名一
T25n1509_p0649b17║切三世法中通達無礙。知大小精麤無事
T25n1509_p0649b18║不知。佛自說一切種智義有二種相。一者
T25n1509_p0649b19║通達諸法實相故寂滅相。如大海水中風不
T25n1509_p0649b20║能動。以其深故波浪不起。一切種智亦
T25n1509_p0649b21║如是。戲論風所不能動。二者一切諸法可
T25n1509_p0649b22║以名相文字言說了了通達無礙。攝有無
T25n1509_p0649b23║二事故名一切種智。有人言。十力四無所畏
T25n1509_p0649b24║四無礙法十八不共法。盡是智慧相和合。名
T25n1509_p0649b25║為一切種智。復有人言。金剛三昧次第得無
T25n1509_p0649b26║礙解脫故。若大小近遠深淺難易無事不
T25n1509_p0649b27║知。如是等種種無量因緣名一切種智。須
T25n1509_p0649b28║菩提聞是已問佛。智慧故有上中下分別。
T25n1509_p0649b29║煩惱斷復有差別不。佛言無差別。斷時有
T25n1509_p0649c01║差別。斷已無差【CL080n1163_p0102a01】別。譬如刀有利鈍。斷時有
T25n1509_p0649c02║遲速。斷已無差別。如來煩惱及習都盡。聲聞
T25n1509_p0649c03║辟支佛但煩惱盡而習氣有餘。須菩提問佛。
T25n1509_p0649c04║世尊三種。斷是有為是無為。佛答。皆是無為。
T25n1509_p0649c05║復問。世尊無為法中可得差別不。佛答。是
T25n1509_p0649c06║法無相無量。云何可得差別。復問。世尊若
T25n1509_p0649c07║無差別。云何說是斷中有餘是斷中無餘。
T25n1509_p0649c08║須菩提。是習不名真煩惱。有人雖斷一切
T25n1509_p0649c09║煩惱。身口中亦有煩惱相出。凡人見聞是
T25n1509_p0649c10║相已則起不清淨心。譬如蜜婆私詫阿羅
T25n1509_p0649c11║漢。五百世在獼猴中。今雖得阿羅漢猶騰
T25n1509_p0649c12║跳樹木。愚人見之即生輕慢。是比丘似如
T25n1509_p0649c13║獼猴。是阿羅漢無煩惱心而猶有本習。又
T25n1509_p0649c14║如畢陵伽婆蹉阿羅漢。五百世生婆羅門中
T25n1509_p0649c15║習輕蔑心故。雖得阿羅漢猶語恒水神
T25n1509_p0649c16║言。小婢止流。恒神瞋恚詣佛陳訴。佛教懺
T25n1509_p0649c17║悔猶【CL080n1163_p0102b01】稱小婢。如是等身口業煩惱習氣二
T25n1509_p0649c18║乘不盡。佛無如是事。如一婆羅門惡口。一
T25n1509_p0649c19║時以五百事罵佛。佛無慍色。婆羅門心乃
T25n1509_p0649c20║歡喜。即復一時以五百善事讚歎於佛。佛
T25n1509_p0649c21║亦無喜色。當知佛煩惱習氣盡故好惡無
T25n1509_p0649c22║異。又復佛初得道。實功德中出好名聲充
T25n1509_p0649c23║滿十方。唯佛自知。而孫陀梨梵志女殺身
T25n1509_p0649c24║謗佛。惡名流布。佛於此二事心無有異亦
T25n1509_p0649c25║不憂喜。又入婆羅門聚落中空缽而出。天
T25n1509_p0649c26║人種種供養。又復三月食馬麥。釋提桓因恭
T25n1509_p0649c27║敬以天食供養。阿羅婆伽林中棘刺寒風。佛
T25n1509_p0649c28║在中宿。又於歡喜園中在天白寶石上。柔
T25n1509_p0649c29║濡滑澤。又敷天臥具。於此好惡事中心無
T25n1509_p0650a01║憂喜。又提婆達瞋心以石堆佛。羅睺羅
T25n1509_p0650a02║敬心合手禮佛。於此二人其心平等如愛
T25n1509_p0650a03║兩眼。如是等種種干亂無有異想。譬如
T25n1509_p0650a04║【CL080n1163_p0103a01】真金燒磨鍛截其色不變。佛經此眾事心
T25n1509_p0650a05║無增減。是故可知諸佛愛恚等諸煩惱習
T25n1509_p0650a06║氣都盡。須菩提意。若諸法實相中。若道若涅
T25n1509_p0650a07║槃無所有。若無所有何以分別是須陀洹
T25n1509_p0650a08║乃至辟支佛習氣未盡佛習氣盡。佛言。三乘
T25n1509_p0650a09║聖人皆以無為法而有差別。雖因無為有
T25n1509_p0650a10║差別。而有為法中可得說。須菩提欲定佛
T25n1509_p0650a11║語故問。世尊。實以無為法故有差別耶。佛
T25n1509_p0650a12║答。世俗法語言名相故可分別。第一法中無
T25n1509_p0650a13║分別。何以故。第一義中一切語言道斷。以一
T25n1509_p0650a14║切心所行斷故。但以諸聖人結使斷故說
T25n1509_p0650a15║有後際。後際者所謂無餘涅槃。須菩提問
T25n1509_p0650a16║世尊。諸法自相空故。前際不可得。何況後際。
T25n1509_p0650a17║何以故。因前際故有後際。佛可其意以眾
T25n1509_p0650a18║生不知諸法自相空故。說是前際是後際。
T25n1509_p0650a19║自相空諸法中前後際不【CL080n1163_p0103b01】可得。何以故。若先
T25n1509_p0650a20║有生則後有老死。若離老死。有生。是則不
T25n1509_p0650a21║死而生。是生無因無緣。若先老死後有生
T25n1509_p0650a22║者。不生云何有老死。先後既不可得。一時
T25n1509_p0650a23║亦不可得。以是故說自相空法中無有前
T25n1509_p0650a24║後際。佛言。如是須菩提。菩薩應以自相空
T25n1509_p0650a25║法行般若。內外法乃至佛法不著故。問曰。
T25n1509_p0650a26║上來常說般若波羅蜜相。今何以更問。答曰。
T25n1509_p0650a27║不但問相。人常說般若波羅蜜。般若波羅
T25n1509_p0650a28║蜜以何義故名般若。佛言。以第一度一切
T25n1509_p0650a29║法到彼岸名般若波羅蜜。第一度者聲聞人
T25n1509_p0650b01║以下智度。辟支佛以中智度。菩薩以上智
T25n1509_p0650b02║度故名第一度。復次煩惱有九種。上中下各
T25n1509_p0650b03║有三品。智慧亦有九種。下下智慧從鈍根
T25n1509_p0650b04║須陀洹來。乃至上下是第一聲聞舍利弗等。
T25n1509_p0650b05║上中是大辟支佛。上上是菩薩。以上上智慧
T25n1509_p0650b06║度故名【CL080n1163_p0104a01】第一度。聲聞辟支佛但總相度於別
T25n1509_p0650b07║相少。菩薩一切法總相別相皆了了知故名
T25n1509_p0650b08║第一度。復次菩薩度時智慧遍滿可知法中。
T25n1509_p0650b09║二乘人可知法中不能遍滿。是故名第一
T25n1509_p0650b10║度。復次第一度者。大乘福德智慧六波羅蜜。
T25n1509_p0650b11║三十七品具足滿故安隱度。又十方諸佛大
T25n1509_p0650b12║菩薩諸天。皆來佐助安隱得度。如人乘七
T25n1509_p0650b13║寶船牢治行具上有種種好食有好導師。
T25n1509_p0650b14║遇隨意好風則為好度。若人乘草筏度恐
T25n1509_p0650b15║怖不名好度。復次佛說三乘人。以是般若
T25n1509_p0650b16║波羅蜜度到彼岸。涅槃滅一切憂苦。以是
T25n1509_p0650b17║義故名般若波羅蜜。復次是般若波羅蜜中。
T25n1509_p0650b18║一切法內外大小思惟籌量分別推求。乃至
T25n1509_p0650b19║如微塵不得堅實。既到微塵則不可分
T25n1509_p0650b20║別。心心數法乃至一念中亦不可分別。是般
T25n1509_p0650b21║若波羅蜜中。心色二法破壞【CL080n1163_p0104b01】推求不得堅實。
T25n1509_p0650b22║以是義故名般若波羅蜜。復次般若名慧。
T25n1509_p0650b23║波羅蜜到彼岸。彼岸名盡一切智慧邊智
T25n1509_p0650b24║慧。名不可破壞相。不可破壞相即是如法性
T25n1509_p0650b25║實際。以其實故不可破壞。是三事攝入
T25n1509_p0650b26║般若中故名為般若波羅蜜。復次般若波
T25n1509_p0650b27║羅蜜無有法與法有合有散。畢竟空故是
T25n1509_p0650b28║般若無色無形無對一相所謂無相。是義
T25n1509_p0650b29║如先說。如是等種種因緣故名般若義。今
T25n1509_p0650c01║當說般若力。所謂般若能生一切智慧禪定
T25n1509_p0650c02║等諸法。能生一切樂說辯才。以般若力
T25n1509_p0650c03║故演說一句。種種莊嚴窮劫不盡。星宿日
T25n1509_p0650c04║月不能照處。般若能照能破邪見無明黑
T25n1509_p0650c05║闇故。魔若魔人求聲聞辟支佛人。外道惡
T25n1509_p0650c06║人所不能壞。何以故。菩薩行般若。此諸
T25n1509_p0650c07║惡人於般若中皆不可得故。復次若行者一
T25n1509_p0650c08║心信受諷誦。諸惡不【CL080n1163_p0105a01】能得便。何況正憶念
T25n1509_p0650c09║如說行。如是須菩提。菩薩應行般若義。般
T25n1509_p0650c10║若義者所謂無常義。苦空無我義。四諦智
T25n1509_p0650c11║盡智無生智法智比智世智知他心智如實智
T25n1509_p0650c12║義。故應行般若。是般若如大海有種種寶
T25n1509_p0650c13║物或大或小唯一是如意寶。般若波羅蜜亦
T25n1509_p0650c14║有種種諸智慧寶無常等四聖行十智。唯有
T25n1509_p0650c15║如實智。如如意寶。問曰。如先品說。若常若
T25n1509_p0650c16║無常等行不名行般若波羅蜜。今何以言
T25n1509_p0650c17║行無常等義故應行般若波羅蜜。答曰。我
T25n1509_p0650c18║已先答。無常有二種。若著心戲論無常。是
T25n1509_p0650c19║不名行般若。若以無著心不戲論無常
T25n1509_p0650c20║為破常倒。又不自生著心。是名行般若。
T25n1509_p0650c21║問曰。三藏中但有十智。此中何以有如實
T25n1509_p0650c22║智。答曰。是故名大乘。大法能受小法。小不
T25n1509_p0650c23║能受大。問曰。十智各各有體相。如實智有
T25n1509_p0650c24║何等相。答曰。【CL080n1163_p0105b01】有人言。能知諸法實相。所謂
T25n1509_p0650c25║如法性實際。是名如實智相。佛此中說如實
T25n1509_p0650c26║智。唯是諸佛所得。何以故。煩惱未盡者。猶
T25n1509_p0650c27║有無明故不能知如實。二乘及大菩薩。習
T25n1509_p0650c28║未盡故不能遍知一切法一切種。不名如
T25n1509_p0650c29║實智。但諸佛於一切無明盡無遺餘。故能
T25n1509_p0651a01║如實知。問曰。若除佛更無如實知者。二乘
T25n1509_p0651a02║云何得涅槃。大菩薩得無生忍。答曰。如實
T25n1509_p0651a03║智有二種。一有遍滿具足。二者未具足。具
T25n1509_p0651a04║足者佛。不具足者二乘及大菩薩。譬如闇
T25n1509_p0651a05║室中為有所作故然燈。所為已辦後來
T25n1509_p0651a06║燈其明益增。黑闇有二分。一分初燈已除。第
T25n1509_p0651a07║二分後燈所除。第二分闇與初燈明和合。
T25n1509_p0651a08║若不爾第二燈則無所用。如是二乘及大菩
T25n1509_p0651a09║薩智慧。雖已破無明。佛智慧所除無明分。
T25n1509_p0651a10║是諸人所不能除。不得言初燈無照。如
T25n1509_p0651a11║是不得【CL080n1163_p0106a01】言二乘及菩薩智慧是遍如實智。
T25n1509_p0651a12║遍如實智是佛。但如實智二乘及菩薩所
T25n1509_p0651a13║共。爾時須菩提問佛。世尊。若深般若中。義
T25n1509_p0651a14║非義不可得。云何言菩薩為深般若義故
T25n1509_p0651a15║行般若。佛答。貪欲等煩惱非義不應行者。
T25n1509_p0651a16║諸法有三分。貪欲等諸煩惱是非義。六波羅
T25n1509_p0651a17║蜜等諸善法是義。色等法無記故非義非非
T25n1509_p0651a18║義。若人於煩惱及行煩惱者中生怨憎心。
T25n1509_p0651a19║於六波羅蜜等諸善法及行善法者中生
T25n1509_p0651a20║愛念心。於色等無記法及行無記法者中
T25n1509_p0651a21║即生癡心。如經中說。凡人得受樂時生貪
T25n1509_p0651a22║心。受苦時生瞋心。受不苦不樂時生癡心。
T25n1509_p0651a23║是故說菩薩應作是念。欲貪等非義不應
T25n1509_p0651a24║念以為非。如經廣說。此中自說因緣。惡法
T25n1509_p0651a25║善法無記法一如相無有義非義。如相無二
T25n1509_p0651a26║無分別故。復次佛得道時不見一法【CL080n1163_p0106b01】若義
T25n1509_p0651a27║若非義。諸法實相有佛無佛常住不作義非
T25n1509_p0651a28║義。若如是知即是義。但破分別心故說義
T25n1509_p0651a29║非義不應行。如是須菩提。菩薩應行是離
T25n1509_p0651b01║義非義般若波羅蜜。須菩提復問。何緣故。般
T25n1509_p0651b02║若非義非非義。佛答。一切法無作無起相故
T25n1509_p0651b03║無所能作。云何般若波羅蜜作義以非義。
T25n1509_p0651b04║須菩提復問。世尊。若一切諸佛及弟子。皆以
T25n1509_p0651b05║無為法為義。佛何以說般若波羅蜜不能
T25n1509_p0651b06║作義以非義。佛答。一切聖人雖以無為法
T25n1509_p0651b07║為義。不作義以非義無增無損故。此中說
T25n1509_p0651b08║譬喻。如虛空如不能益眾生不能損眾
T25n1509_p0651b09║生。虛空無法故無有義以非義。何況虛空
T25n1509_p0651b10║如。虛空雖無法。一切世間因虛空故得有
T25n1509_p0651b11║所作。般若波羅蜜亦如是。雖無相無為而
T25n1509_p0651b12║因般若能行五波羅蜜等一切佛道法。以
T25n1509_p0651b13║著心故說般若無義非義。【CL080n1163_p0107a01】無著心故說第
T25n1509_p0651b14║一實義。以世諦故說言義。第一義中無有
T25n1509_p0651b15║義。復次般若有二種。一者有為二者無為。
T25n1509_p0651b16║學有為般若能具足六波羅蜜住十地中。
T25n1509_p0651b17║學無為般若滅一切煩惱習成佛道。今須
T25n1509_p0651b18║菩提問佛。世尊。菩薩學無為般若得一切
T25n1509_p0651b19║智。云何言無義。佛答。雖得薩婆若不以
T25n1509_p0651b20║二法故。得分別取相者是名二法。復問。不
T25n1509_p0651b21║二法能得不二法耶。佛答不也。何以故。不
T25n1509_p0651b22║二法即是無為。無為無有得不得相。是無為
T25n1509_p0651b23║法不可行故。復問。若以不二法不得。可
T25n1509_p0651b24║以二法得不二法不。答言不也。何以故。二
T25n1509_p0651b25║法虛誑不實故。云何行不實而得實法。復
T25n1509_p0651b26║問。世尊。若不以二不以不二。云何當得
T25n1509_p0651b27║一切種智。佛答。無所得即是得。此中二不二
T25n1509_p0651b28║即是無分別皆無所得。是無所得不以有
T25n1509_p0651b29║所得為行。雖行有為法。得【CL080n1163_p0107b01】是無所得心
T25n1509_p0651c01║不取相故無所得。何以故。與空無相無作
T25n1509_p0651c02║合行故。
T25n1509_p0651c03║【○】【○】大智度論卷第八十四【○】【○】【○】【○】【○】【○】【○】【○】【○】【○】
