T25n1509_p0515a01║【□】
T25n1509_p0515a02║【CL079n1163_p0547a01】大智度論釋無作實相品第四十
T25n1509_p0515a03║三之餘(卷六十五)
T25n1509_p0515a04║【□】
T25n1509_p0515a05║　　　　聖者龍樹造
T25n1509_p0515a06║　　　　後秦龜茲國三藏鳩摩羅什譯
T25n1509_p0515a07║【○】【經】須菩提白佛言。世尊。若善男子善女
T25n1509_p0515a08║人。受持是般若波羅蜜。親近正憶念者。終不
T25n1509_p0515a09║病眼耳鼻舌身。亦終不病身無刑殘。亦不
T25n1509_p0515a10║衰耄。終不橫死。無數百千萬諸天四天王
T25n1509_p0515a11║天。乃至淨居諸天皆悉隨從聽受。六齋日。月
T25n1509_p0515a12║八日二十三日十四日二十九日十五日三
T25n1509_p0515a13║十日諸天眾會。善男子為法師者。在所說
T25n1509_p0515a14║般若波羅蜜處。皆悉來集。是善男子善女
T25n1509_p0515a15║人。在大眾中說是般若波羅蜜。得無量無邊
T25n1509_p0515a16║阿僧祇不可思議不可稱量福德。
T25n1509_p0515a17║佛告須菩提。如是如是。是善男子善女人。
T25n1509_p0515a18║若六齋日。月八日二十三日十四【CL079n1163_p0547b01】日二十九
T25n1509_p0515a19║日十五日三十日。在諸天眾前。說是般若
T25n1509_p0515a20║波羅蜜。是善男子善女人。得無量無邊阿僧
T25n1509_p0515a21║祇不可思議不可稱量福德。何以故。須菩提。
T25n1509_p0515a22║般若波羅蜜是大珍寶。何等是大珍寶。是般
T25n1509_p0515a23║若波羅蜜。能拔地獄畜生餓鬼及人中貧窮。
T25n1509_p0515a24║能與剎利婆羅門大姓居士大家。能與四天
T25n1509_p0515a25║王天處乃至非有想非無想處。能與須陀洹
T25n1509_p0515a26║果斯陀含果阿那含果阿羅漢果辟支佛道阿
T25n1509_p0515a27║耨多羅三藐三菩提。何以故。是般若波羅
T25n1509_p0515a28║蜜中。廣說十善道四禪四無量心四無色定
T25n1509_p0515a29║四念處乃至八聖道分檀波羅蜜尸羅波羅蜜
T25n1509_p0515b01║羼提波羅蜜毘梨耶波羅蜜禪波羅蜜般若波
T25n1509_p0515b02║羅蜜。廣說內空乃至無法有法空。廣說佛十
T25n1509_p0515b03║力乃至一切智。從是中學。出生剎利大姓
T25n1509_p0515b04║婆羅門大姓居士大家。出生四天【CL079n1163_p0548a01】王天三十
T25n1509_p0515b05║三天夜摩天兜率陀天化樂天他化自在天。梵
T25n1509_p0515b06║身天梵輔天梵眾天大梵天光天少光天無量
T25n1509_p0515b07║光天光音天淨天少淨天無量淨天遍淨天阿
T25n1509_p0515b08║那婆伽天得福天廣果天無想天阿浮呵那
T25n1509_p0515b09║天不熱天快見天妙見天阿迦尼吒天。虛空
T25n1509_p0515b10║無邊處天識無邊處天無所有處天非有想非
T25n1509_p0515b11║無想處天。是法中學。得須陀洹果斯陀含
T25n1509_p0515b12║果阿那含果阿羅漢果。得辟支佛道。得阿
T25n1509_p0515b13║耨多羅三藐三菩提。以是故。須菩提。般若
T25n1509_p0515b14║波羅蜜名為大珍寶。珍寶波羅蜜中。無有法
T25n1509_p0515b15║可得。若生若滅若垢若淨若取若捨。珍寶
T25n1509_p0515b16║波羅蜜亦無有法。若善若不善若世間若出
T25n1509_p0515b17║世間若有漏若無漏若有為若無為。以是故。
T25n1509_p0515b18║須菩提。是名無所得珍寶波羅蜜。須菩提。
T25n1509_p0515b19║是珍寶波羅蜜。無有法能染污。何以【CL079n1163_p0548b01】故。所
T25n1509_p0515b20║用染法不可得故。須菩提。以是故名無染
T25n1509_p0515b21║珍寶波羅蜜。須菩提。若菩薩摩訶薩行般若
T25n1509_p0515b22║波羅蜜時。亦如是不知。亦如是不分別。亦
T25n1509_p0515b23║如是不得。亦如是不戲論。是為能修行般
T25n1509_p0515b24║若波羅蜜。亦能禮覲諸佛。從一佛國至一
T25n1509_p0515b25║佛國。供養恭敬尊重讚歎諸佛。遊諸佛剎
T25n1509_p0515b26║成就眾生淨佛國土。須菩提。是般若波羅
T25n1509_p0515b27║蜜。於諸法無有力無非力。亦無受亦無與。不
T25n1509_p0515b28║生不滅不垢不淨不增不減。是波羅蜜亦非
T25n1509_p0515b29║過去非未來非現在。不捨欲界不住欲界。
T25n1509_p0515c01║不捨色界不住色界。不捨無色界不住無
T25n1509_p0515c02║色界。是般若波羅蜜不與檀波羅蜜亦不捨。
T25n1509_p0515c03║不與尸波羅蜜亦不捨。不與羼提波羅蜜亦
T25n1509_p0515c04║不捨。不與毘梨耶波羅蜜亦不捨。不與禪波
T25n1509_p0515c05║羅蜜亦不捨。不與般若波羅蜜亦不捨。不
T25n1509_p0515c06║與內空亦不捨。乃【CL079n1163_p0549a01】至不與無法有法空亦不
T25n1509_p0515c07║捨。不與四念處亦不捨。乃至不與八聖道
T25n1509_p0515c08║分亦不捨。不與佛十力亦不捨。乃至不與
T25n1509_p0515c09║十八不共法亦不捨。不與須陀洹果亦不捨。
T25n1509_p0515c10║乃至不與阿羅漢果亦不捨。不與辟支佛道
T25n1509_p0515c11║亦不捨。乃至不與一切智亦不捨。是般若
T25n1509_p0515c12║波羅蜜不與阿羅漢法。不捨凡人法。不與辟
T25n1509_p0515c13║支佛法。不捨阿羅漢法。不與佛法。不捨辟
T25n1509_p0515c14║支佛法。是般若波羅蜜。亦不與無為法。不
T25n1509_p0515c15║捨有為法。何以故。若有諸佛若無諸佛。是
T25n1509_p0515c16║諸法相常住不異。法相法住法位常住。不
T25n1509_p0515c17║謬不失故。　【論】問曰。若受持般若正憶念。
T25n1509_p0515c18║猶有眾患。云何言終不病眼等。答曰。是
T25n1509_p0515c19║事上功德地獄品中已廣說。所謂非必受報
T25n1509_p0515c20║業故無眾患。又常受持正憶念。如所說行
T25n1509_p0515c21║般若故無眾患。譬如良【CL079n1163_p0549b01】藥能破眾病。若不
T25n1509_p0515c22║能將順則不除患。非藥之失。又如𤻝人
T25n1509_p0515c23║雖得利器不能御難。非器之過。行者如
T25n1509_p0515c24║是。先世重罪。今世不如所說行故。不得
T25n1509_p0515c25║般若力。非般若過。問曰。天上亦有般若
T25n1509_p0515c26║波羅蜜。諸天何以於六齋日。隨逐不淨人
T25n1509_p0515c27║身。求聞般若。答曰。天上有經卷。傳聞如是
T25n1509_p0515c28║亦非佛說。若令有者。忉利天上兜率天上
T25n1509_p0515c29║當有。何以故。阿修羅共忉利天鬥時。佛
T25n1509_p0516a01║敕帝釋汝當誦念般若。兜率天上常有補
T25n1509_p0516a02║處菩薩。為諸天說故可有。色界諸天身及
T25n1509_p0516a03║衣服輕微。乃至無兩數。常樂宴寂受禪定
T25n1509_p0516a04║味。是故不應有經卷。諸天著二種樂。欲
T25n1509_p0516a05║樂定樂。不能懃苦書持般若波羅蜜。閻浮
T25n1509_p0516a06║提人。能精進書持精學正憶念。如經說。閻
T25n1509_p0516a07║浮提人以三因緣。勝諸天及鬱單曰人。一
T25n1509_p0516a08║者能斷淫欲。二者強識念力。三者能【CL079n1163_p0550a01】精懃
T25n1509_p0516a09║勇猛。是閻浮提人。能書寫讀誦受持。以是
T25n1509_p0516a10║故。諸天來下禮拜般若經卷。或欲聞說。復
T25n1509_p0516a11║有人言。天上若有經卷。遠來供養福德增益。
T25n1509_p0516a12║求般若波羅蜜。亦無厭足。有菩薩天。欲令
T25n1509_p0516a13║般若尊重故來下。欲令眾生益加信敬。諸
T25n1509_p0516a14║天尚來。何況我等行者。若聞好香若見光
T25n1509_p0516a15║明。有如是希有事故。深心信樂般若。又未
T25n1509_p0516a16║離欲人。惡鬼魔民常逐。伺便令墮惡處。
T25n1509_p0516a17║從四天王乃至淨居天。是大力諸天來小鬼
T25n1509_p0516a18║避去。菩薩能生清淨大心。如先品中說。是
T25n1509_p0516a19║故來隨逐法師。六齋日諸天來觀人心。十五
T25n1509_p0516a20║日三十日上白諸天。復次是六齋日是惡日。
T25n1509_p0516a21║令人衰凶。若有是日受八戒持齋布施聽
T25n1509_p0516a22║法。是時諸天歡喜。小鬼不得其便。利益行
T25n1509_p0516a23║者。是日法師高座說法。如是等種種因緣
T25n1509_p0516a24║故。諸天皆來。說法者讚歎【CL079n1163_p0550b01】無量無邊無上
T25n1509_p0516a25║法。所謂般若波羅蜜。亦得無量無邊福德。
T25n1509_p0516a26║若為人說。人鈍根福德薄故。得福少。諸
T25n1509_p0516a27║天利根福德多。福田勝故得福多。故佛說行
T25n1509_p0516a28║者齋日。諸天及大眾中。說般若得福無
T25n1509_p0516a29║量。此中佛可須菩提所言。復自說無量福
T25n1509_p0516b01║德因緣。所謂般若波羅蜜。是大珍寶波羅蜜。
T25n1509_p0516b02║如如意寶珠能滿一切人願。是般若波羅
T25n1509_p0516b03║蜜。能滿一切眾生願。所謂離苦得樂。離
T25n1509_p0516b04║苦者般若波羅蜜。能拔眾生地獄畜生餓鬼
T25n1509_p0516b05║及人中貧窮與樂者。能與剎利大姓乃至阿
T25n1509_p0516b06║耨多羅三藐三菩提。是樂因緣善法。般若波
T25n1509_p0516b07║羅蜜中廣說。所謂十善道乃至一切智。如如
T25n1509_p0516b08║意寶能出衣服飲食金銀等隨意所須。般若
T25n1509_p0516b09║波羅蜜亦如是。能令得十善道乃至一切智
T25n1509_p0516b10║剎利大姓乃至佛。以是事故。名為珍寶波
T25n1509_p0516b11║羅蜜。復次【CL079n1163_p0551a01】珍寶波羅蜜者。如人得如意寶。
T25n1509_p0516b12║則隨意所須皆得。失則憂惱。是般若波羅
T25n1509_p0516b13║蜜。不生不滅常不失。世世與眾生樂。末
T25n1509_p0516b14║後令得佛道。如人得如意寶。則心生自
T25n1509_p0516b15║高。輕賤他人。是為衰因緣。若人得世間般
T25n1509_p0516b16║若波羅蜜亦如是。分別著諸善法。捨諸惡
T25n1509_p0516b17║法。生高心輕蔑餘人。則開諸罪門。珍寶般
T25n1509_p0516b18║若波羅蜜。出世間般若波羅蜜中。不分別
T25n1509_p0516b19║善不善。是名大珍寶波羅蜜。能利眾生畢
T25n1509_p0516b20║竟無憂。是珍寶波羅蜜。善法尚不能污染。
T25n1509_p0516b21║何況不善法。如此中說。如是亦不知者如
T25n1509_p0516b22║上說。般若相亦不作是知。不作知者不
T25n1509_p0516b23║取相。亦不生著不分別不得定相。是名
T25n1509_p0516b24║無有過患無有法愛斷諸戲論。如是人
T25n1509_p0516b25║能實修行般若波羅蜜。以法禮佛。自得實
T25n1509_p0516b26║法利益故。能利益眾生。能自離惡能令眾
T25n1509_p0516b27║生離惡故。得淨佛世界。【CL079n1163_p0551b01】用無所得方便
T25n1509_p0516b28║力故。知諸法畢竟寂滅相。而能為眾生故
T25n1509_p0516b29║起諸善法。般若波羅蜜畢竟清淨故。無力無
T25n1509_p0516c01║非力。譬如虛空雖無有法而因虛空得
T25n1509_p0516c02║有所作。無有一法定相可著故無有力。
T25n1509_p0516c03║得諸法實相。於諸善法無礙。乃至降魔成
T25n1509_p0516c04║佛非無有力。不受不與不生不滅等。乃至
T25n1509_p0516c05║不捨有為法不與無為法亦如是。此中
T25n1509_p0516c06║說因緣。有佛無佛諸法性常住。世間諸法性
T25n1509_p0516c07║者。即是諸法實相。諸法實相者。即是般若
T25n1509_p0516c08║波羅蜜。若以常無常等。求諸法實相。是皆
T25n1509_p0516c09║為錯。若人入法性中求。則無有錯謬。法
T25n1509_p0516c10║性常故不失。
T25n1509_p0516c11║【經】爾時諸天子虛空中立。發大音聲踊躍歡
T25n1509_p0516c12║喜。以漚缽羅華波頭摩華拘物頭華分陀
T25n1509_p0516c13║利華而散佛上。如是言。我等於閻浮提見
T25n1509_p0516c14║第二法輪轉。是中無量百千天子。得無生
T25n1509_p0516c15║法忍。佛【CL079n1163_p0552a01】告須菩提。是法輪非第一轉。非第
T25n1509_p0516c16║二轉。是般若波羅蜜不為轉故出。不為還
T25n1509_p0516c17║故出。無法有法空故。須菩提白佛言。世
T25n1509_p0516c18║尊。云何無法有法空故。般若波羅蜜不為轉
T25n1509_p0516c19║不為還故出。佛言。般若波羅蜜般若波羅蜜
T25n1509_p0516c20║相空。乃至檀波羅蜜檀波羅蜜相空。內空內
T25n1509_p0516c21║空相空。乃至無法有法空。無法有法空相空。
T25n1509_p0516c22║四念處四念處相空。乃至八聖道分。八聖道
T25n1509_p0516c23║分相空。佛十力。佛十力相空。乃至十八不
T25n1509_p0516c24║共法十八不共法相空。須陀洹果須陀洹果
T25n1509_p0516c25║相空。斯陀含果斯陀含果相空。阿那含果阿
T25n1509_p0516c26║那含果相空。阿羅漢果阿羅漢果相空。辟支
T25n1509_p0516c27║佛道辟支佛道相空。一切種智一切種智相
T25n1509_p0516c28║空。須菩提白佛言。世尊。諸菩薩摩訶薩般
T25n1509_p0516c29║若波羅蜜。是摩訶波羅蜜。何以故。雖一切
T25n1509_p0517a01║法自相空。而諸菩薩摩訶【CL079n1163_p0552b01】薩因般若波羅
T25n1509_p0517a02║蜜。得阿耨多羅三藐三菩提。亦無法可得。
T25n1509_p0517a03║轉法輪亦無法可轉。亦無法可還。是摩訶
T25n1509_p0517a04║般若波羅蜜中。亦無有法可見。何以故。是
T25n1509_p0517a05║法不可得。若轉若還。一切法畢竟不生故。何
T25n1509_p0517a06║以故。是空相不能轉不能還。無相相不能
T25n1509_p0517a07║轉不能還。無作相不能轉不能還。若能如是
T25n1509_p0517a08║說般若波羅蜜。教照開示分別顯現解釋淺
T25n1509_p0517a09║易。有能如是教者。是名清淨說般若波羅
T25n1509_p0517a10║蜜。亦無說者亦無受者亦無證者。若無說無
T25n1509_p0517a11║受無證亦無滅者。是說法中。亦無畢定福
T25n1509_p0517a12║田。
T25n1509_p0517a13║【論】釋曰。諸天聞般若。大歡喜踊躍。諸天
T25n1509_p0517a14║身輕利根。分別著相知有輕重。聞般若波
T25n1509_p0517a15║羅蜜畢竟清淨平等實相。大利益眾生。無
T25n1509_p0517a16║有過者。是故踊躍歡喜。起身業口業。持
T25n1509_p0517a17║供養具蓮華等供養於佛。作是言。我等於
T25n1509_p0517a18║閻浮提。見第二法【CL079n1163_p0553a01】輪轉。問曰。初說法令人
T25n1509_p0517a19║得道。是名轉法輪。今何以言第二法輪轉。
T25n1509_p0517a20║若以佛說名為轉法輪者。皆是法輪何限
T25n1509_p0517a21║第二。答曰。初說法。名定實一法輪。因初轉
T25n1509_p0517a22║乃至法盡。通名為轉。是諸天見是會中。多
T25n1509_p0517a23║有人發無上道。得無生法忍。見是利益
T25n1509_p0517a24║故。讚言第二轉法輪。初轉法輪。八萬諸天
T25n1509_p0517a25║得無生法忍。阿若憍陳如一人得初道。今無
T25n1509_p0517a26║量諸天得無生法忍。是故說第二法輪轉。
T25n1509_p0517a27║今轉法輪似如初轉。問曰。今轉法輪多人得
T25n1509_p0517a28║道。初轉法輪得道者少。云何以大喻小。答
T25n1509_p0517a29║曰。諸佛事有二種。一者密。二者現。初轉法
T25n1509_p0517b01║輪。聲聞人見八萬一人得初道。諸菩薩見
T25n1509_p0517b02║無數阿僧祇人得聲聞道。無數人種辟支佛
T25n1509_p0517b03║道因緣。無數阿僧祇人。發無上道心。無數阿
T25n1509_p0517b04║僧祇人。行六波羅蜜道。得諸深三昧陀羅尼
T25n1509_p0517b05║門。十【CL079n1163_p0553b01】方無量眾生。得無生法忍。無量阿僧祇
T25n1509_p0517b06║眾生。從初地中乃至十地住。無量阿僧祇眾
T25n1509_p0517b07║生。得一生補處。無量阿僧祇眾生。得坐道
T25n1509_p0517b08║場聞是法疾成佛道。如是等不可思議相。
T25n1509_p0517b09║是名密轉法輪相。譬如大雨大樹則多受小
T25n1509_p0517b10║樹則少受。以是故。當知初轉法輪亦大。以
T25n1509_p0517b11║後喻前無咎。轉法輪非一非二者。為畢竟
T25n1509_p0517b12║空及轉法輪果報涅槃故。如是說。是則因
T25n1509_p0517b13║中說果。法輪即是般若波羅蜜。是般若波羅
T25n1509_p0517b14║蜜。無起無作相故。無轉無還。如十二因緣
T25n1509_p0517b15║中說。無明畢竟空故。不能實生諸行等。無
T25n1509_p0517b16║明虛妄顛倒。無有實定故。無法可滅說世
T25n1509_p0517b17║間生法故。名為轉。說世間滅法故。名為
T25n1509_p0517b18║還。般若波羅蜜中。無此二事故。說無轉無
T25n1509_p0517b19║還。無法有法空故。無轉是有法空。無還是無
T25n1509_p0517b20║法空。問曰。須菩提何以作是問。有法【CL079n1163_p0554a01】無法
T25n1509_p0517b21║空故。般若波羅蜜。不為轉不為還故出。而
T25n1509_p0517b22║佛還以空答。答曰。有人說。諸法有四種相。
T25n1509_p0517b23║一者說有。二者說無。三者說亦有亦無。四
T25n1509_p0517b24║者說非有非無。是中邪憶念故。四種邪行。
T25n1509_p0517b25║著此四法故。名為邪道。是中正憶念故。四
T25n1509_p0517b26║種正行中不著故。名為正道。是中破非有
T25n1509_p0517b27║非無故。名無法有法空。佛說乃至破非有
T25n1509_p0517b28║非無故。說無有轉無有還。破非有非無
T25n1509_p0517b29║有二種。一者用上三句破。二者用涅槃實
T25n1509_p0517c01║相破。須菩提雖知佛以涅槃破有無。是中
T25n1509_p0517c02║有新發意菩薩。或錯謬故。用三句。破非有
T25n1509_p0517c03║非無。於無法有法空中。還生邪見。是故佛
T25n1509_p0517c04║說有法無法亦自相空。是故說般若波羅蜜
T25n1509_p0517c05║無轉無還。般若波羅蜜中。無般若波羅蜜相。
T25n1509_p0517c06║一切法無相故。乃至檀波羅蜜亦如是。內
T25n1509_p0517c07║空乃至一切種智相空亦如是。爾【CL079n1163_p0554b01】時須菩提
T25n1509_p0517c08║及大眾。歡喜讚歎般若波羅蜜作是言。大
T25n1509_p0517c09║波羅蜜所謂般若波羅蜜。大波羅蜜者。所謂
T25n1509_p0517c10║一切法雖自性空。而般若波羅蜜。能利益菩
T25n1509_p0517c11║薩。令得阿耨多羅三藐三菩提。雖得亦無
T25n1509_p0517c12║所得。雖轉法輪亦無所轉。問曰。若諸法空。
T25n1509_p0517c13║般若波羅蜜空。阿耨多羅三藐三菩提亦空。
T25n1509_p0517c14║不應讚般若為摩訶波羅蜜。答曰。此中
T25n1509_p0517c15║說一切法自性空故。自性空中。亦無自性
T25n1509_p0517c16║空。是故名摩訶波羅蜜。若無空相不應作
T25n1509_p0517c17║難。以畢竟空故無所礙。而能行諸善法。
T25n1509_p0517c18║得阿耨多羅三藐三菩提。世俗法故非第一
T25n1509_p0517c19║義。諸佛雖說法令他得道。破煩惱從此至
T25n1509_p0517c20║彼名為轉。今我等諸煩惱。虛誑顛倒妄語
T25n1509_p0517c21║無有定相。若無定相為何所斷。若無所斷
T25n1509_p0517c22║亦無轉無還。是故說雖轉法輪亦無轉
T25n1509_p0517c23║還。何以故。是般若波羅蜜【CL079n1163_p0555a01】中。無有法。五眼
T25n1509_p0517c24║所能見。若轉若還一切法。從本已來畢竟不
T25n1509_p0517c25║生故。是自性空畢竟空。非轉相非還相。
T25n1509_p0517c26║畏墮常故不轉。畏墮滅故不還。畏墮
T25n1509_p0517c27║有故不轉。畏墮無故不還。畏著世間故
T25n1509_p0517c28║不轉。畏著涅槃故不還。如是自性空畢竟
T25n1509_p0517c29║空十八空等無量諸空。是空解脫門。不轉不
T25n1509_p0518a01║還無相無作。亦如是入是三解脫門。捨我
T25n1509_p0518a02║我所心。是名說得解脫。能如是不取相不
T25n1509_p0518a03║著心。說般若波羅蜜。教照等說者。若案文
T25n1509_p0518a04║若口傳。教者為人讚般若。令受持讀誦正
T25n1509_p0518a05║憶念。照者如人執燈照物。若人不知般若。
T25n1509_p0518a06║以智慧明照之令知。開者如寶藏閉門雖
T25n1509_p0518a07║有好物而不能得。若開其門則隨意所
T25n1509_p0518a08║取。如人疑不信般若者。開邪疑扉折無
T25n1509_p0518a09║明關。是人則隨意所取。示者如人眼視不
T25n1509_p0518a10║明指示好醜。如人有小信小智者。【CL079n1163_p0555b01】示是道
T25n1509_p0518a11║非道是利是失等。分別者分別諸法是善是
T25n1509_p0518a12║不善是罪是福是世間是涅槃經書。略說難
T25n1509_p0518a13║解難信。能廣為分別解說。令得信解。顯
T25n1509_p0518a14║現者佛為種種眾生說種種法。或時毀呰
T25n1509_p0518a15║善法。助不善法。趣令眾生得解。說法者說
T25n1509_p0518a16║佛意。趣以應眾生令知輕重相。解釋者。如
T25n1509_p0518a17║囊中寶物繫口則人不知。若為人解經卷
T25n1509_p0518a18║囊。解釋義理。又如重物披析令輕。種種因
T25n1509_p0518a19║緣譬喻。解釋本末令易解。淺易者。如深水
T25n1509_p0518a20║難渡有人分散此水令淺則渡者皆易。般
T25n1509_p0518a21║若波羅蜜。如水甚深。論議方便力故。種種說
T25n1509_p0518a22║能令淺易。乃至小智之人皆能信解。能以十
T25n1509_p0518a23║種為首說甚深義。是名清淨說般若波羅
T25n1509_p0518a24║蜜義。第一義中實無所說。畢竟空故無說。
T25n1509_p0518a25║無說故無受。無受故無證。無證故無滅諸煩
T25n1509_p0518a26║惱者。若無滅煩惱則【CL079n1163_p0556a01】無福田。受者名信受
T25n1509_p0518a27║讀誦行是法。得沙門果無生法忍。是名為
T25n1509_p0518a28║證。證時諸煩惱滅。得有餘涅槃。得有餘涅
T25n1509_p0518a29║槃故。是畢定福田。畢定者。諸法同無餘涅
T25n1509_p0518b01║槃性故。說無畢定福田。
T25n1509_p0518b02║　　大智度論釋諸波羅蜜品第四十四
T25n1509_p0518b03║【經】爾時慧命須菩提白佛言。世尊。無邊波羅
T25n1509_p0518b04║蜜。是般若波羅蜜。佛言。如虛空無邊故(一)世
T25n1509_p0518b05║尊。等波羅蜜是般若波羅蜜。佛言。諸法等
T25n1509_p0518b06║故(二)世尊。離波羅蜜是般若波羅蜜。佛言。
T25n1509_p0518b07║畢竟空故(三)世尊。不壞波羅蜜是般若波羅
T25n1509_p0518b08║蜜。佛言。一切法不可得故(四)世尊。無彼岸
T25n1509_p0518b09║波羅蜜是般若波羅蜜。佛言。無名無身故(五)
T25n1509_p0518b10║世尊。空種波羅蜜是般若波羅蜜。佛言。入
T25n1509_p0518b11║出息不可得故(六)世尊。不可說波羅蜜是般
T25n1509_p0518b12║若波羅蜜。佛言。覺觀不可得故(七)世尊。無
T25n1509_p0518b13║名波羅蜜是【CL079n1163_p0556b01】般若波羅蜜。佛言。受想行識不
T25n1509_p0518b14║可得故(八)世尊。不去波羅蜜是般若波羅蜜。
T25n1509_p0518b15║佛言。一切法不來故(九)世尊。無移波羅蜜是
T25n1509_p0518b16║般若波羅蜜。佛言。一切法不可伏故(十)世尊。
T25n1509_p0518b17║盡波羅蜜是般若波羅蜜。佛言。一切法畢竟
T25n1509_p0518b18║盡故(十一)世尊。不生波羅蜜是般若波羅蜜。佛
T25n1509_p0518b19║言。一切法不滅故(十二)世尊。不滅波羅蜜是般
T25n1509_p0518b20║若波羅蜜。佛言。一切法不生故(十三)世尊。無
T25n1509_p0518b21║作波羅蜜是般若波羅蜜。佛言。作者不可得
T25n1509_p0518b22║故(十四)世尊。無知波羅蜜是般若波羅蜜。佛
T25n1509_p0518b23║言。知者不可得故(十五)世尊。不到波羅蜜是般
T25n1509_p0518b24║若波羅蜜。佛言。生死不可得故(十六)世尊。不
T25n1509_p0518b25║失波羅蜜是般若波羅蜜。佛言。一切法不失
T25n1509_p0518b26║故(十七)。　【論】釋曰。無邊波羅蜜者。須菩提聞佛
T25n1509_p0518b27║說大珍寶波羅蜜義因而自讚般若。為摩
T25n1509_p0518b28║訶波羅蜜。【CL079n1163_p0557a01】又以智慧深入種種法門。觀般
T25n1509_p0518b29║若波羅蜜。如大海水無量無邊。深知般若
T25n1509_p0518c01║波羅蜜功德。因發大歡喜。欲以種種因緣
T25n1509_p0518c02║讚歎般若。是故白佛言。世尊無邊波羅蜜。
T25n1509_p0518c03║是般若波羅蜜。無邊義從品初至竟。皆是
T25n1509_p0518c04║無邊義。妨說餘事故略說。若廣說則無量。
T25n1509_p0518c05║復次常是一邊。無常是一邊。我無我有無。
T25n1509_p0518c06║世間有邊無邊。眾生有邊無邊。如是等法名
T25n1509_p0518c07║為邪見邊。得般若波羅蜜。則無是諸邊故
T25n1509_p0518c08║言無邊。復次譬如物盡處名為邊。虛空無
T25n1509_p0518c09║色無形故無邊。般若波羅蜜。畢竟清淨故。無
T25n1509_p0518c10║有邊無有盡無取處無受處。是故佛答
T25n1509_p0518c11║如虛空無邊故。般若波羅蜜亦無邊。菩薩得
T25n1509_p0518c12║法忍。觀一切法皆平等。是故說一切法等
T25n1509_p0518c13║故。言等波羅蜜。菩薩用畢竟空心離諸煩
T25n1509_p0518c14║惱。亦離諸法。是故名離波羅【CL079n1163_p0557b01】蜜。菩薩用是
T25n1509_p0518c15║般若波羅蜜總相別相。求諸法不得定相。
T25n1509_p0518c16║如毛髮許。以不可得故。於一切法心不著。
T25n1509_p0518c17║若有邪見戲論人。用邪見著心。欲破壞是
T25n1509_p0518c18║菩薩。是菩薩無所著故。不可破壞。是名不
T25n1509_p0518c19║壞波羅蜜。此岸名為生死。彼岸名涅槃。中
T25n1509_p0518c20║有諸煩惱大河。一切出家人欲捨此岸貪
T25n1509_p0518c21║著彼岸而般若波羅蜜無彼岸。彼岸是涅
T25n1509_p0518c22║槃無色無名。是故說無色無名。故是名無彼
T25n1509_p0518c23║岸波羅蜜。有虛空則有出入息。出入息皆
T25n1509_p0518c24║從虛誑業因緣生。出者非入入者非出。念
T25n1509_p0518c25║念生滅不可得實相。息不可得故。一切法亦
T25n1509_p0518c26║不可得。不可得故名空種波羅蜜。一切法空
T25n1509_p0518c27║寂相故。不須覺觀。覺觀無故則無言說。無
T25n1509_p0518c28║言說故說般若波羅蜜斷語言道。是故名
T25n1509_p0518c29║不可說波羅蜜。二法攝一切法。所謂名色。
T25n1509_p0519a01║四大及造色色所【CL079n1163_p0558a01】攝。受等四眾名所攝。分
T25n1509_p0519a02║別諸法者。說般若波羅蜜。是智慧相故名
T25n1509_p0519a03║所攝。今實不離色。是名不離。名是色是般
T25n1509_p0519a04║若波羅蜜。無知相故。說受想行識不可得
T25n1509_p0519a05║故。言無名波羅蜜。一切法無來無去故。名
T25n1509_p0519a06║無去波羅蜜。般若波羅蜜。是三世十方佛
T25n1509_p0519a07║法藏。以三法印印無天無人。能破故。名無
T25n1509_p0519a08║移波羅蜜。諸有為法念念盡滅無有住時。若
T25n1509_p0519a09║爾者過去法不盡。未來法亦不盡。現在法不
T25n1509_p0519a10║住故不盡。三世盡不可得故。名為畢竟盡。
T25n1509_p0519a11║畢竟盡故名盡波羅蜜。一切法三世中生不
T25n1509_p0519a12║可得故無生。無生故名無生波羅蜜。不滅波
T25n1509_p0519a13║羅蜜亦如是。作有二種。一者眾生作。二者
T25n1509_p0519a14║法作。眾生作者。布施持戒等。法作者。火燒水
T25n1509_p0519a15║爛心識所知。眾生空故無作者。一切法鈍不
T25n1509_p0519a16║起作相故。法亦不作。是二無作故。名無【CL079n1163_p0558b01】作
T25n1509_p0519a17║波羅蜜。無知波羅蜜亦如是。一切法鈍故
T25n1509_p0519a18║無所知。天眼見有生死。用空慧眼見生死
T25n1509_p0519a19║不可得。生死不可得故。今世眾生死。無到
T25n1509_p0519a20║後世者。但五眾先業因緣相續生故。名不到
T25n1509_p0519a21║波羅蜜。般若波羅蜜不失諸法實相。亦能
T25n1509_p0519a22║令一切法不失實相。離般若波羅蜜。一切
T25n1509_p0519a23║法皆失。觀一切法實相。得般若波羅蜜。是
T25n1509_p0519a24║故名不失波羅蜜。
T25n1509_p0519a25║【經】世尊。夢波羅蜜是般若波羅蜜。佛言。乃
T25n1509_p0519a26║至夢中所見不可得故(十八)世尊。響波羅蜜
T25n1509_p0519a27║是般若波羅蜜。佛言。聞聲者不可得故(十九)
T25n1509_p0519a28║世尊。影波羅蜜是般若波羅蜜。佛言。鏡面
T25n1509_p0519a29║不可得故(二十)世尊。焰波羅蜜是般若波羅蜜。
T25n1509_p0519b01║佛言。水流不可得故(二十一)世尊。幻波羅蜜是
T25n1509_p0519b02║般若波羅蜜。佛言。術事不可得故(二十二)世尊。
T25n1509_p0519b03║不垢波羅【CL079n1163_p0559a01】蜜是般若波羅蜜。佛言。諸煩惱不
T25n1509_p0519b04║可得故(二十三)世尊。無淨波羅蜜是般若波羅
T25n1509_p0519b05║蜜。佛言。煩惱虛誑故(二十四)世尊。不污波羅
T25n1509_p0519b06║蜜是般若波羅蜜。佛言。處不可得故(二十五)世
T25n1509_p0519b07║尊。不戲論波羅蜜。是般若波羅蜜。佛言。一
T25n1509_p0519b08║切戲論破故(二十六)世尊。不念波羅蜜是般若
T25n1509_p0519b09║波羅蜜。佛言。一切念破故(二十七)世尊。不動波
T25n1509_p0519b10║羅蜜是般若波羅蜜。佛言。法性常住故(二十八)
T25n1509_p0519b11║世尊。無染波羅蜜是般若波羅蜜。佛言。知
T25n1509_p0519b12║一切法妄解故(二十九)世尊。不起波羅蜜是般
T25n1509_p0519b13║若波羅蜜。佛言。一切法無分別故(三十)世尊。
T25n1509_p0519b14║寂滅波羅蜜是般若波羅蜜。佛言。一切法相
T25n1509_p0519b15║不可得故(三十一)世尊。無欲波羅蜜是般若波
T25n1509_p0519b16║羅蜜。佛言。欲不可得故(三十二)世尊。無瞋波
T25n1509_p0519b17║羅蜜是般若波羅蜜。佛言。瞋恚不實故(三十三)
T25n1509_p0519b18║世尊。無癡波羅蜜是般【CL079n1163_p0559b01】若波羅蜜。佛言。無
T25n1509_p0519b19║明黑闇滅故(三十四)世尊。無煩惱波羅蜜是般若
T25n1509_p0519b20║波羅蜜。佛言。分別憶想虛妄故(三十五)世尊。
T25n1509_p0519b21║無眾生波羅蜜是般若波羅蜜。佛言。眾生無
T25n1509_p0519b22║所有故(三十六)世尊。斷波羅蜜是般若波羅蜜。
T25n1509_p0519b23║佛言。諸法不起故(三十七)世尊。無二邊波羅蜜
T25n1509_p0519b24║是般若波羅蜜。佛言。離二邊故(三十八)世尊。
T25n1509_p0519b25║不破波羅蜜是般若波羅蜜。佛言。一切法不
T25n1509_p0519b26║相離故(三十九)世尊。不取波羅蜜是般若波羅
T25n1509_p0519b27║蜜。佛言。過聲聞辟支佛地故(四十)世尊。不分別
T25n1509_p0519b28║波羅蜜是般若波羅蜜。佛言。諸妄想不可得
T25n1509_p0519b29║故(四十一)世尊。無量波羅蜜是般若波羅蜜。佛
T25n1509_p0519c01║言。諸法量不可得故(四十二)世尊。虛空波羅
T25n1509_p0519c02║蜜是般若波羅蜜。佛言。一切法無所有故(四十
T25n1509_p0519c03║三)。　【論】釋曰。須菩提讚般若波羅蜜。示眾
T25n1509_p0519c04║生世間【CL079n1163_p0560a01】空如夢。佛言。夢亦不可得故名夢
T25n1509_p0519c05║波羅蜜。響影焰幻亦如是。人心以聲為實。
T25n1509_p0519c06║以響為虛。影以人面鏡為實。像為虛。焰
T25n1509_p0519c07║以風塵日光為實。水為虛。幻以祝術為
T25n1509_p0519c08║實。祝術所作為虛。須菩提讚般若以喻
T25n1509_p0519c09║為空。佛說喻本事皆空。本事皆空故。是喻亦
T25n1509_p0519c10║空。是般若波羅蜜。無垢能斷滅一切垢。
T25n1509_p0519c11║佛言。諸煩惱從本已來常無。今何所斷。
T25n1509_p0519c12║是故名無垢波羅蜜。無淨波羅蜜亦如是。
T25n1509_p0519c13║無煩惱即是淨淫欲瞋恚等。諸煩惱名為
T25n1509_p0519c14║污。是般若波羅蜜。一切垢法所不污。六情
T25n1509_p0519c15║是諸煩惱處。六情及一切法。諸煩惱緣處住
T25n1509_p0519c16║處。皆不可得故。名不污波羅蜜。得是般若
T25n1509_p0519c17║波羅蜜。一切戲論憶想分別滅故。名不戲
T25n1509_p0519c18║論波羅蜜。一切法畢竟空故。無憶無念相。
T25n1509_p0519c19║無憶無念相故。名無念波羅蜜。住法性菩
T25n1509_p0519c20║薩。一切論議者。【CL079n1163_p0560b01】所不能勝。一切結使邪
T25n1509_p0519c21║見所不能覆。一切法無常。破壞心不生憂。
T25n1509_p0519c22║如是等因緣故。名不動波羅蜜。一切法妄
T25n1509_p0519c23║解。非但愛染故。名無染波羅蜜。憶想分別
T25n1509_p0519c24║是一切結使根本。有結使能起後身業。知
T25n1509_p0519c25║憶想分別虛妄。一切後世生業。更不復起
T25n1509_p0519c26║故。是名不起波羅蜜。般若波羅蜜中。不取
T25n1509_p0519c27║三毒火相故。言寂滅波羅蜜。佛言。非但三
T25n1509_p0519c28║毒相寂滅。一切法相不可得故。是般若波
T25n1509_p0519c29║羅蜜。乃至善法中尚不貪。何況餘欲。佛
T25n1509_p0520a01║說欲從本已來。不可得故。貪欲虛誑。自性不
T25n1509_p0520a02║可得故。名無欲波羅蜜。非是離欲故名無
T25n1509_p0520a03║欲。瞋恚性畢竟無所有故。名無瞋波羅蜜。
T25n1509_p0520a04║非是離瞋故。名無瞋。一切法中。無明黑闇
T25n1509_p0520a05║破故。名無癡波羅蜜。非是滅癡故。名無癡。
T25n1509_p0520a06║無煩惱波羅蜜者。菩薩得無生法忍故。一切
T25n1509_p0520a07║煩惱滅。佛言。【CL079n1163_p0561a01】憶想分別是煩惱根本。憶想尚
T25n1509_p0520a08║無何況煩惱。故名無煩惱波羅蜜。般若能破
T25n1509_p0520a09║無眾生中有眾生顛倒故。名無眾生波羅
T25n1509_p0520a10║蜜。佛言。是眾生從本已來不生。無所有故。
T25n1509_p0520a11║名無眾生。須菩提意。以般若波羅蜜能斷
T25n1509_p0520a12║一切有漏法故。名斷波羅蜜。佛言。諸法不
T25n1509_p0520a13║起不生無所作。諸法自然斷相故名斷。二
T25n1509_p0520a14║邊者。所謂我無我斷無斷可斷法無斷法常
T25n1509_p0520a15║滅有無。如是等無量二邊。般若波羅蜜中。
T25n1509_p0520a16║無是諸邊故。名無二邊波羅蜜。佛言。是諸
T25n1509_p0520a17║邊從本已來無。但以虛誑顛倒故著。菩薩
T25n1509_p0520a18║求實事故。離是顛倒邊。是般若波羅蜜。一
T25n1509_p0520a19║相空故不可破。佛言。不但般若波羅蜜。一
T25n1509_p0520a20║切法皆無定異相。如果不離因因不離果。
T25n1509_p0520a21║有為法不離無為法。無為法不離有為法。
T25n1509_p0520a22║般若波羅蜜不離一切法。一切法不離般
T25n1509_p0520a23║若【CL079n1163_p0561b01】波羅蜜。一切法實相。即是般若波羅蜜故。
T25n1509_p0520a24║名不破波羅蜜。破者所謂諸法各各離散一
T25n1509_p0520a25║切法常無常等過失。是故般若波羅蜜。不取
T25n1509_p0520a26║一切法。佛言。一切法。乃至二乘出世間清淨
T25n1509_p0520a27║法。亦不取故。名不取波羅蜜。分別名取相。
T25n1509_p0520a28║生心妄想分別。般若波羅蜜是實相故。無
T25n1509_p0520a29║是妄想分別。佛言。因憶想分別。有無分
T25n1509_p0520b01║別。今憶想分別。從本已來無故。名無分別
T25n1509_p0520b02║波羅蜜。般若波羅蜜。出四無量故。名無量
T25n1509_p0520b03║波羅蜜。復次畢竟空。為得涅槃無量法故。
T25n1509_p0520b04║名無量。復次智慧所不能到邊崖。是名無
T25n1509_p0520b05║量。是名六情所籌度。是法空無相無生滅。
T25n1509_p0520b06║六情所不能量。何以故。物多而量器小故。
T25n1509_p0520b07║佛言。非但是般若波羅蜜無量。色等一切
T25n1509_p0520b08║法不可得故。皆無量。如虛空無色無形無
T25n1509_p0520b09║所能作。般若波羅蜜亦如是。佛言。非但虛
T25n1509_p0520b10║【CL079n1163_p0562a01】空無所有。色等諸法皆無所有故。名虛空
T25n1509_p0520b11║波羅蜜。
T25n1509_p0520b12║【經】世尊。無常波羅蜜是般若波羅蜜。佛言。
T25n1509_p0520b13║一切法破壞故(四十四)世尊。苦波羅蜜是般若
T25n1509_p0520b14║波羅蜜。佛言。一切法惱相故(四十五)世尊。無
T25n1509_p0520b15║我波羅蜜是般若波羅蜜。佛言。一切法不著
T25n1509_p0520b16║故(四十六)世尊。空波羅蜜是般若波羅蜜。佛言。
T25n1509_p0520b17║一切法不可得故(四十七)世尊。無相波羅蜜是
T25n1509_p0520b18║般若波羅蜜。佛言。一切法不生故(四十八)世尊。
T25n1509_p0520b19║內空波羅蜜是般若波羅蜜。佛言。內法不可
T25n1509_p0520b20║得故(四十九)世尊。外空波羅蜜是般若波羅蜜。
T25n1509_p0520b21║佛言。外法不可得故(五十)世尊。內外空波羅蜜
T25n1509_p0520b22║是般若波羅蜜。佛言。內外法不可得故(五十一)
T25n1509_p0520b23║世尊。空空波羅蜜是般若波羅蜜。佛言。空空
T25n1509_p0520b24║法不可得故(五十二)世尊。大空波羅蜜是般若
T25n1509_p0520b25║波【CL079n1163_p0562b01】羅蜜。佛言。一切法不可得故(五十三)世尊。
T25n1509_p0520b26║第一義空波羅蜜是般若波羅蜜。佛言。涅槃
T25n1509_p0520b27║不可得故(五十四)世尊。有為空波羅蜜是般若
T25n1509_p0520b28║波羅蜜。佛言。有為法不可得故(五十五)世尊。
T25n1509_p0520b29║無為空波羅蜜是般若波羅蜜。佛言。無為法
T25n1509_p0520c01║不可得故(五十六)世尊。畢竟空波羅蜜是般若
T25n1509_p0520c02║波羅蜜。佛言。諸法畢竟不可得故(五十七)世尊。
T25n1509_p0520c03║無始空波羅蜜是般若波羅蜜。佛言。諸法
T25n1509_p0520c04║無始不可得故(五十八)世尊。散空波羅蜜是般
T25n1509_p0520c05║若波羅蜜。佛言。散法不可得故(五十九)世尊。
T25n1509_p0520c06║性空波羅蜜是般若波羅蜜。佛言。有為無為
T25n1509_p0520c07║法不可得故(六十)世尊。諸法空波羅蜜是般若
T25n1509_p0520c08║波羅蜜。佛言。一切法不可得故(六十一)世尊。
T25n1509_p0520c09║自相空波羅蜜是般若波羅蜜。佛言。自相離
T25n1509_p0520c10║故(六十二)世尊。無法空波羅蜜是般若波羅蜜。
T25n1509_p0520c11║佛言。無法不可【CL079n1163_p0563a01】得故(六十三)世尊。有法空波羅
T25n1509_p0520c12║蜜是般若波羅蜜。佛言。有法不可得故(六十四)
T25n1509_p0520c13║世尊。無法有法空波羅蜜是般若波羅蜜。佛
T25n1509_p0520c14║言。無法有法不可得故(六十五)世尊。念處波
T25n1509_p0520c15║羅蜜是般若波羅蜜。佛言。身受心法不可得
T25n1509_p0520c16║故(六十六)世尊。正懃波羅蜜是般若波羅蜜。
T25n1509_p0520c17║佛言。善不善法不可得故(六十七)世尊。如意足
T25n1509_p0520c18║波羅蜜是般若波羅蜜。佛言。四如意足不可
T25n1509_p0520c19║得故(六十八)世尊。根波羅蜜是般若波羅蜜。
T25n1509_p0520c20║佛言。五根不可得故(六十九)世尊。力波羅蜜是
T25n1509_p0520c21║般若波羅蜜。佛言。五力不可得故(七十)世尊。
T25n1509_p0520c22║覺波羅蜜是般若波羅蜜。佛言。七覺分不
T25n1509_p0520c23║可得故(七十一)世尊。道波羅蜜是般若波羅蜜。
T25n1509_p0520c24║佛言。八聖道分不可得故(七十二)世尊。無作波
T25n1509_p0520c25║羅蜜是般若波羅蜜。佛言。無作不可得故(七十
T25n1509_p0520c26║三)世尊。空波羅蜜是般若波【CL079n1163_p0563b01】羅蜜。佛言。空
T25n1509_p0520c27║相不可得故(七十四)世尊。無相波羅蜜是般若
T25n1509_p0520c28║波羅蜜。佛言。寂滅相不可得故(七十五)世尊。
T25n1509_p0520c29║背捨波羅蜜是般若波羅蜜。佛言。八背捨
T25n1509_p0521a01║不可得故(七十六)世尊。定波羅蜜是般若波羅
T25n1509_p0521a02║蜜。佛言。九次第定不可得故(七十七)世尊。檀
T25n1509_p0521a03║波羅蜜是般若波羅蜜。佛言。慳貪不可得故
T25n1509_p0521a04║(七十八)世尊。尸羅波羅蜜是般若波羅蜜。佛言。
T25n1509_p0521a05║破戒不可得故(七十九)世尊。羼提波羅蜜是般
T25n1509_p0521a06║若波羅蜜。佛言。忍不忍辱不可得故(八十)世尊。
T25n1509_p0521a07║毘梨耶波羅蜜是般若波羅蜜。佛言。懈怠精
T25n1509_p0521a08║進不可得故(八十一)世尊。禪波羅蜜是般若波
T25n1509_p0521a09║羅蜜。佛言。定亂不可得故(八十二)世尊。般若
T25n1509_p0521a10║波羅蜜是般若波羅蜜。佛言。癡慧不可得故
T25n1509_p0521a11║(八十三)世尊。十力波羅蜜是般若波羅蜜。佛言。
T25n1509_p0521a12║一切法不可伏故(八十四)世尊。無所畏波羅【CL079n1163_p0564a01】蜜
T25n1509_p0521a13║是般若波羅蜜。佛言。道種智不沒故(八十五)世
T25n1509_p0521a14║尊。無礙智波羅蜜是般若波羅蜜。佛言。一
T25n1509_p0521a15║切諸法無障無礙故(八十六)世尊。佛法波羅
T25n1509_p0521a16║蜜是般若波羅蜜。佛言。過一切法故(八十七)世
T25n1509_p0521a17║尊。如實說者波羅蜜是般若波羅蜜。佛言。
T25n1509_p0521a18║一切說如實故(八十八)世尊。自然波羅蜜是
T25n1509_p0521a19║般若波羅蜜。佛言。一切法中自在故(八十九)世
T25n1509_p0521a20║尊。佛波羅蜜是般若波羅蜜。佛言。知一切
T25n1509_p0521a21║法一切種智故(九十)。
T25n1509_p0521a22║【論】釋曰。般若波羅蜜中。有無常聖行故。
T25n1509_p0521a23║名無常波羅蜜。佛言。非但般若中有無常
T25n1509_p0521a24║觀。一切法無常故名無常波羅蜜。問曰。上來
T25n1509_p0521a25║說般若波羅蜜法性常住。今何以說無常。答
T25n1509_p0521a26║曰。般若波羅蜜。是智慧觀法。從因緣和合
T25n1509_p0521a27║生。是有為法故無常。般若波羅蜜所緣處。
T25n1509_p0521a28║如法性實際無為法故常。須菩提說。有為
T25n1509_p0521a29║般若故。言般若波羅蜜【CL079n1163_p0564b01】無常。問曰。若爾者
T25n1509_p0521b01║佛何以說一切法盡是破壞無常無為法無
T25n1509_p0521b02║破壞相。答曰。一切法名六情。內外皆是作
T25n1509_p0521b03║法。作法故。必歸破壞相。離有為法無無
T25n1509_p0521b04║為法。亦更無有法相。因有為法相故。說無
T25n1509_p0521b05║為法不生不滅。復次一切有為法有二種。一
T25n1509_p0521b06║者名字一切。二者實一切。一切有為法破壞
T25n1509_p0521b07║故。名一切無常苦等。乃至無法有法空亦如
T25n1509_p0521b08║是。須菩提說一切法相讚般若。佛舉一
T25n1509_p0521b09║切法答。正觀身等四法。從四念處生。四念
T25n1509_p0521b10║處是四諦之初門。四諦是四沙門果初門。
T25n1509_p0521b11║阿羅漢果分別。即是三乘四念處。般若波羅
T25n1509_p0521b12║蜜中種種廣說。佛言。是四種法緣處。從本
T25n1509_p0521b13║已來皆不可得故。名念處波羅蜜。從四正
T25n1509_p0521b14║懃乃至般若波羅蜜亦如是。問曰。餘法可
T25n1509_p0521b15║以讚般若。云何復以般若讚般若。答曰。
T25n1509_p0521b16║有二種般若。一【CL079n1163_p0565a01】者常住般若。二者與五波羅
T25n1509_p0521b17║蜜共行。有用般若波羅蜜須菩提讚有
T25n1509_p0521b18║用般若波羅蜜。能破無明黑闇能與真智
T25n1509_p0521b19║慧。是故佛說常住般若波羅蜜。癡慧不可得
T25n1509_p0521b20║故。行是般若波羅蜜。菩薩初得菩薩十力。
T25n1509_p0521b21║後得佛十力。是故說十力波羅蜜。佛言。非
T25n1509_p0521b22║但十力者不可破不可伏。一切法實相。亦
T25n1509_p0521b23║不可破亦不可伏。佛意為度眾生故。說
T25n1509_p0521b24║十方佛力無量無邊。如佛力一切法實相
T25n1509_p0521b25║亦如是。不可伏故。名十力波羅蜜。菩薩得
T25n1509_p0521b26║是般若波羅蜜力。於佛前能說法論議。何況
T25n1509_p0521b27║餘處。尚不畏魔王何況外道。故名無所畏
T25n1509_p0521b28║波羅蜜。佛言。道種智不沒故。道種智名法
T25n1509_p0521b29║眼。知一切眾生以何道得涅槃。般若波羅
T25n1509_p0521c01║蜜。常寂滅相不可說。是菩薩以道種智故。
T25n1509_p0521c02║引導眾生。於大眾中師子吼。道種智增益
T25n1509_p0521c03║故不沒。無所【CL079n1163_p0565b01】畏不自憍慢我有是法。名無
T25n1509_p0521c04║畏波羅蜜。須菩提從佛聞無畏轉深故。讚
T25n1509_p0521c05║般若波羅蜜。言無礙波羅蜜。佛言非但四無
T25n1509_p0521c06║礙。一切法入如法性實際故。皆是無礙
T25n1509_p0521c07║相。菩薩因般若波羅蜜。能集十力四無所
T25n1509_p0521c08║畏四無礙智大慈大悲等諸佛法故。說佛
T25n1509_p0521c09║法波羅蜜。佛言。聲聞法於於凡夫法為
T25n1509_p0521c10║勝。辟支佛法於聲聞法為勝。法於一切
T25n1509_p0521c11║法最勝。如一切色中虛空廣大。佛法最勝
T25n1509_p0521c12║無能及。無可喻。過一切法故。名佛法
T25n1509_p0521c13║波羅蜜。如過去佛。行六波羅蜜。得諸法
T25n1509_p0521c14║如相。今佛亦如是。行六波羅蜜。得佛道
T25n1509_p0521c15║故。名多陀阿伽陀波羅蜜。多陀阿伽陀
T25n1509_p0521c16║者。或言如來。或言如實說。或言如實知。此
T25n1509_p0521c17║中佛說。非但佛說名如實說。一切語言皆
T25n1509_p0521c18║是如實故。名如實說波羅蜜。是般若波羅蜜
T25n1509_p0521c19║具足。後身自然作佛【CL079n1163_p0566a01】故。名自然波羅蜜。自
T25n1509_p0521c20║然名佛。佛所說故。名自然波羅蜜。復次是
T25n1509_p0521c21║般若波羅蜜。實相自然不由他作故。名自
T25n1509_p0521c22║然。佛言。佛一切法中。得自在力故。名自然
T25n1509_p0521c23║波羅蜜。具足十地。得十力四無所畏。轉法
T25n1509_p0521c24║輪擊法鼓。覺世間無明睡眾生故。名為
T25n1509_p0521c25║佛波羅蜜。佛秦言覺者知者。何者是。所
T25n1509_p0521c26║謂正知一切法一切種故名覺。一切法
T25n1509_p0521c27║者。所謂五眾十二入十八界等。復次一切
T25n1509_p0521c28║法。名外道經書伎術禪定等。略說有五種。
T25n1509_p0521c29║所謂凡夫法。聲聞法。辟支佛法。菩薩法。
T25n1509_p0522a01║佛法。佛略知有二種相。所謂總相別相。又
T25n1509_p0522a02║以分別相畢竟空相。廣知則一切種。一切種
T25n1509_p0522a03║是一切無量無邊法門。以是事故。名為佛
T25n1509_p0522a04║波羅蜜。不以佛身故名為佛波羅蜜。但以
T25n1509_p0522a05║一切種智故。
T25n1509_p0522a06║大智度論卷第六十五【CL079n1163_p0566b01】
