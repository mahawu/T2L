T25n1509_p0302c12║【□】
T25n1509_p0302c13║【□】
T25n1509_p0302c14║【CL078n1163_p0763a01】大智度論釋初品中到彼岸義
T25n1509_p0302c15║第五十(卷三十三)
T25n1509_p0302c16║【□】
T25n1509_p0302c17║　　　　聖者龍樹造
T25n1509_p0302c18║　　　　後秦龜茲國三藏鳩摩羅什譯
T25n1509_p0302c19║【○】【經】復次舍利弗。菩薩摩訶薩欲到有為無為
T25n1509_p0302c20║法彼岸者。當學般若波羅蜜。　【論】彼岸者。
T25n1509_p0302c21║於有為無為法盡到其邊。云何是彼岸以大
T25n1509_p0302c22║智慧悉知悉盡。有為法總相別相種種悉解。
T25n1509_p0302c23║無為法中從須陀洹至佛悉皆了知。有為無
T25n1509_p0302c24║為法相義如先說。
T25n1509_p0302c25║【經】菩薩摩訶薩欲知過去未來現在諸法
T25n1509_p0302c26║如諸法法相無生際者。當學般若波羅蜜。
T25n1509_p0302c27║【論】問曰。上已說如。今何以更說。答曰。上直
T25n1509_p0302c28║言諸法如今言三世皆如。上略說此廣說。
T25n1509_p0302c29║上說一此說三。法相即是法性。無生際即
T25n1509_p0303a01║是實際。【CL078n1163_p0763b01】過去法如即是過去法相。未來現在
T25n1509_p0303a02║亦如是。復次過去法如即是未來現在法如。
T25n1509_p0303a03║現在法如即是過去未來法如。未來法如即
T25n1509_p0303a04║是過去現在法如。所以者何。如相非一非異
T25n1509_p0303a05║故。復次如先說二種如。一者世間如。二者
T25n1509_p0303a06║出世間如。用是世間如三世各各異。用是
T25n1509_p0303a07║出世間如三世為一。
T25n1509_p0303a08║復次法相名諸法業諸法所作力因緣果報。
T25n1509_p0303a09║如火為熱相水為濕相。如是諸法中分別
T25n1509_p0303a10║因緣果報各各別相。如是處非處力中說。
T25n1509_p0303a11║是名世間法相。若是諸法相推求尋究。入
T25n1509_p0303a12║無生法中更無過是者是名無生際。問曰。
T25n1509_p0303a13║如法相可分別有三世。無生際是未來法
T25n1509_p0303a14║云何有過去現在。如阿毘曇說。生法者過去
T25n1509_p0303a15║現在。是無生法者未來及無為法。是云何欲
T25n1509_p0303a16║令過去現在有無生。答曰。如先種種說破
T25n1509_p0303a17║生法。一【CL078n1163_p0764a01】切法皆無生。何但未來無生。如一時
T25n1509_p0303a18║義中已破三世。三世一相所謂無相。如是
T25n1509_p0303a19║則無生相。復次無生名為涅槃。以涅槃不生
T25n1509_p0303a20║不滅故。涅槃者末後究竟不復更生。而一
T25n1509_p0303a21║切法即是涅槃。以是故佛說一切法皆是無
T25n1509_p0303a22║生際。
T25n1509_p0303a23║【經】復次舍利弗。菩薩摩訶薩欲在一切聲
T25n1509_p0303a24║聞辟支佛前。欲給侍諸佛。欲為諸佛內眷屬。
T25n1509_p0303a25║欲得大眷屬。欲得菩薩眷屬。欲得淨報大
T25n1509_p0303a26║施。當學般若波羅蜜。　【論】問曰。若菩薩未
T25n1509_p0303a27║得漏盡云何在漏盡聖人前。答曰。菩薩初發
T25n1509_p0303a28║意時已在一切眾生前。何況積劫修行。是菩
T25n1509_p0303a29║薩功德智慧大故。世世常大能利益聲聞辟
T25n1509_p0303b01║支佛。眾生知菩薩恩故。推崇敬重乃至畜生
T25n1509_p0303b02║中亦為尊重。如菩薩昔作鹿其色如金其
T25n1509_p0303b03║角七寶。五百鹿隨逐宗事。若【CL078n1163_p0764b01】在人中好世
T25n1509_p0303b04║作轉輪聖王。惡世恒作大王護持佛法利
T25n1509_p0303b05║益眾生。若出家值有佛法則為世作大度
T25n1509_p0303b06║師興顯佛法。若無佛法則為外道大師行
T25n1509_p0303b07║四無量。阿羅漢辟支佛雖有無漏利益事
T25n1509_p0303b08║少。譬如一升酥雖精不如大海水酪。菩
T25n1509_p0303b09║薩雖有漏智慧及其成熟利益無量。復次
T25n1509_p0303b10║羅漢辟支佛四事供養助道之具。多由菩薩
T25n1509_p0303b11║得。如首楞嚴經說。文殊師利七十二億作辟
T25n1509_p0303b12║支佛。化辟支佛人令其成道。以是故在聲
T25n1509_p0303b13║聞辟支佛前。欲為諸佛給使者。如釋迦文
T25n1509_p0303b14║佛未出家時。車匿給使優陀耶戲笑。瞿
T25n1509_p0303b15║毘耶耶輸陀等諸婇女為內眷屬。出家六年
T25n1509_p0303b16║苦行時五人給侍。得道時彌喜羅陀須那剎
T25n1509_p0303b17║多羅阿難密跡力士等是名內眷屬。大眷屬
T25n1509_p0303b18║者。舍利弗目揵連摩訶迦葉須菩提迦旃延
T25n1509_p0303b19║富樓那阿泥盧豆【CL078n1163_p0765a01】等諸聖人。及彌勒文殊
T25n1509_p0303b20║師利[颱-台+犮]陀婆羅諸阿毘跋致一生補處菩薩
T25n1509_p0303b21║等。是名大眷屬。復次佛有二種身。一者法
T25n1509_p0303b22║性生身。二者隨世間身。世間身眷屬如先說。
T25n1509_p0303b23║法性生身者。有無量無數阿僧祇一生補處
T25n1509_p0303b24║菩薩侍從。所以者何。如不可思議解脫經
T25n1509_p0303b25║說。佛欲生時八萬四千一生補處菩薩在前
T25n1509_p0303b26║導。菩薩從後而出。譬如陰雲籠月。又如
T25n1509_p0303b27║法華經說。從地踊出菩薩等皆是內眷屬
T25n1509_p0303b28║大眷屬。菩薩眷屬者。有佛純以菩薩為眷
T25n1509_p0303b29║屬。有佛純以聲聞為眷屬。有佛菩薩聲聞
T25n1509_p0303c01║雜為眷屬。是故言但欲得菩薩為眷屬者。
T25n1509_p0303c02║當學般若波羅蜜。眷屬有三上中下。下者
T25n1509_p0303c03║純聲聞。中者雜。上者但菩薩。淨報大施者。
T25n1509_p0303c04║有人言。菩薩多集福德未除煩惱。受人信
T25n1509_p0303c05║施未能淨報。佛言菩薩行般若波羅蜜。諸
T25n1509_p0303c06║法皆空【CL078n1163_p0765b01】不可得。何況諸結使。菩薩入法性中
T25n1509_p0303c07║故不證真際。是故能淨報施福。復次菩薩
T25n1509_p0303c08║功德廣大。從發心已來欲代一一眾生
T25n1509_p0303c09║受一切苦。欲以一切功德與一切眾生。然
T25n1509_p0303c10║後當自求佛道。但是事不可得故。而自成
T25n1509_p0303c11║佛度一切眾生。又菩薩志願不以阿僧祇
T25n1509_p0303c12║為拘。如世間及如法性實際虛空等久住
T25n1509_p0303c13║菩薩心住世間利益眾生故。亦如是久住
T25n1509_p0303c14║無有窮已。是人不能淨報施福者誰能淨
T25n1509_p0303c15║畢。如父母雖有結使諸惡。以一世利益
T25n1509_p0303c16║子故。受其供養令子得大福。何況菩薩
T25n1509_p0303c17║無諸結使。而住無邊世中利益眾生而不
T25n1509_p0303c18║淨畢。又復菩薩但有悲心而無般若尚能
T25n1509_p0303c19║利益。何況行般若波羅蜜。問曰。若菩薩無
T25n1509_p0303c20║結使云何世間受生。答曰。先已答。菩薩得
T25n1509_p0303c21║無生法忍得法性生身處處變化以度眾
T25n1509_p0303c22║生莊嚴世界。【CL078n1163_p0766a01】是功德因緣故雖未得佛能
T25n1509_p0303c23║淨報施福。
T25n1509_p0303c24║【經】復次舍利弗。菩薩摩訶薩欲不起慳心
T25n1509_p0303c25║破戒心瞋恚心懈怠心亂心癡心者。當學般
T25n1509_p0303c26║若波羅蜜。　【論】是六種心惡故。能障蔽六波
T25n1509_p0303c27║羅蜜門。如菩薩行布施時。若有慳心起令
T25n1509_p0303c28║布施不清淨。所謂不能以好物施。若與
T25n1509_p0303c29║好物不能多與。若與外物則不能內施。
T25n1509_p0304a01║若能內施不能盡與。若由慳心故。菩薩
T25n1509_p0304a02║行般若波羅蜜。知一切法無我無我所。諸
T25n1509_p0304a03║法皆空如夢如幻。以身頭目骨髓布施如
T25n1509_p0304a04║施草木。是菩薩雖未得道。欲常不起是
T25n1509_p0304a05║慳心。當學般若波羅蜜。諸餘人離欲得道故
T25n1509_p0304a06║不生破戒心。菩薩行般若波羅蜜故不見
T25n1509_p0304a07║破戒事。所以者何。戒為一切諸善功德住處。
T25n1509_p0304a08║譬如地為一切萬物所依止處。破戒尚不
T25n1509_p0304a09║得餘【CL078n1163_p0766b01】道。何況阿耨多羅三藐三菩提。以是
T25n1509_p0304a10║故不生破戒心。復作是念。菩薩法者安樂
T25n1509_p0304a11║眾生。若破戒者惱亂一切。以是故菩薩不
T25n1509_p0304a12║生破戒心。何況破戒。小乘及諸凡夫尚不
T25n1509_p0304a13║應生瞋恚心。何況菩薩發阿耨多羅三藐
T25n1509_p0304a14║三菩提意。身為苦器法自受惱。譬如犯罪
T25n1509_p0304a15║之人自致刑戮自作自受不應怨人。但當
T25n1509_p0304a16║自護其心不令起惡。譬如人遭惡風
T25n1509_p0304a17║雨寒熱亦無所瞋。復作是念。菩薩求佛以
T25n1509_p0304a18║大悲為本。若懷瞋恚則喪志願。瞋恚之
T25n1509_p0304a19║人尚不得世間樂何況道樂。瞋恚之人自不
T25n1509_p0304a20║得樂。何能以樂與人。懈怠之人世間勝事
T25n1509_p0304a21║尚不能成。何況阿耨多羅三藐三菩提。譬
T25n1509_p0304a22║如鑽火數息無得火期。散亂之心譬如風
T25n1509_p0304a23║中然燈。雖有光明不能照物。亂心中智
T25n1509_p0304a24║慧亦復如是。智慧是一切善法根本。若欲
T25n1509_p0304a25║成就是智先【CL078n1163_p0767a01】當攝心然後可成。譬如狂醉
T25n1509_p0304a26║之人自利他利好醜之事都不覺知。散亂之
T25n1509_p0304a27║心亦如是。世間好事尚不能善知。何況出
T25n1509_p0304a28║世間法。愚癡人心一切成敗事皆不能及。
T25n1509_p0304a29║何況微妙深義。譬如無目之人或墜溝坑
T25n1509_p0304b01║或入非道。無智之人亦復如是。無智慧眼
T25n1509_p0304b02║故受著邪法不受正見。如是之人世間近
T25n1509_p0304b03║事尚不能成。何況阿耨多羅三藐三菩提。
T25n1509_p0304b04║菩薩行般若波羅蜜力故。能障是六蔽淨
T25n1509_p0304b05║六波羅蜜。以是故說若欲不起六蔽。當
T25n1509_p0304b06║學般若波羅蜜。
T25n1509_p0304b07║【經】復次舍利弗。菩薩摩訶薩欲使一切眾生
T25n1509_p0304b08║立於布施福處持戒福處修定福處勸導福
T25n1509_p0304b09║處。欲令眾生立於財福法福處。當學般若
T25n1509_p0304b10║波羅蜜。　【論】問曰。云何名為福處。答曰。
T25n1509_p0304b11║阿毘曇言。福者【CL078n1163_p0767b01】善有漏身口意業。復有人
T25n1509_p0304b12║言。不隱沒無記是。所以者何。善有漏業因緣
T25n1509_p0304b13║果報故。得是不隱沒無記。福是果報亦名
T25n1509_p0304b14║為福。如世間人說能成大事多所成辦
T25n1509_p0304b15║是名福德人。是福略說三種。布施持戒修
T25n1509_p0304b16║定。何等是布施。有人以衣服臥具飲食花
T25n1509_p0304b17║香瓔珞等與人。是名布施。問曰。飲食等物
T25n1509_p0304b18║便是布施。為更有布施。答曰。飲食等物非
T25n1509_p0304b19║布施。以飲食等物與時。心中生法名捨。
T25n1509_p0304b20║與慳心相違。是名布施。福德是或有漏或
T25n1509_p0304b21║無漏。常是善心數法心相應隨心行共心生。
T25n1509_p0304b22║無色無形能作緣業相應隨業行業共生。非
T25n1509_p0304b23║先業果報得。修行修慧證身證凡夫人得亦
T25n1509_p0304b24║聖人得。有人言。是捨法相應思是名布施福
T25n1509_p0304b25║德。所以者何。業能生果報故。思即是業。身
T25n1509_p0304b26║口不名為業。從思生故得名業。此布施
T25n1509_p0304b27║有二種。【CL078n1163_p0768a01】一者淨二者不淨。不淨者直施而已。
T25n1509_p0304b28║或畏失財故與。或惡訶罵故與。或無用故
T25n1509_p0304b29║與。或親愛故與。或為求勢故與。以施故多
T25n1509_p0304c01║致勢援。或死急故與。或求善名譽故與。
T25n1509_p0304c02║或求與貴勝齊名故與。或妒嫉故與。或憍
T25n1509_p0304c03║慢故與。小人愚賤尚施我為貴重大人云何
T25n1509_p0304c04║不與。或為咒願福德故與。或求吉除凶故
T25n1509_p0304c05║與。或求入伴儻故與。或不一心不恭敬
T25n1509_p0304c06║輕賤受者而與。如是種種因緣。為今世事
T25n1509_p0304c07║故施。與淨相違名為不淨。淨施者如經中
T25n1509_p0304c08║說。治心故施。莊嚴意故施為得第一利故
T25n1509_p0304c09║施。生清淨心能分別為助涅槃故施。譬如
T25n1509_p0304c10║新花未萎色好且香。淨心布施亦復如是。
T25n1509_p0304c11║如說諸天不淨心布施者宮殿光明薄少。若
T25n1509_p0304c12║淨心布施者宮殿光明增廣。此布施業雖過
T25n1509_p0304c13║去乃至千萬世中不失。譬如券要。問曰。
T25n1509_p0304c14║此布【CL078n1163_p0768b01】施福云何增長。答曰。應時施故得福
T25n1509_p0304c15║增長。如經說。飢餓時施得福增多。或遠行
T25n1509_p0304c16║來時若曠路險道中施。若常施不斷。或時常
T25n1509_p0304c17║念施故施福增廣。如六念中念捨說。若大
T25n1509_p0304c18║施故得福多。若施好人若施佛若施者受
T25n1509_p0304c19║者清淨故。若決定心施。若自以力致財施。
T25n1509_p0304c20║若隨所有多少能盡施。若交以物施。若以
T25n1509_p0304c21║園田使人等施。如是布施唯有菩薩能以
T25n1509_p0304c22║深心行之。如韋羅摩菩薩。十二年布施已
T25n1509_p0304c23║莊飾乳牛七寶缽及婇女各有八萬四千。
T25n1509_p0304c24║及諸餘物飲食之屬不可勝數。又如須帝
T25n1509_p0304c25║[(匕/示)*(入/米)]拏菩薩。下善勝白象施與怨家。入在深
T25n1509_p0304c26║山以所愛二子施十二醜婆羅門。復以妻
T25n1509_p0304c27║及眼施化婆羅門。爾時地為大動天為雷
T25n1509_p0304c28║震。空中雨花。又如薩婆達多王。自縛其身
T25n1509_p0304c29║施婆羅門。如尸毘王。為一鴿故自持其身
T25n1509_p0305a01║【CL078n1163_p0769a01】以代鴿肉。又如菩薩曾為兔身自炙其
T25n1509_p0305a02║肉施與仙人。如是等菩薩本生經中所說。
T25n1509_p0305a03║復有聲聞人布施。如須彌陀比丘尼。與二
T25n1509_p0305a04║同學為迦那伽牟尼佛作精舍。於無數千
T25n1509_p0305a05║萬世受轉輪聖王及天王福。如施婆羅門。
T25n1509_p0305a06║持一瓶酪施僧世世受樂。今得阿羅漢諸
T25n1509_p0305a07║受樂中受樂第一。如末利夫人。供養須菩
T25n1509_p0305a08║提故得今世果報。為波斯尼示王后。如
T25n1509_p0305a09║尸婆供養迦栴延故得今世果報。為栴
T25n1509_p0305a10║陀波周陀王后。如鬱伽陀居士。供養舍利弗
T25n1509_p0305a11║等五百阿羅漢故。即日得果報。五百賈客
T25n1509_p0305a12║得其餘食。人人以珠瓔珞與之卒得大
T25n1509_p0305a13║富。遂號卒伽陀。如是等布施得今世
T25n1509_p0305a14║果報。當知布施論議說不可盡。持戒福處
T25n1509_p0305a15║者。佛說五戒福者是。問曰。云何殺罪相。答
T25n1509_p0305a16║曰。知是眾生故奪命得殺罪。非不故安隱
T25n1509_p0305a17║快心得殺罪。非【CL078n1163_p0769b01】散亂狂心奪命得殺罪。
T25n1509_p0305a18║非作瘡死已得殺罪。非未死身業是殺
T25n1509_p0305a19║罪。非口殺身作是殺罪。非但心生如是
T25n1509_p0305a20║等罪止不作。是初戒善相。或有人言。謂是
T25n1509_p0305a21║不隱沒無記。或欲界繫或不繫。是非心非心
T25n1509_p0305a22║數法非心相應非隨心行。或共心生或不
T25n1509_p0305a23║共心生。非業相應非隨業行。或共業生或
T25n1509_p0305a24║不共業生。非先業果報得。修行修身證慧證
T25n1509_p0305a25║或思惟斷或不斷。離欲界欲時得斷。知凡
T25n1509_p0305a26║夫聖人共有是名說不殺生戒相。餘戒亦如
T25n1509_p0305a27║是。隨義分別諸戒讚歎論議。如尸羅波羅
T25n1509_p0305a28║蜜中說。修定福處者。雖經中說修慈是修
T25n1509_p0305a29║定福。亦說有漏禪定能生果報者總名修
T25n1509_p0305b01║定福。以欲界多瞋多亂故先說慈心為修
T25n1509_p0305b02║定福得。慈方便願與眾生樂。後實見受樂
T25n1509_p0305b03║是心相應法名為慈法。是法或色界繫或不
T25n1509_p0305b04║繫是為【CL078n1163_p0770a01】真慈。是方便慈欲界繫。常隨心行
T25n1509_p0305b05║隨心生無形無對能緣法非業。業相應而隨
T25n1509_p0305b06║業行共業生。非先業果報得。修行修身證慧
T25n1509_p0305b07║證。或思惟斷或不斷。離色界欲時得斷。知
T25n1509_p0305b08║有覺有觀亦無覺有觀亦無覺無觀。或有喜
T25n1509_p0305b09║或無喜或有息或無息亦凡夫人亦聖人。或
T25n1509_p0305b10║樂受相應或不苦不樂受相應。先緣得解相
T25n1509_p0305b11║後緣實義。根本四禪中亦過四禪依止四
T25n1509_p0305b12║禪。得者牢固有力。慈應言親愛無怨無諍
T25n1509_p0305b13║故名為親愛。能緣無量眾生故名為無量
T25n1509_p0305b14║能利益眾生。能離欲故名為梵行。慈心餘
T25n1509_p0305b15║論議如四無量中說。問曰。修定福中。佛何
T25n1509_p0305b16║以但說慈心不說餘。答曰。四無量中慈心
T25n1509_p0305b17║能生大福德。悲心憂愁故捨福德。喜心自念
T25n1509_p0305b18║功德故福德不深。捨心放捨故福亦少。復
T25n1509_p0305b19║次佛說慈心有五利不說餘。何【CL078n1163_p0770b01】等五。一者
T25n1509_p0305b20║刀不傷。二者毒不害。三者火不燒。四者
T25n1509_p0305b21║水不沒。五者於一切瞋怒惡害眾生中見皆
T25n1509_p0305b22║歡喜。悲心等三事不爾。以是故說修定
T25n1509_p0305b23║福為慈。餘者隨從及諸能生果報有漏定。勸
T25n1509_p0305b24║導福處者。若比丘不能坐禪不能誦經。教
T25n1509_p0305b25║化勸導修立福德。或有比丘能坐禪誦經。
T25n1509_p0305b26║見諸比丘衣食乏少。力能引致亦行勸導。
T25n1509_p0305b27║及諸菩薩憐愍眾生故以福德因緣勸化
T25n1509_p0305b28║之。又出家人若自求財於戒有失。是故勸
T25n1509_p0305b29║導以為因緣。財福者。衣服飲食臥具醫藥金
T25n1509_p0305c01║銀車馬田宅等。問曰。上言布施福處此言
T25n1509_p0305c02║財福有何等異。答曰。布施者。總攝一切施
T25n1509_p0305c03║財施法施俗施道施。今欲分別法施財施。
T25n1509_p0305c04║法施者如佛以大慈故初轉法輪無量眾生
T25n1509_p0305c05║得道。後舍利弗逐佛轉法輪。餘諸聖人
T25n1509_p0305c06║雖非轉法輪亦為眾生說法【CL078n1163_p0771a01】得道。亦名
T25n1509_p0305c07║法施。復有遍吉菩薩觀世音得大勢文殊師
T25n1509_p0305c08║利彌勒菩薩等。以二種神通力。果報神通
T25n1509_p0305c09║修得神通住是中以福德方便力光明神足
T25n1509_p0305c10║等種種因緣開度眾生亦名法施。諸辟支
T25n1509_p0305c11║佛飛騰虛空而說一偈。引導眾生令殖
T25n1509_p0305c12║善根亦名法施。又佛弟子未得聖道者坐
T25n1509_p0305c13║禪誦經。不壞諸法相教化弟子皆名法施。
T25n1509_p0305c14║如是等種種名為法施相。以是故說菩薩
T25n1509_p0305c15║欲立眾生於六種施福者。當學般若波羅
T25n1509_p0305c16║蜜。
T25n1509_p0305c17║【經】復次舍利弗。菩薩摩訶薩欲得五眼者。
T25n1509_p0305c18║當學般若波羅蜜。　【論】何等五。肉眼天眼慧
T25n1509_p0305c19║眼法眼佛眼。肉眼見近不見遠見前不見
T25n1509_p0305c20║後見外不見內見晝不見夜見上不見
T25n1509_p0305c21║下。以此礙故求天眼。得是天眼遠近皆見。
T25n1509_p0305c22║前後內外晝夜上下【CL078n1163_p0771b01】悉皆無礙。是天眼見和
T25n1509_p0305c23║合因緣生假名之物不見實相。所謂空無相
T25n1509_p0305c24║無作無生無滅。如前中後亦爾。為實相故
T25n1509_p0305c25║求慧眼。得慧眼不見眾生。盡滅一異相
T25n1509_p0305c26║捨離諸著不受一切法。智慧自內滅是名
T25n1509_p0305c27║慧眼。但慧眼不能度眾生。所以者何。無所
T25n1509_p0305c28║分別故。以是故求法眼。法眼令是人行是
T25n1509_p0305c29║法得是道。知一切眾生各各方便門令
T25n1509_p0306a01║得道證。法眼不能遍知度眾生方便道。以
T25n1509_p0306a02║是故求佛眼。佛眼無事不知。覆障雖密無
T25n1509_p0306a03║不見知。於餘人極遠於佛至近。於餘幽闇
T25n1509_p0306a04║於佛顯明。於餘為疑於佛決定。於餘微細
T25n1509_p0306a05║於佛為麤。於餘甚深於佛甚淺。是佛眼無
T25n1509_p0306a06║事不聞無事不見。無事不知無事為難。
T25n1509_p0306a07║無所思惟一切法中佛眼常照。後品五眼義
T25n1509_p0306a08║中當廣說。
T25n1509_p0306a09║【經】菩薩摩訶薩。欲以天眼見十方如恒河沙
T25n1509_p0306a10║【CL078n1163_p0772a01】等世界中諸佛。欲以天耳聞十方諸佛所
T25n1509_p0306a11║說法。欲知諸佛心。當學般若波羅蜜。　【論】天
T25n1509_p0306a12║眼法所見不過三千大千世界。今以般若
T25n1509_p0306a13║波羅蜜力故見十方恒河沙等國中諸佛。所
T25n1509_p0306a14║以者何。般若波羅蜜中。無近無遠無所罣
T25n1509_p0306a15║礙故。問曰。如般舟經說。以般舟三昧力
T25n1509_p0306a16║故雖未得天眼而能見十方現在諸佛。此
T25n1509_p0306a17║菩薩以天眼故見十方諸佛有何等異。答
T25n1509_p0306a18║曰。此天眼不隱沒無記。般舟三昧離欲人未
T25n1509_p0306a19║離欲人俱得。天眼但是離欲人得。般舟三昧
T25n1509_p0306a20║憶想分別常修常習故見。天眼修神通得。
T25n1509_p0306a21║色界四大造色眼四邊得遍明相是為差別。
T25n1509_p0306a22║天眼功易譬如日出見色不難。三昧功難
T25n1509_p0306a23║如夜然燈見色不易。天耳亦如是。知諸
T25n1509_p0306a24║佛心者。問曰。如上地鈍根不能知下地
T25n1509_p0306a25║利根心。菩薩一佛心尚不【CL078n1163_p0772b01】應知。何況恒河
T25n1509_p0306a26║沙等十方諸佛心。答曰。以佛神力故令菩
T25n1509_p0306a27║薩知。如經說。一切眾生無知佛心者。若佛
T25n1509_p0306a28║以神力令知。乃至昆虫亦能知。以是故佛
T25n1509_p0306a29║以神力故令菩薩知佛心。復次般若波羅
T25n1509_p0306b01║蜜無礙相麤細深淺愚聖都無差別。諸佛心
T25n1509_p0306b02║如菩薩心如一如無異。菩薩隨是如故能
T25n1509_p0306b03║知諸佛心。復次希有難事不應知而知。以
T25n1509_p0306b04║是故言欲得是者。當學般若波羅蜜。
T25n1509_p0306b05║【經】欲聞十方諸佛所說法。聞已乃至阿耨多
T25n1509_p0306b06║羅三藐三菩提不忘者。當學般若波羅蜜。
T25n1509_p0306b07║【論】問曰。一佛所說猶尚難持。何況無量諸
T25n1509_p0306b08║佛所說欲憶而不忘。答曰。菩薩以聞持陀
T25n1509_p0306b09║羅尼力故。能受堅憶念。陀羅尼力故不忘。
T25n1509_p0306b10║復次此中說以般若波羅蜜力畢竟清淨無
T25n1509_p0306b11║所著。譬如大海含受眾流。菩薩從十方諸
T25n1509_p0306b12║佛所聞法。【CL078n1163_p0773a01】以般若波羅蜜器大故。能受無
T25n1509_p0306b13║量法持而不忘。復次是般若波羅蜜不可
T25n1509_p0306b14║譬喻如虛空。如劫燒盡已大雨彌滿。是雨
T25n1509_p0306b15║除虛空更無處能受。十方諸佛說法雨從
T25n1509_p0306b16║佛口出。除行般若波羅蜜菩薩更無能受
T25n1509_p0306b17║者。以是故言欲聞十方諸佛說法。當學
T25n1509_p0306b18║般若波羅蜜。
T25n1509_p0306b19║【■】　　大智度論釋初品中見一切佛世界義
T25n1509_p0306b20║【■】　　第五十一之一
T25n1509_p0306b21║【經】復次舍利弗。菩薩摩訶薩欲見過去未來
T25n1509_p0306b22║諸佛世界。及見現在十方諸佛世界。當學
T25n1509_p0306b23║般若波羅蜜。　【論】問曰。若見十方佛則已
T25n1509_p0306b24║見世界。今何以復說欲見世界。答曰。菩
T25n1509_p0306b25║薩未深入禪定。若見十方世界山河草木。
T25n1509_p0306b26║心則散亂故但觀諸佛。如念佛義中說。行
T25n1509_p0306b27║者但觀諸佛不觀土地山河樹木。得禪定
T25n1509_p0306b28║力已隨意廣觀。復次諸清淨佛國難見故。
T25n1509_p0306b29║言欲見諸佛國。當學般若波羅蜜。又【CL078n1163_p0773b01】一
T25n1509_p0306c01║佛有無量百千種世界如先說。有嚴淨
T25n1509_p0306c02║有不嚴淨。有雜有畢竟清淨世界。難見故
T25n1509_p0306c03║以般若波羅蜜力乃能得見。譬如天子聽
T25n1509_p0306c04║正殿則外人可見。內殿深宮無能見者。問
T25n1509_p0306c05║曰。十方現在世界可見。過去未來諸佛世
T25n1509_p0306c06║界云何得見。答曰。菩薩有見過去未來三
T25n1509_p0306c07║昧。入是三昧已見過去未來事如夢中所
T25n1509_p0306c08║見。復次菩薩有不滅際三昧。入是三昧已
T25n1509_p0306c09║不見諸佛有滅者。問曰。此二法非眼云何
T25n1509_p0306c10║能見。答曰。此是智慧假名為眼。如轉法輪
T25n1509_p0306c11║中於四諦中得眼智明覺。復次菩薩見十
T25n1509_p0306c12║方現在佛世界。定知過去未來諸佛世界
T25n1509_p0306c13║亦爾。所以者何。一切諸佛功德同故。是事如
T25n1509_p0306c14║先說。復次是般若波羅蜜中。如現在過去未
T25n1509_p0306c15║來等無異。一如一法性故。以是故不應難。
T25n1509_p0306c16║【CL078n1163_p0774a01】【經】復次舍利弗。菩薩摩訶薩欲聞十方諸佛
T25n1509_p0306c17║所說十二部經修多羅．祇夜．受記經．伽陀．優
T25n1509_p0306c18║陀那．因緣經．阿波陀那．如是語經．本生經．
T25n1509_p0306c19║廣經．未曾有經．論議經。諸聲聞等聞與不聞
T25n1509_p0306c20║盡欲誦受持者。當學般若波羅蜜。
T25n1509_p0306c21║【論】先說盡欲聞十方諸佛所說法者。當學
T25n1509_p0306c22║般若波羅蜜。所說法者即此十二部經。諸
T25n1509_p0306c23║經中直說者名修多羅。所謂四阿含諸摩訶
T25n1509_p0306c24║衍經。及二百五十戒經。出三藏外亦有諸
T25n1509_p0306c25║經。皆名修多羅。諸經中偈名祇夜。眾生九
T25n1509_p0306c26║道中受記。所謂三乘道六趣道。此人經爾
T25n1509_p0306c27║所阿僧祇劫當作佛。若記爾所歲當作佛。
T25n1509_p0306c28║記聲聞人今世後世得道。記辟支佛但後
T25n1509_p0306c29║世得道。記餘六道亦皆後世受報。諸佛法
T25n1509_p0307a01║欲與眾生受記。先皆微笑無量種光從四
T25n1509_p0307a02║牙中出。所謂青黃赤【CL078n1163_p0774b01】白縹紫等。從上二牙
T25n1509_p0307a03║出者光照三惡道。從其光明演無量法。說
T25n1509_p0307a04║一切作法無常一切法無我安隱涅槃。眾生
T25n1509_p0307a05║得遇斯光聞說法者。身心安樂得生人
T25n1509_p0307a06║中天上。從是因緣皆得畢苦。從下二牙出
T25n1509_p0307a07║者上照人天乃至有頂禪。若聾盲瘖啞狂
T25n1509_p0307a08║病皆得除愈。六欲天人及阿修羅受五欲樂。
T25n1509_p0307a09║遇佛光明聞說法聲。皆厭患欲樂身心安
T25n1509_p0307a10║隱。色界諸天受禪定樂時。遇佛光明聞說
T25n1509_p0307a11║法聲。亦生厭患來詣佛所。此諸光明復至
T25n1509_p0307a12║十方遍照六道。作佛事已還繞身七匝。
T25n1509_p0307a13║若記地獄光從足下入。若記畜生光從
T25n1509_p0307a14║[跳-兆+尃]入。若記餓鬼光從髀入。若記人道光
T25n1509_p0307a15║從齊入。若記天道光從胸入。若記聲聞
T25n1509_p0307a16║光從口入。若記辟支佛光從眉間相入。若
T25n1509_p0307a17║記得佛光從頂入。若欲受記先現此相。
T25n1509_p0307a18║然後阿難等諸弟子發問。一【CL078n1163_p0775a01】切偈名祇夜。
T25n1509_p0307a19║六句三句五句。句多少不定亦名祇夜亦
T25n1509_p0307a20║名伽陀。優陀那者名有法。佛必應說而無
T25n1509_p0307a21║有問者。佛略開問端如佛在舍婆提毘舍
T25n1509_p0307a22║佉堂上陰地經行。自說優陀那。所謂無我
T25n1509_p0307a23║無我所是事善哉。爾時一比丘合掌白佛
T25n1509_p0307a24║言。世尊。云何無我無我所是事善哉。佛
T25n1509_p0307a25║告比丘。凡夫人未得無漏道。顛倒覆心故
T25n1509_p0307a26║於無我無我所心大驚怖。若佛及佛弟子
T25n1509_p0307a27║聞好法者歡喜奉行。無顛倒故不復更
T25n1509_p0307a28║作。如是等雜阿含中廣說。又如般若波羅蜜
T25n1509_p0307a29║品中。諸天子讚須菩提所說。善哉善哉希有
T25n1509_p0307b01║世尊。難有世尊。是名優陀那。又如佛涅槃
T25n1509_p0307b02║後諸弟子抄集要偈諸無常偈等作無常品。
T25n1509_p0307b03║乃至婆羅門偈等作婆羅門品。亦名優陀那。
T25n1509_p0307b04║諸有集眾妙事。皆名優陀那。如是等名優
T25n1509_p0307b05║陀那經相。尼陀那者【CL078n1163_p0775b01】說諸佛法本起因緣。佛
T25n1509_p0307b06║何因緣說此事。修多羅中有人問故為說是
T25n1509_p0307b07║事。毘尼中有人犯是事故結是戒。一切佛
T25n1509_p0307b08║語緣起事皆名尼陀那。阿波陀那者與世間
T25n1509_p0307b09║相似柔軟淺語。如中阿含中長阿波陀那
T25n1509_p0307b10║經。長阿含中大阿波陀那。毘尼中億耳阿波
T25n1509_p0307b11║陀那。二十億阿波陀那解。二百五十戒經中
T25n1509_p0307b12║欲阿波陀那一部。菩薩阿波陀那出一部。如
T25n1509_p0307b13║是等無量阿波陀那。如是語經者有二種。一
T25n1509_p0307b14║者結句言我先許說者今已說竟。二者三藏
T25n1509_p0307b15║摩訶衍外更有經名一目多迦。有人言目
T25n1509_p0307b16║多迦。目多迦名出三藏及摩訶衍。何等是。如
T25n1509_p0307b17║佛說。淨飯王強令出家作佛弟子者佛選
T25n1509_p0307b18║擇五百人堪任得道者。將至舍婆提。所以
T25n1509_p0307b19║者何。以其未離欲。若近親里恐其破戒
T25n1509_p0307b20║故將至舍婆提。令舍利弗目乾連等教化
T25n1509_p0307b21║【CL078n1163_p0776a01】之。初夜後夜專精不睡。勤修精進故得道。
T25n1509_p0307b22║得道已佛還將至本生國。一切諸佛法還
T25n1509_p0307b23║本國時與大會諸天眾俱住迦毘羅婆仙
T25n1509_p0307b24║人林中。此林去迦毘羅婆城五十里。是諸
T25n1509_p0307b25║釋遊戲園。此諸釋子比丘處舍婆提。時初夜
T25n1509_p0307b26║後夜專精不睡故。以夜為長從林中來。
T25n1509_p0307b27║入城乞食。覺道里長遠。爾時佛知其心有
T25n1509_p0307b28║一師子來禮佛足在一面住。佛以是三因
T25n1509_p0307b29║緣故說偈。
T25n1509_p0307c01║　不寐夜長　　疲惓道長　　愚生死長
T25n1509_p0307c02║　莫知正法
T25n1509_p0307c03║佛告比丘。汝未出家時其心放逸多睡眠
T25n1509_p0307c04║故不覺夜長。今初夜後夜專精求道減
T25n1509_p0307c05║省睡眠故覺夜大長。此迦毘羅婆林。汝本
T25n1509_p0307c06║駕乘遊戲不覺為遠。今著衣持缽步行疲
T25n1509_p0307c07║極故覺道長。是師子鞞婆尸佛時作婆羅門
T25n1509_p0307c08║師。見佛說法來至佛所。爾時大眾以聽
T25n1509_p0307c09║法故無共語者。即【CL078n1163_p0776b01】生惡念發惡罵言。此諸
T25n1509_p0307c10║禿輩與畜生何異。不別好人不知言語。
T25n1509_p0307c11║以是惡口業故。從鞞婆尸佛乃至今日。九
T25n1509_p0307c12║十一劫常墮畜生中。此人爾時即應得道。
T25n1509_p0307c13║以愚癡故自作生死長久。今於佛所心清
T25n1509_p0307c14║淨故當得解脫。如是等經名為出因緣。於
T25n1509_p0307c15║何處出。於三藏摩訶衍中出故名為出。云
T25n1509_p0307c16║何名因緣。是三事之本名為因緣經。本生
T25n1509_p0307c17║經者。昔者菩薩曾為師子在林中住。與
T25n1509_p0307c18║一獼猴共為親友。獼猴以二子寄於師子。
T25n1509_p0307c19║時有鷲鳥飢行求食。值師子睡故取猴
T25n1509_p0307c20║子而去住於樹上。師子覺已求猴子不得。
T25n1509_p0307c21║見鷲持在樹上而告鷲言。我受獼猴寄託
T25n1509_p0307c22║二子護之不謹。令汝得去。孤負言信請
T25n1509_p0307c23║從汝索。我為獸中之王。汝為鳥中之主。貴
T25n1509_p0307c24║勢同等宜以相還。鷲言汝不知時吾今飢乏
T25n1509_p0307c25║何論同異。師子知其叵得自【CL078n1163_p0777a01】以利爪摑
T25n1509_p0307c26║其脅肉以貿猴子。又過去世時人民多病黃
T25n1509_p0307c27║白痿熱。菩薩爾時身為赤魚。自以其肉施
T25n1509_p0307c28║諸病人以救其疾。又昔菩薩作一鳥身在
T25n1509_p0307c29║林中住。見有一人入於深水非人行處。
T25n1509_p0308a01║為水神所罥水神罥法著不可解。鳥知
T25n1509_p0308a02║解法至香山中取一藥草著其罥上。繩即
T25n1509_p0308a03║爛壞人得脫去。如是等無量本生多有所
T25n1509_p0308a04║濟。是名本生經。廣經者名摩訶衍。所謂般
T25n1509_p0308a05║若波羅蜜經六波羅蜜經華首經法華經佛
T25n1509_p0308a06║本起因緣經雲經法雲經大雲經。如是等無
T25n1509_p0308a07║量阿僧祇諸經。為得阿耨多羅三藐三菩提
T25n1509_p0308a08║故說毘佛略(呂夜反秦言未曾有)經。如佛現種種神
T25n1509_p0308a09║力眾生怪未曾有。所謂佛生時身放大光
T25n1509_p0308a10║明。照三千大千世界及幽闇之處。復照十
T25n1509_p0308a11║方無量諸佛三千大千世界。是時於佛母前
T25n1509_p0308a12║有清淨好池以浴【CL078n1163_p0777b01】菩薩。梵王執蓋帝釋洗
T25n1509_p0308a13║身二龍吐水。又生時不須扶持而行七步。
T25n1509_p0308a14║足跡之處皆有蓮華。而發是言。我是度一切
T25n1509_p0308a15║眾生老病死者。地大震動天雨眾花樹出音
T25n1509_p0308a16║聲作天伎樂。如是等無量希有事是名未
T25n1509_p0308a17║曾有經。論議經者。答諸問者釋其所以。又
T25n1509_p0308a18║復廣說諸義。如佛說四諦。何等是四。所謂
T25n1509_p0308a19║四聖諦。何等是四。所謂苦集滅道聖諦是名
T25n1509_p0308a20║論議。何等為苦聖諦。所謂生苦等八種苦。何
T25n1509_p0308a21║等是生苦。所謂諸眾生各各生處是中受苦。
T25n1509_p0308a22║如是等問答廣解其義。是名優波提舍。如
T25n1509_p0308a23║摩訶衍中佛說六波羅蜜。何等六。所謂檀波
T25n1509_p0308a24║羅蜜乃至般若波羅蜜。何等是檀波羅蜜。檀
T25n1509_p0308a25║波羅蜜有二種。一者具足。二者不具足。何等
T25n1509_p0308a26║是具足。與般若波羅蜜和合。乃至十住菩薩
T25n1509_p0308a27║所得是名具足。不具足者。初發菩【CL078n1163_p0778a01】薩心未
T25n1509_p0308a28║得無生忍。法未與般若波羅蜜和合是名
T25n1509_p0308a29║不具足。乃至禪波羅蜜亦如是。般若波羅蜜
T25n1509_p0308b01║具足者有方便力。未具足者無方便力。復
T25n1509_p0308b02║次佛所說論議經。及摩訶迦栴延所解修多
T25n1509_p0308b03║羅。乃至像法凡夫人如法說者亦名優波
T25n1509_p0308b04║提舍。聲聞所不聞者。佛獨與菩薩說法。無
T25n1509_p0308b05║諸聲聞聽者。又佛以神通力變身無數。遍
T25n1509_p0308b06║至十方一乘世界說法。又復佛為欲天色
T25n1509_p0308b07║天說法。無諸弟子故不得聞。問曰。諸六
T25n1509_p0308b08║通阿羅漢。若佛說時雖不在坐以天耳天
T25n1509_p0308b09║眼可得見聞。若以宿命通并知過去事
T25n1509_p0308b10║何以不聞。答曰。諸聲聞神通力所不及處。
T25n1509_p0308b11║是故不聞。復次佛為諸大菩薩說不可思
T25n1509_p0308b12║議解脫經。舍利弗目連在佛左右而不得
T25n1509_p0308b13║聞。以不種是聞大乘行法因緣故。譬如
T25n1509_p0308b14║坐禪人入一切處定中。能使一【CL078n1163_p0778b01】切皆水皆火
T25n1509_p0308b15║而餘人不見。如不可思議解脫經中廣說。
T25n1509_p0308b16║盡欲受持者聞而奉行為受。久久不失為
T25n1509_p0308b17║持。
T25n1509_p0308b18║【○】大智度論卷第三十三【○】【○】【○】【○】【○】【○】【○】【○】【○】【○】
