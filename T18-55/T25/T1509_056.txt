T25n1509_p0457a01║【□】
T25n1509_p0457a02║【CL079n1163_p0383a01】大智度論釋顧視品第三十(卷五十六)
T25n1509_p0457a03║【□】
T25n1509_p0457a04║　　　　聖者龍樹造
T25n1509_p0457a05║　　　　後秦龜茲國三藏鳩摩羅什譯
T25n1509_p0457a06║【○】【經】爾時諸天王及諸天。諸梵王及諸梵天。
T25n1509_p0457a07║伊賒那天及神仙并諸天女。同時三反稱歎。
T25n1509_p0457a08║快哉快哉。慧命須菩提所說法。皆是佛出世
T25n1509_p0457a09║間因緣。恩力演布是教。若有菩薩摩訶薩。
T25n1509_p0457a10║行是般若波羅蜜不遠離者。我輩視是人如
T25n1509_p0457a11║佛。何以故。是般若波羅蜜中。雖無法可得。所
T25n1509_p0457a12║謂色受想行識。乃至一切種智。而有三乘之
T25n1509_p0457a13║教。聲聞辟支佛佛乘。爾時佛告諸天子。
T25n1509_p0457a14║如是如是。諸天子。如汝所言。是般若波羅蜜
T25n1509_p0457a15║中。雖無法可得。而有三乘之教。所謂聲聞
T25n1509_p0457a16║辟支佛佛乘。諸天子。若有菩薩摩訶薩。行
T25n1509_p0457a17║是般若波【CL079n1163_p0383b01】羅蜜不遠離者。視是人當如佛。以
T25n1509_p0457a18║無所得故。何以故。是般若波羅蜜中。廣說三
T25n1509_p0457a19║乘之教。所謂聲聞辟支佛佛乘。檀波羅蜜
T25n1509_p0457a20║中佛不可得。離檀波羅蜜佛亦不可得。乃至
T25n1509_p0457a21║般若波羅蜜中佛不可得。離般若波羅蜜佛
T25n1509_p0457a22║亦不可得。內空乃至無法有法空。四念處乃
T25n1509_p0457a23║至十八不共法。一切種智亦如是。佛語諸天
T25n1509_p0457a24║子。菩薩摩訶薩若能學是一切法。所謂檀
T25n1509_p0457a25║波羅蜜。乃至一切種智。以是事故。當視是菩
T25n1509_p0457a26║薩摩訶薩如佛。諸天子。我昔於然燈佛時。華
T25n1509_p0457a27║嚴城內四衢道頭見佛聞法。即得不離檀波
T25n1509_p0457a28║羅蜜行。不離尸羅波羅蜜羼提波羅蜜毘梨
T25n1509_p0457a29║耶波羅蜜禪波羅蜜般若波羅蜜行。不離內
T25n1509_p0457b01║空乃至無法有法空四念處乃至八聖道分。
T25n1509_p0457b02║不離四禪四無量心四無色定一切三昧門
T25n1509_p0457b03║一切陀憐尼【CL079n1163_p0384a01】門。不離四無所畏佛十力四
T25n1509_p0457b04║無礙智十八不共法大慈大悲及餘無量諸佛
T25n1509_p0457b05║法行。亦無所得故。是時然燈佛記我。當來
T25n1509_p0457b06║世過一阿僧祇劫。當作佛號釋迦牟尼多陀
T25n1509_p0457b07║阿伽度阿羅訶三藐三佛陀鞞侈遮羅那脩伽
T25n1509_p0457b08║度路迦憊無上士調御丈夫天人師佛世
T25n1509_p0457b09║尊。爾時諸天子白佛言。世尊。希有。是般若波
T25n1509_p0457b10║羅蜜能令諸菩薩摩訶薩得薩婆若。於色不
T25n1509_p0457b11║取不捨故。於受想行識不取不捨故。乃至一
T25n1509_p0457b12║切種智不取不捨故。
T25n1509_p0457b13║【論】釋曰。人以歡喜之至。則三反稱歎。是故
T25n1509_p0457b14║諸天聞大德須菩提說般若波羅蜜。歡喜言
T25n1509_p0457b15║快哉快哉。天王者。四天處四天王三十三天
T25n1509_p0457b16║王釋提桓因。乃至諸梵天王。梵天已上更無
T25n1509_p0457b17║有王。諸天是欲界天。諸梵是色界天。伊賒
T25n1509_p0457b18║那是【CL079n1163_p0384b01】大自在天王。并其眷屬。神仙者有二種。
T25n1509_p0457b19║或天或人。天女者是天帝釋夫人。舍脂等諸
T25n1509_p0457b20║天女。所以歎須菩提說深般若波羅蜜者。
T25n1509_p0457b21║知其承佛神力故。若能行是般若波羅
T25n1509_p0457b22║蜜。我等當視是人如佛。所以者何。尊重
T25n1509_p0457b23║法故。法者所謂深般若波羅蜜。深法者一
T25n1509_p0457b24║切法。雖畢竟空。而有三乘分別。所以者何。
T25n1509_p0457b25║諸法若畢竟空。更不應修集三乘功德則
T25n1509_p0457b26║墮斷滅中。若修三乘功德。則是分別差降。
T25n1509_p0457b27║不應是畢竟空。是般若波羅蜜雖畢竟空。
T25n1509_p0457b28║而不墮斷滅。雖分別有三乘。亦不生著
T25n1509_p0457b29║心。於二事中不取定相。是事甚深微妙
T25n1509_p0457c01║故。諸天大歡喜歎言快哉。佛然其讚。更說
T25n1509_p0457c02║甚深因緣。從六波羅蜜。乃至一切種智中佛
T25n1509_p0457c03║不可得。離此佛亦不可得。諸法和合因緣
T25n1509_p0457c04║故有佛。無有自性。若菩薩能如是行者。當
T25n1509_p0457c05║知是【CL079n1163_p0385a01】菩薩即是佛。即是佛者。是世界中語如
T25n1509_p0457c06║太子。雖未正位必當為王。此中佛自引本
T25n1509_p0457c07║事以為證。此菩薩已得無生忍入菩薩
T25n1509_p0457c08║位。見十方諸佛。諸天聞佛廣明已所歎義。
T25n1509_p0457c09║解心轉深重復讚歎。以見一切法過罪故不
T25n1509_p0457c10║取。有利益故不捨。又以一切法畢竟空不
T25n1509_p0457c11║生不滅故。不取不捨。
T25n1509_p0457c12║【經】爾時佛觀四眾和合。比丘比丘尼優婆
T25n1509_p0457c13║塞優婆夷及諸菩薩摩訶薩并四天王天乃
T25n1509_p0457c14║至阿迦尼吒諸天皆會坐。普觀已佛告釋提
T25n1509_p0457c15║桓因。憍尸迦。若菩薩摩訶薩。若比丘若比
T25n1509_p0457c16║丘尼。若優婆塞若優婆夷。若諸天子若諸天
T25n1509_p0457c17║女。是般若波羅蜜。若聽受持親近讀誦為他
T25n1509_p0457c18║說。正憶念不離薩婆若心。諸天子。是人魔若
T25n1509_p0457c19║魔天不能得其便。何以故。是善男子善女人。
T25n1509_p0457c20║諦了【CL079n1163_p0385b01】知色空。空不能得空便。無相不能得無
T25n1509_p0457c21║相便。無作不能得無作便。諦了知受想行識
T25n1509_p0457c22║空。空不能得空便。乃至無作不能得無作便。
T25n1509_p0457c23║乃至諦了知一切種智空。空不能得空便。乃
T25n1509_p0457c24║至無作不能得無作便。何以故。是諸法自性
T25n1509_p0457c25║不可得。無事可得便。誰受惱者。復次憍尸迦。
T25n1509_p0457c26║是善男子善女人。若人非人不能得其便。何
T25n1509_p0457c27║以故。是善男子善女人。一切眾生中。善修慈
T25n1509_p0457c28║心悲喜捨心。以無所得故。憍尸迦。是善男子
T25n1509_p0457c29║善女人終不橫死。何以故。是善男子善女人。
T25n1509_p0458a01║行檀波羅蜜。於一切眾生等心供給故。復次
T25n1509_p0458a02║憍尸迦。三千大千世界四天王天三十三天。
T25n1509_p0458a03║夜摩天兜率陀天化槃天他化自在天。梵
T25n1509_p0458a04║天光音天遍淨天廣果天。是諸天中有發阿
T25n1509_p0458a05║耨多羅三藐三菩提心者。未聞是般若波羅
T25n1509_p0458a06║蜜。未受【CL079n1163_p0386a01】持親近。是諸天子今應聞受持親近
T25n1509_p0458a07║讀誦正憶念不離薩婆若心。復次憍尸迦。諸
T25n1509_p0458a08║善男子善女人。聞是般若波羅蜜。受持親近
T25n1509_p0458a09║讀誦正憶念不離薩婆若心。是諸善男子善
T25n1509_p0458a10║女人。若在空舍若在曠野。若人住處終不怖
T25n1509_p0458a11║畏。何以故。是諸善男子善女人。明於內空
T25n1509_p0458a12║以無所得故。明於外空乃至無法有法空。以
T25n1509_p0458a13║無所得故。
T25n1509_p0458a14║【論】問曰。此中佛觀四部眾已。何以告釋
T25n1509_p0458a15║提桓因。答曰。餘品中多說般若波羅蜜體。今
T25n1509_p0458a16║欲讚般若功德故。命釋提桓因。譬如先以
T25n1509_p0458a17║好寶示人然後讚寶所能。復次普觀者。欲
T25n1509_p0458a18║令會中眾生各知佛顧念則不自輕。不
T25n1509_p0458a19║自輕。故堪任聽法。是以普觀。譬如王顧眄
T25n1509_p0458a20║群下。群下則欣然自慶。說功德故。應以
T25n1509_p0458a21║白衣證。白衣中釋提桓因為大。說般若者
T25n1509_p0458a22║以出家人為證。出家人中【CL079n1163_p0386b01】是舍利弗須菩
T25n1509_p0458a23║提等為大。問曰。先言釋是字提婆因是天
T25n1509_p0458a24║主。今佛何以不言釋。乃命言憍尸迦。答曰。
T25n1509_p0458a25║昔摩伽陀國中有婆羅門名摩伽。姓憍尸
T25n1509_p0458a26║迦。有福德大智慧。知友三十三人。共修福
T25n1509_p0458a27║德命終。皆生須彌山頂第二天上。摩伽婆羅
T25n1509_p0458a28║門為天主。三十二人為輔臣。以此三十三
T25n1509_p0458a29║人故。名為三十三天。喚其本姓故。言憍尸
T25n1509_p0458b01║迦。或言天主或言千眼等。大人喚之故稱
T25n1509_p0458b02║其姓。此中所說般若波羅蜜者。是十方諸佛
T25n1509_p0458b03║所說。語言名字書寫經卷。宣傳顯示實相智
T25n1509_p0458b04║慧。何以故。般若波羅蜜無諸觀語言相。而
T25n1509_p0458b05║因語言經卷。能得此般若波羅蜜。是故以
T25n1509_p0458b06║名字經卷名為般若波羅蜜。此中略說佛
T25n1509_p0458b07║意。若能聞受持般若。等當得種種功德。後
T25n1509_p0458b08║當廣說。欲度眾生為得佛道故。供養受
T25n1509_p0458b09║學般若波羅蜜。是【CL079n1163_p0387a01】人魔若魔天不能得便。
T25n1509_p0458b10║問曰。何者是魔。何故惱菩薩。云何得便。答
T25n1509_p0458b11║曰。魔名自在天主。雖以福德因緣生彼。而
T25n1509_p0458b12║懷諸邪見。以欲界眾生是己人民。雖復死
T25n1509_p0458b13║生展轉不離我界。若復上生色無色界還
T25n1509_p0458b14║來屬我。若有得外道五通。亦未出我界。皆
T25n1509_p0458b15║不以為憂。若佛及菩薩出世者。化度我民
T25n1509_p0458b16║拔生死根。入無餘涅槃永不復還。空我境
T25n1509_p0458b17║界。是故起恨讎嫉。又見欲界人皆往趣
T25n1509_p0458b18║佛不來歸己。失供養故心生嫉妒。是以
T25n1509_p0458b19║以佛菩薩名為怨家。是菩薩入法位。得
T25n1509_p0458b20║法性生身。魔雖起惡不能壞敗。若未得阿
T25n1509_p0458b21║鞞跋致者。魔則種種破壞。若菩薩一心不惜
T25n1509_p0458b22║身命。有方便求佛道者。十方諸佛及諸大
T25n1509_p0458b23║菩薩皆共護持。以是因緣故能成佛道。若
T25n1509_p0458b24║為菩薩而有懈怠貪著世樂。不能專心
T25n1509_p0458b25║勤求佛道。是則自欺亦【CL079n1163_p0387b01】欺十方諸佛及諸菩
T25n1509_p0458b26║薩。所以者何。自言我為一切眾生故求佛
T25n1509_p0458b27║道。而行雜行壞菩薩法。以是罪故。諸佛菩
T25n1509_p0458b28║薩所不守護。魔得其便。所以者何。一切聖
T25n1509_p0458b29║人已入正位。一心行道深樂涅槃。魔入邪
T25n1509_p0458c01║位愛著邪道。邪正相違。是故憎嫉正行。狂
T25n1509_p0458c02║愚自高喚佛沙門瞿曇。佛稱其實名為弊
T25n1509_p0458c03║魔。以相違故名為怨家。如經說。魔有四
T25n1509_p0458c04║種。一者煩惱魔。二者五眾魔。三者死魔。四者
T25n1509_p0458c05║自在天子魔。此中以般若力故。四魔不能
T25n1509_p0458c06║得便。得諸法實相。煩惱斷則壞煩惱魔。天
T25n1509_p0458c07║魔亦不能得其便。入無餘涅槃故。則壞
T25n1509_p0458c08║五眾魔及死魔。云何為得便。魔及魔民來
T25n1509_p0458c09║恐怖菩薩。如經中說。魔作龍身種種異形
T25n1509_p0458c10║可畏之象。夜來恐怖行者。或現上妙五欲
T25n1509_p0458c11║壞亂菩薩。或轉世間人心。令作大供養行
T25n1509_p0458c12║者貪著供養故。則失【CL079n1163_p0388a01】道德。或轉人心令
T25n1509_p0458c13║輕惱菩薩。或罵或打或傷或害。行者遭苦或
T25n1509_p0458c14║生瞋恚憂愁。如是等魔隨前人意所趣向
T25n1509_p0458c15║因而壞之。是名得便。如魔品中廣說。問曰。
T25n1509_p0458c16║魔力甚大。肉身菩薩道力尚少。云何不得
T25n1509_p0458c17║便。答曰。如上說為諸佛菩薩所護故。此
T25n1509_p0458c18║中佛自說因緣。是人善修諸法空。亦不著
T25n1509_p0458c19║空。不著空者。云何當得便。譬如無瘡則
T25n1509_p0458c20║不受毒。無相無作亦如是。復次一切法實
T25n1509_p0458c21║觀皆是空無相無作相。皆是空無相無作相
T25n1509_p0458c22║故。則無得便。亦無受便者。是故空不應
T25n1509_p0458c23║得空便。無相不應得無相便。無作不應
T25n1509_p0458c24║得無作便。以一相故。如火不能滅火得
T25n1509_p0458c25║水則滅。以異相故。問曰。菩薩住三解脫門。
T25n1509_p0458c26║則是受便處。與一切法相違故。空與有相
T25n1509_p0458c27║違。無相與有相相違。無作與有作相違。答
T25n1509_p0458c28║曰。此經中佛自說三解脫門【CL079n1163_p0388b01】無有自性。又
T25n1509_p0458c29║先論議中。說於空無相無作中亦不著。是
T25n1509_p0459a01║故雖住三解脫門。魔及魔民不得其便。問
T25n1509_p0459a02║曰。餘處皆言菩薩摩訶薩。今何以言善男子
T25n1509_p0459a03║善女人。答曰。先說實相智慧。難受以能受
T25n1509_p0459a04║故則是菩薩摩訶薩。今說供養受持讀誦等。
T25n1509_p0459a05║雜說故得稱善男子善女人。復次經中說。
T25n1509_p0459a06║女人有五礙。不得作釋提桓因梵王魔王
T25n1509_p0459a07║轉輪聖王佛。聞是五礙不得作佛。女人心
T25n1509_p0459a08║退不能發意。或有說法者。不為女人說
T25n1509_p0459a09║佛道。是故佛此間說善男子善女人。女人可
T25n1509_p0459a10║得作佛。非不轉女身也。五礙者說一身
T25n1509_p0459a11║事。善男子善女人義先已廣說。人不得便
T25n1509_p0459a12║者。人名若賊若官若怨等。欲惱亂菩薩求
T25n1509_p0459a13║索其便。問曰。先說不得便因緣。何以但
T25n1509_p0459a14║說空。今說人不得便。但說四無量心。答
T25n1509_p0459a15║曰。有人言。先說魔若魔民。【CL079n1163_p0389a01】怨大故法亦大。
T25n1509_p0459a16║故說空。怨小故法亦小。故說四無量心。有
T25n1509_p0459a17║人言。四無量心是菩薩常行。為集諸功德
T25n1509_p0459a18║故。後以般若波羅蜜空相令除邪見。不著
T25n1509_p0459a19║眾生亦不著法。是二法前後無在。復次上
T25n1509_p0459a20║魔作恐怖事甚多。多不現本形。或現雷
T25n1509_p0459a21║震或作風雨或作病痛等。是故說諸法
T25n1509_p0459a22║空。令人來惡口罵詈刀杖打斫故。用
T25n1509_p0459a23║四無量心。不橫死者。所謂無罪而死。或壽
T25n1509_p0459a24║命未盡錯投藥故。或不順藥法。或無看
T25n1509_p0459a25║病人。或飢渴寒熱等夭命。是名橫死。菩薩
T25n1509_p0459a26║從初發意來。於一切眾生中。常行檀波羅
T25n1509_p0459a27║蜜。應病與藥隨病所須。拯濟孤窮隨其所
T25n1509_p0459a28║乞皆給與之。於一切眾生中。悉皆平等
T25n1509_p0459a29║好心供養亦行是般若波羅蜜。以是功德故
T25n1509_p0459b01║不橫死。是中略說三功德已。三千大千世
T25n1509_p0459b02║界中。諸天發心未聞般若波羅蜜者。先【CL079n1163_p0389b01】說
T25n1509_p0459b03║善男子善女人應聞受持乃至正憶念。今說
T25n1509_p0459b04║因緣。諸天有大功德猶尚供養。何況於人。
T25n1509_p0459b05║雖一切人天應聽般若。能發無上道心者。
T25n1509_p0459b06║最應深心聽。所以者何。般若是佛道之本故。
T25n1509_p0459b07║問曰。此天發心。何以不聞般若。答曰。有人
T25n1509_p0459b08║言。此天前世人中發意今生天上。五欲覆心
T25n1509_p0459b09║故不聞。復次諸天雖發無上道心。五情利
T25n1509_p0459b10║五欲。妙染著深故。視東忘西。不能求般
T25n1509_p0459b11║若。色界諸天雖先聞法發心。以味著禪定
T25n1509_p0459b12║深故。不能求般若。是故說不聞者應聞
T25n1509_p0459b13║受持。復次先說魔及魔民不能得其便。是
T25n1509_p0459b14║內因緣。所謂空三昧。及四無量心。今更說不
T25n1509_p0459b15║得便。是外因緣。所謂佛告諸天。汝等供養
T25n1509_p0459b16║受持般若。是善男子善女人。亦受持供養
T25n1509_p0459b17║是般若同事故。若魔來破汝應守護。復次
T25n1509_p0459b18║受持般若者。若在空舍住。若在【CL079n1163_p0390a01】曠野。若
T25n1509_p0459b19║在人間住。處空舍中多諸鬼魅及以賊寇。
T25n1509_p0459b20║眾惡易來故初說。除人住處及以空舍。餘殘
T25n1509_p0459b21║山澤樹林等皆是曠野。少人行故。多諸虎
T25n1509_p0459b22║狼師子惡賊鬼魅。人所住處不淨故。魔及鬼
T25n1509_p0459b23║神尟來諸難少故。是以後說。行者於三處
T25n1509_p0459b24║住無所畏懼。以二因緣故。一者善修十八
T25n1509_p0459b25║空。二者般若波羅蜜威德故。
T25n1509_p0459b26║【經】爾時三千大千世界中。諸四天王天三
T25n1509_p0459b27║十三天夜摩天兜率陀天化樂天他化自在
T25n1509_p0459b28║天。乃至首陀婆諸天白佛言。世尊。是善男子
T25n1509_p0459b29║善女人。能受持般若波羅蜜。親近讀誦正憶
T25n1509_p0459c01║念。亦不離薩婆若心者。我等常當守護。何
T25n1509_p0459c02║以故。世尊。以菩薩摩訶薩因緣故。斷三惡道。
T25n1509_p0459c03║斷天人貧。斷諸災患疾病飢餓。以菩薩因緣
T25n1509_p0459c04║故。便有十善道出世間。四禪四無量心四無
T25n1509_p0459c05║色定。檀【CL079n1163_p0390b01】波羅蜜尸羅波羅蜜羼提波羅蜜毘
T25n1509_p0459c06║→梨耶波羅蜜禪波羅蜜般若波羅蜜。內空乃
T25n1509_p0459c07║至無法有法空。四念處乃至一切種智以菩
T25n1509_p0459c08║薩因緣故。世間便有生剎利大姓婆羅門大
T25n1509_p0459c09║姓居士大家諸王。及轉輪聖王四天王天乃
T25n1509_p0459c10║至阿迦尼吒天。以菩薩因緣故。有須陀洹須
T25n1509_p0459c11║陀洹果乃至阿羅漢阿羅漢果辟支佛辟支佛
T25n1509_p0459c12║道。以菩薩因緣故。有成就眾生淨佛世界。
T25n1509_p0459c13║便有諸佛出現於世。便有轉法輪。知有佛
T25n1509_p0459c14║寶法寶比丘僧寶。世尊。以是因緣故。一切世
T25n1509_p0459c15║間諸天及人阿脩羅。應守護是菩薩摩訶薩。
T25n1509_p0459c16║佛語釋提桓因。如是如是。憍尸迦。以菩薩
T25n1509_p0459c17║摩訶薩因緣故。斷三惡道。乃至三寶出現於
T25n1509_p0459c18║世。以是故。諸天及人阿修羅常應守護供養
T25n1509_p0459c19║恭敬尊重讚歎是菩薩摩訶薩。憍尸迦。供養
T25n1509_p0459c20║恭敬尊重讚歎【CL079n1163_p0391a01】是菩薩摩訶薩。即是供養我。
T25n1509_p0459c21║以是故。是諸菩薩摩訶薩。諸天及人阿修羅
T25n1509_p0459c22║常應守護供養恭敬尊重讚歎。憍尸迦。若三
T25n1509_p0459c23║千大千世界滿中聲聞辟支佛。譬如竹𥯤稻
T25n1509_p0459c24║麻叢林。若有善男子善女人。供養恭敬尊重
T25n1509_p0459c25║讚歎不如供養恭敬尊重讚歎初發心菩薩摩
T25n1509_p0459c26║訶薩。不離六波羅蜜所得福德。何以故。不
T25n1509_p0459c27║以聲聞辟支佛因緣故。有菩薩摩訶薩及諸佛
T25n1509_p0459c28║出現於世。以有菩薩摩訶薩因緣故。有聲聞
T25n1509_p0459c29║辟支佛諸佛出現於世。以是故。憍尸迦。是諸
T25n1509_p0460a01║菩薩摩訶薩。一切世間諸天及人阿修羅。常
T25n1509_p0460a02║應守護供養恭敬尊重讚歎。
T25n1509_p0460a03║【論】釋曰。爾時諸天白佛。我等當守護是菩
T25n1509_p0460a04║薩。與我等同事故。亦以求佛道者。能自
T25n1509_p0460a05║捨身樂欲使一切眾生得樂故。因菩薩斷
T25n1509_p0460a06║三惡道者。【CL079n1163_p0391b01】菩薩雖未離欲。能遮眾生十
T25n1509_p0460a07║不善故。斷三惡道及天人貧諸災患等。行
T25n1509_p0460a08║十善故開三善道門。或有菩薩。見五欲過
T25n1509_p0460a09║罪能離欲得四禪。以本願故起四無量心。
T25n1509_p0460a10║欲離種種因緣身苦故。起四無色定。為
T25n1509_p0460a11║佛道故修六波羅蜜乃至一切種智。是法亦
T25n1509_p0460a12║自行亦教人。以是福德道法。於眾生中展
T25n1509_p0460a13║轉相教常在世間。今當說是諸善法果報。
T25n1509_p0460a14║生剎利大姓。乃至三寶出現於世。如先義
T25n1509_p0460a15║中說。今是菩薩結業生身在因緣中無有
T25n1509_p0460a16║力勢。而能說是善法。令眾生修行。我等云
T25n1509_p0460a17║何當不守護。譬如太子雖小群臣百官無
T25n1509_p0460a18║不奉承。佛可諸天述而成之。若供養菩
T25n1509_p0460a19║薩。即是供養佛者。般若是三世佛母。若為
T25n1509_p0460a20║般若故供養菩薩。則為供養佛。不如供
T25n1509_p0460a21║養恭敬初發意菩薩者。問曰。二乘已證實
T25n1509_p0460a22║際。是一切眾【CL079n1163_p0392a01】生福田。何以故。不如初發意
T25n1509_p0460a23║菩薩。答曰。以三事故不如。一者用薩婆
T25n1509_p0460a24║若心行般若。二者常不離六波羅蜜等諸
T25n1509_p0460a25║功德。三者由是菩薩斷三惡道出生三乘。
T25n1509_p0460a26║依二乘人不能斷三惡道出生三乘。
T25n1509_p0460a27║　　大智度論釋滅諍亂品第三十一
T25n1509_p0460a28║【經】爾時釋提桓因白佛言。世尊。甚奇希有。
T25n1509_p0460a29║諸菩薩摩訶薩。是般若波羅蜜。若聞受持親
T25n1509_p0460b01║近讀誦為他人說正憶念時。得如是今世功
T25n1509_p0460b02║德。亦成就眾生淨佛世界。從一佛界至一
T25n1509_p0460b03║佛界供養諸佛所欲供養之具隨意即得。從
T25n1509_p0460b04║諸佛聞法。至得阿耨多羅三藐三菩提終不
T25n1509_p0460b05║中忘。亦得家成就母成就生成就眷屬成就
T25n1509_p0460b06║相成就光明成就眼成就耳成就三昧成就
T25n1509_p0460b07║陀羅尼成就。是菩薩以方便力變身如佛。從
T25n1509_p0460b08║一界【CL079n1163_p0392b01】至一界。到無佛處。讚檀波羅蜜乃至
T25n1509_p0460b09║般若波羅蜜。讚四禪四無量心四無色定。讚
T25n1509_p0460b10║四念處乃至十八不共法。以方便力說法。以
T25n1509_p0460b11║三乘法度脫眾生。所謂聲聞辟支佛佛乘。世
T25n1509_p0460b12║尊。快哉希有。受是般若波羅蜜。為已總攝
T25n1509_p0460b13║五波羅蜜乃至十八不共法。亦攝須陀洹果
T25n1509_p0460b14║乃至阿羅漢果辟支佛道佛道一切智一切種
T25n1509_p0460b15║智。佛告釋提桓因。如是如是。憍尸迦。受是般
T25n1509_p0460b16║若波羅蜜。為已總攝五波羅蜜乃至一切種
T25n1509_p0460b17║智。復次憍尸迦。是般若波羅蜜。受持親近讀
T25n1509_p0460b18║誦為他說正憶念。是善男子善女人所得今
T25n1509_p0460b19║世功德。汝一心諦聽。釋提桓因言。唯世尊受
T25n1509_p0460b20║教。佛告釋提桓因。憍尸迦。若有外道諸梵志
T25n1509_p0460b21║若魔若魔民若增上慢人。欲乖錯破壞菩薩
T25n1509_p0460b22║般若波羅蜜心。是諸人適生此心。即時滅去
T25n1509_p0460b23║終不【CL079n1163_p0393a01】從願。何以故。憍尸迦。菩薩摩訶薩長夜
T25n1509_p0460b24║行檀波羅蜜。行尸羅羼提毘梨耶禪般
T25n1509_p0460b25║若波羅蜜。以眾生長夜貪諍故。菩薩悉捨內
T25n1509_p0460b26║外物。安立眾生於檀波羅蜜中。以眾生長夜
T25n1509_p0460b27║破戒故。菩薩悉捨內外法。安立眾生於戒。以
T25n1509_p0460b28║眾生長夜鬥諍故。菩薩悉捨內外法。安立眾
T25n1509_p0460b29║生於忍辱。以眾生長夜懈怠故。菩薩悉捨內
T25n1509_p0460c01║外法。安立眾生於精進。以眾生長夜亂心故。
T25n1509_p0460c02║菩薩悉捨內外法。安立眾生於禪。以眾生長
T25n1509_p0460c03║夜愚癡故。菩薩悉捨內外法。安立眾生於般
T25n1509_p0460c04║若波羅蜜。以眾生長夜為愛結故。流轉生死。
T25n1509_p0460c05║是菩薩摩訶薩以方便力故。斷眾生愛結。安
T25n1509_p0460c06║立於四禪四無量心四無色定四念處乃至
T25n1509_p0460c07║八聖道分空無相無作三昧。安立眾生於須
T25n1509_p0460c08║陀洹果乃至阿羅漢果辟支佛道佛道。憍尸
T25n1509_p0460c09║迦。是為菩薩【CL079n1163_p0393b01】摩訶薩行般若波羅蜜得現世
T25n1509_p0460c10║功德。後世功德。得阿耨多羅三藐三菩提。菩
T25n1509_p0460c11║薩轉法輪所願滿足。入無餘涅槃。憍尸迦。是
T25n1509_p0460c12║為菩薩摩訶薩後世功德。復次憍尸迦。善男
T25n1509_p0460c13║子善女人。是般若波羅蜜。若聞受持親近讀
T25n1509_p0460c14║誦為他說正憶念。其所住處魔若魔民若外
T25n1509_p0460c15║道梵志增上慢人。欲輕毀難問破壞般若波
T25n1509_p0460c16║羅蜜。終不能成其人惡心轉滅功德轉增。聞
T25n1509_p0460c17║是般若波羅蜜故。漸以三乘道得盡眾苦。譬
T25n1509_p0460c18║如憍尸迦有藥名摩祇。有蛇飢行索食。見虫
T25n1509_p0460c19║欲噉。虫趣藥所。藥氣力故。蛇不能前即便還
T25n1509_p0460c20║去。何以故。是藥力能勝毒故。憍尸迦。摩祇藥
T25n1509_p0460c21║有如是力。是善男子善女人。是般若波羅蜜
T25n1509_p0460c22║若受持親近讀誦為他說正憶念。若有種種
T25n1509_p0460c23║鬥諍起。欲來破壞者。以般若波羅蜜威力故。
T25n1509_p0460c24║隨所起處【CL079n1163_p0394a01】即疾消滅。其人即生善心增益功
T25n1509_p0460c25║德。何以故。是般若波羅蜜能滅諸法諍亂。何
T25n1509_p0460c26║等諸法。所謂婬怒癡無明乃至大苦聚諸蓋
T25n1509_p0460c27║結使纏。我見人見眾生見斷見常見垢見淨
T25n1509_p0460c28║見有見無見。如是一切諸見慳貪犯戒瞋恚
T25n1509_p0460c29║懈怠亂意無智常想樂想淨想我想。如是等
T25n1509_p0461a01║愛行著色。著受想行識。著檀波羅蜜尸羅波
T25n1509_p0461a02║羅蜜羼提波羅蜜毘梨耶波羅蜜禪波羅蜜般
T25n1509_p0461a03║若波羅蜜。著內空外空內外空乃至無法有
T25n1509_p0461a04║法空。著四念處乃至十八不共法。著一切智
T25n1509_p0461a05║一切種智。著涅槃。是一切法諍亂盡能滅。
T25n1509_p0461a06║不令增長。
T25n1509_p0461a07║【論】釋曰。聞者。若從佛若菩薩若餘說法人
T25n1509_p0461a08║邊。聞般若波羅蜜。是十方三世諸佛法寶藏
T25n1509_p0461a09║聞已。用信力故受。念力故持。得氣味故常
T25n1509_p0461a10║來承奉。諮受故親近。親近已或看文或口受
T25n1509_p0461a11║故言【CL079n1163_p0394b01】讀。為常得不忘故誦。宣傳未聞故
T25n1509_p0461a12║言為他說。聖人經書直說難了故解義。觀
T25n1509_p0461a13║諸佛法不可思議。有大悲於眾生故說法。
T25n1509_p0461a14║不以邪見戲論求佛法。如佛意旨不著故
T25n1509_p0461a15║說法亦不著。除四顛倒等諸邪憶念故。住
T25n1509_p0461a16║四念處正憶念中。但為得道故不為戲論。
T25n1509_p0461a17║名為正憶念。正憶念是一切善法之根本。修
T25n1509_p0461a18║習行者初入。名為正憶念。常行得禪定故
T25n1509_p0461a19║名為修。今世功德者如先說義。今釋提桓因。
T25n1509_p0461a20║更說今世功德。所謂教化眾生乃至令眾
T25n1509_p0461a21║生得三乘。先說般若波羅蜜攝三乘令解
T25n1509_p0461a22║其義。是故言般若波羅蜜中攝五波羅蜜乃
T25n1509_p0461a23║至一切種智。佛可其所說者。欲令人信故。
T25n1509_p0461a24║所得今世功德汝一心諦聽者。上略說今世
T25n1509_p0461a25║功德。佛今欲廣說其事。難信故。言一
T25n1509_p0461a26║心諦聽。復次因小果大難信故。言一心【CL079n1163_p0395a01】諦
T25n1509_p0461a27║聽。帝釋雖信受。人不知故言唯世尊。是般
T25n1509_p0461a28║若波羅蜜。雖不可破壞。而宣示實相。語言
T25n1509_p0461a29║可破。語言破故。信心未定者亦可破。是故
T25n1509_p0461b01║說若外道梵志等來欲破壞般若波羅蜜。
T25n1509_p0461b02║梵志者。是一切出家外道。若有承用其法
T25n1509_p0461b03║者。亦名梵志。梵志愛著其法。聞實相空法
T25n1509_p0461b04║不信故欲破壞魔若魔民如先說。增上
T25n1509_p0461b05║慢人者。是佛弟子得禪定未得聖道自謂
T25n1509_p0461b06║已得是人聞無須陀洹乃至無阿羅漢無
T25n1509_p0461b07║道無涅槃。便發增上慢生忿惱心。欲破
T25n1509_p0461b08║是實相空法。是般若波羅蜜神力故。令彼惡
T25n1509_p0461b09║心即時滅去終不成願。如人以手障鉾但
T25n1509_p0461b10║自傷其手鉾無所損。何以故。菩薩於內外
T25n1509_p0461b11║法不著。眾生從無始世界來。常著內外法
T25n1509_p0461b12║故起鬥諍。菩薩捨內外著處。自安立六波
T25n1509_p0461b13║羅蜜。教化眾生令捨內外鬥法。安立眾
T25n1509_p0461b14║生【CL079n1163_p0395b01】於六波羅蜜。是無量世修集福德力。鬥諍
T25n1509_p0461b15║根盡故。雖有鬥亂事來。不能得便。譬如
T25n1509_p0461b16║毒蛇欲食蝦蟆常隨逐之。蝦蟆到摩祇藥
T25n1509_p0461b17║所蛇聞藥氣毒即消歇。是壞法惡人亦復如
T25n1509_p0461b18║是。欲壞行般若波羅蜜人常隨逐之。以
T25n1509_p0461b19║般若力勢故。瞋恚邪見之毒即時消滅。有降
T25n1509_p0461b20║伏得道者。有作弟子者。有復道還去者。
T25n1509_p0461b21║是般若波羅蜜。能破無明等諸結使。滅諸斷
T25n1509_p0461b22║常邪見等。能滅著五眾乃至涅槃。何況瞋
T25n1509_p0461b23║恚嫉妒鬥亂之事而不能滅。　【經】復次憍尸
T25n1509_p0461b24║迦。三千大千世界中。諸四天王天諸釋提桓
T25n1509_p0461b25║因諸梵天王。乃至阿迦尼吒天。常守護是善
T25n1509_p0461b26║男子善女人能受持供養讀誦為他說正憶
T25n1509_p0461b27║念般若波羅蜜者。十方現在諸佛。亦共擁護
T25n1509_p0461b28║是善男子善女人能聞受持供養【CL079n1163_p0396a01】讀誦為他
T25n1509_p0461b29║說正憶念般若波羅蜜者。是善男子善女人。
T25n1509_p0461c01║不善法滅善法轉增。所謂檀波羅蜜轉增。以
T25n1509_p0461c02║無所得故。乃至般若波羅蜜轉增。以無所得
T25n1509_p0461c03║故。內空轉增乃至無法有法空轉增。以無所
T25n1509_p0461c04║得故。四念處乃至十八不共法轉增。以無所
T25n1509_p0461c05║得故。諸三昧門。諸陀羅尼門。一切智一切
T25n1509_p0461c06║種智轉增。以無所得故。是善男子善女人所
T25n1509_p0461c07║說人皆信受。親友堅固不說無益之語。不為
T25n1509_p0461c08║瞋恚所覆。不為憍慢慳貪嫉妒所覆。是人
T25n1509_p0461c09║自不殺生。教人不殺生。讚不殺生法。亦
T25n1509_p0461c10║歡喜讚歎不殺生者。自遠離不與取。亦教
T25n1509_p0461c11║人遠離不與取。讚遠離不與取法。亦歡喜
T25n1509_p0461c12║讚歎遠離不與取者。自不邪婬教人不邪婬。
T25n1509_p0461c13║讚不邪婬法。亦歡喜讚歎不邪婬者。自不
T25n1509_p0461c14║妄語教人不妄語。讚不妄語法。亦歡喜讚
T25n1509_p0461c15║歎不妄語者。【CL079n1163_p0396b01】兩舌惡口無利益語亦如是。
T25n1509_p0461c16║自不貪教人不貪。讚不貪法。亦歡喜讚歎不
T25n1509_p0461c17║貪者。不瞋惱不邪見亦如是。自行檀波羅蜜。
T25n1509_p0461c18║教人行檀波羅蜜。讚行檀波羅蜜法。亦歡喜
T25n1509_p0461c19║讚歎行檀波羅蜜者。自行尸羅波羅蜜。教人
T25n1509_p0461c20║行尸羅波羅蜜。讚尸羅波羅蜜。亦歡喜讚歎
T25n1509_p0461c21║行尸羅波羅蜜者。自行羼提波羅蜜。教人行
T25n1509_p0461c22║羼提波羅蜜。讚羼提波羅蜜。亦歡喜讚歎
T25n1509_p0461c23║行羼提波羅蜜者。自行毘梨耶波羅蜜。教人
T25n1509_p0461c24║行毘梨耶波羅蜜。讚毘梨耶波羅蜜。亦歡
T25n1509_p0461c25║喜讚歎行毘梨耶波羅蜜者。自行禪波羅蜜。
T25n1509_p0461c26║教人行禪波羅蜜。讚禪波羅蜜。亦歡喜讚
T25n1509_p0461c27║歎行禪波羅蜜者。自行般若波羅蜜。教人行
T25n1509_p0461c28║般若波羅蜜。讚般若波羅蜜。亦歡喜讚歎
T25n1509_p0461c29║行般若波羅蜜者。自修內空教人修內空。讚
T25n1509_p0462a01║內空亦歡喜讚歎修內空【CL079n1163_p0397a01】者。乃至自修無法
T25n1509_p0462a02║有法空。教人修無法有法空。讚無法有法
T25n1509_p0462a03║空。亦歡喜讚歎修無法有法空者。自入一切
T25n1509_p0462a04║三昧中。教人入一切三昧中。讚一切三昧。
T25n1509_p0462a05║亦歡喜讚歎入一切三昧者。自得陀羅尼。教
T25n1509_p0462a06║人得陀羅尼讚陀羅尼。亦歡喜讚歎得陀
T25n1509_p0462a07║羅尼者。自入初禪。教人入初禪。讚初禪。亦
T25n1509_p0462a08║歡喜讚歎入初禪者。二禪三禪四禪亦如是。
T25n1509_p0462a09║自入慈心中。教人入慈心中。讚慈心亦歡
T25n1509_p0462a10║喜讚歎入慈心者。悲喜捨心亦如是。自入無
T25n1509_p0462a11║邊空處。教人入無邊空處。讚無邊空處。亦
T25n1509_p0462a12║歡喜讚歎入無邊空處者。無邊識處無所有
T25n1509_p0462a13║處非有想非無想處亦如是。自修四念處。教
T25n1509_p0462a14║人修四念處。讚四念處亦歡喜讚歎修四念
T25n1509_p0462a15║處者。四正勤四如意足五根五力七覺分八
T25n1509_p0462a16║聖道分亦如是。自修空無相無【CL079n1163_p0397b01】作三昧。教
T25n1509_p0462a17║人修空無相無作三昧。讚空無相無作三
T25n1509_p0462a18║昧。亦歡喜讚歎修空無相無作三昧者。自入
T25n1509_p0462a19║八解脫中。教人入八解脫。讚八解脫。
T25n1509_p0462a20║亦歡喜讚歎入八解脫者。自入九次第定
T25n1509_p0462a21║中。教人入九次第定。讚九次第定。亦歡喜
T25n1509_p0462a22║讚歎入九次第定者。自修佛十力四無所畏
T25n1509_p0462a23║四無礙智大慈大悲十八不共法亦如是。自
T25n1509_p0462a24║行不謬錯法。自行常捨法。教人行不謬錯法
T25n1509_p0462a25║常捨法。讚不謬錯法常捨法。亦歡喜讚歎行
T25n1509_p0462a26║不謬錯法常捨法者。自得一切種智。教人得
T25n1509_p0462a27║一切種智。讚一切種智。亦歡喜讚歎得一
T25n1509_p0462a28║切種智者。是菩薩摩訶薩。行六波羅蜜時。所
T25n1509_p0462a29║有布施與眾生共已迴向阿耨多羅三藐三菩
T25n1509_p0462b01║提。以無所得故。所有持戒忍辱精進禪定智
T25n1509_p0462b02║慧與眾生共已迴向阿耨多羅三藐【CL079n1163_p0398a01】三菩提。
T25n1509_p0462b03║是亦無所得故。是善男子善女人。如是行六
T25n1509_p0462b04║波羅蜜時作是念。我若不布施。當生貧窮家。
T25n1509_p0462b05║不能成就眾生淨佛世界。亦不能得一切種
T25n1509_p0462b06║智。我若不持戒。當生三惡道中。尚不得人身。
T25n1509_p0462b07║何況能成就眾生淨佛世界。得一切種智。我
T25n1509_p0462b08║若不修忍辱。則當諸根毀壞色不具足。不能
T25n1509_p0462b09║得菩薩具足色身。眾生見者必至阿耨多羅
T25n1509_p0462b10║三藐三菩提。亦不能得以具足色身成就眾
T25n1509_p0462b11║生淨佛世界得一切種智。我若懈怠不能得
T25n1509_p0462b12║菩薩道。亦不能得成就眾生淨佛世界得一
T25n1509_p0462b13║切種智。我若亂心不能得生諸禪定。不能以
T25n1509_p0462b14║此禪定成就眾生淨佛世界得一切種智。我
T25n1509_p0462b15║若無智不能得方便智以方便智過聲聞辟支
T25n1509_p0462b16║佛地成就眾生淨佛世界得一切種智。是
T25n1509_p0462b17║菩薩復作是思惟。我不應隨慳貪故【CL079n1163_p0398b01】不具足
T25n1509_p0462b18║檀波羅蜜。不應隨犯戒故不具足尸羅波羅
T25n1509_p0462b19║蜜。不應隨瞋恚故不具足羼提波羅蜜。不應
T25n1509_p0462b20║隨懈怠故不具足毘梨耶波羅蜜。不應隨
T25n1509_p0462b21║亂意故不具足禪波羅蜜。不應隨癡心故不
T25n1509_p0462b22║具足般若波羅蜜。若不具足檀波羅蜜尸羅
T25n1509_p0462b23║波羅蜜羼提波羅蜜毘梨耶波羅蜜禪波羅蜜
T25n1509_p0462b24║般若波羅蜜。我終不能出到一切種智。如是
T25n1509_p0462b25║善男子善女人。是般若波羅蜜。受持親近讀
T25n1509_p0462b26║誦為他說正憶念。亦不離薩婆若心。得是今
T25n1509_p0462b27║世後世功德。釋提桓因白佛言世尊。希有。是
T25n1509_p0462b28║菩薩摩訶薩。般若波羅蜜。為迴向薩婆若
T25n1509_p0462b29║心故。亦為不高心故。佛告釋提桓因。憍尸
T25n1509_p0462c01║迦。云何菩薩摩訶薩般若波羅蜜。為迴向
T25n1509_p0462c02║薩婆若心故。亦為不高心故。釋提桓因白佛
T25n1509_p0462c03║言。世尊。菩薩摩訶薩若行世間檀波羅蜜。布
T25n1509_p0462c04║施【CL079n1163_p0399a01】諸佛辟支佛聲聞及諸貧窮乞丐行路
T25n1509_p0462c05║人。是菩薩無方便故生高心。若行世間尸羅
T25n1509_p0462c06║波羅蜜。言我行尸羅波羅蜜我能具足尸羅
T25n1509_p0462c07║波羅蜜。無方便故生高心。言我行羼提波羅
T25n1509_p0462c08║蜜毘梨耶波羅蜜禪波羅蜜。我行般若波羅
T25n1509_p0462c09║蜜。我修般若波羅蜜。以是世間般若波羅蜜。
T25n1509_p0462c10║無方便故生高心。世尊。菩薩修世間四念處
T25n1509_p0462c11║時。自念言。我修四念處。我具足四念處。無方
T25n1509_p0462c12║便力故生高心。我修四正懃四如意足五根
T25n1509_p0462c13║五力七覺分八聖道分。自念言。我修空無相
T25n1509_p0462c14║無作三昧。我修一切三昧門。當得一切陀羅
T25n1509_p0462c15║尼門。我修佛十力四無所畏十八不共法。我
T25n1509_p0462c16║當成就眾生。我當淨佛世界。我當得一切
T25n1509_p0462c17║種智。著吾我無方便力故生高心。世尊。如是
T25n1509_p0462c18║菩薩摩訶薩行世間善法。著吾我故生高心。
T25n1509_p0462c19║世尊。若【CL079n1163_p0399b01】菩薩摩訶薩行出世間檀波羅蜜。不
T25n1509_p0462c20║得施者不得受者不得施物。如是菩薩摩訶
T25n1509_p0462c21║薩行出世間檀波羅蜜。為迴向薩婆若故。亦
T25n1509_p0462c22║不生高心。行尸羅波羅蜜。尸羅不可得。行
T25n1509_p0462c23║羼提波羅蜜。羼提不可得。行毘梨耶波羅
T25n1509_p0462c24║蜜。毘梨耶不可得。行禪波羅蜜。禪不可得。
T25n1509_p0462c25║行般若波羅蜜。般若不可得。修四念處。四
T25n1509_p0462c26║念處不可得。乃至修十八不共法。十八不共
T25n1509_p0462c27║法不可得。修大慈大悲。大慈大悲不可得。乃
T25n1509_p0462c28║至修一切種智。一切種智不可得。世尊。如是
T25n1509_p0462c29║菩薩摩訶薩般若波羅蜜。為迴向薩婆若故。
T25n1509_p0463a01║亦為不生高心故。
T25n1509_p0463a02║【論】問曰。先已說魔若魔民等。三種人欲
T25n1509_p0463a03║破壞般若。今何以故重說。答曰。佛先說
T25n1509_p0463a04║三種人來求便恐怖欲令愁惱。中來者不
T25n1509_p0463a05║為惱人但欲破毀般若波羅蜜。不隨其
T25n1509_p0463a06║願不能得破。後來【CL079n1163_p0400a01】三種人。雖欲生心破
T25n1509_p0463a07║壞即時滅去。所語人皆信受者。是菩薩常
T25n1509_p0463a08║令不善法斷滅。善法轉增。所謂檀波羅蜜。乃
T25n1509_p0463a09║至一切種智。是人修集福德智慧故。成大
T25n1509_p0463a10║威德。設使妄語人皆信受。何況實語親友堅
T25n1509_p0463a11║固者。是人於一切眾生中。深有慈悲心。何
T25n1509_p0463a12║況親友於我有益。是菩薩愛敬佛道。知身
T25n1509_p0463a13║口無常故。不說無益之言。以善法增長故。
T25n1509_p0463a14║瞋恚等煩惱不能覆心。行者作是念。結使
T25n1509_p0463a15║雖起智慧思惟不令覆心。結使若起今世
T25n1509_p0463a16║不善後世不善妨於佛道。設使心起結使
T25n1509_p0463a17║不起口業。設口業起不成身業。設身業起
T25n1509_p0463a18║不至大惡如凡夫人也。是菩薩雖卑陋
T25n1509_p0463a19║鄙賤。以行勝法故。得在勝人數中。是今
T25n1509_p0463a20║世功德。是人深樂善法故。能於善法四種
T25n1509_p0463a21║正行求。二乘人不能具足四行。以不深樂
T25n1509_p0463a22║善法故。所謂自【CL079n1163_p0400b01】不殺生慈悲一切。深自利
T25n1509_p0463a23║故亦教他慈。是一切賢聖法故。常讚歎是
T25n1509_p0463a24║菩薩。常欲令人得樂故。見有不殺者歡喜
T25n1509_p0463a25║愛樂。乃至一切種智亦如是。上四種行廣說。
T25n1509_p0463a26║今略說一切功德。總攝入六波羅蜜中。所
T25n1509_p0463a27║得果報與眾生共之。是菩薩未入正位。諸
T25n1509_p0463a28║煩惱未盡故。或時起慳等諸煩惱。爾時應
T25n1509_p0463a29║作是思惟諫喻其心。若不布施我自失
T25n1509_p0463b01║四事功德。所謂後身生貧窮。貧窮故自不
T25n1509_p0463b02║能利益何能利他。若不利他則不能成
T25n1509_p0463b03║就眾生。若不能成就眾生。亦不能淨
T25n1509_p0463b04║佛世界。何以故。以眾生淨故。世界清淨。
T25n1509_p0463b05║若不具足是等眾事。云何當得一切種智。
T25n1509_p0463b06║以要言之。無方便者雖行六波羅蜜。內
T25n1509_p0463b07║不能離我心。外取諸法相。所謂我是施者
T25n1509_p0463b08║彼是受者是布施物。是因緣故。不能到佛
T25n1509_p0463b09║道。與此相違是有方便。問曰。若【CL079n1163_p0401a01】世間波
T25n1509_p0463b10║羅蜜等非是正道。是般若波羅蜜中。佛何以
T25n1509_p0463b11║說。答曰。此是行者初門。與正道相似故。先
T25n1509_p0463b12║行相似法。後得真道。
T25n1509_p0463b13║【○】大智度論卷第五十六【○】【○】【○】【○】【○】【○】【○】【○】【○】【○】【CL079n1163_p0401b01】
