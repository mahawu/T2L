T25n1509_p0607c18║【□】
T25n1509_p0607c19║【□】
T25n1509_p0607c20║【CL079n1163_p0811a01】大智度論釋願樂品第六十四(卷七十八)
T25n1509_p0607c21║【□】
T25n1509_p0607c22║　　　　聖者龍樹造
T25n1509_p0607c23║　　　　後秦龜茲國三藏鳩摩羅什譯
T25n1509_p0607c24║【○】【經】爾時釋提桓因作是念。菩薩摩訶薩行
T25n1509_p0607c25║般若波羅蜜禪波羅蜜毘梨耶波羅蜜羼提波
T25n1509_p0607c26║羅蜜尸羅波羅蜜檀波羅蜜。乃至十八不共
T25n1509_p0607c27║法時。出一切眾生之上。何況得阿耨多羅三
T25n1509_p0607c28║藐三菩提時。是諸眾生聞是薩婆若信者。得
T25n1509_p0607c29║人中之善利壽命中最。何況發阿耨多羅三
T25n1509_p0608a01║藐三菩提意者。是眾生能發阿耨多羅三藐
T25n1509_p0608a02║三菩提意者。其餘眾生應當願樂。爾時釋提
T25n1509_p0608a03║桓因以天曼陀羅華而散佛上發是言。以此
T25n1509_p0608a04║福德。若有求阿耨多羅三藐三菩提者。令此
T25n1509_p0608a05║人具足佛法具足一切種智具足自然法。若
T25n1509_p0608a06║【CL079n1163_p0811b01】求聲聞者令具足聲聞法。世尊。若有菩薩發
T25n1509_p0608a07║阿耨多羅三藐三菩提意者。我終不生一念
T25n1509_p0608a08║令其轉還。我亦不生一念令其轉還墮聲聞
T25n1509_p0608a09║辟支佛地。世尊。我願諸菩薩倍復精進於阿
T25n1509_p0608a10║耨多羅三藐三菩提。見眾生生死中種種苦
T25n1509_p0608a11║惱。欲利益安樂一切世間天及人阿修羅。以
T25n1509_p0608a12║是心作是願。我既自度亦當度未度者。我
T25n1509_p0608a13║既自脫當脫未脫者。我既安隱當安未安者。
T25n1509_p0608a14║我既滅度當使未入滅度者得滅度。世尊。善
T25n1509_p0608a15║男子善女人於初發意菩薩功德隨喜心。得
T25n1509_p0608a16║幾許福德。於久發意菩薩功德隨喜心。得幾
T25n1509_p0608a17║許福德。於阿鞞跋致菩薩功德隨喜心。得幾
T25n1509_p0608a18║許福德。於一生補處菩薩功德隨喜心。得幾
T25n1509_p0608a19║許福德。佛告釋提桓因。憍尸迦。四天下世
T25n1509_p0608a20║界可稱知斤兩。是隨喜心福德不可稱量。
T25n1509_p0608a21║復次憍尸【CL079n1163_p0812a01】迦。是三千大千世界皆可稱知斤
T25n1509_p0608a22║兩。是隨喜心福德不可稱量。復次憍尸迦。
T25n1509_p0608a23║三千大千世界滿中海水。取一髮破為百分。
T25n1509_p0608a24║以一分髮渧取海水可知渧數。是隨喜心
T25n1509_p0608a25║福德不可數知。釋提桓因白佛言。世尊。若
T25n1509_p0608a26║眾生心不隨喜阿耨多羅三藐三菩提者。皆
T25n1509_p0608a27║是魔眷屬。諸心不隨喜者。從魔中來生。何
T25n1509_p0608a28║以故。世尊。是諸發心菩薩。為破魔境界故
T25n1509_p0608a29║生。是故欲愛敬三尊者。應生隨喜心。隨喜
T25n1509_p0608b01║已應迴向阿耨多羅三藐三菩提。以不一不
T25n1509_p0608b02║二相故。佛言。如是如是。憍尸迦。若有人於菩
T25n1509_p0608b03║薩能如是隨喜迴向者。常值諸佛終不見惡
T25n1509_p0608b04║色。終不聞惡聲。終不嗅惡香。終不食惡味。
T25n1509_p0608b05║終不觸惡觸。終不隨惡念。終不遠離諸佛。
T25n1509_p0608b06║從一佛界至一佛界。親近諸佛種善根。何
T25n1509_p0608b07║以故。善男子善女人為無量【CL079n1163_p0812b01】阿僧祇初發意
T25n1509_p0608b08║菩薩諸善根隨喜迴向。為無量阿僧祇第二
T25n1509_p0608b09║地第三地乃至第十地一生補處諸菩薩摩
T25n1509_p0608b10║訶薩善根隨喜。迴向阿耨多羅三藐三菩提。
T25n1509_p0608b11║以是善根因緣故。疾近阿耨多羅三藐三菩
T25n1509_p0608b12║提。是諸菩薩得阿耨多羅三藐三菩提已。
T25n1509_p0608b13║度無量無邊阿僧祇眾生。憍尸迦。以是因緣
T25n1509_p0608b14║故。善男子善女人於初發意菩薩善根應隨
T25n1509_p0608b15║喜。迴向阿耨多羅三藐三菩提。非心非離
T25n1509_p0608b16║心。於久發意阿鞞跋致一生補處善根隨喜。
T25n1509_p0608b17║迴向阿耨多羅三藐三菩提。非心非離心。
T25n1509_p0608b18║須菩提白佛言。世尊。是心如幻。云何能得
T25n1509_p0608b19║阿耨多羅三藐三菩提。佛告須菩提。於汝意
T25n1509_p0608b20║云何。汝見是心如幻不。不也世尊。我不見幻。
T25n1509_p0608b21║亦不見心如幻。須菩提。於汝意云何。若無
T25n1509_p0608b22║幻亦無心如幻。汝見是心不。不也世尊。須【CL079n1163_p0813a01】菩
T25n1509_p0608b23║提。於汝意云何。離幻離心如幻。汝見更有法
T25n1509_p0608b24║得阿耨多羅三藐三菩提不。不也世尊。我不
T25n1509_p0608b25║見離幻離心如幻更有法得阿耨多羅三藐三
T25n1509_p0608b26║菩提。世尊。我不見更有法何等法可說若有
T25n1509_p0608b27║若無。是法相畢竟離故。不墮有不墮無。若
T25n1509_p0608b28║法畢竟離者。不能得阿耨多羅三藐三菩提
T25n1509_p0608b29║無所有法。亦不應得阿耨多羅三藐三菩提。
T25n1509_p0608c01║何以故。世尊。一切法無所有。是中無垢者
T25n1509_p0608c02║無淨者。世尊。以是故般若波羅蜜畢竟離。
T25n1509_p0608c03║禪波羅蜜毘梨耶波羅蜜羼提波羅蜜尸羅波
T25n1509_p0608c04║羅蜜檀波羅蜜畢竟離。乃至阿耨多羅三藐
T25n1509_p0608c05║三菩提亦畢竟離。若法畢竟離。則不應修不
T25n1509_p0608c06║應壞。行般若波羅蜜亦無有法可得。畢竟離
T25n1509_p0608c07║故。世尊。若般若波羅蜜畢竟離者。云何因
T25n1509_p0608c08║般若波羅蜜得阿耨多羅三藐三菩提。阿耨
T25n1509_p0608c09║多【CL079n1163_p0813b01】羅三藐三菩提亦畢竟離。二離中云何能
T25n1509_p0608c10║有所得。佛告須菩提。善哉善哉。是般若波
T25n1509_p0608c11║羅蜜畢竟離。禪波羅蜜毘梨耶波羅蜜羼提
T25n1509_p0608c12║波羅蜜尸羅波羅蜜檀波羅蜜畢竟離。乃至
T25n1509_p0608c13║一切種智畢竟離。須菩提。若般若波羅蜜畢
T25n1509_p0608c14║竟離。乃至一切種智畢竟離。以是故能得阿
T25n1509_p0608c15║耨多羅三藐三菩提。須菩提。若般若波羅蜜
T25n1509_p0608c16║非畢竟離。乃至一切種智非畢竟離。是不名
T25n1509_p0608c17║般若波羅蜜。不名禪波羅蜜乃至一切種智。
T25n1509_p0608c18║須菩提。若般若波羅蜜畢竟離。乃至一切種
T25n1509_p0608c19║智畢竟離。以是故須菩提。非不因般若波羅
T25n1509_p0608c20║蜜得阿耨多羅三藐三菩提。亦不以離得離。
T25n1509_p0608c21║而得阿耨多羅三藐三菩提。非不因般若波
T25n1509_p0608c22║羅蜜。須菩提白佛言。世尊。菩薩摩訶薩所
T25n1509_p0608c23║行義甚深。佛言。如是須菩提。菩薩摩訶薩
T25n1509_p0608c24║所行義甚【CL079n1163_p0814a01】深。須菩提。諸菩薩摩訶薩能為難
T25n1509_p0608c25║事。所謂行是深義。而不證聲聞辟支佛地。
T25n1509_p0608c26║須菩提白佛言。世尊。如我從佛聞義。菩薩
T25n1509_p0608c27║摩訶薩所行不為難。何以故。是菩薩摩訶薩
T25n1509_p0608c28║不得是義可作證亦不得般若波羅蜜作證。
T25n1509_p0608c29║亦無作證者。世尊。若一切法不可得。何等
T25n1509_p0609a01║是義可作證。何等是般若波羅蜜作證。何等
T25n1509_p0609a02║是作證者。作證已得阿耨多羅三藐三菩提。
T25n1509_p0609a03║世尊。是名菩薩摩訶薩無所得行菩薩行。
T25n1509_p0609a04║是於一切法皆得明了。世尊。若菩薩摩訶薩
T25n1509_p0609a05║聞是深法。心不驚不沒不怖不畏。是名為
T25n1509_p0609a06║行般若波羅蜜。是菩薩摩訶薩行般若波羅
T25n1509_p0609a07║蜜時。不見我行般若波羅蜜。亦不見是般若
T25n1509_p0609a08║波羅蜜。亦不見我當得阿耨多羅三藐三菩
T25n1509_p0609a09║提。何以故。菩薩摩訶薩行般若波羅蜜時。
T25n1509_p0609a10║不作是念。聲聞辟支佛地【CL079n1163_p0814b01】去我遠。薩婆若去
T25n1509_p0609a11║我近。世尊。譬如虛空不作是念。有法去我
T25n1509_p0609a12║遠去我近。何以故。世尊。虛空無分別故。世
T25n1509_p0609a13║尊。行般若波羅蜜菩薩亦不作是念。聲聞辟
T25n1509_p0609a14║支佛地去我遠。薩婆若去我近。何以故。般
T25n1509_p0609a15║若波羅蜜中無分別故。世尊。譬如幻人不作
T25n1509_p0609a16║是念。幻師去我近觀人去我遠。何以故。幻
T25n1509_p0609a17║人無分別故。行般若波羅蜜菩薩亦不作是
T25n1509_p0609a18║念。聲聞辟支佛地去我遠。薩婆若去我近。
T25n1509_p0609a19║世尊。譬如鏡中像不作是念。所因者去我近
T25n1509_p0609a20║餘者去我遠。何以故。像無分別故。行般若
T25n1509_p0609a21║波羅蜜菩薩亦不作是念。聲聞辟支佛地去
T25n1509_p0609a22║我遠。薩婆若去我近。何以故。般若波羅蜜
T25n1509_p0609a23║中無分別故。世尊。行般若波羅蜜菩薩無愛
T25n1509_p0609a24║無憎。何以故。般若波羅蜜自性不可得故。
T25n1509_p0609a25║世尊。譬如佛無愛無憎。行般若波羅蜜菩薩
T25n1509_p0609a26║無愛【CL079n1163_p0815a01】無憎亦如是。何以故。般若波羅蜜中
T25n1509_p0609a27║無憎無愛故。世尊。譬如佛一切分別想斷。
T25n1509_p0609a28║行般若波羅蜜菩薩亦如是。一切分別想斷
T25n1509_p0609a29║畢竟空故。世尊。譬如佛所化人不作是念。聲
T25n1509_p0609b01║聞辟支佛去我遠。阿耨多羅三藐三菩提去
T25n1509_p0609b02║我近。何以故。佛所化人無分別故。行般若波
T25n1509_p0609b03║羅蜜菩薩亦如是。不作是念。聲聞辟支佛去
T25n1509_p0609b04║我遠。阿耨多羅三藐三菩提去我近。世尊。
T25n1509_p0609b05║譬如有所為故作化。化所作事無分別。世尊。
T25n1509_p0609b06║般若波羅蜜亦如是。有所為事而修是事成
T25n1509_p0609b07║就。而般若波羅蜜亦無分別。世尊。譬如工
T25n1509_p0609b08║匠若工匠弟子。有所為故作木人。若男若
T25n1509_p0609b09║女象馬牛羊。是所作亦能有所作。是亦無
T25n1509_p0609b10║分別。世尊。般若波羅蜜亦如是。有所為故
T25n1509_p0609b11║說是事成就。而般若波羅蜜亦無分別。舍利
T25n1509_p0609b12║弗問須菩提。但般若波【CL079n1163_p0815b01】羅蜜無分別。禪波羅
T25n1509_p0609b13║蜜乃至檀波羅蜜亦無分別。須菩提語舍利
T25n1509_p0609b14║弗。禪波羅蜜無分別。乃至檀波羅蜜亦無分
T25n1509_p0609b15║別。舍利弗問須菩提。色無分別乃至識亦無
T25n1509_p0609b16║分別。眼乃至意無分別。色乃至法無分別。
T25n1509_p0609b17║眼識觸乃至意識觸無分別。眼觸因緣生受。
T25n1509_p0609b18║乃至意觸因緣生受。四禪四無量心四無色
T25n1509_p0609b19║定四念處。乃至八聖道分空無相無作。佛
T25n1509_p0609b20║十力四無所畏四無礙智。大慈大悲十八不
T25n1509_p0609b21║共法。阿耨多羅三藐三菩提無為性亦無分
T25n1509_p0609b22║別。須菩提。若色無分別。乃至無為性無分
T25n1509_p0609b23║別。若一切法無分別。云何分別有六道生
T25n1509_p0609b24║死。是地獄是餓鬼是畜生是天是人是阿修
T25n1509_p0609b25║羅。云何分別是須陀洹斯陀含阿那含阿羅
T25n1509_p0609b26║漢辟支佛諸佛。須菩提報舍利弗。眾生顛倒
T25n1509_p0609b27║因緣故。造作身口意業。隨欲本業【CL079n1163_p0816a01】報受六道
T25n1509_p0609b28║身。地獄餓鬼畜生人天阿修羅身。如汝言。
T25n1509_p0609b29║云何分別有須陀洹乃至佛道。舍利弗。須陀
T25n1509_p0609c01║洹即是無分別故有。須陀洹果亦是無分別
T25n1509_p0609c02║故有。乃至阿羅漢阿羅漢果辟支佛辟支佛
T25n1509_p0609c03║道佛佛道亦是無分別故有。舍利弗。過去
T25n1509_p0609c04║諸佛亦是無分別。斷分別故有。以是故舍利
T25n1509_p0609c05║弗。當知一切法無有分別。不壞相如法如
T25n1509_p0609c06║法性實際故。舍利弗。如是菩薩摩訶薩。應行
T25n1509_p0609c07║無分別般若波羅蜜。行無分別般若波羅蜜
T25n1509_p0609c08║已。便得無分別阿耨多羅三藐三菩提。
T25n1509_p0609c09║【論】釋曰。是時釋提桓因。及會中人皆共歡
T25n1509_p0609c10║喜。釋提桓因作是念。是菩薩行菩薩道時。
T25n1509_p0609c11║所有功德尚勝一切眾生。何況成阿耨多羅
T25n1509_p0609c12║三藐三菩提。眾生有二種。一者發心。二者未
T25n1509_p0609c13║發心。發心菩薩勝一切未發心者。所以者何。
T25n1509_p0609c14║是人【CL079n1163_p0816b01】種無量無上佛法因緣。欲度一切眾
T25n1509_p0609c15║生令離苦得樂。其餘眾生但自求樂欲與
T25n1509_p0609c16║他苦。如是等因緣故發心者勝。問曰。諸阿羅
T25n1509_p0609c17║漢辟支佛及五通是離欲人發心者。或有未
T25n1509_p0609c18║離欲但發心。云何得勝。答曰。是事先品中
T25n1509_p0609c19║已種種答。阿羅漢等雖漏盡不如初發心
T25n1509_p0609c20║菩薩。譬如轉輪聖王太子雖在胎中已勝
T25n1509_p0609c21║餘子。又如國王太子雖未即位勝諸大臣
T25n1509_p0609c22║有位富貴者。發心菩薩有二種。一者行諸
T25n1509_p0609c23║波羅蜜等菩薩道。二者但空發心。此中說
T25n1509_p0609c24║行菩薩道者。是人雖事未成就。能勝一切
T25n1509_p0609c25║眾生。何況成就。如歌羅頻伽鳥在𣫘中未
T25n1509_p0609c26║發聲已能勝諸鳥。何況成就。菩薩亦如是。
T25n1509_p0609c27║雖未成佛。行菩薩道說諸法實相音聲。
T25n1509_p0609c28║破諸外道及魔民戲論。何況成佛。有人言。
T25n1509_p0609c29║若有能一發心言。我當作佛滅一切眾生
T25n1509_p0610a01║【CL079n1163_p0817a01】苦。雖未斷煩惱未行難事。以心口業重
T25n1509_p0610a02║故勝於一切眾生。一切眾生皆自求樂。自
T25n1509_p0610a03║為身故愛其所親。阿羅漢辟支佛雖不貪
T25n1509_p0610a04║世樂。自為滅苦故求涅槃樂。不能為眾生。
T25n1509_p0610a05║菩薩心生口言為度一切。是故勝。譬如一
T25n1509_p0610a06║六神通阿羅漢。將一沙彌令負衣缽循路
T25n1509_p0610a07║而行。沙彌思惟。我當以何乘入涅槃。即發
T25n1509_p0610a08║心。佛為世尊最上最妙。我當以佛乘入涅
T25n1509_p0610a09║槃。師知其念。即取衣缽自擔。推沙彌在
T25n1509_p0610a10║前行。沙彌覆復思惟。佛道甚難。久住生死
T25n1509_p0610a11║受無量苦。且以小乘早入涅槃。師復以衣
T25n1509_p0610a12║缽囊還與沙彌令擔。語在後行。如是至
T25n1509_p0610a13║三。沙彌白師。師年老耄狀如小兒戲。方始
T25n1509_p0610a14║令我在前已復令我在後。何其太速。師答。
T25n1509_p0610a15║汝初念發心作佛。是心貴重則住我師道中。
T25n1509_p0610a16║如是人諸辟支佛尚應供養。何況阿羅漢。以
T25n1509_p0610a17║【CL079n1163_p0817b01】是故推汝在前。汝心還悔。欲取小乘。而
T25n1509_p0610a18║未便得。汝去我懸遠。是故令汝在後。沙彌
T25n1509_p0610a19║聞已驚悟。我師能知我心。我一發意已勝阿
T25n1509_p0610a20║羅漢。何況成就。即自堅固住大乘法。復次
T25n1509_p0610a21║勝名不必一切事中皆勝。但以一發心欲作
T25n1509_p0610a22║佛度眾生。是事為勝。諸餘禪定解脫等猶尚
T25n1509_p0610a23║未有何得言勝。譬如以飛言之鳥則勝
T25n1509_p0610a24║人。未來當得功德。此事不論。小乘人言。乃
T25n1509_p0610a25║至補處菩薩尚不勝小沙彌得無量律儀
T25n1509_p0610a26║者。摩訶衍論中或有人如是言。其有發大
T25n1509_p0610a27║乘心者。雖復在弊惡小人中。猶勝二乘得
T25n1509_p0610a28║解脫者。是名二邊。離是二邊名為中道。中
T25n1509_p0610a29║道義如上說。以其有義理實故應當取。
T25n1509_p0610b01║是故說初發心時勝一切眾生。何況成佛。
T25n1509_p0610b02║聞薩婆若信者。得人中善利。有人言。六波
T25n1509_p0610b03║羅蜜是利。有人言。六波羅蜜果報是利。【CL079n1163_p0818a01】所謂
T25n1509_p0610b04║轉輪聖王釋梵天王人王法王等。有人言。
T25n1509_p0610b05║得阿鞞跋致不墮惡道。常生人天富貴處。
T25n1509_p0610b06║有人言。菩薩住於果報神通。遊至十方供
T25n1509_p0610b07║養諸佛。種種方便教化眾生。信受因緣教
T25n1509_p0610b08║化眾生。得如是等大利。壽命中最者。眾生
T25n1509_p0610b09║有二種命。一者命根。二者智慧命。是人得
T25n1509_p0610b10║智慧命故。說壽命中最。何況發心。發心者
T25n1509_p0610b11║可敬可貴。所以者何。如先說因緣。能捨自
T25n1509_p0610b12║樂與他樂。不自憂苦憂他人苦故。爾時釋
T25n1509_p0610b13║提桓因欲現歡喜相。以天文陀羅花散佛
T25n1509_p0610b14║上。如經廣說。問曰。罪福不可以與人。雖
T25n1509_p0610b15║欲與亦不得。釋提桓因何以言以此福德
T25n1509_p0610b16║令求佛道者具足佛法。答曰。雖不可與
T25n1509_p0610b17║人。然自令心好。又是釋提桓因顯此不著
T25n1509_p0610b18║福。是故以隨喜心與求佛道者。與聲聞
T25n1509_p0610b19║人亦爾。釋提桓因白佛。我雖得聲聞道。
T25n1509_p0610b20║亦不【CL079n1163_p0818b01】生一念令菩薩轉還向二乘心。所以
T25n1509_p0610b21║者何。諸菩薩見眾生在生死中有種種苦。
T25n1509_p0610b22║欲利益一切世間故作是願。未度者我當
T25n1509_p0610b23║等度。爾時會中眾生有作是念。若如上說。
T25n1509_p0610b24║隨喜有功德。初發心人隨喜。於久發心人隨
T25n1509_p0610b25║喜有何差別。釋提桓因欲解眾人疑故問
T25n1509_p0610b26║佛言。世尊於初發心菩薩功德隨喜得幾
T25n1509_p0610b27║許福德。如經廣說。是福德無量無邊。以種
T25n1509_p0610b28║無量無邊田中人不能數知。故說譬喻令
T25n1509_p0610b29║解。如經中廣說。隨喜之德雖無量無邊。於
T25n1509_p0610c01║近佛道者隨喜福德轉多。是時帝釋歡喜故
T25n1509_p0610c02║白佛言。世尊諸有聞是功德不隨喜者。
T25n1509_p0610c03║則是魔民從魔天來。所以者何。在魔境界
T25n1509_p0610c04║積集惡心故不隨喜。此中說因緣隨喜心
T25n1509_p0610c05║能破魔界。是故求佛道者欲愛敬三尊不
T25n1509_p0610c06║捨者。當以隨喜心迴向阿耨多羅三藐三
T25n1509_p0610c07║菩【CL079n1163_p0819a01】提。不一不二相者不見諸法有一定相
T25n1509_p0610c08║不屬因緣者故言不一。不分別隨喜心迴
T25n1509_p0610c09║向心。是名不二。畢竟空故佛可帝釋意已。
T25n1509_p0610c10║更稱說隨喜功德。是人常憶念十方諸佛功
T25n1509_p0610c11║德隨喜故。疾得見佛。又以深心於一切眾
T25n1509_p0610c12║生欲令離苦得樂。是故往來生死六情初
T25n1509_p0610c13║不受惡塵。終不離生諸佛前。以不斷種
T25n1509_p0610c14║見佛行故。此中佛自說因緣。是人於無央
T25n1509_p0610c15║數阿僧祇。初發心菩薩乃至無量一生補處
T25n1509_p0610c16║菩薩。皆隨喜故得如上果報。疾成佛道度
T25n1509_p0610c17║無量阿僧祇眾生。復次憍尸迦。是菩薩因
T25n1509_p0610c18║是福德如諸法實相。迴向於實相中心不
T25n1509_p0610c19║可得。是故說非心亦不離心。如上說不
T25n1509_p0610c20║一不二義。以事異故更說。須菩提聞已取
T25n1509_p0610c21║是空無有心相難佛。是心非心空無所有
T25n1509_p0610c22║如幻。云何能得阿耨多羅三藐三菩提。佛【CL079n1163_p0819b01】反
T25n1509_p0610c23║問須菩提。汝見是空心定相如幻不。須菩提
T25n1509_p0610c24║作是念。心若空如幻云何可見。若可見則
T25n1509_p0610c25║非空。是故答言不。佛言。心若空無所有。汝
T25n1509_p0610c26║見是中有。是若有若無戲論不。答言不也。
T25n1509_p0610c27║離是空無所有如幻心。汝見更有法能得
T25n1509_p0610c28║無上道不。答言不見。不見不可得故何有
T25n1509_p0610c29║法。若有若無一切諸法畢竟離故畢竟空故。
T25n1509_p0611a01║不墮有不墮無。若法不墮有無中。是則畢
T25n1509_p0611a02║竟無所有不應得無上道。以是因緣故般
T25n1509_p0611a03║若波羅蜜畢竟離相。見有無二俱過故。禪波
T25n1509_p0611a04║羅蜜乃至阿耨多羅三藐三菩提亦如是畢
T25n1509_p0611a05║竟離相。若法畢竟離則不可得見不可得
T25n1509_p0611a06║修不可得斷不可得證。行是法則更無
T25n1509_p0611a07║所得。畢竟離故。世尊今般若波羅蜜畢竟離。
T25n1509_p0611a08║阿耨多羅三藐三菩提畢竟離。云何以畢竟
T25n1509_p0611a09║離得畢竟離。若一法【CL079n1163_p0820a01】畢竟離。尚不應有所
T25n1509_p0611a10║得。何況二離。譬如以指觸虛空。虛空無觸
T25n1509_p0611a11║故指不能觸。何況二皆無觸。亦如虛空涅
T25n1509_p0611a12║槃。般若波羅蜜畢竟離。阿耨多羅三藐三
T25n1509_p0611a13║菩提畢竟離。云何用離得離。佛知須菩提。
T25n1509_p0611a14║隨諸法實相說故。可其言善哉善哉。即
T25n1509_p0611a15║說因緣。須菩提。若般若波羅蜜畢竟離。阿耨
T25n1509_p0611a16║多羅三藐三菩提畢竟離。以是因緣故可
T25n1509_p0611a17║得。何以故。若一法定有相非空者。則是常
T25n1509_p0611a18║法不生相。從未來至現在。從現在至過
T25n1509_p0611a19║去。若無實生相則無滅相。若無生滅則無
T25n1509_p0611a20║四諦。若無四諦則無法寶。法寶無故亦無
T25n1509_p0611a21║阿耨多羅三藐三菩提。法寶即是阿耨多羅
T25n1509_p0611a22║三藐三菩提故。若無法寶則無佛寶。若無
T25n1509_p0611a23║佛法則無僧寶。若無三寶則無一切諸
T25n1509_p0611a24║法。有如是等過罪故。畢竟離相則通達無
T25n1509_p0611a25║礙。若說畢竟離當知【CL079n1163_p0820b01】亦離空。若不離空不
T25n1509_p0611a26║名畢竟離。是故經說言。般若波羅蜜畢竟離
T25n1509_p0611a27║故。能得阿耨多羅三藐三菩提。雖不離般
T25n1509_p0611a28║若波羅蜜。得阿耨多羅三藐三菩提。亦不
T25n1509_p0611a29║以二離而得二離。畢竟空故不應難須菩
T25n1509_p0611b01║提知佛所說甚深相。是故白佛言。若菩薩能
T25n1509_p0611b02║如是行。則是行甚深義。佛可其言。是菩薩
T25n1509_p0611b03║能為難事。能行如是甚深義而不證二乘。
T25n1509_p0611b04║所以者何。是菩薩一心以利智深入空而不
T25n1509_p0611b05║證涅槃。是則為難。須菩提言。如我解佛所
T25n1509_p0611b06║說義。是不為難。何以故。是人不得是甚深
T25n1509_p0611b07║義。一定相可作證。不得般若波羅蜜。不
T25n1509_p0611b08║得證者誰當以甚深義得證。若不證是
T25n1509_p0611b09║甚深義。誰當得阿耨多羅三藐三菩提。是
T25n1509_p0611b10║名菩薩無所得行。行是道則照明一切法。
T25n1509_p0611b11║問曰。佛說言難。須菩提言不難。師弟子義
T25n1509_p0611b12║應同。何以各相【CL079n1163_p0821a01】違背。答曰。佛以世諦故說。
T25n1509_p0611b13║須菩提以第一義諦故說。佛說菩薩得是甚
T25n1509_p0611b14║深義。須菩提說菩薩亦不得是甚深義。佛
T25n1509_p0611b15║以須菩提為眾生故說。有人聞難事則發
T25n1509_p0611b16║心故說難事。有人聞難事而廢退故說無
T25n1509_p0611b17║難。是名菩薩無所得行。住是行中於一切
T25n1509_p0611b18║法通達無礙。須菩提言。若菩薩聞如是說
T25n1509_p0611b19║畢竟離無法可證無取證者。亦無般若及
T25n1509_p0611b20║阿耨多羅三藐三菩提。是時不驚不沒通達
T25n1509_p0611b21║無礙者。是名行般若波羅蜜。行般若波羅
T25n1509_p0611b22║蜜者是名真行深行。何以故。是菩薩不見
T25n1509_p0611b23║般若波羅蜜。亦不見我行般若波羅蜜。不
T25n1509_p0611b24║見阿耨多羅三藐三菩提。亦不見是法可
T25n1509_p0611b25║得阿耨多羅三藐三菩提。都無所分別。是
T25n1509_p0611b26║菩薩安住一切諸法實相中故。不作是分
T25n1509_p0611b27║別。言二乘離我遠佛道離我近。此中說虛
T25n1509_p0611b28║空等譬【CL079n1163_p0821b01】喻。此諸譬喻為明了畢竟空義故。
T25n1509_p0611b29║般若波羅蜜雖空。若有所修能成其事。乃
T25n1509_p0611c01║至如木人隨作何事皆能成就。舍利弗問須
T25n1509_p0611c02║菩提。但般若無分別。諸波羅蜜亦無分別。
T25n1509_p0611c03║若但般若空無分別。餘波羅蜜應是有相。
T25n1509_p0611c04║是則菩薩道有別異不平等。又初品中說
T25n1509_p0611c05║行檀波羅蜜時無施者受者亦無財物。今
T25n1509_p0611c06║云何言別。若五事皆空則無分別。無有六
T25n1509_p0611c07║名亦無可修行。須菩提言。五波羅蜜亦空
T25n1509_p0611c08║無有分別。初發心未得無生法忍者有分
T25n1509_p0611c09║別。譬如四河未會大海則有別名既入大
T25n1509_p0611c10║海則無差別。菩薩亦如是。世俗諦中有差
T25n1509_p0611c11║別。第一義諦則無分別。舍利弗問色乃至阿
T25n1509_p0611c12║耨多羅三藐三菩提乃至無為性亦無分別。
T25n1509_p0611c13║若此法空無差別。云何有六道別異。云何有
T25n1509_p0611c14║分別須陀洹乃至佛道。須菩提答舍利【CL079n1163_p0822a01】弗。
T25n1509_p0611c15║諸法雖畢竟空無分別。而是眾生狂顛倒心
T25n1509_p0611c16║而起身口意業。隨業受身。業報貪欲是本。
T25n1509_p0611c17║但為欲所逼而生著心。諸法無有定相。業
T25n1509_p0611c18║果報者所謂六道。以是故知空無所分別
T25n1509_p0611c19║是其實本。但以顛倒不實故有六道差別。
T25n1509_p0611c20║又須陀洹等賢聖亦因畢竟空無分別法生。
T25n1509_p0611c21║所謂斷三結法名須陀洹果。三結使即是顛
T25n1509_p0611c22║倒覺。顛倒除卻名為斷。是故斷法即是空無
T25n1509_p0611c23║有分別。世諦故假名人。得是法故名須陀
T25n1509_p0611c24║洹果。是故當知須陀洹人及果。畢竟空無
T25n1509_p0611c25║分別。乃至佛佛道亦如是。此中說因緣。非
T25n1509_p0611c26║但現在無分別。過去如恒河沙諸佛。一切分
T25n1509_p0611c27║別斷故入無餘涅槃。無有少許法定相可
T25n1509_p0611c28║分別。一切法畢竟空。入是如法性實際門
T25n1509_p0611c29║故。是故言因緣法甚深。入是三昧門故
T25n1509_p0612a01║菩薩應如是行無分別般若【CL079n1163_p0822b01】波羅蜜。行無
T25n1509_p0612a02║分別般若波羅蜜故得無分別法。所謂阿耨
T25n1509_p0612a03║多羅三藐三菩提。
T25n1509_p0612a04║　　大智度論釋稱揚品第六十五
T25n1509_p0612a05║【經】舍利弗語須菩提。菩薩摩訶薩行般若波
T25n1509_p0612a06║羅蜜。為行真實法。為行無真實法。須菩提
T25n1509_p0612a07║報舍利弗。菩薩摩訶薩行般若波羅蜜。為
T25n1509_p0612a08║行無真實法。何以故。是般若波羅蜜無真實。
T25n1509_p0612a09║乃至一切種智無真實故。菩薩摩訶薩行般
T25n1509_p0612a10║若波羅蜜。無真實不可得。何況真實。乃至
T25n1509_p0612a11║行一切種智無真實法不可得。何況真實。
T25n1509_p0612a12║爾時欲色界諸天子作是念。諸有善男子善
T25n1509_p0612a13║女人。發阿耨多羅三藐三菩提意。如深般若
T25n1509_p0612a14║波羅蜜所說義行。於等法不作實際證。不墮
T25n1509_p0612a15║聲聞辟支佛地。應當為作禮。須菩提語諸天
T25n1509_p0612a16║子。諸菩薩摩訶薩於等法不作證聲聞辟支
T25n1509_p0612a17║佛地不為難。【CL079n1163_p0823a01】諸菩薩摩訶薩大誓莊嚴。我
T25n1509_p0612a18║當度無量無邊阿僧祇眾生。知眾生畢竟不
T25n1509_p0612a19║可得而度眾生。是乃為難。諸天子。諸菩薩
T25n1509_p0612a20║摩訶薩發阿耨多羅三藐三菩提心作是願。
T25n1509_p0612a21║我當度一切眾生。眾生實不可得。是人欲度
T25n1509_p0612a22║眾生。如欲度虛空。何以故。虛空離故。當知
T25n1509_p0612a23║眾生亦離。虛空空故。當知眾生亦空。虛空無
T25n1509_p0612a24║堅固。當知眾生亦無堅固。虛空虛誑。當知
T25n1509_p0612a25║眾生亦虛誑。諸天子。以是因緣故。當知菩
T25n1509_p0612a26║薩所作為難。為利益無所有眾生故而大莊
T25n1509_p0612a27║嚴。是人為眾生結誓。為欲與虛空共鬥。是菩
T25n1509_p0612a28║薩結誓已。亦不得眾生。而為眾生結誓。何
T25n1509_p0612a29║以故。眾生離故。當知大誓亦離。眾生虛誑故。
T25n1509_p0612b01║當知大誓亦虛誑。若菩薩摩訶薩聞是法。心
T25n1509_p0612b02║不驚不沒。當知是菩薩摩訶薩行般若波羅
T25n1509_p0612b03║蜜。何以故。色離即是眾生離。受【CL079n1163_p0823b01】想行識離
T25n1509_p0612b04║即是眾生離。色離即是六波羅蜜離。受想行
T25n1509_p0612b05║識離即是六波羅蜜離。乃至一切種智離即
T25n1509_p0612b06║是六波羅蜜離。若菩薩摩訶薩聞是一切諸
T25n1509_p0612b07║法離相。心不驚不沒不怖不畏。當知是菩薩
T25n1509_p0612b08║摩訶薩行般若波羅蜜。佛告須菩提。何因緣
T25n1509_p0612b09║故。菩薩摩訶薩於深般若波羅蜜中心不沒。
T25n1509_p0612b10║須菩提白佛言。世尊。般若波羅蜜無所有故
T25n1509_p0612b11║不沒。般若波羅蜜離故不沒。般若波羅蜜寂
T25n1509_p0612b12║滅故不沒。世尊。以是因緣故。菩薩於深般
T25n1509_p0612b13║若波羅蜜中心不沒。何以故。是菩薩不得沒
T25n1509_p0612b14║者不得沒事不得沒處。是一切法皆不可得
T25n1509_p0612b15║故。世尊。若菩薩摩訶薩聞是法。心不驚不
T25n1509_p0612b16║沒不怖不畏。當知是菩薩為行般若波羅蜜。
T25n1509_p0612b17║何以故。沒者沒事沒處。是法皆不可得故。
T25n1509_p0612b18║菩薩摩訶薩如是行般若波羅蜜。諸天及【CL079n1163_p0824a01】釋
T25n1509_p0612b19║提桓因天梵天王天及世界主天皆為作
T25n1509_p0612b20║禮。佛告須菩提。不但釋提桓因諸天梵王
T25n1509_p0612b21║及諸天世界主及諸天禮是菩薩行般若波
T25n1509_p0612b22║羅蜜者。過是上光音天遍淨天廣果天淨居
T25n1509_p0612b23║天。皆為是菩薩摩訶薩作禮。須菩提。今現
T25n1509_p0612b24║在十方無量諸佛。亦念是行般若波羅蜜菩
T25n1509_p0612b25║薩摩訶薩。當知是菩薩為如佛。須菩提。若
T25n1509_p0612b26║恒河沙等世界中眾生。悉使為魔。是一一
T25n1509_p0612b27║魔復化作魔。如恒河沙等魔。是一切魔不
T25n1509_p0612b28║能留難菩薩行般若波羅蜜。
T25n1509_p0612b29║【論】釋曰。爾時舍利弗聞上無分別相法。心
T25n1509_p0612c01║大歡喜問須菩提。若菩薩行般若波羅蜜。
T25n1509_p0612c02║為行真實法為行無真實法。真實法者
T25n1509_p0612c03║審定不變異。即是可取可著。若不真實即
T25n1509_p0612c04║是虛誑妄語。須菩提常樂行深空心無障
T25n1509_p0612c05║礙故答。行般若者【CL079n1163_p0824b01】即是行無真實。何以故。
T25n1509_p0612c06║般若波羅蜜空無定相無分別故。乃至一
T25n1509_p0612c07║切種智亦如是。菩薩行如是般若波羅蜜
T25n1509_p0612c08║時。先來生死中所習所著虛誑有為法尚不
T25n1509_p0612c09║可得。何況後來觀虛誑因緣生。般若波羅
T25n1509_p0612c10║蜜非所著法而可得。是故菩薩觀一切世間
T25n1509_p0612c11║不真實。亦不著是般若波羅蜜。世諦故說
T25n1509_p0612c12║真實第一義中真實不可得。何況不真實。
T25n1509_p0612c13║爾時欲色界諸天子歡喜言。其有發菩薩
T25n1509_p0612c14║心者皆應禮敬。能為難事能行第一深
T25n1509_p0612c15║義而不作證故。第一義即是平等法。但以
T25n1509_p0612c16║異名說。須菩提語諸天子。菩薩於平等法
T25n1509_p0612c17║不作證不為難。菩薩欲度無量眾生。眾生
T25n1509_p0612c18║畢竟不可得。是則為難。何以故。欲度眾生
T25n1509_p0612c19║者為欲度虛空。虛空離故眾生亦離。虛空
T25n1509_p0612c20║虛誑不實故。眾生亦虛誑不實。問曰。於平
T25n1509_p0612c21║等法而不【CL079n1163_p0825a01】證。眾生畢竟空而度眾生。此二
T25n1509_p0612c22║俱畢竟空。云何言一難一不難。答曰。眾生虛
T25n1509_p0612c23║誑假名故。是所著處平等法無為故。非所著
T25n1509_p0612c24║處。眾生從有為法假名而生。無為法是第一
T25n1509_p0612c25║義。於顛倒著處而能不著為難。於無著處
T25n1509_p0612c26║不著是不為難。以是故如是說。眾生空故
T25n1509_p0612c27║大莊嚴亦空。若大莊嚴空而能發心為難。
T25n1509_p0612c28║菩薩若聞是第一平等義。度眾生大莊嚴皆
T25n1509_p0612c29║畢竟空。而心不驚不沒。譬如調馬自見影
T25n1509_p0613a01║不驚。何以故。自知影從身出故。菩薩亦如
T25n1509_p0613a02║是。知畢竟空因有為和合虛妄法生故。菩
T25n1509_p0613a03║薩聞是事不驚不沒。是為行般若波羅蜜。
T25n1509_p0613a04║色等法離故眾生亦離。離名為空。若眾生
T25n1509_p0613a05║空法不空應有怖畏。若法亦空無生怖畏
T25n1509_p0613a06║處。若菩薩聞是一切法離相心不畏。是亦
T25n1509_p0613a07║名菩薩行般若波羅蜜。上聞眾生空故【CL079n1163_p0825b01】不
T25n1509_p0613a08║畏。今聞法空故不畏。若聞是二空不畏。
T25n1509_p0613a09║是為真行般若。佛問須菩提。何以故。菩薩
T25n1509_p0613a10║心不沒者。問曰。佛是一切智人。何以問弟
T25n1509_p0613a11║子心不驚不沒。答曰。以眾會有疑敬難故
T25n1509_p0613a12║不敢問。是以佛問。復次是第一平等義甚深
T25n1509_p0613a13║難得。深處應當沒而不沒故試問須菩
T25n1509_p0613a14║提。復次佛以須菩提為說法主。聽者法應
T25n1509_p0613a15║問難。問曰。佛為一切智。何以不自為說
T25n1509_p0613a16║主而令須菩提說。答曰。眾中有人以佛智
T25n1509_p0613a17║慧無量無邊我等智力有量。若心有所疑
T25n1509_p0613a18║不敢發問。為是人故命須菩提說。問曰。
T25n1509_p0613a19║若爾者何以不令大菩薩說。答曰。大菩薩智
T25n1509_p0613a20║慧亦大不可思議。威德重故亦不敢問難。
T25n1509_p0613a21║復次有人言。阿羅漢辟支佛佛三界繫無明
T25n1509_p0613a22║永盡無餘故能如實說法。諸菩薩雖廣集
T25n1509_p0613a23║福德漏未盡故或不可信。是故不命。問
T25n1509_p0613a24║【CL079n1163_p0826a01】曰。若爾者舍利弗智慧第一及餘大弟子何
T25n1509_p0613a25║以不命。答曰。是事先已答。所謂須菩提樂
T25n1509_p0613a26║於空行偏善說空。般若波羅蜜多說空故
T25n1509_p0613a27║令須菩提說。須菩提白佛。一切法畢竟空無
T25n1509_p0613a28║所有。無所有故自相離。離相故常寂滅。常
T25n1509_p0613a29║寂滅故無憶想分別。是故菩薩不應驚不
T25n1509_p0613b01║應沒。沒者沒處沒法皆不可得。若菩薩聞
T25n1509_p0613b02║是事不驚不沒。是為行般若波羅蜜。須菩
T25n1509_p0613b03║提答已白佛言。能如是行亦名為行般若
T25n1509_p0613b04║波羅蜜。世尊菩薩能如是行。一切諸天帝
T25n1509_p0613b05║釋及世界主禮菩薩者。地神虛空中神四
T25n1509_p0613b06║天王忉利天帝釋為主。皆共禮是菩薩。梵
T25n1509_p0613b07║天王初禪中梵世界眾生主。世界主者欲界
T25n1509_p0613b08║餘天主。眾生多信有此天故。須菩提說言
T25n1509_p0613b09║作禮。何以故。是菩薩捨自樂欲利益眾生。
T25n1509_p0613b10║是三種天但自求樂故。佛語須【CL079n1163_p0826b01】菩提。非但
T25n1509_p0613b11║是三種天作禮。光音天等清淨一心諸天皆
T25n1509_p0613b12║亦作禮。欲界諸天著婬欲心多故禮不足
T25n1509_p0613b13║為貴。初禪天有覺觀散亂亦不足為妙。
T25n1509_p0613b14║上諸天心清淨以菩薩有大功德故作禮
T25n1509_p0613b15║爾乃為難。須菩提。菩薩若能如是行般若。
T25n1509_p0613b16║為十方無量諸佛所念。佛念因緣如先說。
T25n1509_p0613b17║今佛說是菩薩諸佛念果報。所謂當知是菩
T25n1509_p0613b18║薩為如佛。以其必至佛道不退故。所以者
T25n1509_p0613b19║何。如恒河沙等魔。不能壞是菩薩。如經廣
T25n1509_p0613b20║說。
T25n1509_p0613b21║大智度論卷第七十八【○】【○】【○】【○】【○】
