T25n1509_p0666b01║【□】
T25n1509_p0666b02║【CL080n1163_p0150a01】大智度論釋次第學品第七十
T25n1509_p0666b03║五之餘(卷八十七)
T25n1509_p0666b04║【□】
T25n1509_p0666b05║　　　　聖者龍樹菩薩造
T25n1509_p0666b06║　　　　後秦龜茲國三藏鳩摩羅什譯
T25n1509_p0666b07║【○】【經】須菩提言。世尊。若菩薩摩訶薩知諸法無
T25n1509_p0666b08║所有性。因四禪五神通。得阿耨多羅三藐三
T25n1509_p0666b09║菩提。世尊。新學菩薩摩訶薩云何於諸法無
T25n1509_p0666b10║所有性中。次第行次第學次第道。以是次第
T25n1509_p0666b11║行次第學次第道。得阿耨多羅三藐三菩提。
T25n1509_p0666b12║佛告須菩提。菩薩摩訶薩若初從諸佛聞。若
T25n1509_p0666b13║從多供養諸佛菩薩聞。若諸阿羅漢。若諸阿
T25n1509_p0666b14║那含。若諸斯陀含。若諸須陀洹所聞。得無所
T25n1509_p0666b15║有故是佛。得無所有故。是阿羅漢阿那含斯
T25n1509_p0666b16║陀含須陀洹。一切賢聖皆以得無所有故有
T25n1509_p0666b17║名。一切有為作法無所有性。乃至無有如毫
T25n1509_p0666b18║末【CL080n1163_p0150b01】許所有。是菩薩摩訶薩聞是已作是念。若
T25n1509_p0666b19║一切法無所有性。得無所有故是佛。乃至
T25n1509_p0666b20║得無所有故是須陀洹。我若當得阿耨多羅三
T25n1509_p0666b21║藐三菩提。若不得一切法常無有性。我何以
T25n1509_p0666b22║不發心得阿耨多羅三藐三菩提。得阿耨多羅
T25n1509_p0666b23║三藐三菩提已。一切眾生行於有相。當令住
T25n1509_p0666b24║無所有中。須菩提。菩薩摩訶薩如是思惟
T25n1509_p0666b25║已。發阿耨多羅三藐三菩提心。為度一切眾
T25n1509_p0666b26║生故。菩薩摩訶薩所行次第行次第學次第
T25n1509_p0666b27║道者。如過去諸菩薩摩訶薩所行道。得阿耨
T25n1509_p0666b28║多羅三藐三菩提。是新發意菩薩應學六波
T25n1509_p0666b29║羅蜜。所謂檀波羅蜜尸羅波羅蜜羼提波羅
T25n1509_p0666c01║蜜毘梨耶波羅蜜禪波羅蜜般若波羅蜜。是
T25n1509_p0666c02║菩薩摩訶薩若行檀波羅蜜時。自行布施亦
T25n1509_p0666c03║教人行布施。讚歎行布施功德。歡喜讚歎
T25n1509_p0666c04║行布施者。【CL080n1163_p0151a01】以是布施因緣故得大財富。是菩
T25n1509_p0666c05║薩遠離慳心布施眾生。飲食衣服香華瓔珞
T25n1509_p0666c06║房舍臥具燈燭種種資生所須盡給與之。菩薩
T25n1509_p0666c07║摩訶薩行是布施及持戒。生天人中得大尊
T25n1509_p0666c08║貴。以是持戒布施故得禪定眾。以是布施持
T25n1509_p0666c09║戒禪定故。得智慧眾解脫眾解脫知見眾。是
T25n1509_p0666c10║菩薩因是布施持戒禪定眾智慧眾解脫眾解
T25n1509_p0666c11║脫知見眾故。過聲聞辟支佛地入菩薩位。入
T25n1509_p0666c12║菩薩位已得淨佛國土成就眾生。得一切種
T25n1509_p0666c13║智。得一切種智已轉法輪。轉法輪已以三乘
T25n1509_p0666c14║法度脫眾生生死。如是須菩提。菩薩以是布
T25n1509_p0666c15║施。次第行次第學次第道。是皆不可得。何
T25n1509_p0666c16║以故。自性無所有故。復次須菩提。菩薩摩訶
T25n1509_p0666c17║薩從初發意自行持戒教人持戒。讚歎持戒
T25n1509_p0666c18║功德。歡喜讚歎行持戒者。持戒因緣故。生天
T25n1509_p0666c19║人中得【CL080n1163_p0151b01】大尊貴。見貧窮者施以財物。不持戒
T25n1509_p0666c20║者教令持戒。亂意者教令禪定。愚癡者教令
T25n1509_p0666c21║智慧。無解脫者教令解脫。無解脫知見者教
T25n1509_p0666c22║令解脫知見。以是持戒禪定智慧解脫解脫
T25n1509_p0666c23║知見故。過聲聞辟支佛地入菩薩位。入菩薩
T25n1509_p0666c24║位已得淨佛國土。淨佛國土已成就眾生。成
T25n1509_p0666c25║就眾生已得一切種智。得一切種智已轉法
T25n1509_p0666c26║輪。轉法輪已以三乘法度脫眾生。如是須
T25n1509_p0666c27║菩提。菩薩以是持戒。次第行次第學次第道。
T25n1509_p0666c28║是事皆不可得。何以故。一切法自性無所有
T25n1509_p0666c29║故。復次須菩提。菩薩摩訶薩從初以來。自
T25n1509_p0667a01║行羼提波羅蜜。教人行羼提。讚歎羼提功德。
T25n1509_p0667a02║歡喜讚歎行羼提者。行羼提波羅蜜時。布
T25n1509_p0667a03║施眾生各令滿足。教令持戒教令禪定。乃
T25n1509_p0667a04║至解脫知見。以是布施持戒禪定智慧因緣
T25n1509_p0667a05║故。過阿羅漢辟支【CL080n1163_p0152a01】佛地入菩薩位中。入菩
T25n1509_p0667a06║薩位中已得淨佛世界。淨佛世界。已成就眾
T25n1509_p0667a07║生。成就眾生已得一切種智。得一切種智已
T25n1509_p0667a08║轉法輪。轉法輪已以三乘法度脫眾生。如是
T25n1509_p0667a09║須菩提。菩薩以羼提波羅蜜。次第行次第學
T25n1509_p0667a10║次第道。是事皆不可得。何以故。一切法自
T25n1509_p0667a11║性無所有故。復次須菩提。菩薩摩訶薩從初
T25n1509_p0667a12║以來。自行毘梨耶波羅蜜。教人行毘梨耶。
T25n1509_p0667a13║讚歎行毘梨耶功德。歡喜讚歎行毘梨耶者。
T25n1509_p0667a14║乃至是事不可得。自性無所有故。復次須
T25n1509_p0667a15║菩提。菩薩摩訶薩從初以來。自入禪入無量
T25n1509_p0667a16║心入無色定。亦教人入禪入無量心入無色
T25n1509_p0667a17║定。讚歎入禪入無量心入無色定功德。歡喜
T25n1509_p0667a18║讚歎行禪無量心無色定者。是菩薩住諸禪
T25n1509_p0667a19║定無量心。布施眾生各令滿足。教令持戒教
T25n1509_p0667a20║令禪定智慧。以是布施禪定智慧解【CL080n1163_p0152b01】脫解脫
T25n1509_p0667a21║知見因緣故。過阿羅漢辟支佛地入菩薩位。
T25n1509_p0667a22║入菩薩位已淨佛世界。淨佛世界已成就眾
T25n1509_p0667a23║生。成就眾生已得一切種智。得一切種智已
T25n1509_p0667a24║轉法輪。轉法輪已以三乘法度脫一切眾生。
T25n1509_p0667a25║乃至是事不可得。自性無所有故。復次須菩
T25n1509_p0667a26║提。菩薩摩訶薩從初以來。行般若波羅蜜。布
T25n1509_p0667a27║施眾生各令滿足。教令持戒禪定智慧解脫
T25n1509_p0667a28║解脫知見。是菩薩行般若波羅蜜時。自行六
T25n1509_p0667a29║波羅蜜。亦教他人令行六波羅蜜。讚歎六波
T25n1509_p0667b01║羅蜜功德。歡喜讚歎行六波羅蜜者。是菩薩
T25n1509_p0667b02║以是檀波羅蜜尸羅波羅蜜羼提波羅蜜毘梨
T25n1509_p0667b03║耶波羅蜜禪波羅蜜般若波羅蜜因緣及方便
T25n1509_p0667b04║力。過聲聞辟支佛地入菩薩位。乃至是事
T25n1509_p0667b05║不可得。自性無所有故。須菩提。是名初發
T25n1509_p0667b06║意菩薩摩訶薩次第行次第學次第【CL080n1163_p0153a01】道。復次
T25n1509_p0667b07║須菩提。菩薩摩訶薩次第行次第學次第道。
T25n1509_p0667b08║菩薩摩訶薩從初以來。以一切種智相應
T25n1509_p0667b09║心。信解諸法無所有性。修六念。所謂念
T25n1509_p0667b10║佛念法念僧念戒念捨念天。須菩提。云何菩
T25n1509_p0667b11║薩摩訶薩修念佛。菩薩摩訶薩念佛不以色
T25n1509_p0667b12║念。不以受想行識念。何以故。是色自性無。
T25n1509_p0667b13║受想行識自性無。若法自性無。是為無所有。
T25n1509_p0667b14║何以故。無憶故。是為念佛。復次須菩提。菩薩
T25n1509_p0667b15║摩訶薩念佛。不以三十二相念。亦不念金色
T25n1509_p0667b16║身。不念丈光。不念八十隨形好。何以故。是
T25n1509_p0667b17║佛身自性無故。若法無性是為無所有。何以
T25n1509_p0667b18║故。無憶故。是為念佛。復次須菩提。不應以戒
T25n1509_p0667b19║眾念佛。不應以定眾智慧眾解脫眾解脫知
T25n1509_p0667b20║見眾念佛。何以故。是眾無有自性。若法無
T25n1509_p0667b21║自性。是為非法無所有。念是為念佛。復次
T25n1509_p0667b22║須菩提。不應以【CL080n1163_p0153b01】十力念佛。不應以四無所畏
T25n1509_p0667b23║四無礙智十八不共法念佛。不應以大慈大
T25n1509_p0667b24║悲念佛。何以故。是諸法自性無。若法自性
T25n1509_p0667b25║無。是為非法。無所念是為念佛。復次須菩提。
T25n1509_p0667b26║不應以十二因緣法念佛。何以故。是因緣法
T25n1509_p0667b27║自性無。若法自性無是為非法。無所念是為
T25n1509_p0667b28║念佛。如是須菩提。菩薩摩訶薩行般若波羅
T25n1509_p0667b29║蜜時應念佛。是為菩薩初發意次第行次第
T25n1509_p0667c01║學次第道。是菩薩摩訶薩次第行次第學次
T25n1509_p0667c02║第道中住。能具足四念處四正勤四如意足
T25n1509_p0667c03║五根五力七覺分八聖道分。修行空三昧無
T25n1509_p0667c04║相無作三昧乃至一切種智。諸法性無所有
T25n1509_p0667c05║故。是菩薩知諸法性無所有。是中無有性無
T25n1509_p0667c06║無性。須菩提。云何菩薩摩訶薩應修念法。須
T25n1509_p0667c07║菩提。菩薩摩訶薩行般若波羅蜜時。不念善
T25n1509_p0667c08║法。不念不善法。不【CL080n1163_p0154a01】念記法無記法。不念世間
T25n1509_p0667c09║法。不念出世間法。不念淨法。不念不淨法。
T25n1509_p0667c10║不念聖法。不念凡夫法。不念有漏法。不念無
T25n1509_p0667c11║漏法。不念欲界繫法色界繫法無色界繫法
T25n1509_p0667c12║不念有為法無為法。何以故。是諸法自性無。
T25n1509_p0667c13║若法自性無是為非法。無所念是為念法。念
T25n1509_p0667c14║法中學無所有性故。乃至當得一切種智。是
T25n1509_p0667c15║菩薩得阿耨多羅三藐三菩提時。得諸法無
T25n1509_p0667c16║所有性。是無所有性中非有相非無相。如是
T25n1509_p0667c17║須菩提。菩薩摩訶薩應修念法。於是法中乃
T25n1509_p0667c18║至無少許念。何況念法。須菩提。菩薩摩訶薩
T25n1509_p0667c19║云何應修念僧。須菩提。菩薩摩訶薩念僧。無
T25n1509_p0667c20║為法故分別有佛弟子眾。是中乃至無有少
T25n1509_p0667c21║許念。何況念僧。如是菩薩摩訶薩應修
T25n1509_p0667c22║念僧。須菩提。菩薩摩訶薩云何應修念戒
T25n1509_p0667c23║須菩提。菩薩摩訶薩從初發意【CL080n1163_p0154b01】已來。應念
T25n1509_p0667c24║聖戒無缺戒無隙戒無瑕戒無濁戒無著戒自
T25n1509_p0667c25║在戒智者所讚戒具足戒隨定戒。應念是戒
T25n1509_p0667c26║無所有性。乃至無少許念。何況念戒。須菩
T25n1509_p0667c27║提。菩薩摩訶薩從初發意已來應念捨。若自
T25n1509_p0667c28║念捨若念他捨。若捨財若捨法若捨煩惱觀
T25n1509_p0667c29║是捨不可得故乃至無少許念。何況念捨。如
T25n1509_p0668a01║是須菩提。菩薩摩訶薩應念捨。須菩提。云
T25n1509_p0668a02║何菩薩摩訶薩應念天。須菩提。菩薩作是念。
T25n1509_p0668a03║四天王諸天所有信戒施聞慧。此間命終生
T25n1509_p0668a04║彼天處。我亦有是信戒施聞慧。乃至他化自
T25n1509_p0668a05║在天所有信戒施聞慧。此間命終生彼天處。
T25n1509_p0668a06║我亦有是信戒施聞慧。如是須菩提。菩薩摩
T25n1509_p0668a07║訶薩應念是天。無所有性中尚無少許念。何
T25n1509_p0668a08║況念天。須菩提。菩薩摩訶薩行是六念。是
T25n1509_p0668a09║名次第行次第學次第道。爾時須菩提白【CL080n1163_p0155a01】佛
T25n1509_p0668a10║言。世尊。若一切法無所有性。所謂念色乃
T25n1509_p0668a11║至識眼乃至意色乃至法。是無所有性。眼界
T25n1509_p0668a12║乃至意識界。是無所有性。檀波羅蜜乃至般
T25n1509_p0668a13║若波羅蜜。內空乃至無法有法空。四念處乃
T25n1509_p0668a14║至八聖道分。佛十力乃至一切種智。是無所
T25n1509_p0668a15║有性。世尊。若一切法無所有性者。是則無
T25n1509_p0668a16║道無智無果。佛告須菩提。汝見是色性實有
T25n1509_p0668a17║不。乃至一切種智實有不。須菩提言。不見也
T25n1509_p0668a18║世尊。佛告須菩提。汝若不見諸法實有。云何
T25n1509_p0668a19║作是問。須菩提言。世尊。我於是法不敢有
T25n1509_p0668a20║疑。但為當來世諸比丘求聲聞辟支佛道菩
T25n1509_p0668a21║薩道者。是人當如是言。若一切法無所有性。
T25n1509_p0668a22║誰垢誰淨誰縛誰解。是不知不解故。而破於
T25n1509_p0668a23║戒破正見破威儀破淨命。是人破此事故。當
T25n1509_p0668a24║墮三惡道。世尊。我畏當來世有如是事。以
T25n1509_p0668a25║是故問佛。【CL080n1163_p0155b01】世尊。我於是法中信不疑不悔。
T25n1509_p0668a26║【論】釋曰。須菩提伏受佛語。一切諸法雖
T25n1509_p0668a27║空。而能起四禪神通。是大菩薩近成佛者能
T25n1509_p0668a28║行。今未知新發意者云何行。是故疑問佛。
T25n1509_p0668a29║世尊新發意菩薩摩訶薩。云何於諸法無所
T25n1509_p0668b01║有性中。次第行次第學次第道。用是次第行
T25n1509_p0668b02║得阿耨多羅三藐三菩提。以次第行次第學
T25n1509_p0668b03║次第道故。當知是新發意菩薩雖無量劫
T25n1509_p0668b04║發意。未得諸法實相。皆名新學。問曰。若如
T25n1509_p0668b05║是人是新學。但應教行布施持戒等。佛何
T25n1509_p0668b06║以教令於諸法無所有畢竟空性中行。答
T25n1509_p0668b07║曰。今明始入無所有畢竟空法故。令行無
T25n1509_p0668b08║所有。而是菩薩以無所有畢竟空。和合布施
T25n1509_p0668b09║持戒等行。譬如小兒服藥。須蜜乃下。是故
T25n1509_p0668b10║雖新發意亦觀深空無咎。佛答須菩提。
T25n1509_p0668b11║菩薩若初從諸佛聞。若從多供養諸佛者
T25n1509_p0668b12║聞。諸【CL080n1163_p0156a01】佛者若過去若現在。多供養諸佛者。
T25n1509_p0668b13║遍吉觀世音得大勢菩薩文殊師利彌勒菩
T25n1509_p0668b14║薩等。四種聲聞聖人義如先說。辟支佛不
T25n1509_p0668b15║樂說法故不說。諸佛等聖人皆因無所有
T25n1509_p0668b16║故有是分別。聖人雖有禪定等諸功德。皆
T25n1509_p0668b17║為涅槃故。涅槃即是寂滅相無所有法。是故
T25n1509_p0668b18║說諸聖人皆因涅槃有是差別。一切有為
T25n1509_p0668b19║作法從因緣和合生起故。有無有實定
T25n1509_p0668b20║性乃至如毫末許所有。有為有二種。一者
T25n1509_p0668b21║色二者無色。色法破壞分別乃至微塵無
T25n1509_p0668b22║有定實。無色法中乃至無有一念定實。破
T25n1509_p0668b23║義如上說。是菩薩從諸佛聖人聞是法。餘
T25n1509_p0668b24║人多以著心說。諸聖人以無著心說。是故
T25n1509_p0668b25║但從聖人聞。爾時次第學菩薩聞是法。以
T25n1509_p0668b26║比智籌量決定知諸法究竟必空。皆入佛所
T25n1509_p0668b27║得實相中。所謂寂滅無戲論相。我【CL080n1163_p0156b01】若得作
T25n1509_p0668b28║佛。若不作佛。一等無異。何以故。諸法實相
T25n1509_p0668b29║不增不減。更無新法可得故法亦不失。若
T25n1509_p0668c01║度眾生。眾生畢竟空本末不可得。我所願
T25n1509_p0668c02║所作功德。及成佛時神通力。皆如夢如幻故
T25n1509_p0668c03║無一定實相畢竟空。得不得雖同我何以
T25n1509_p0668c04║不發心作佛。問曰。若知諸法畢竟空無所
T25n1509_p0668c05║有者。云何復言。我何以不發心作佛。答曰。
T25n1509_p0668c06║畢竟空無所有無所障礙。何妨發心作佛。
T25n1509_p0668c07║復次若說畢竟空滅諸戲論。云何障發心。
T25n1509_p0668c08║若障即是有性。云何言無所有性。問曰。若
T25n1509_p0668c09║不障發心亦應不障不發心。菩薩何不安
T25n1509_p0668c10║住而發心受諸勤苦。答曰。有人言。是菩薩
T25n1509_p0668c11║有種種因緣應發心。或以多諸親屬知識
T25n1509_p0668c12║皆不聞不知。不得是諸法實相。是故今世
T25n1509_p0668c13║後世受諸苦惱。我幸有力。能使是人得離
T25n1509_p0668c14║眾苦。譬如人得好良藥。親里知【CL080n1163_p0157a01】識受諸病
T25n1509_p0668c15║苦。云何不與。是故菩薩雖知諸法性無所
T25n1509_p0668c16║有。因親里故而發心利益眾生。菩薩復作
T25n1509_p0668c17║是念。我雖聞諸法實相。心未深入未有禪
T25n1509_p0668c18║定。智慧未熟。受諸苦惱。是故發心求阿耨
T25n1509_p0668c19║多羅三藐三菩提。集諸功德。以無所有法
T25n1509_p0668c20║作證。自為亦為他人。是菩薩復聞大乘深
T25n1509_p0668c21║義。住眾生等法等中。無別異心可得佛。
T25n1509_p0668c22║雖復中人及怨。都無異心。所以者何。是菩
T25n1509_p0668c23║薩以畢竟空心。煩惱微薄怨親平等。作是
T25n1509_p0668c24║念。怨親無定。以因緣故。親或為怨。怨或為
T25n1509_p0668c25║親。以此大因緣具足忍波羅蜜故得作佛。
T25n1509_p0668c26║由何而得。由忍怨故。是以菩薩視怨如
T25n1509_p0668c27║親。譬如欲過嶮道。應當敬重頂戴導師。
T25n1509_p0668c28║又如良醫雖賤為貴者所重。如是思惟籌
T25n1509_p0668c29║量分別。中人怨家雖於我無用。而是佛道
T25n1509_p0669a01║因緣。是故發阿耨多羅三藐三菩提【CL080n1163_p0157b01】心。是名
T25n1509_p0669a02║一種次第行次第學次第道。是故以過去菩
T25n1509_p0669a03║薩所行為證。問曰。次第行次第學次第道。
T25n1509_p0669a04║有何差別。答曰。有人言。無差別。若行若學
T25n1509_p0669a05║若道。義一而語異。有人言。初名行中名學
T25n1509_p0669a06║後名道。行名布施學名持戒道名智慧。復
T25n1509_p0669a07║次行名持戒學名禪定道名智慧。復次行
T25n1509_p0669a08║名正語正業正命。學名正精進正念正定。
T25n1509_p0669a09║道名正見正思惟。此八事雖名為道。然分
T25n1509_p0669a10║別有三分。正見是道體。發起是道名。正思
T25n1509_p0669a11║惟正語正業正命。助益正見故名為行。正
T25n1509_p0669a12║精進正念正定。能成就正見使令牢固是
T25n1509_p0669a13║名學。復次有人言。檀波羅蜜毘梨耶波羅蜜
T25n1509_p0669a14║名為行。初入道故。尸羅波羅蜜名為學。人
T25n1509_p0669a15║心常隨五欲難禁難制。無須臾停息。漸以
T25n1509_p0669a16║尸羅波羅蜜禪波羅蜜制伏其心。是故名
T25n1509_p0669a17║學。羼提波羅蜜般若波羅【CL080n1163_p0158a01】蜜名為道。何以
T25n1509_p0669a18║故。忍為善般若為智慧。善智具足故名道。
T25n1509_p0669a19║譬如人有眼有足隨意所至。如是等名為
T25n1509_p0669a20║三事差別。問曰。何以名次第。答曰。以須菩
T25n1509_p0669a21║提意。若一切法無所有。初發心菩薩於是空
T25n1509_p0669a22║法中。云何能漸次第學。以是故說次第。諸
T25n1509_p0669a23║法雖空難解。次第行得力故能得成就。譬
T25n1509_p0669a24║如緣梯從一初桄漸上上處。雖高雖難
T25n1509_p0669a25║亦能得至。次第行者。四種行六波羅蜜。如
T25n1509_p0669a26║經中說。自行檀教人行檀。讚檀功德歡喜
T25n1509_p0669a27║讚行檀者。善拔慳貪根深愛檀波羅蜜。慈
T25n1509_p0669a28║悲於眾生。通達諸法實相。以此因緣故。能
T25n1509_p0669a29║四種行檀波羅蜜。或有人自行布施。不能
T25n1509_p0669b01║教人布施。或畏他瞋或畏為己教布施
T25n1509_p0669b02║以之為恩。如是等因緣故不能教人。或
T25n1509_p0669b03║有人教人布施自不能施。或有人種種
T25n1509_p0669b04║讚歎布施之德勸人令施。而不【CL080n1163_p0158b01】能自行。
T25n1509_p0669b05║有人自行布施。亦教人布施。稱讚布施之
T25n1509_p0669b06║德。而見人布施不能歡喜。所以者何。或有
T25n1509_p0669b07║破戒惡人。行施而不喜見。有人。喜見施
T25n1509_p0669b08║主而不讚歎。以其邪見不識施果故。如
T25n1509_p0669b09║是各各不能具足。菩薩大悲心深愛善法
T25n1509_p0669b10║故。能行四事如上說。菩薩若但自布施不
T25n1509_p0669b11║教他人。但能今世少許利益是眾生。隨業
T25n1509_p0669b12║因緣墮貧窮處。是故菩薩教眾生言。我不
T25n1509_p0669b13║惜財物。我雖多施汝。汝亦不得持至後
T25n1509_p0669b14║世。汝今當自作後當自得。以布施實功德。
T25n1509_p0669b15║種種因緣教眾生行施。見行施者。雖是破
T25n1509_p0669b16║戒惡人。但念其好心布施之德。不念其惡。
T25n1509_p0669b17║是故歡喜讚歎。復次見三寶無盡福田中施
T25n1509_p0669b18║故施福不盡必至佛道。觀其未來無盡功
T25n1509_p0669b19║德故。歡喜行是四種布施。世世財富。是菩
T25n1509_p0669b20║薩雖不為財富布施。未具足阿耨多羅【CL080n1163_p0159a01】三
T25n1509_p0669b21║藐三菩提六波羅蜜等法。中間而財富自至。
T25n1509_p0669b22║譬如人為穀故種禾而稾草自至。菩薩得
T25n1509_p0669b23║財物報時。離慳貪心隨眾生意布施。須食
T25n1509_p0669b24║與食等。問曰。是菩薩布施時。先施何等人。
T25n1509_p0669b25║答曰。是菩薩雖因眾生起大悲心。而菩薩
T25n1509_p0669b26║布施必先供養諸佛大菩薩辟支佛阿羅漢
T25n1509_p0669b27║及諸聖人。若無聖人。次第施持戒精進禪定
T25n1509_p0669b28║智慧離欲人。若無此人。施一切出家佛弟
T25n1509_p0669b29║子。若無是人。次施持五戒行十善道及
T25n1509_p0669c01║持一日戒三歸。若無此人。次施中人非正
T25n1509_p0669c02║非邪者。若無此人。次施五逆惡人。及諸畜
T25n1509_p0669c03║生不可不與。菩薩以施攝一切眾生故。有
T25n1509_p0669c04║人言。應先布施五逆罪人斷善根者貧窮老
T25n1509_p0669c05║病下賤乞丐者乃至畜生。譬如慈母多有眾
T25n1509_p0669c06║子先念羸病給其所須。又如菩薩為餓虎
T25n1509_p0669c07║欲食子故以身施之。問曰。【CL080n1163_p0159b01】如是種種應先
T25n1509_p0669c08║施何者。答曰一切眾生皆是菩薩福田。能生
T25n1509_p0669c09║大悲故。菩薩常欲以阿耨多羅三藐三菩
T25n1509_p0669c10║提施眾生。何況衣食等而有分別。又菩薩
T25n1509_p0669c11║得無生忍法平等無差。未得無生忍者。或
T25n1509_p0669c12║慈悲心多或分別心多。此二心不得俱行。悲
T25n1509_p0669c13║心多者先施貧窮惡人。作是念種福田中
T25n1509_p0669c14║果報雖大。憐愍眾生故先利貧者。如是田
T25n1509_p0669c15║雖不良。以慈悲心得大果報。分別心多
T25n1509_p0669c16║者作是念。諸佛有無量功德故應先供養。
T25n1509_p0669c17║以分別諸法取著佛身故心小。其心雖
T25n1509_p0669c18║小福田良故功德亦大。若得諸法實相。入
T25n1509_p0669c19║般若波羅蜜方便力中。心得自在二事俱行
T25n1509_p0669c20║慈愍眾生。又視皆如佛。如是等菩薩隨因
T25n1509_p0669c21║緣行布施。問曰。經何以不言與衣食等。而
T25n1509_p0669c22║言須食與食。答曰。有人須食與飲。須飲
T25n1509_p0669c23║與衣以不稱受者意故福【CL080n1163_p0160a01】德少。是故言
T25n1509_p0669c24║須食與食。問曰。有人若羞若怖。雖有所
T25n1509_p0669c25║須不能發言。云何知其所須。答曰。菩薩
T25n1509_p0669c26║觀其相貌。隨時所須土地所宜。或有知他
T25n1509_p0669c27║心者。資生之具隨意而與。是人因是布施
T25n1509_p0669c28║得成戒眾。復作是念。我憐愍眾生。以衣
T25n1509_p0669c29║食布施。所益甚少不如持戒。常以無惱無
T25n1509_p0670a01║畏施於眾生。菩薩住是持戒中。為守護
T25n1509_p0670a02║戒故生禪定心。不散清淨故得成慧眾無
T25n1509_p0670a03║戲論。捨諸著是慧相。以是慧破諸煩惱
T25n1509_p0670a04║縛得解脫眾。了了知見證解脫故。名解脫
T25n1509_p0670a05║知見眾。是人先行布施及五眾因緣故。過
T25n1509_p0670a06║聲聞辟支佛地入菩薩位。問曰菩薩應行
T25n1509_p0670a07║六波羅蜜入菩薩位。此中何以說五眾。答
T25n1509_p0670a08║曰法雖一以種種異名說。是故說五眾無
T25n1509_p0670a09║咎。是人從一波羅蜜中欲起諸波羅蜜。布
T25n1509_p0670a10║施為主。已先說持戒眾名尸波羅蜜。定【CL080n1163_p0160b01】眾
T25n1509_p0670a11║解脫眾名禪波羅蜜。慧眾解脫知見眾是般
T25n1509_p0670a12║若波羅蜜。行諸波羅蜜時能忍諸惡事。是
T25n1509_p0670a13║名羼提波羅蜜。能起諸波羅蜜不休不息。
T25n1509_p0670a14║是名毘梨耶波羅蜜。問曰若爾者何以不但
T25n1509_p0670a15║說諸波羅蜜名而說五眾。答曰是人欲入
T25n1509_p0670a16║菩薩位。此中不但以持戒禪定得和合眾
T25n1509_p0670a17║戒清淨戒無盡戒。以要言之攝一切戒名
T25n1509_p0670a18║為戒眾。能破煩惱過二乘入菩薩位。譬
T25n1509_p0670a19║如一人二人不名為軍和合多人乃成為
T25n1509_p0670a20║軍能破怨敵。餘眾亦如是。菩薩自得禪定
T25n1509_p0670a21║等眾。亦令眾生得。是名菩薩教化眾生。教
T25n1509_p0670a22║化眾生已持自功德及眾生功德。盡迴向淨
T25n1509_p0670a23║佛國。具此二法即得一切種智轉法輪
T25n1509_p0670a24║以三乘度眾生。是名菩薩次第行次第學
T25n1509_p0670a25║次第道。先麤後細先易後難。漸漸習學名
T25n1509_p0670a26║為次第。餘五波羅蜜亦應隨義【CL080n1163_p0161a01】分別。諸
T25n1509_p0670a27║法性雖無所有。而隨世諦行為破顛倒
T25n1509_p0670a28║故。復次念佛等六念。是初次第行。以易行易
T25n1509_p0670a29║得故。問曰六念中亦言。不以色念佛云何
T25n1509_p0670b01║言易。答曰有法共行故名為易。譬如服苦
T25n1509_p0670b02║藥以蜜下之則易。六念義如初品中廣說。
T25n1509_p0670b03║六波羅蜜六念等。柔軟易行不生邪見。是菩
T25n1509_p0670b04║薩次第學法。餘三解脫門等。思惟籌量或生
T25n1509_p0670b05║邪見故不說此中。須菩提難。世尊若實無
T25n1509_p0670b06║所有。云何有次第行等。佛反問須菩提。汝
T25n1509_p0670b07║以聲聞智慧見色等法。是一定實法不。答
T25n1509_p0670b08║言不見色等一切法。但從因緣和合假有
T25n1509_p0670b09║其名。無有定實云何言有。佛語須菩提。汝
T25n1509_p0670b10║若不見實定有。云何以次第等。難空而次
T25n1509_p0670b11║第法不離於空。爾時須菩提受解了了。是故
T25n1509_p0670b12║說我無所疑為當來世求三乘人。聞佛
T25n1509_p0670b13║說空無所有性。以罪重智【CL080n1163_p0161b01】鈍故取空相。便
T25n1509_p0670b14║言誰垢誰淨。凡夫惡人何以名垢。出家得道
T25n1509_p0670b15║人何以名淨。是人不解佛語深義。以何事
T25n1509_p0670b16║而說。著是空故言何用持戒等。為以是因
T25n1509_p0670b17║緣即生邪見破正見破正見故。以少因
T25n1509_p0670b18║緣而破戒及威儀無所畏忌。出家人資仰
T25n1509_p0670b19║白衣。便妄語求利衣食等。破於正命等。種
T25n1509_p0670b20║此罪故墮三惡道。或重於白衣。見有是
T25n1509_p0670b21║失故問佛。我已得道於諸法無所受。又常
T25n1509_p0670b22║聞佛說空法。云何戲論生疑。又我常修無
T25n1509_p0670b23║諍三昧憐愍眾生是故問佛。
T25n1509_p0670b24║　　大智度論釋一心具萬行品第七十六
T25n1509_p0670b25║【經】須菩提白佛言。世尊。若一切法性無所
T25n1509_p0670b26║有。菩薩見何等利益故。為眾生求阿耨多
T25n1509_p0670b27║羅三藐三菩提。佛告須菩提。以一切法性無
T25n1509_p0670b28║所有故。菩薩為眾生求阿耨多羅三藐三菩
T25n1509_p0670b29║提。何【CL080n1163_p0162a01】以故。須菩提。諸有得有著者難可解
T25n1509_p0670c01║脫。須菩提。諸得相者。無有道無有果無阿
T25n1509_p0670c02║耨多羅三藐三菩提。須菩提白佛言。世尊。無
T25n1509_p0670c03║得相者。有道有果有阿耨多羅三藐三菩提
T25n1509_p0670c04║不。須菩提。無所得即是道即是果即是阿耨
T25n1509_p0670c05║多羅三藐三菩提。法性不壞故。若無所得法。
T25n1509_p0670c06║欲得道欲得果欲得阿耨多羅三藐三菩提。
T25n1509_p0670c07║為欲壞法性。須菩提白佛言。世尊。若無所得
T25n1509_p0670c08║法。即是道即是果即是阿耨多羅三藐三菩
T25n1509_p0670c09║提。云何有菩薩初地乃至十地。云何有無生
T25n1509_p0670c10║忍法。云何有報得神通。云何有報得布施持
T25n1509_p0670c11║戒忍辱精進禪定智慧。住是果報法中。能成
T25n1509_p0670c12║就眾生。能淨佛國土。及供養諸佛衣服飲食
T25n1509_p0670c13║香華瓔珞房舍臥具燈燭種種資生所須之具。
T25n1509_p0670c14║乃至得阿耨多羅三藐三菩提。不斷是福德。
T25n1509_p0670c15║乃至【CL080n1163_p0162b01】般涅槃後。舍利及弟子得供養爾乃滅
T25n1509_p0670c16║盡。佛告須菩提。以諸法無所得相故。得菩薩
T25n1509_p0670c17║初地乃至十地。有報得五神通布施持戒忍
T25n1509_p0670c18║辱精進禪定智慧。成就眾生淨佛國土。亦以
T25n1509_p0670c19║善根因緣故。能利益眾生。乃至般涅槃後。舍
T25n1509_p0670c20║利及弟子得供養。須菩提白佛言。世尊。若
T25n1509_p0670c21║諸法無所得相。布施持戒忍辱精進禪定智
T25n1509_p0670c22║慧諸神通有何差別。佛告須菩提。無所得
T25n1509_p0670c23║法布施持戒忍辱精進禪定智慧神通無有差
T25n1509_p0670c24║別。以眾生著布施乃至神通故分別說。世尊。
T25n1509_p0670c25║云何無所得法布施乃至神通無差別。須菩
T25n1509_p0670c26║提。菩薩摩訶薩行般若波羅蜜時不得布施。
T25n1509_p0670c27║施者受者皆不可得而行布施。不得戒而持
T25n1509_p0670c28║戒。不得忍而行忍。不得精進而行精進。不得
T25n1509_p0670c29║禪而行禪。不得智慧而行智慧。不得神通而
T25n1509_p0671a01║行神【CL080n1163_p0163a01】通。不得四念處而行四念處。乃至不得
T25n1509_p0671a02║八聖道分而行八聖道分。不得空三昧無相
T25n1509_p0671a03║無作三昧。而行空無相無作三昧。不得眾生
T25n1509_p0671a04║而成就眾生。不得佛國土而淨佛國土。不
T25n1509_p0671a05║得諸佛法而得阿耨多羅三藐三菩提。須菩
T25n1509_p0671a06║提。菩薩摩訶薩應如是行無所得般若波羅
T25n1509_p0671a07║蜜。菩薩摩訶薩行是無所得般若波羅蜜時。
T25n1509_p0671a08║魔若魔天不能破壞。須菩提白佛言。世尊。云
T25n1509_p0671a09║何菩薩摩訶薩行般若波羅蜜時。一念中具足
T25n1509_p0671a10║行六波羅蜜四禪四無量心四無色定四念處
T25n1509_p0671a11║四正勤四如意足五根五力七覺分八聖道分
T25n1509_p0671a12║三解脫門佛十力四無所畏四無礙智十八不
T25n1509_p0671a13║共法大慈大悲三十二相八十隨形好。佛告
T25n1509_p0671a14║須菩提。菩薩摩訶薩所有布施。不遠離般若
T25n1509_p0671a15║波羅蜜。所修持戒忍辱精進禪定不遠【CL080n1163_p0163b01】離般
T25n1509_p0671a16║若波羅蜜。四禪四無量心四無色定修四念
T25n1509_p0671a17║處乃至八十隨形好。不遠離般若波羅蜜。須
T25n1509_p0671a18║菩提白佛言。世尊。云何菩薩摩訶薩不遠離
T25n1509_p0671a19║般若波羅蜜故。一念中具足行六波羅蜜乃至
T25n1509_p0671a20║八十隨形好。佛言。菩薩行般若波羅蜜時。所
T25n1509_p0671a21║有布施不遠離般若波羅蜜不二相。持戒時亦
T25n1509_p0671a22║不二相修忍辱。勤精進入禪定亦不二相。乃
T25n1509_p0671a23║至八十隨形好亦不二相。須菩提白佛言。世
T25n1509_p0671a24║尊。云何菩薩摩訶薩布施時。不二相乃至修
T25n1509_p0671a25║八十隨形好不二相。須菩提。菩薩摩訶薩行
T25n1509_p0671a26║般若波羅蜜時。欲具足檀波羅蜜。檀波羅蜜
T25n1509_p0671a27║中攝諸波羅蜜及四念處乃至八十隨形好。
T25n1509_p0671a28║世尊。云何菩薩布施時攝諸無漏法。佛告
T25n1509_p0671a29║須菩提。若菩薩摩訶薩行般若波羅蜜時。住
T25n1509_p0671b01║無漏心布施。於無漏心中不見相。所謂【CL080n1163_p0164a01】誰施
T25n1509_p0671b02║誰受所施何物。以是無相心無漏心。斷愛斷
T25n1509_p0671b03║慳貪心而行布施。是時不見布施。乃至不見
T25n1509_p0671b04║阿耨多羅三藐三菩提法。是菩薩以無相心
T25n1509_p0671b05║無漏心持戒。不見是戒乃至不見一切佛法。
T25n1509_p0671b06║以無相心無漏心忍辱不見是忍。乃至不見
T25n1509_p0671b07║一切佛法。以無相心無漏心精進不見是精
T25n1509_p0671b08║進。乃至不見一切佛法。以無相心無漏心入
T25n1509_p0671b09║禪定。不見是禪定。乃至不見一切佛法。以
T25n1509_p0671b10║無相心無漏心修智慧。不見是智慧。乃至
T25n1509_p0671b11║不見一切佛法。以無相心無漏心修四念處。
T25n1509_p0671b12║不見是四念處乃至八十隨形好。世尊。若諸
T25n1509_p0671b13║法無相無作。云何具足檀波羅蜜尸波羅蜜
T25n1509_p0671b14║羼提波羅蜜毘梨耶波羅蜜禪波羅蜜般若波
T25n1509_p0671b15║羅蜜。云何具足四念處四正勤四如意足五
T25n1509_p0671b16║根五力七覺分。八聖道分云何具足空三【CL080n1163_p0164b01】昧
T25n1509_p0671b17║無相無作三昧佛十力四無所畏四無礙智十
T25n1509_p0671b18║八不共法大慈大悲。云何具足三十二相八
T25n1509_p0671b19║十隨形好。佛告須菩提。菩薩摩訶薩行般若
T25n1509_p0671b20║波羅蜜。以無相心無漏心布施。須食與食乃
T25n1509_p0671b21║至種種所須盡給與之。若內若外若支解其
T25n1509_p0671b22║身。若國城妻子布施眾生。若有人來語菩薩
T25n1509_p0671b23║言。何用是布施為是無所益。行般若波羅蜜
T25n1509_p0671b24║菩薩作是念。是人雖來訶我布施我終不悔。
T25n1509_p0671b25║我當勤行布施不應不與。施已與一切眾生
T25n1509_p0671b26║共之迴向阿耨多羅三藐三菩提。亦不見是
T25n1509_p0671b27║相。誰施誰受所施何物。迴向者誰。何等是
T25n1509_p0671b28║迴向法。何等是迴向處。所謂阿耨多羅三藐
T25n1509_p0671b29║三菩提。是相皆不可見。何以故。一切法皆
T25n1509_p0671c01║以內空故空。外空故空。內外空故空。空空
T25n1509_p0671c02║有為空無為空畢竟空無始空散空性空一切
T25n1509_p0671c03║法【CL080n1163_p0165a01】空自相空故空。如是觀作是念。迴向者誰。
T25n1509_p0671c04║迴向何處用何法迴向。是名正迴向。爾時菩
T25n1509_p0671c05║薩能成就眾生淨佛國土。能具足檀波羅蜜尸
T25n1509_p0671c06║羅波羅蜜羼提波羅蜜毘梨耶波羅蜜禪波羅
T25n1509_p0671c07║蜜般若波羅蜜乃至三十七助道法空無相無
T25n1509_p0671c08║作三昧乃至十八不共法。是菩薩能如是具
T25n1509_p0671c09║足檀波羅蜜。而不受世間果報。譬如他化自
T25n1509_p0671c10║在諸天隨意所須即皆得之。菩薩亦如是。心
T25n1509_p0671c11║生所願隨意即得。是菩薩摩訶薩以是布施
T25n1509_p0671c12║果報故。能供養諸佛。亦能滿足一切眾生天
T25n1509_p0671c13║及人阿修羅。是菩薩以檀波羅蜜攝取眾生。
T25n1509_p0671c14║用方便力以三乘法度脫眾生。如是須菩提。
T25n1509_p0671c15║菩薩摩訶薩於無相無得無作諸法中。具足
T25n1509_p0671c16║檀波羅蜜。須菩提。菩薩摩訶薩云何於無相
T25n1509_p0671c17║無得無作法中。具足尸羅波羅蜜。須菩提。【CL080n1163_p0165b01】是
T25n1509_p0671c18║菩薩摩訶薩行尸羅波羅蜜時。持種種戒。所
T25n1509_p0671c19║謂聖無漏入八聖道分戒自然戒報得戒受
T25n1509_p0671c20║得戒心生戒。如是等不缺不破不雜不濁不
T25n1509_p0671c21║著自在戒智所讚戒。用是戒無所取。若色
T25n1509_p0671c22║若受想行識。若三十二相八十隨形好。若剎
T25n1509_p0671c23║利大姓。若婆羅門大姓居士大家。若四天
T25n1509_p0671c24║王天三十三天夜摩天兜率陀天化樂天他化
T25n1509_p0671c25║自在天梵眾天光音天遍淨天廣果天無想
T25n1509_p0671c26║天無煩天無熱天妙見天喜見天阿迦膩吒
T25n1509_p0671c27║天空處天識處天無所有處天非有想非無想
T25n1509_p0671c28║處天。若須陀洹果若斯陀含果若阿那含果
T25n1509_p0671c29║若阿羅漢果若辟支佛道。若轉輪聖王若天
T25n1509_p0672a01║王。但為一切眾生共之迴向阿耨多羅三藐
T25n1509_p0672a02║三菩提。以無相無得無二迴向。為世俗法故
T25n1509_p0672a03║非第一實義。是菩薩具足尸羅波羅蜜。以方
T25n1509_p0672a04║便力【CL080n1163_p0166a01】起四禪不味著故得五神通。因四禪得
T25n1509_p0672a05║天眼。是菩薩住二種天眼修得報得。得天
T25n1509_p0672a06║眼已見東方現在諸佛。乃至得阿耨多羅三
T25n1509_p0672a07║藐三菩提。如所見事不失。南西北方四維上
T25n1509_p0672a08║下現在諸佛。乃至得阿耨多羅三藐三菩提。
T25n1509_p0672a09║如所見不失。是菩薩用天耳淨過於人耳。聞
T25n1509_p0672a10║十方諸佛說法。如所聞不失。能自饒益亦益
T25n1509_p0672a11║他人。是菩薩以知他心智知十方諸佛心。及
T25n1509_p0672a12║知一切眾生心。亦能饒益一切眾生。是菩薩
T25n1509_p0672a13║用宿命智知過去諸業因緣。是諸業因緣
T25n1509_p0672a14║不失故。是眾生在在處處所生悉知。是菩薩
T25n1509_p0672a15║用是漏盡智。令眾生得須陀洹果乃至阿羅
T25n1509_p0672a16║漢果辟支佛道。在在處處能令眾生入善法
T25n1509_p0672a17║中。如是須菩提菩薩摩訶薩於諸法無相無
T25n1509_p0672a18║得無作。具足尸羅波羅蜜。世尊。云何諸法
T25n1509_p0672a19║無相無作無【CL080n1163_p0166b01】得。菩薩摩訶薩能具足羼提波
T25n1509_p0672a20║羅蜜。須菩提。菩薩摩訶薩從初發意以來。
T25n1509_p0672a21║乃至坐道場。於其中間若一切眾生來以瓦
T25n1509_p0672a22║石刀杖加是菩薩。菩薩是時不起瞋心。乃至
T25n1509_p0672a23║不生一念。爾時菩薩應修二種忍。一者一切
T25n1509_p0672a24║眾生惡口罵詈。若加刀杖瓦石瞋心不起。二
T25n1509_p0672a25║者一切法無生無生法忍。菩薩若人來惡口
T25n1509_p0672a26║罵詈。或以瓦石刀杖加之。爾時菩薩應如是
T25n1509_p0672a27║思惟。罵我者誰。譏訶者誰。打擲者誰。誰
T25n1509_p0672a28║有受者。即時菩薩應思惟諸法實性。所謂畢
T25n1509_p0672a29║竟空無法無眾生。諸法尚不可得。何況有眾
T25n1509_p0672b01║生。如是觀諸法相時。不見罵者不見割截者。
T25n1509_p0672b02║是菩薩如是觀諸法相時。即得無生法忍。云
T25n1509_p0672b03║何名無生法忍。知諸法相常不生諸煩惱。從
T25n1509_p0672b04║本已來亦常不生。是菩薩摩訶薩住是二忍。
T25n1509_p0672b05║能具足四禪四無量【CL080n1163_p0167a01】心四無色定四念處乃至
T25n1509_p0672b06║八聖道分三解脫門佛十力四無所畏四無礙
T25n1509_p0672b07║智十八不共法大慈大悲。是菩薩住是聖無
T25n1509_p0672b08║漏出世間法。不共一切聲聞辟支佛。具足聖
T25n1509_p0672b09║神通。住聖神通已。以天眼見東方諸佛。是人
T25n1509_p0672b10║得念佛三昧。乃至阿耨多羅三藐三菩提終
T25n1509_p0672b11║不斷絕。南西北方四維上下亦如是。是菩
T25n1509_p0672b12║薩用天耳聞十方諸佛所說法。如所聞為眾
T25n1509_p0672b13║生說。是菩薩亦知十方諸佛心。及知一切眾
T25n1509_p0672b14║生念。知已隨其心而為說法。是菩薩以宿
T25n1509_p0672b15║命智知一切眾生宿世善根。為眾生說法令
T25n1509_p0672b16║其歡喜。是菩薩以漏盡神通教化眾生令得
T25n1509_p0672b17║三乘。是菩薩摩訶薩行般若波羅蜜。以方便
T25n1509_p0672b18║力成就眾生具足一切種智。得阿耨多羅三
T25n1509_p0672b19║藐三菩提轉法輪。如是須菩提。菩薩摩訶薩
T25n1509_p0672b20║無相無得無作法中具足【CL080n1163_p0167b01】→羼提波羅蜜。須菩
T25n1509_p0672b21║提言。世尊。菩薩摩訶薩云何於諸法無相無
T25n1509_p0672b22║作無得能具足毘梨耶波羅蜜。佛告須菩提。
T25n1509_p0672b23║菩薩摩訶薩行般若波羅蜜時。成就身精進
T25n1509_p0672b24║心精進。入初禪乃至入第四禪。受種種神通
T25n1509_p0672b25║力能分一身為多身。乃至手捫摸日月。成就
T25n1509_p0672b26║身精進故飛到東方。過無量百千萬諸佛世
T25n1509_p0672b27║界。供養諸佛飲食衣服醫藥臥具華香瓔珞
T25n1509_p0672b28║種種所須。乃至阿耨多羅三藐三菩提。福德
T25n1509_p0672b29║果報終不可盡。是菩薩得阿耨多羅三藐三
T25n1509_p0672c01║菩提時。一切世間天及人勤設供養衣服飲
T25n1509_p0672c02║食。乃至入無餘涅槃後。舍利及弟子得供養。
T25n1509_p0672c03║亦以是神通力故。至諸佛所聽受法教。乃至
T25n1509_p0672c04║阿耨多羅三藐三菩提終不違失。是菩薩修
T25n1509_p0672c05║一切種智時。淨佛世界成就眾生。如是須菩
T25n1509_p0672c06║提。菩薩摩訶薩行般若波【CL080n1163_p0168a01】羅蜜成就身精進。
T25n1509_p0672c07║能具足毘梨耶波羅蜜。須菩提。云何菩薩成
T25n1509_p0672c08║就心精進能具足毘梨耶波羅蜜。須菩提。菩
T25n1509_p0672c09║薩摩訶薩心精進。以是心精進聖無漏入八
T25n1509_p0672c10║聖道分。精進不令身口不善業得入。亦不取
T25n1509_p0672c11║諸法相。若常．若無常．若苦．若樂．若我．若無我．
T25n1509_p0672c12║若有為．若無為．若欲界．若色界．若無色界．若有
T25n1509_p0672c13║漏性．若無漏性．若初禪乃至第四禪．若慈悲喜
T25n1509_p0672c14║捨．若無邊虛空處乃至非有想非無想處．若四
T25n1509_p0672c15║念處若四正勤四如意足五根五力七覺分
T25n1509_p0672c16║八聖道分．若空無相無作．若佛十力乃至十八
T25n1509_p0672c17║不共法。不取相。若常．若無常．若苦．若樂．若我．若
T25n1509_p0672c18║無我．若須陀洹果斯陀含果阿那含果．若
T25n1509_p0672c19║阿羅漢果．若辟支佛道．若菩薩道．若阿耨多
T25n1509_p0672c20║羅三藐三菩提．若是須陀洹斯陀含阿那含阿
T25n1509_p0672c21║羅漢．若是辟支【CL080n1163_p0168b01】佛是菩薩是佛。不取相。是眾
T25n1509_p0672c22║生斷三結故得須陀洹。是眾生三毒薄故得
T25n1509_p0672c23║斯陀含是眾生斷下分結故得阿那含。是眾
T25n1509_p0672c24║生斷上分結故得阿羅漢。是眾生以辟支佛
T25n1509_p0672c25║道故作辟支佛。是眾生行道種智故名菩薩。
T25n1509_p0672c26║亦不取是諸法相。何以故。不可以性取相。
T25n1509_p0672c27║是性無故。是菩薩以是心精進故廣利益眾
T25n1509_p0672c28║生。亦不得是眾生。是為菩薩具足毘梨耶波
T25n1509_p0672c29║羅蜜。具足諸佛法。淨佛國土成就眾生。不
T25n1509_p0673a01║可得故。是菩薩身精進心精進成就故攝取
T25n1509_p0673a02║一切諸善法。是法亦不著故。從一佛國至
T25n1509_p0673a03║一佛國為利益眾生。所作神通隨意無礙。若
T25n1509_p0673a04║雨諸華若諸名香若作伎樂若動大地若放光
T25n1509_p0673a05║明若示七寶莊嚴國土若現種種身若放大智
T25n1509_p0673a06║光明令知聖道令遠離殺生乃至邪見。或以
T25n1509_p0673a07║布施利益眾生。或以持【CL080n1163_p0169a01】戒或支解身體。或
T25n1509_p0673a08║以妻子或以國土或以己身給施。隨所方便
T25n1509_p0673a09║利益眾生。如是須菩提。菩薩摩訶薩行般若
T25n1509_p0673a10║波羅蜜。無相無作無得諸法中。用身心精進
T25n1509_p0673a11║能具足毘梨耶波羅蜜。世尊。云何菩薩摩訶
T25n1509_p0673a12║薩行般若波羅蜜住無相無作無得法中。能
T25n1509_p0673a13║具足禪波羅蜜。須菩提。菩薩摩訶薩除佛
T25n1509_p0673a14║諸禪定。餘一切諸禪三昧皆能具足。是菩薩
T25n1509_p0673a15║離諸欲諸惡不善法。離生喜樂有覺有觀入
T25n1509_p0673a16║初禪。乃至入第四禪。以是慈悲喜捨心遍滿
T25n1509_p0673a17║一方乃至十方。一切世間遍滿。是菩薩過一
T25n1509_p0673a18║切色相滅有對相。不念別異相故入無邊虛
T25n1509_p0673a19║空處。乃至入非有想非無想處。是菩薩於禪
T25n1509_p0673a20║波羅蜜中住。逆順入八背捨九次第定。入空
T25n1509_p0673a21║三昧無相無作三昧。或時入如電光三昧。
T25n1509_p0673a22║或時入聖正三【CL080n1163_p0169b01】昧。或時入如金剛三昧。是
T25n1509_p0673a23║菩薩住禪波羅蜜中修三十七助道法。用道
T25n1509_p0673a24║種智入一切禪定。過乾慧地性地八人地見
T25n1509_p0673a25║地薄地離欲地已辦地辟支佛地入菩薩位。
T25n1509_p0673a26║入菩薩位已具足佛地。是諸地中行。乃至
T25n1509_p0673a27║阿耨多羅三藐三菩提不中道取道果。是菩
T25n1509_p0673a28║薩住是禪波羅蜜中。從一佛國至一佛國供
T25n1509_p0673a29║養諸佛。從諸佛所植諸善根淨佛國土。從
T25n1509_p0673b01║一佛國至一佛國利益眾生。以布施攝取
T25n1509_p0673b02║眾生。或以持戒或以三昧。或以智慧或以解
T25n1509_p0673b03║脫。或以解脫知見。攝取眾生。教眾生令得
T25n1509_p0673b04║須陀洹果斯陀含果阿那含果阿羅漢果辟支
T25n1509_p0673b05║佛道。諸有善法能令眾生得道。皆教令得。
T25n1509_p0673b06║是菩薩住此禪波羅蜜中。能生一切陀羅尼
T25n1509_p0673b07║門。得四無礙智報得神通。是菩薩終不入
T25n1509_p0673b08║母人胞胎。終不受五欲無生不【CL080n1163_p0170a01】生。雖生不為
T25n1509_p0673b09║生法所污。何以故。是菩薩見一切作法如幻
T25n1509_p0673b10║而利益眾生。亦不得眾生及一切法。教眾生
T25n1509_p0673b11║令得無所得處。是世俗法故非第一實義。住
T25n1509_p0673b12║是禪波羅蜜一切行禪定解脫三昧。乃至阿
T25n1509_p0673b13║耨多羅三藐三菩提。終不離禪波羅蜜。是菩
T25n1509_p0673b14║薩行如是道種智時。得一切種智斷一切煩
T25n1509_p0673b15║惱習。斷已自益其身亦益他人。自益益他已。
T25n1509_p0673b16║為一切世間天及人阿修羅作福田。如是須
T25n1509_p0673b17║菩提。菩薩摩訶薩行般若波羅蜜時。能具足
T25n1509_p0673b18║無相禪波羅蜜。世尊。云何菩薩摩訶薩行般
T25n1509_p0673b19║若波羅蜜時。住無相無作無得法中修具足
T25n1509_p0673b20║般若波羅蜜。須菩提。菩薩摩訶薩行般若波
T25n1509_p0673b21║羅蜜時。於諸法不見定實相。是菩薩見色不
T25n1509_p0673b22║定非實相。乃至見識不定非實相。不見色
T25n1509_p0673b23║生乃至不見識生。若不見色生乃至【CL080n1163_p0170b01】不見識
T25n1509_p0673b24║生。一切法若有漏若無漏。不見來處不見去
T25n1509_p0673b25║處。亦不見集處。如是觀時不得色性乃至識
T25n1509_p0673b26║性亦不得有漏無漏法性。是菩薩行般若波
T25n1509_p0673b27║羅蜜時。信解一切諸法無所有相。如是信解
T25n1509_p0673b28║已行內空乃至無法有法空。於諸法無所著。
T25n1509_p0673b29║若色若受想行識。乃至阿耨多羅三藐三菩
T25n1509_p0673c01║提。是菩薩行無所有般若波羅蜜。能具足菩
T25n1509_p0673c02║薩道。所謂六波羅蜜乃至三十七助道法。佛
T25n1509_p0673c03║十力四無所畏四無礙智十八不共法三十二
T25n1509_p0673c04║相八十隨形好。是菩薩住空淨佛道中。所謂
T25n1509_p0673c05║六波羅蜜三十七助道法報得神通。以是法
T25n1509_p0673c06║饒益眾生。宜以布施攝。教令布施。宜以戒
T25n1509_p0673c07║攝。教令持戒。宜以禪定智慧解脫解脫知見
T25n1509_p0673c08║攝。教令修禪定智慧解脫解脫知見。宜以
T25n1509_p0673c09║諸道法教者。教令得須陀洹果得斯陀含果
T25n1509_p0673c10║阿【CL080n1163_p0171a01】那含果阿羅漢果辟支佛道。宜以佛道化
T25n1509_p0673c11║者教令得菩薩道具足佛道。如是等隨其所
T25n1509_p0673c12║應道地而教化之各令得所。是菩薩現種種
T25n1509_p0673c13║神通力時。過無量恒河沙國土度脫眾生。隨
T25n1509_p0673c14║其所須皆化給之各令滿足。從一國土至一
T25n1509_p0673c15║國土見淨妙國土以自莊嚴己佛國土。譬如
T25n1509_p0673c16║他化自在天。中資生所須隨意自至。亦如諸
T25n1509_p0673c17║淨佛國離於求欲。是人以是報得檀波羅蜜
T25n1509_p0673c18║尸羅波羅蜜羼提波羅蜜毘梨耶波羅蜜禪波
T25n1509_p0673c19║羅蜜般若波羅蜜報得五神通行菩薩道。種
T25n1509_p0673c20║智成就一切功德。當得阿耨多羅三藐三菩
T25n1509_p0673c21║提。是菩薩爾時不受色法乃至識。不受一
T25n1509_p0673c22║切法若善若不善。若世間若出世間。若有漏
T25n1509_p0673c23║若無漏。若有為若無為。如是一切法皆不
T25n1509_p0673c24║受。是菩薩得阿耨多羅三藐三菩提時。國土
T25n1509_p0673c25║一切【CL080n1163_p0171b01】所有資生之物皆無有主。何以故。是
T25n1509_p0673c26║菩薩行一切法不受。以不可得故。如是須
T25n1509_p0673c27║菩提。菩薩摩訶薩無相法中。能具足般若波
T25n1509_p0673c28║羅蜜。
T25n1509_p0673c29║【論】問曰。問者答者俱言無所有。云何分別
T25n1509_p0674a01║知是問是答。
T25n1509_p0674a02║答曰。所言法雖一而心異。問者以著心問。
T25n1509_p0674a03║答者以無著心答。須菩提意。謂無所有中不
T25n1509_p0674a04║應發心。須菩提為聽者著心故作是問。諸
T25n1509_p0674a05║法空中不見菩薩發心者。不見眾生可利
T25n1509_p0674a06║益者。不見阿耨多羅三藐三菩提。是故於
T25n1509_p0674a07║無所有法中作難者。若一切法無所有性。
T25n1509_p0674a08║菩薩見何利故發心。須菩提於菩薩眾生阿
T25n1509_p0674a09║耨多羅三藐三菩提中不疑。但問無所有
T25n1509_p0674a10║法。佛答正以無所有空故能發心。若無所
T25n1509_p0674a11║有空。菩薩眾生阿耨多羅三藐三菩提亦皆
T25n1509_p0674a12║空無所有。云何起難。若眾生菩薩及阿耨多
T25n1509_p0674a13║羅三藐【CL080n1163_p0172a01】三菩提。離無所有空者。可有是難。
T25n1509_p0674a14║如先說畢竟空於諸法無所障礙。何妨
T25n1509_p0674a15║發心。佛還以無所有空破須菩提所問。亦
T25n1509_p0674a16║復自說因緣。須菩提著心者難得解脫。是
T25n1509_p0674a17║人從無始生死中來。以一切煩惱故深著
T25n1509_p0674a18║諸法。聞有亦著聞空亦著。得失亦著。如是
T25n1509_p0674a19║眾生難可勉出。是故菩薩發無上道心。自
T25n1509_p0674a20║以相好嚴身。得梵音聲有大威德。知
T25n1509_p0674a21║眾生三世心根本。以種種神通力因緣譬喻。
T25n1509_p0674a22║為說無所有法空解脫門引導其心。眾生
T25n1509_p0674a23║見如是希有事。即時其心柔軟信佛受法。
T25n1509_p0674a24║是故經說著有者難得解脫有所得者無
T25n1509_p0674a25║道無果無阿耨多羅三藐三菩提。須菩提
T25n1509_p0674a26║問世尊。若有所得者無道無果無阿耨多
T25n1509_p0674a27║羅三藐三菩提。無所得者有道有果不。佛
T25n1509_p0674a28║答無所有即是道即是果即是阿耨多羅三藐
T25n1509_p0674a29║三菩【CL080n1163_p0172b01】提。若人不分別是有所得是無所得。
T25n1509_p0674b01║入諸法實相畢竟空中。是亦無所得。即是道
T25n1509_p0674b02║即是果即是阿耨多羅三藐三菩提。不破壞
T25n1509_p0674b03║諸法實相故。法性即是諸法實相。須菩提意。
T25n1509_p0674b04║謂法性正行邪行常不可破壞。何以佛言
T25n1509_p0674b05║不壞法性是道是果。佛答法性雖不可破
T25n1509_p0674b06║壞。眾生邪行故名為破壞。如虛空雲霧土
T25n1509_p0674b07║塵雖不能染亦名不淨。如人實欲染污虛
T25n1509_p0674b08║空。是人為欲染污法性。無是事故佛說譬
T25n1509_p0674b09║喻。若人欲壞法性。是人為欲於無所有
T25n1509_p0674b10║法中得道得果得阿耨多羅三藐三菩提。
T25n1509_p0674b11║須菩提白佛。若無所有即是道。云何有十
T25n1509_p0674b12║地等諸菩薩法。如經廣說。問曰。此事佛已
T25n1509_p0674b13║先答。所謂若法空。菩薩見何事故發心。今
T25n1509_p0674b14║言若法空。云何有初地等。佛皆以空答。今
T25n1509_p0674b15║須菩提何以更問。
T25n1509_p0674b16║答曰。以眾生著心難【CL080n1163_p0173a01】解故更問。是眾中有新
T25n1509_p0674b17║發意菩薩。聞是諸法實相空即生著心。佛
T25n1509_p0674b18║破其著亦著所破法。須菩提為是人故更
T25n1509_p0674b19║問。佛答。須菩提以無所得故。有初地乃至
T25n1509_p0674b20║般涅槃後。舍利得供養。有所著中不可說
T25n1509_p0674b21║初地及諸功德。亦以無所得因緣故。從布
T25n1509_p0674b22║施乃至諸神通無有差別。無有差別故不
T25n1509_p0674b23║應難。須菩提復問。云何無所得布施乃至諸
T25n1509_p0674b24║神通無有差別。佛答。菩薩從初發心已
T25n1509_p0674b25║來。似阿耨多羅三藐三菩提寂滅相。布施
T25n1509_p0674b26║畢竟空。所謂不得施者受者財物而行布
T25n1509_p0674b27║施。如是布施中無有分別。乃至不得菩
T25n1509_p0674b28║提。而得阿耨多羅三藐三菩提亦如是。是
T25n1509_p0674b29║名菩薩行無所得般若波羅蜜行是無所得
T25n1509_p0674c01║般若波羅蜜。魔若魔天不能破壞。一念中
T25n1509_p0674c02║行六波羅蜜者。
T25n1509_p0674c03║問曰。須菩提何以故問一念中行六波羅【CL080n1163_p0173b01】蜜
T25n1509_p0674c04║等諸功德。
T25n1509_p0674c05║答曰。須菩提從佛聞般若波羅蜜甚深無所
T25n1509_p0674c06║有相。於諸法中無礙相。若爾者則無所不
T25n1509_p0674c07║能無事不作。云何菩薩一念中能攝六波羅
T25n1509_p0674c08║蜜乃至八十隨形好。初發心時以著有無心
T25n1509_p0674c09║重故。漸漸次第行今有無悉捨故無所不
T25n1509_p0674c10║能。是故問。佛答。菩薩不離般若波羅蜜。行
T25n1509_p0674c11║布施等諸功德無障礙故。能一念中行。若
T25n1509_p0674c12║遠離般若波羅蜜則漸漸次第行。須菩提問。
T25n1509_p0674c13║云何名不遠離。佛答。菩薩不以二相行
T25n1509_p0674c14║布施等。復問。云何不以二相。佛答。菩薩行
T25n1509_p0674c15║般若波羅蜜時。欲具足檀波羅蜜。於布施
T25n1509_p0674c16║一念中攝一切善法。如先說。何等是一念。
T25n1509_p0674c17║所謂菩薩得無生法忍。斷一切煩惱。除諸
T25n1509_p0674c18║憶想分別。安住無漏心中布施一切。無漏
T25n1509_p0674c19║心是無相相。菩薩住是心中。不見誰施誰
T25n1509_p0674c20║受誰物。離一切相【CL080n1163_p0174a01】心布施不見有一法。乃
T25n1509_p0674c21║至阿耨多羅三藐三菩提尚不見。何況餘法。
T25n1509_p0674c22║是名不二相。乃至八十隨形好亦如是。須菩
T25n1509_p0674c23║提更以異事問此義。世尊。諸法無相無作
T25n1509_p0674c24║無起。云何能具足檀波羅蜜等乃至八十隨
T25n1509_p0674c25║形好。佛答。菩薩無相無作法中。不取相故
T25n1509_p0674c26║無障礙心布施。須食與食等經中已委悉。又
T25n1509_p0674c27║先品中亦廣說。是故更不解。無漏無相六
T25n1509_p0674c28║波羅蜜有二種。一者得無生法忍菩薩所
T25n1509_p0674c29║行。二者未得無生法忍菩薩所行。得無生
T25n1509_p0675a01║法忍菩薩所行。如此中所說。何以故。住無
T25n1509_p0675a02║相無漏心中。行布施等諸法故。問曰。生身
T25n1509_p0675a03║菩薩貪惜未除故。割截甚痛是則為難。得
T25n1509_p0675a04║無生法忍菩薩。如化人所作割截無痛。有
T25n1509_p0675a05║何恩分。
T25n1509_p0675a06║答曰。得無生法忍菩薩。行是六波羅蜜為
T25n1509_p0675a07║難。所以者何。得無生法忍寂滅心。應受【CL080n1163_p0174b01】涅
T25n1509_p0675a08║槃樂。而捨此寂滅樂。入眾生中受種種身。
T25n1509_p0675a09║或為賤人或為畜生等。是則為難。生身菩
T25n1509_p0675a10║薩貪愛未除。著佛身故以身布施。是為悕
T25n1509_p0675a11║望非清淨施。是故不如。復次行無漏無相
T25n1509_p0675a12║六波羅蜜。是時能具足有漏有相。則不能
T25n1509_p0675a13║具足。是故能具足者有大恩分。
T25n1509_p0675a14║【○】【○】【○】大智度論卷第八十七【○】【○】【○】【○】【○】
