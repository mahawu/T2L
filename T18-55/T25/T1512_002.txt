T25n1512_p0804b18║
T25n1512_p0804b19║
T25n1512_p0804b20║金剛仙論卷第二
T25n1512_p0804b21║
T25n1512_p0804b22║世尊云何菩薩於大乘中發阿耨菩提心乃至
T25n1512_p0804b23║則不名菩薩。此第三段經名為住分。亦名我
T25n1512_p0804b24║心。所以名為住者。欲明菩薩既道登初地。現
T25n1512_p0804b25║見真如法無我理。永斷四住習氣及無明麤
T25n1512_p0804b26║品。出二十五有分段生死。離五怖畏。爾時過
T25n1512_p0804b27║凡夫地。入菩薩位。生在佛家。種性尊貴。無可
T25n1512_p0804b28║譏嫌。具足廣等四種深心。畢竟利益一切眾
T25n1512_p0804b29║生。則能決定安住菩薩初地。所言住者。以不
T25n1512_p0804c01║住道解為住。云何不住。謂觀有為虛偽。斷生
T25n1512_p0804c02║死因盡。故不住世間。現見真如平等。得大
T25n1512_p0804c03║慈悲。願力成就。故不住涅槃。以此不住為住。
T25n1512_p0804c04║故云住也。所以復名我心者。明初地菩薩既
T25n1512_p0804c05║證聖位現見真如平等之理。由會此理。解知
T25n1512_p0804c06║我之所有真如佛性無為法身眾生所有真如
T25n1512_p0804c07║佛性無為法身亦復如是一體平等無二無差
T25n1512_p0804c08║別。於此理中。不自見我是菩薩修行之人有
T25n1512_p0804c09║真如法身彼是眾生不修行者無真如法身。
T25n1512_p0804c10║解知一切眾生即是我身。然凡聖雖異。而真
T25n1512_p0804c11║如平等。故云我心亦得。云何一體悲心成
T25n1512_p0804c12║就。彼此無二。故曰我心。此以解真如自在我
T25n1512_p0804c13║為我心故。十地經云。於一切眾生起我心也。
T25n1512_p0804c14║此住分經文所以來者。上第二段中。既明如
T25n1512_p0804c15║來善護念地前二種菩薩與其智力令證初
T25n1512_p0804c16║地。然上既明地前相似無漏能入之行。未出
T25n1512_p0804c17║證地之行。是故第三次正辨入初地已上真
T25n1512_p0804c18║如無漏行也。問菩薩爾時以何等心觀何境
T25n1512_p0804c19║界。修何等行證何等法。而得住於初地大
T25n1512_p0804c20║乘法中。住初地時有何相貌也。明菩薩爾
T25n1512_p0804c21║時僧祇行滿具足四種深心六度行成現見真
T25n1512_p0804c22║如證無生法忍過凡夫地入菩薩位生在佛
T25n1512_p0804c23║家。有如是心行相貌則得住於初地。名為大
T25n1512_p0804c24║力菩薩。是故次明第三住分也。
T25n1512_p0804c25║此一段經中須菩提有總別二。問云何菩薩
T25n1512_p0804c26║於大乘中。發阿耨三菩提心者。此問中總句。
T25n1512_p0804c27║然汎明大乘有二種。一者因中大乘。謂十地
T25n1512_p0804c28║六波羅蜜。明十地菩薩乘六波羅蜜趣於極
T25n1512_p0804c29║果。故曰因大乘也。二者果頭大乘。謂無為法
T25n1512_p0805a01║身佛果是也。今言於大乘中者。是因大乘。亦
T25n1512_p0805a02║得義通因果也。大乘之義乃有無量。且略辨
T25n1512_p0805a03║四種。一者體大。明大乘之體苞含萬德出生
T25n1512_p0805a04║五乘因果。故名體大也。二者大人所乘。明菩
T25n1512_p0805a05║薩大士乘此地行趣於佛果也。三者大人所
T25n1512_p0805a06║證。明唯諸佛如來窮會此法也。四者能成大
T25n1512_p0805a07║義。明諸佛既證常果復能化益眾生有大恩
T25n1512_p0805a08║義。故曰能成大義也。具此四義。故名大乘也。
T25n1512_p0805a09║發阿耨多羅三藐三菩提心者。菩提亦有二
T25n1512_p0805a10║種。一者因菩提。謂十地萬行也。二者果菩提。
T25n1512_p0805a11║無為法身是也。通此因果二種。以為無上菩
T25n1512_p0805a12║提也。今所言菩提心者。即是初地僧祇行滿。
T25n1512_p0805a13║現見真如所證無生法忍。以此為菩提心也。
T25n1512_p0805a14║隨分證用無為法身。即是果菩提也。發者
T25n1512_p0805a15║亦言生成證得也。阿之言無。耨多羅言上。
T25n1512_p0805a16║名為無上。亦云最勝最上。三之言正。藐言遍
T25n1512_p0805a17║知。正者真如智即一切智也。遍智者有中一
T25n1512_p0805a18║切種智也。又言三者亦是正也。菩提言道。此
T25n1512_p0805a19║是如來果頭無上最勝正遍知。離斷常二邊。
T25n1512_p0805a20║知中道正理。初地菩薩證會此道故。言發阿
T25n1512_p0805a21║耨三菩提心也。亦有解言。三藐者正也。明聲
T25n1512_p0805a22║聞道不正佛菩薩道正。此明不同聲聞。後三
T25n1512_p0805a23║言遍也。明緣覺之人觀境起行不能周遍諸佛
T25n1512_p0805a24║菩薩能遍觀萬境廣修萬行。此明不同緣覺
T25n1512_p0805a25║也。云何住等。此三問中別句。一云何住者。
T25n1512_p0805a26║即起此住分經也。二云何修行三云何降伏
T25n1512_p0805a27║其心者。此二問即起下第四如實修行分也。
T25n1512_p0805a28║如來所以讚言善哉善哉須菩提者。上第二
T25n1512_p0805a29║段中。須菩提雖嘆如來希有善護念付囑地
T25n1512_p0805b01║前根熟未熟二種菩薩復發初地以上總別四
T25n1512_p0805b02║種問。然大眾意謂須菩提乃是聲聞之人。向
T25n1512_p0805b03║前所嘆如來善護念付屬二種菩薩。及聞初
T25n1512_p0805b04║地已上行。此乃諸佛菩薩境界非其所知。懼
T25n1512_p0805b05║其此言未必契當於理稱可聖心。有此疑念。
T25n1512_p0805b06║今將明須菩提得如來冥加力故。說當於理。
T25n1512_p0805b07║所嘆所問合其聖心。真實不虛。非為謬說。
T25n1512_p0805b08║是故如來讚以善哉。佛去時眾疑心也。
T25n1512_p0805b09║佛告須菩提菩薩生如是心以下一段經文。
T25n1512_p0805b10║答初問云何住也。就此答初問中。明菩薩具
T25n1512_p0805b11║足四種深心故住於初地。大乘法中生如是
T25n1512_p0805b12║心者。初地菩薩緣三種眾生決定證得四種
T25n1512_p0805b13║深心也。所有一切眾生所攝者等。論云廣心
T25n1512_p0805b14║所以名廣心者。明初地菩薩現見佛性平等
T25n1512_p0805b15║之理得一體慈悲。故能化度虛空法界一切
T25n1512_p0805b16║眾生情無限局。故曰廣心也。然此心所化眾
T25n1512_p0805b17║生有總別二周經文。
T25n1512_p0805b18║所有一切眾生者。謂先總明虛空法界一切
T25n1512_p0805b19║眾生也。眾生所攝者。明此所化者唯化有心
T25n1512_p0805b20║眾生不化攝無情之物也。此下別明廣心所
T25n1512_p0805b21║攝眾生有三種差別。化生等四生名生依止
T25n1512_p0805b22║差別也。有色無色等六名麤細差別也。所有
T25n1512_p0805b23║眾生界眾生所攝者。二乘意生身差別。亦名
T25n1512_p0805b24║憍慢差別也。此第三別明二乘人既道出三
T25n1512_p0805b25║界前二生不攝。所以別明也。然二乘人有二
T25n1512_p0805b26║種。一者發菩提心聲聞。如法華中舍利弗等
T25n1512_p0805b27║受記作佛者是。二者寂滅聲聞。斷三界惑盡。
T25n1512_p0805b28║出分段生死生究竟想。起憍慢心。入寂滅
T25n1512_p0805b29║定。逕千萬億劫。於此定中。而不勉變易生
T25n1512_p0805c01║死微細行苦。後時定力既盡。從禪定出。更無
T25n1512_p0805c02║所依故。還覓善知識。發菩提心。求無上道故。
T25n1512_p0805c03║菩薩於此憍慢眾生。亦興悲救度。故須明也。
T25n1512_p0805c04║亦得云十一種眾生。生依止中有四。麤細中
T25n1512_p0805c05║有六。意生身有一。合有十一也。
T25n1512_p0805c06║我皆令入無餘涅槃而滅度者。論云第一心
T25n1512_p0805c07║也。前雖云廣度濕生等一切眾生。未知化此
T25n1512_p0805c08║眾生與何等樂。是以第二次明唯以常住佛
T25n1512_p0805c09║果無餘涅槃第一之樂與此眾生。不以二乘
T25n1512_p0805c10║中道所證灰身涅槃而以與之。況人天樂。故
T25n1512_p0805c11║曰第一心也。此言無餘者。有二種。一二障永盡。
T25n1512_p0805c12║二萬德圓滿。備此二義。故曰無餘。非謂以小
T25n1512_p0805c13║乘身智亡處為無餘也。涅槃者。此幡云寂滅
T25n1512_p0805c14║也。如是滅度無量無邊眾生。實無眾生得滅
T25n1512_p0805c15║度者。論云常心也。常有二種。一就佛性法身
T25n1512_p0805c16║凝然常住彼此平等。以明常。然佛性法身雖
T25n1512_p0805c17║復平等。若就行者而言。一法身上有三種名。
T25n1512_p0805c18║或覆法身全不淨者。名為眾生。修行斷惑半
T25n1512_p0805c19║淨半不淨。名為菩薩。十地行滿斷惑障盡具
T25n1512_p0805c20║足清淨者。名之為佛。若據真如等有法身彼
T25n1512_p0805c21║此無二。故曰一體常心也。二就得慈悲一體
T25n1512_p0805c22║常心。眾生如自己身。常現在前心不捨離。故
T25n1512_p0805c23║名常心。具此二義。故名常心也。依此論釋一
T25n1512_p0805c24║體悲義道。初地菩薩得一子地者。猶非盡理
T25n1512_p0805c25║之言。何以得知。如有女人。唯有一子。愛之甚
T25n1512_p0805c26║重。常言寧愍我身不愍我子。王即使人以大
T25n1512_p0805c27║火炎此女人。此女人患熱。推子遮火。護惜
T25n1512_p0805c28║己身故。知言一子地者。非盡理之言。故引
T25n1512_p0805c29║事來證此一體悲義也。然此眾生所以護惜己
T25n1512_p0806a01║身者。以無量世來計著虛妄我見習久故爾。
T25n1512_p0806a02║如經中說。有人造五逆罪。逕五大劫在阿鼻
T25n1512_p0806a03║地獄。償罪將畢。有人謂曰。汝明日得出地獄。
T25n1512_p0806a04║然雖復得出。而汝此身於即斷滅。罪人聞之。
T25n1512_p0806a05║即答云。我寧更爾許劫在地獄中。不用出已
T25n1512_p0806a06║斷滅。以此眾生從無始世來。貪著妄我故護
T25n1512_p0806a07║惜己身。非實有我也。此菩薩亦復如是。從一
T25n1512_p0806a08║大阿僧祇來習此慈悲。證初地時。於一切眾
T25n1512_p0806a09║生得一體心成。冥然一體。不見二相二差
T25n1512_p0806a10║別。故曰一體。以此為常心也。此常心者亦得
T25n1512_p0806a11║二心。一真如自在我二一體悲心分也。如是
T25n1512_p0806a12║滅度無量無邊眾生者。牒前菩薩所化眾生
T25n1512_p0806a13║令入涅槃者來也。實無眾生得滅度者。明菩
T25n1512_p0806a14║薩雖度向無量眾生令入涅槃。而於真如平
T25n1512_p0806a15║等理中不見我是菩薩有真如佛性。亦不見
T25n1512_p0806a16║彼是眾生異於我身無真如佛性而可度者。
T25n1512_p0806a17║以真如平等理中泯然一觀彼此無二。故曰
T25n1512_p0806a18║實無眾生得滅度也。又此菩薩得一體悲成
T25n1512_p0806a19║故。取一切眾生如自己身。冥然一體。不見彼
T25n1512_p0806a20║此之異。故曰實無眾生得滅度者。
T25n1512_p0806a21║何以故若菩薩有眾生相即非菩薩者。此釋
T25n1512_p0806a22║前實無眾生得滅度者。云何釋。明菩薩既廣
T25n1512_p0806a23║化法界眾生令入涅槃而復言實無眾生得滅
T25n1512_p0806a24║度者。何以故。如此二言相違也。今將明菩薩
T25n1512_p0806a25║由證此真如平等及一體悲成。絕分別之心。
T25n1512_p0806a26║不見彼是眾生我為菩薩。而起心度之令得
T25n1512_p0806a27║解脫。故言實無眾生得滅度者。非於妄想世
T25n1512_p0806a28║諦緣用明道中亦無眾生可度者。故此二言
T25n1512_p0806a29║不相違也。若菩薩有眾生想即非菩薩者。明
T25n1512_p0806b01║若菩薩起心分別。謂離真如佛性平等利外。
T25n1512_p0806b02║別有定實眾生異於己身而可度者。故有眾
T25n1512_p0806b03║生等想。此未是初地解真如平等真我菩薩。
T25n1512_p0806b04║故曰即非菩薩。此舉有眾生相不生不分別
T25n1512_p0806b05║相者非菩薩故。明得我心無眾生相者。此以
T25n1512_p0806b06║是非相形答也。何以故知。如首楞嚴經中。堅
T25n1512_p0806b07║意菩薩白佛。菩薩住何地中。得首楞嚴三昧。
T25n1512_p0806b08║佛告堅意菩薩。非初地中得。乃至非九地中
T25n1512_p0806b09║得。若爾竟何地得也。故答於第十地中得。又
T25n1512_p0806b10║云若不得首楞嚴三昧者。則不名菩薩。若爾
T25n1512_p0806b11║九地已下豈可一向非菩薩也。即答亦得如分
T25n1512_p0806b12║力得此三昧。然此言即非菩薩者。明九地已
T25n1512_p0806b13║還雖是菩薩而不得名為第十地中具足得首
T25n1512_p0806b14║楞嚴三昧菩薩。然非不分得此三昧也。寶髣
T25n1512_p0806b15║論中。有人問龍樹菩薩。菩薩從何地來得首
T25n1512_p0806b16║楞嚴三昧。答初地中得乃至第十地中得。又
T25n1512_p0806b17║云菩薩不得此三昧者。則不名為菩薩。以是
T25n1512_p0806b18║文驗。足知九地已前亦名得此三昧。但遂
T25n1512_p0806b19║勝處彰名。故云不得首楞嚴三昧者不名菩
T25n1512_p0806b20║薩也。如涅槃經云。十地菩薩眼見佛性。九地
T25n1512_p0806b21║已還名為聞見。然九地已下亦分有眼見。但
T25n1512_p0806b22║以下形上。云九地為聞見。非是全不眼見。何
T25n1512_p0806b23║以得知。又即云唯佛一人眼見佛性。十地已
T25n1512_p0806b24║下皆名聞見。以此驗知。亦得言初地以上眼
T25n1512_p0806b25║見佛性。地前凡夫名為聞見。此皆就人有上
T25n1512_p0806b26║下迭相形奪。優劣中語。非稱實之談。故今道
T25n1512_p0806b27║則非菩薩者。則非初地解真如平等菩薩也。
T25n1512_p0806b28║何以故非乃至不名菩薩。此論釋云不顛倒
T25n1512_p0806b29║心。何故明此眾生有人生疑。菩薩住初地
T25n1512_p0806c01║時。云何於一切眾生得我心者。此以何義故
T25n1512_p0806c02║名為我心。如外道凡夫。以顛倒見故。於眾
T25n1512_p0806c03║生五陰無我法中。橫計神我。未知此菩薩
T25n1512_p0806c04║我心者何。異外道凡夫橫計神我。故言何以
T25n1512_p0806c05║故也。為除此疑故。佛將欲答菩薩起於我心
T25n1512_p0806c06║者非是橫神我。故言何以故也。為除此疑
T25n1512_p0806c07║故。佛將欲答菩薩起於我心者非是橫計顛
T25n1512_p0806c08║倒之我。故言非也。汎明我有二種。一者一切
T25n1512_p0806c09║眾生真如佛性一體平等自在之我。二者於
T25n1512_p0806c10║眾生五陰中橫計即離等神我顛倒心也。然
T25n1512_p0806c11║菩薩得真如平等自在我解故。便住初地。故
T25n1512_p0806c12║此非橫計顛倒我也。應直作此答。何故乃云
T25n1512_p0806c13║有眾生相等不名菩薩答也。將以未得二種
T25n1512_p0806c14║無我平等解者。有眾生等相非菩薩故。明知
T25n1512_p0806c15║得二種無我平等解者。無眾生相。是名菩薩。
T25n1512_p0806c16║以未得者非故形得者為是。此轉答也。若菩
T25n1512_p0806c17║薩有眾生相至壽者相等者。此明若菩薩猶
T25n1512_p0806c18║有我人等相則不名住初地已上解真如平等
T25n1512_p0806c19║得無我菩薩。故云則不名菩薩也。
T25n1512_p0806c20║論曰。云何菩薩大乘中住等。此是論主將釋
T25n1512_p0806c21║前經故。設此論生起也。大乘中住者。取經
T25n1512_p0806c22║中問答所明之義。為此一段經名也。問者
T25n1512_p0806c23║須菩提問。答者如來答也。示現此義者。明
T25n1512_p0806c24║此經辨具足四種深心永大乘中住義也。此
T25n1512_p0806c25║一段經雖科為四句。論以一偈釋盡。初廣
T25n1512_p0806c26║心者。別釋卵生等三種眾生。明菩薩發心
T25n1512_p0806c27║教化卵生等色無色等盡眾生界。情無限局。
T25n1512_p0806c28║故名廣心也。大者與廣。義一名異。但為
T25n1512_p0806c29║成偈故所以並置也。第一者。釋經中我皆令
T25n1512_p0807a01║入無餘涅槃而滅度之。明菩薩乃以常住涅
T25n1512_p0807a02║槃至極之樂度於眾生。不以聲聞緣覺中道
T25n1512_p0807a03║所證而滅度之。況人天等樂。故名第一心也。
T25n1512_p0807a04║常者釋前經中實無眾生得滅度者。常有二
T25n1512_p0807a05║種。一明初地菩薩會真如佛性常住之理。然
T25n1512_p0807a06║此常理妙有湛然古今一定。無有凡聖彼此
T25n1512_p0807a07║之異。於此真如一體平等理中。何得見有眾
T25n1512_p0807a08║生異於己身而得滅度者。故言常心。二明菩
T25n1512_p0807a09║薩得一體慈悲平等之解。我所修善根即是
T25n1512_p0807a10║眾生善根。教化眾生如我自身。恒無休息。故
T25n1512_p0807a11║名常心也。其心不顛倒者。釋經中。若菩薩起
T25n1512_p0807a12║眾生相等則不名菩薩者。明道言我心者非
T25n1512_p0807a13║妄計神我顛倒心也。利益深心住者。此是疾
T25n1512_p0807a14║轉義通前四種心。下皆云利益深心住。此言
T25n1512_p0807a15║深心者。緣真如深理起此四心。故曰深。又復
T25n1512_p0807a16║深起悲心。亦名深也。今言住者。具上四心故。
T25n1512_p0807a17║初地大乘法中決定住也。此乘功德滿者。明
T25n1512_p0807a18║初地菩薩具前四心故初地僧祇大乘功德分
T25n1512_p0807a19║中滿足非究竟滿也。
T25n1512_p0807a20║此偈說何等義者。論主作偈釋義訖竟。復以
T25n1512_p0807a21║長行。論來釋故。先假設問。其一偈所釋之
T25n1512_p0807a22║意說何等義也。既有此問。即答云若菩薩有
T25n1512_p0807a23║四種深利益心。此是菩薩大乘住處訖未明。
T25n1512_p0807a24║此下答意有二。初辨以有四種深心故。此菩
T25n1512_p0807a25║薩能住初地大乘中。二從何等為四種心以
T25n1512_p0807a26║下至未。廣別提四心各舉經結之也。若菩薩
T25n1512_p0807a27║有四種心者。牒偈中上二句四種心也。深利
T25n1512_p0807a28║益菩提心乃至大乘住處住者。釋偈中第三
T25n1512_p0807a29║句也何以故此深心功德滿足者。舉偈中第
T25n1512_p0807b01║四句。以功德滿足故。釋成前第三句云何此
T25n1512_p0807b02║四種心得住於初地大乘中也。明具四種功
T25n1512_p0807b03║德滿足故得住初地大乘中也。是故四種深
T25n1512_p0807b04║利益攝取心生等者。結總釋四心也。是故者。
T25n1512_p0807b05║是四種深心滿足故。便近攝取初地遠生佛
T25n1512_p0807b06║果也。何等為四種心者。將欲以一句經結一
T25n1512_p0807b07║種心故問出四種心也。一廣等數出四心也。
T25n1512_p0807b08║云何廣心利益如經等。自下別提偈中四種
T25n1512_p0807b09║心各為問。各以一段經結之更不委釋。即指
T25n1512_p0807b10║經為解依論可知也。但第三常心其義猶隱
T25n1512_p0807b11║故。論主偏作問云。此義云何。雖此一段明
T25n1512_p0807b12║於常心猶未可解。不知此常心之義云何也。
T25n1512_p0807b13║菩薩取一切眾生猶如我身者。答於常心義。
T25n1512_p0807b14║明菩薩得一體心成。是故取一切眾生如我
T25n1512_p0807b15║身。不見眾生異於我也。以此義故者。以此菩
T25n1512_p0807b16║薩取眾生猶如我身義故也。令眾生得涅槃
T25n1512_p0807b17║滅度之者。即是我身涅槃故。異菩薩身外無
T25n1512_p0807b18║別眾生得滅度也。若菩薩於眾生起眾生相
T25n1512_p0807b19║不生我想等。猶是經中舉非形是也。
T25n1512_p0807b20║論曰自此以下說菩薩如大乘中住修行者。
T25n1512_p0807b21║此是論主。牒前住分生後脩行分也。如大乘
T25n1512_p0807b22║中住者。牒第三住分也。修行者。處分生後大
T25n1512_p0807b23║段第四如實修行也。此正應直處分。如實修
T25n1512_p0807b24║行分。何故通牒住分來者。明菩薩雖得四種
T25n1512_p0807b25║深心住於初地猶行未究竟故須臾進修二地
T25n1512_p0807b26║以上諸行故。通牒前第三分生起第四分也。
T25n1512_p0807b27║復次須菩提不住於事行於布施等一段經。
T25n1512_p0807b28║名為第四如實修行分也。云何名為如實修
T25n1512_p0807b29║行。明二地已上修道菩薩。既會真如平等。現
T25n1512_p0807c01║見佛性得一體慈悲故。能以無分別不取相
T25n1512_p0807c02║心。而不為三事。亦不見三事相。行八萬四千
T25n1512_p0807c03║諸波羅蜜故。名如實修行也。此經所以來
T25n1512_p0807c04║者。前第三段中。已明菩薩現見真如具足四
T25n1512_p0807c05║種深利益心。則能永斷四住。出分段生死。離
T25n1512_p0807c06║五怖畏。生在佛家。住於初地大乘法中。然雖
T25n1512_p0807c07║一大僧祇行滿證初地無生見道之解並觀三
T25n1512_p0807c08║種二諦平等照萬有。猶地行未圓。一切種智
T25n1512_p0807c09║未滿。觀境未周。斷惑未盡。大光明未具足。
T25n1512_p0807c10║必須重修萬行增習見道備精眾德更逕二
T25n1512_p0807c11║大阿僧祇。行滿或盡。方能進趣證於佛果。
T25n1512_p0807c12║是故菩薩若能始從二地終于遠行。以不取
T25n1512_p0807c13║心。行諸波羅蜜。遣功用相盡。乃得證於八地
T25n1512_p0807c14║已上無功用位。備修十地。得一切種智。是
T25n1512_p0807c15║故第四次辨如實修行分也。就此經中始未
T25n1512_p0807c16║具明三道。何者是前之住分局在初地。即是
T25n1512_p0807c17║見道此如實修行分。二地已上至于七地。即
T25n1512_p0807c18║是修道。下斷疑分中言違於不住道者。即是
T25n1512_p0807c19║八地至十地無功用道也。
T25n1512_p0807c20║不住於事行於布施者。論云不著自身事者。
T25n1512_p0807c21║自五陰事也。以菩薩離不活畏故不著自身。
T25n1512_p0807c22║所以教不著自身者。若著於身。則有二種過。
T25n1512_p0807c23║一畏身不活一向不施。二說使布施著相心
T25n1512_p0807c24║求不成彼岸義也。無所住者。論云不著。報
T25n1512_p0807c25║恩報恩者。謂供養恭敬。供養有三。一奉施。
T25n1512_p0807c26║二恭敬。三尊重。恭敬亦有三也。一給侍。二
T25n1512_p0807c27║迎送。三禮拜也。菩薩得一體心成故。常作
T25n1512_p0807c28║心念。我應供養一切眾生。云何乃求他人供
T25n1512_p0807c29║養。是故不著報恩也。不住色等者。論云不著
T25n1512_p0808a01║果報。此明菩薩為求無上菩提行於布施不
T25n1512_p0808a02║為三界人天中色聲等五欲果報。故云不著
T25n1512_p0808a03║果報也。此三句答於問中云何修行也。以能
T25n1512_p0808a04║如是不住三事行於布施。方得名為如實修
T25n1512_p0808a05║行也。
T25n1512_p0808a06║有人乘此生疑。凡人所以行布施者。為自身
T25n1512_p0808a07║報恩果報。若菩薩不為自身報恩果報者。云
T25n1512_p0808a08║何而得行於布施。復布施之行云何得成。有
T25n1512_p0808a09║如此疑故。佛答須菩提。應如是布施。此明雖
T25n1512_p0808a10║不為三事。以此菩薩為求佛果。復得一體慈
T25n1512_p0808a11║悲愍一切眾生故所以能施。此是無相布施
T25n1512_p0808a12║故彼岸義成。故言應如是布施。應如是布施
T25n1512_p0808a13║者。應如上不為三事行無相布施也。
T25n1512_p0808a14║雖言不著三事行無相布施。未知菩薩觀何
T25n1512_p0808a15║境界調伏其心。能如是不著三事行於布施。
T25n1512_p0808a16║故下云不住於相想。此經答上問中。云何降
T25n1512_p0808a17║伏其心。釋成前云何修行中不著三事。明所
T25n1512_p0808a18║以能於自身報恩果報不著。而修布施等行
T25n1512_p0808a19║者。明此菩薩由證真如平等得勝三昧。柔伏
T25n1512_p0808a20║其心。便不見我是施者彼是受者。既會平等
T25n1512_p0808a21║不見彼此施主福田二相差別之異。不見財物
T25n1512_p0808a22║但是我許非餘人物。而用施前眾生。又亦於
T25n1512_p0808a23║平等理中。不見有菩提果報可求。明菩薩於
T25n1512_p0808a24║真如理中得勝三昧。於此事中降伏其心。得
T25n1512_p0808a25║柔軟自在故。能不著三事而行布施。此三種
T25n1512_p0808a26║事有二種。一外。二內。一不住相者。謂受者財
T25n1512_p0808a27║物二種外相也。不住想者。謂施者內心想
T25n1512_p0808a28║也若能如是不取內外法相。以無分別。能降
T25n1512_p0808a29║伏心。而行布施。故成上不著自身等三事布
T25n1512_p0808b01║施行也。云何而言若不住自身等相。何得布
T25n1512_p0808b02║施。不施之行云何得成也。明真如平等理中
T25n1512_p0808b03║不見三事而行布施者。乃真成無相檀。非謂
T25n1512_p0808b04║性空中不見也。
T25n1512_p0808b05║因何不著果報。更生一疑。若不著果報行布
T25n1512_p0808b06║施者。無上菩提亦是果報。云何為佛菩提行
T25n1512_p0808b07║於布施而不名著果報也。此中未答指下第
T25n1512_p0808b08║五段。彼處明法身菩提是無為相。設使為此
T25n1512_p0808b09║菩提行布施者。不名取相故。遙以此為答
T25n1512_p0808b10║也。何以故。若不住相布施。其福德聚不可思
T25n1512_p0808b11║量者。此乃為釋。前疑者云若不見施者受者
T25n1512_p0808b12║財物三種相者。未知此為有心故言不見為
T25n1512_p0808b13║無心故而云不見也。若無心者。此何異鬱單
T25n1512_p0808b14║越人。彼處人無我所心。他來取物者劫無心
T25n1512_p0808b15║吝惜。以無施心故。雖捨布施無福。此亦如是。
T25n1512_p0808b16║若無心分別不成彼岸行也。若不見三事行
T25n1512_p0808b17║布施者。此施為有福德。為無福德也。故答不
T25n1512_p0808b18║住相布施。其福德聚多不可思量。明此布施
T25n1512_p0808b19║得平等真如一體心成故。但於此三事中不
T25n1512_p0808b20║生取著。名為不住。非無真如平等知慧解心
T25n1512_p0808b21║而行布施。此明有心非是無心也。若取相布
T25n1512_p0808b22║施。是有漏因。但感三界有為果報。其福有盡
T25n1512_p0808b23║故少。不見三事行布施者。不取相是無漏之
T25n1512_p0808b24║因。乃遠招佛果。不感三有果報。故無相福德
T25n1512_p0808b25║轉多不可思量。此明無相心布施得佛果無
T25n1512_p0808b26║量功德聚。故非無心無福也。故以此一。何以
T25n1512_p0808b27║故等。雙釋二疑也。然此雖法說云福德不可
T25n1512_p0808b28║思量。義猶未顯。故復別虛空譬喻證成福德
T25n1512_p0808b29║多也。然既行不取相因。必得無為法身大功
T25n1512_p0808c01║德聚。此云功德。非凡夫二乘下情圖度。故云
T25n1512_p0808c02║不可思量。此因中說果。亦得道十地因行亦
T25n1512_p0808c03║不可思量。所以須說十方虛空者。恐人謂東
T25n1512_p0808c04║方世界虛空不可思量。餘方世界虛空是可
T25n1512_p0808c05║思量。復為彰施福多故。亦得云一一法門中
T25n1512_p0808c06║功德不可思量如十方虛空也。然如來雖如
T25n1512_p0808c07║是廣釋菩薩不住相布施之義其福德聚如十
T25n1512_p0808c08║方虛空不可思量。而大眾疑心猶故不盡。復
T25n1512_p0808c09║云未知此之布施波羅蜜行為畢竟成得大菩
T25n1512_p0808c10║提無量功德為不成就也。為除此疑。是故佛
T25n1512_p0808c11║答但應如是行於布施。此明應如我上來所
T25n1512_p0808c12║教。不住三事。不見三事。調伏其心。行於布
T25n1512_p0808c13║施。必得無為法身大功德聚。但信我語勿復
T25n1512_p0808c14║生疑。
T25n1512_p0808c15║又復一解。疑云若不取相行布施者。然亦不
T25n1512_p0808c16║應為佛菩提行於布施。若為佛菩提行於布
T25n1512_p0808c17║施者。雖捨世間有為法中著。還於出世間法
T25n1512_p0808c18║中取著。云何而言不住相布施得福多如虛
T25n1512_p0808c19║空也。故佛答但應如是行於布施。明雖為佛
T25n1512_p0808c20║菩提而行布施。然佛答菩提無為法身非有
T25n1512_p0808c21║為相故。為無為佛菩提行於布施。非取相也。
T25n1512_p0808c22║然下長行論中更不別釋此疑。即指第五段
T25n1512_p0808c23║中如來非有為相答也。
T25n1512_p0808c24║此一段經。凡以三行偈釋。初一偈真釋。何
T25n1512_p0808c25║故此經六度之中。獨明檀度之疑。第二偈
T25n1512_p0808c26║釋經中不住於事等三種修行。第三偈釋經
T25n1512_p0808c27║中不住於相想等盡經也。初偈云釋疑。何者
T25n1512_p0808c28║是疑。疑云如來前七部般若中及以餘經皆
T25n1512_p0808c29║具說六波羅蜜。以攝萬行。此中何故單明
T25n1512_p0809a01║檀波羅蜜。不說餘五也。若有此疑。還應有問。
T25n1512_p0809a02║以此經多不作問答故。論主隨順經意。亦不
T25n1512_p0809a03║作問答。故宜答言檀義攝於六。既有此答。即
T25n1512_p0809a04║知有問。故不作問也。此偈言檀義攝於六者。
T25n1512_p0809a05║此明如來說法有二種。一者總相法門。二者
T25n1512_p0809a06║別相法門。此即是總相法門也。明以一檀之
T25n1512_p0809a07║義攝取餘五。以此五中皆有檀義。故得相攝。
T25n1512_p0809a08║是故此經單說一檀之名。以通收於六。故不
T25n1512_p0809a09║明餘五也。雖言檀義攝六。未知此六云何皆
T25n1512_p0809a10║有檀義。故下句行出云資生無畏法。資生
T25n1512_p0809a11║者。謂以珍寶飲食衣服財帛等資生之具。惠
T25n1512_p0809a12║施於人。故名為檀也。無畏者。攝戒忍二波羅
T25n1512_p0809a13║蜜。亦名為檀。由持戒故。不報外惡。以有羼提
T25n1512_p0809a14║波羅蜜故。能忍加毀。即以此二能施前人無
T25n1512_p0809a15║畏。故名為無畏檀也。法者。攝精進等後三波
T25n1512_p0809a16║羅蜜有於檀義。以此後三波羅蜜故。便能以
T25n1512_p0809a17║勝法施人。故說此三說在法施檀。義釋在
T25n1512_p0809a18║長行論中也。
T25n1512_p0809a19║又復一解。云何菩薩布施攝尸波羅蜜。菩薩
T25n1512_p0809a20║布施時。受時不如法修行。菩薩爾時其心清
T25n1512_p0809a21║淨不生慊恨。是故布施攝尸波羅蜜。云何菩
T25n1512_p0809a22║薩布施攝忍辱波羅蜜。菩薩布施時。受者瞋
T25n1512_p0809a23║恚打罵菩薩。爾時忍不生瞋。是故布施攝
T25n1512_p0809a24║羼提波羅蜜。云何菩薩布施攝精進波羅蜜。
T25n1512_p0809a25║菩薩布施時。受者瞋恚慊物少惡。毀罵菩薩。
T25n1512_p0809a26║菩薩轉轉精進。勤行布施不休不息。是故布
T25n1512_p0809a27║施攝毘梨耶波羅蜜。云何菩薩布施攝禪波
T25n1512_p0809a28║羅蜜。菩薩布施時。不求人天二乘果報。但求
T25n1512_p0809a29║無上菩提。故布施攝禪波蜜。云何菩薩布
T25n1512_p0809b01║施攝般若波羅蜜。菩薩布施時。不見施者受
T25n1512_p0809b02║者財物。是故布施攝般若波羅蜜也。此中一
T25n1512_p0809b03║二三者。前句明其六檀之體。此句還出上六
T25n1512_p0809b04║檀之數。一若資生檀也。二者或忍二度無
T25n1512_p0809b05║畏檀也。三者攝法中精進等後三檀也。此中
T25n1512_p0809b06║非但唯檀波羅蜜攝於餘六。下五度皆迭互
T25n1512_p0809b07║有攝六之義也。名為修行住者結句。明以此
T25n1512_p0809b08║一檀攝六波羅蜜。故得名為二地已上修道
T25n1512_p0809b09║菩薩如實行住也。何故唯一檀波羅蜜名說
T25n1512_p0809b10║六波羅蜜。乃至相義亦現。此中有一問答。釋
T25n1512_p0809b11║偈中初句。以一檀波羅蜜攝六之義也。一切
T25n1512_p0809b12║波羅蜜檀相義者。自下論主將欲解第二句。
T25n1512_p0809b13║六波羅蜜皆有檀義。故還牒前句也。謂資生
T25n1512_p0809b14║無畏法等應知者。正出第二句。明資生無畏
T25n1512_p0809b15║法攝。以六波羅蜜皆有檀義勸人知也。此義
T25n1512_p0809b16║云何以下。一一別釋句三攝六皆有檀義也。
T25n1512_p0809b17║於已作未作惡不生怖畏者。此解戒忍二度
T25n1512_p0809b18║作無畏檀義。已作者。前人已曾誹謗菩薩言。
T25n1512_p0809b19║汝是破戒毀禁行惡之人。非持戒人。故云已
T25n1512_p0809b20║作惡。未作惡者。前人雖起惡心欲誹謗菩薩。
T25n1512_p0809b21║猶未誹謗。故言未作惡。又云已作惡者。眾生
T25n1512_p0809b22║已曾加毀打罵菩薩。名為已作惡。未作惡者。
T25n1512_p0809b23║眾生始起心。猶未打罵。故未作惡也。不生
T25n1512_p0809b24║怖畏者。明菩薩於此二種已作未作惡人。若
T25n1512_p0809b25║加報者則令前人恐懼。以菩薩持戒忍辱故。
T25n1512_p0809b26║不報其惡。便施前人無畏。此解戒忍二波羅
T25n1512_p0809b27║蜜有檀義。故言不生怖畏也。法檀波羅蜜不
T25n1512_p0809b28║疲惓者。明菩薩以有精進波羅蜜故日夜精
T25n1512_p0809b29║勤求五明論智。為一切眾生說法教化無有
T25n1512_p0809c01║休息也。善知心者。禪波羅蜜此云思惟。以
T25n1512_p0809c02║得禪波羅蜜故。獲他心智眾生三乘根性利
T25n1512_p0809c03║鈍不同欲樂厚薄有貪心離貪心等。稱機說
T25n1512_p0809c04║法。或應與念而得度者。如禪默眾生等是。或
T25n1512_p0809c05║有乃是斷命而得度者。如佛昔作仙預國王
T25n1512_p0809c06║殺五百婆羅門等。或有應說顛倒法門者。為
T25n1512_p0809c07║說顛倒法門。如持戒之人應因破戒而得度
T25n1512_p0809c08║者。教破戒等是也。以因禪定故善識根機。故
T25n1512_p0809c09║名禪波羅蜜為善知心也。如實說法故者。以
T25n1512_p0809c10║般若波羅蜜故。善解二諦法藥。稱於法相。如
T25n1512_p0809c11║實為眾生說法也。此三解精進般若等有法
T25n1512_p0809c12║施檀義也。此即是菩薩摩訶薩修行住者。近
T25n1512_p0809c13║結別釋。三檀攝六。以為二地已上如實修行
T25n1512_p0809c14║住也。如向說三種檀攝六至是名修行住者。
T25n1512_p0809c15║此句遠結總別釋。一波羅蜜攝六之義。皆為
T25n1512_p0809c16║修道菩薩修行住義也。
T25n1512_p0809c17║云何菩薩不住於事行於布施等者。此論主
T25n1512_p0809c18║將欲作第二偈正釋經中不住三事。故舉此
T25n1512_p0809c19║經文來問。故云云何也。第二偈釋經中不住
T25n1512_p0809c20║於事等三種修行經文自身及報恩果報斯不
T25n1512_p0809c21║著。應云自身不著報恩不著果。報不著但
T25n1512_p0809c22║以偈狹。先具列三事。後云不著也。自身者釋
T25n1512_p0809c23║經中不住於事行於布施。明菩薩證初地解
T25n1512_p0809c24║時已離五怖畏。無有不活之畏。故能不著自
T25n1512_p0809c25║身而行布施也。報恩者。釋經中無所住行於
T25n1512_p0809c26║布施。明菩薩行布施於不為供養恭敬衣服
T25n1512_p0809c27║飲食種種恩惠之報也。果報者。釋經中不住
T25n1512_p0809c28║色布施等。世人布施為求未來人天中五欲
T25n1512_p0809c29║果報。今明菩薩布施不為人天中色聲等報。
T25n1512_p0810a01║乃為遠求佛果故。此三句下皆云不著。故曰
T25n1512_p0810a02║斯也。下半偈二句。還釋上二句。獲存已不施
T25n1512_p0810a03║者。釋初句中自身。若存著己身。畏身不活。吝
T25n1512_p0810a04║財不施。遮此著心。故言護存已不施也。防求
T25n1512_p0810a05║於異事者。釋上報恩果報。又雖布施。若為世
T25n1512_p0810a06║間報恩果報。即是求於世間有為異事。不求
T25n1512_p0810a07║出世無為佛菩提。為遮此事故。云防求異事
T25n1512_p0810a08║也。
T25n1512_p0810a09║不住於事者。論中提經也。謂不著自身者直
T25n1512_p0810a10║以偈論屬經也。無所住。謂不著報恩乃至如
T25n1512_p0810a11║經無所住者。此亦經論相屬。并釋出報恩事。
T25n1512_p0810a12║復以經結之也。不住色等謂不著果報者。亦
T25n1512_p0810a13║是經論相屬。何故如是不住行布施者。問上
T25n1512_p0810a14║二句中不住三事所由。提下半偈為答。然後
T25n1512_p0810a15║就偈中。次第釋不住三事之所以也。
T25n1512_p0810a16║第三偈調伏彼事中者。釋經中應如是布施
T25n1512_p0810a17║不住於相想也。菩薩既證真如之解得理中
T25n1512_p0810a18║定。能除惑障。得喜樂意。心得柔軟自在猶
T25n1512_p0810a19║如良馬。亦如真金。無取三事相剛礦。故云調
T25n1512_p0810a20║伏也。彼事中者。雖云調伏。未知於何處調伏。
T25n1512_p0810a21║明菩薩得佛性真如平等解一切眾生即是我
T25n1512_p0810a22║身故。不見我是能施前人是受施者。又復不
T25n1512_p0810a23║見財物唯是我許非前人物以我財物施與前
T25n1512_p0810a24║人。於此施受財物三法中調伏故。言彼事中
T25n1512_p0810a25║也。上雖云三事中調伏。未知云何調伏。故
T25n1512_p0810a26║次第二句遠離取相心也。於三事之中。不生
T25n1512_p0810a27║取著故。言遠離也。此上半偈。唯釋不住於相
T25n1512_p0810a28║想經。第三句通釋上下生疑也。及斷種種疑
T25n1512_p0810a29║者。此種種疑。即上經中三種疑。又亦通生下
T25n1512_p0810b01║第五第六疑中斷疑經文。故云及斷種種疑
T25n1512_p0810b02║也亦防生成心者。次前句釋上下其義已竟。
T25n1512_p0810b03║所以復作此一句者。但為偈故還重指出上
T25n1512_p0810b04║疑。若不取三事相。云何布施。若不見三事而
T25n1512_p0810b05║行布施者。為有心。為無心。若無心者。為有福
T25n1512_p0810b06║德。為無福德。若有福德。為多為少。波羅蜜
T25n1512_p0810b07║行為成不成。此是生疑也。遮此疑心令使不
T25n1512_p0810b08║起。故云亦防生心也。成者即答布施行成有
T25n1512_p0810b09║多福德。釋云前疑斯一句中合有疑答也。又
T25n1512_p0810b10║解上生疑。若菩薩不住三事相。復不見三事。
T25n1512_p0810b11║為有心有福。為無心無福。彼岸功德成以不
T25n1512_p0810b12║成。遮前人如此疑心。故言亦防生成心也。此
T25n1512_p0810b13║文說何義者。問上不住於相想經文中。為說
T25n1512_p0810b14║何等義也。故答所謂不見施物受者。及施者
T25n1512_p0810b15║此列經中所明事。即指上半偈為解。復舉經
T25n1512_p0810b16║來結可知也。次說布施利益者。將以下半偈
T25n1512_p0810b17║釋菩薩不住相布施以下經故。作此一句。生
T25n1512_p0810b18║起下疑答之意。如論可知也。
T25n1512_p0810b19║何故說修行後。次顯布施利益者。此中論主
T25n1512_p0810b20║設難云。布施之行正是其因。所得利益乃是
T25n1512_p0810b21║其果。夫說法之來應先說果在前。然後勸修
T25n1512_p0810b22║其因。此是聖人說法之常式何故今者先說
T25n1512_p0810b23║因於前。後方說其果也。故答以得降伏心故。
T25n1512_p0810b24║後說布施利益。明若此菩薩未修行時。須先
T25n1512_p0810b25║說果以示之勸修因行。今明此二地以上菩
T25n1512_p0810b26║薩已能現真如。降伏其心。不著三事。布施等
T25n1512_p0810b27║行久已成就。既有此因。直須次第為說因所
T25n1512_p0810b28║得果也。此義云何等者。故釋前問答之意也。
T25n1512_p0810b29║自此以下一切修多羅示現斷生疑心等。此
T25n1512_p0810c01║一段論生起下經。凡作二意。初斷生疑心。
T25n1512_p0810c02║以前通生起第五段以下訖末經中疑也。云
T25n1512_p0810c03║何生疑以下。次第別生疑意。然疑答之意。如
T25n1512_p0810c04║後就經中生起。若以經答時。會須作疑。故不
T25n1512_p0810c05║二處具作生疑意也。須菩提於意云何可以
T25n1512_p0810c06║相成就見如來不者。此段經第五名如來非
T25n1512_p0810c07║有為相分。何故此名非有為相者。明法身如
T25n1512_p0810c08║來古今湛然萬德圓滿體是無為永絕生住滅
T25n1512_p0810c09║等有為三相。故曰如來非有為相也。次何
T25n1512_p0810c10║次第起者。上第四段中。明菩薩以不取相心
T25n1512_p0810c11║行於布施。此辨無相之因。疑云若有無相之
T25n1512_p0810c12║因。還應得無相之果。然今現見釋迦如來。
T25n1512_p0810c13║始生中住終滅。果頭既有此三相。以果驗
T25n1512_p0810c14║因。明知因亦應是有相。故知無有無相之因
T25n1512_p0810c15║也。那得上言不取相行於布施能得果頭無
T25n1512_p0810c16║為法身無量福德也。為斷此疑故。佛應答。須
T25n1512_p0810c17║菩提莫作是念。汝言果頭如來有生住滅有
T25n1512_p0810c18║為三相者。是方便身隨感故有。非是無為法
T25n1512_p0810c19║身。然無為法身。古今湛然萬德圓滿。體絕三
T25n1512_p0810c20║相。故非有為。汝云何以方便身有三相故。謂
T25n1512_p0810c21║即是無為法身名三相也。此中應作問答。所
T25n1512_p0810c22║以不作問答者。此經始末多不問答。然須菩
T25n1512_p0810c23║提既是法身菩薩現為聲聞。又得如來冥如
T25n1512_p0810c24║力故。善解如來意。故佛直問。須菩提於意云
T25n1512_p0810c25║何。以相成就見如來不。明可以生住滅等有
T25n1512_p0810c26║為三相成就見果頭無為法身如來不也。故
T25n1512_p0810c27║須菩提解如來意。即答不可以相成就見如
T25n1512_p0810c28║來者。此明法佛如來無為法身體無三相故
T25n1512_p0810c29║不可以有為三相而見也。又有二乘凡夫。即
T25n1512_p0811a01║執丈六如來二種涅槃以為無為。亦是常住
T25n1512_p0811a02║無為者。謂釋迦如來從發心已來。三大阿僧
T25n1512_p0811a03║祇劫。脩十地行滿。菩提樹下證正覺時。始降
T25n1512_p0811a04║伏天魔。及斷煩惱魔。身智猶存。此名有餘涅
T25n1512_p0811a05║槃。不為煩惱所為。故名無為。無餘涅槃者。身
T25n1512_p0811a06║智盡時。不為生住滅等三相所為。故曰無為。
T25n1512_p0811a07║有此二義。故名丈六為無為法身。名常住者。
T25n1512_p0811a08║明丈六如來一入涅槃更不還來二十五有。
T25n1512_p0811a09║故名丈六為常也。
T25n1512_p0811a10║自此以下訖經。廣解三佛一異之義。今此段
T25n1512_p0811a11║中。唯明法佛者。就別相中論從此以下。明報
T25n1512_p0811a12║應二佛。經文歷然自廣明之。此中乘生疑念。
T25n1512_p0811a13║應佛既有三相。非無為法身佛者。此丈六身。
T25n1512_p0811a14║為當是佛。為非佛也。又亦疑報佛妙色無量
T25n1512_p0811a15║相好莊嚴身。既非法身。為是有為。為是無為
T25n1512_p0811a16║也。為是有漏。為是無漏。為是常耶。為無常
T25n1512_p0811a17║也。又復報佛依報淨土。為是有為法。為是無
T25n1512_p0811a18║為法。為當三界所攝。為非三界攝也。有如此
T25n1512_p0811a19║疑。下經當自一一別釋可知。何以故者。因
T25n1512_p0811a20║前不可以相成就見如來。乘生疑難。若法身
T25n1512_p0811a21║如來無三相者。何以故如來自說我三大阿
T25n1512_p0811a22║僧祇劫修道。最後身生於釋種白淨王家。六
T25n1512_p0811a23║年苦行。道場成佛。八十餘年處世說法。自云
T25n1512_p0811a24║我身無常。卻後三月當般涅槃。於雙林滅度。
T25n1512_p0811a25║故云何以故。經答言。如來所說相即非相。云
T25n1512_p0811a26║何所說相即非相。明從王宮生至雙林滅相。
T25n1512_p0811a27║此是應身方便之相。非即此相。是法身無為
T25n1512_p0811a28║相也。此應佛隨眾生感見故有。無其實狀。論
T25n1512_p0811a29║其體也。則唯一法性寂滅湛然。亦無四大色
T25n1512_p0811b01║香等相也。佛告須菩提。凡所有相皆是妄語
T25n1512_p0811b02║者。此汎論世間心心意識虛妄分別。應佛所
T25n1512_p0811b03║有為三相所成者。皆是虛妄不實。亦得云凡
T25n1512_p0811b04║所有果頭報佛萬功德相別相義邊非古今一
T25n1512_p0811b05║定虛空法身。故言凡所有相皆是妄語也。若
T25n1512_p0811b06║見諸相非相。即非妄語者。若見有為三相非
T25n1512_p0811b07║是無為法身相者。非是虛妄也。若爾有人疑。
T25n1512_p0811b08║如來正可無有為三相。諸佛果頭萬德相者
T25n1512_p0811b09║可是無也。答如是諸相非相。則見如來。如
T25n1512_p0811b10║是知有為三相非無為法身相者。此人能見
T25n1512_p0811b11║真實法身如來也。此明法身如來有真如解
T25n1512_p0811b12║脫相而不同生住滅等有為三相也。
T25n1512_p0811b13║此一段經。以一偈論釋。分別有為體者。明諸
T25n1512_p0811b14║小菩薩二乘之人起心意識虛妄分別。謂有
T25n1512_p0811b15║為三相所成者。即是第一法身如來更無別
T25n1512_p0811b16║無為法身。道無為法身者。雖詣虛空以為
T25n1512_p0811b17║法身。而不可見。明知無有無為法身也。此
T25n1512_p0811b18║一句將欲釋疑。先舉惑者之計。故言分別有
T25n1512_p0811b19║為體也。第二句云防彼成就得。防者。遮前
T25n1512_p0811b20║人計勿取三相所成者。是第一法身如來
T25n1512_p0811b21║也。故言防彼成就得。此一句釋經中於意云
T25n1512_p0811b22║何以下至不可以相成就得見如來以前經
T25n1512_p0811b23║也。三相異體故者。此一句釋經中何以故如
T25n1512_p0811b24║來所說相即非相至是妄語。明應佛三相及
T25n1512_p0811b25║報佛萬功德相異法身如來體。以法身如來
T25n1512_p0811b26║別相義邊離於三相及報佛佛萬相故也。離
T25n1512_p0811b27║彼是如來者。此句釋經中若見諸相非相以
T25n1512_p0811b28║下經文。明無為法身湛然常住古今一定體
T25n1512_p0811b29║相寂滅。自性離三相等相。非斷故離也。
T25n1512_p0811c01║此義云何者。一偈釋經之義意云何也。自下
T25n1512_p0811c02║答釋云何之意也。答分別有為體等三句。指
T25n1512_p0811c03║出偈中上句惑者計情也。為防彼相成就得
T25n1512_p0811c04║如來身者。提偈中第二句。遮上計情。即釋經
T25n1512_p0811c05║中不以相成就得見如來故引經也。何以故
T25n1512_p0811c06║者。何以故遮言不可以應佛三相見法身如
T25n1512_p0811c07║來也。故釋云如來名無為法身故。明此法身
T25n1512_p0811c08║體無三相故是無為故不可以相見也。如經
T25n1512_p0811c09║等者。並引經偈來證也。彼相成就即非相成
T25n1512_p0811c10║就者。釋於經偈也。彼相成就者。明應佛三相
T25n1512_p0811c11║也。即非相成就。此應佛三相。即非無為法身
T25n1512_p0811c12║相成就也。此經偈明法身無有為相故得為
T25n1512_p0811c13║證也。何以故者。復欲將舉下偈釋於下經問。
T25n1512_p0811c14║何以故應佛三相成就非是法身相成就。故
T25n1512_p0811c15║云何以故也。三相異如來體故者。還舉前偈
T25n1512_p0811c16║為解。上已將此偈證所以。此中復牽為解者。
T25n1512_p0811c17║以此一句通釋兩處經文。是故中重提偈來
T25n1512_p0811c18║釋下經也。此句顯有為虛妄故者。此是論主
T25n1512_p0811c19║屬當凡所有相等經之與論也。偈言離彼是
T25n1512_p0811c20║如來者。此偈何故別提者。上通牽證義未別
T25n1512_p0811c21║釋經文。故更提此偈來釋。若見諸相非相等
T25n1512_p0811c22║以下結也。此句明如來體非有為故者。此
T25n1512_p0811c23║論主屬當若見諸相非相等經論也。菩薩如
T25n1512_p0811c24║是知如來已下以經釋疑竟。結釋疑答之意
T25n1512_p0811c25║也。
T25n1512_p0811c26║金剛仙論卷第二
