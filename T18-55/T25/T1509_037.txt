T25n1509_p0329c01║【□】
T25n1509_p0329c02║【CL079n1163_p0021a01】大智度論釋習相應品第三
T25n1509_p0329c03║之餘(卷三十七)
T25n1509_p0329c04║【□】
T25n1509_p0329c05║　　　　聖者龍樹造
T25n1509_p0329c06║　　　　後秦龜茲國三藏鳩摩羅什譯
T25n1509_p0329c07║【○】【經】復次舍利弗。菩薩摩訶薩行般若波羅蜜。
T25n1509_p0329c08║薩婆若不與過去世合。何以故。過去世不
T25n1509_p0329c09║可見。何況薩婆若與過去世合。薩婆若不與
T25n1509_p0329c10║未來世合。何以故。未來世不可見。何況薩婆
T25n1509_p0329c11║若與未來世合。薩婆若不與現在世合。何以
T25n1509_p0329c12║故。現在世不可見。何況薩婆若與現在世合。
T25n1509_p0329c13║舍利弗。菩薩摩訶薩如是習應。是名與般若
T25n1509_p0329c14║波羅蜜相應。　【論】釋曰。菩薩行般若波羅蜜。
T25n1509_p0329c15║不觀薩婆若與過去世同。何以故。過去世
T25n1509_p0329c16║是虛妄。薩婆若是實法。過去世是生滅相。薩
T25n1509_p0329c17║婆若非生滅相。過【CL079n1163_p0021b01】去世及法求覓不可得。何
T25n1509_p0329c18║況薩婆若與過去世合。復次佛自說因緣。
T25n1509_p0329c19║菩薩摩訶薩行般若波羅蜜。不見過去世。
T25n1509_p0329c20║何況薩婆若與過去世合。未來現在世亦如
T25n1509_p0329c21║是。未來世除生滅相其餘義同。復次以時
T25n1509_p0329c22║故說有三世。過去未來現在。時義如一時
T25n1509_p0329c23║中說。復次薩婆若是十方三世諸佛真實智
T25n1509_p0329c24║慧。三世者從凡夫虛妄生。云何與薩婆若
T25n1509_p0329c25║合。譬如真金不與弊鐵同相。問曰。如隨喜
T25n1509_p0329c26║品中說。菩薩摩訶薩念過去現在諸佛薩婆
T25n1509_p0329c27║若智慧等諸功德。迴向阿耨多羅三藐三菩
T25n1509_p0329c28║提。云何言過去現在世不與薩婆若合。答
T25n1509_p0329c29║曰。若以著心取相念薩婆若者。不名迴
T25n1509_p0330a01║向阿耨多羅三藐三菩提。譬如雜毒食初雖
T25n1509_p0330a02║香美後不便身。若菩薩分別過去現在諸
T25n1509_p0330a03║佛薩婆若者。應與三世合。今不取相故則
T25n1509_p0330a04║無【CL079n1163_p0022a01】有合。問曰。菩薩亦念未來世當成佛。薩
T25n1509_p0330a05║婆若亦自念我當得薩婆若。是名與未來
T25n1509_p0330a06║世薩婆若合。云何言不合。答曰。薩婆若過
T25n1509_p0330a07║三界出三世。畢竟清淨相。行者但以憶想
T25n1509_p0330a08║分別我當得是薩婆若。如世間法憶想當
T25n1509_p0330a09║有所得。而是事未生未有。時節未至因緣
T25n1509_p0330a10║未會都無處所。云何當與合。如明當服
T25n1509_p0330a11║蘇今已憶臭。又如迦栴延弟子輩言未
T25n1509_p0330a12║來世中菩提。語菩薩言。若能修相好身者。
T25n1509_p0330a13║我當來處之。如貴家女自恣無難。遣使
T25n1509_p0330a14║語貧家子言。汝好莊嚴房舍幃帳種種備
T25n1509_p0330a15║具。我當來處汝家中。如是說者是不如法。
T25n1509_p0330a16║以是故不得以薩婆若與三世合。問曰。
T25n1509_p0330a17║餘法甚多。何以但說薩婆若。答曰。是薩婆若
T25n1509_p0330a18║菩薩所歸趣。深心欲得。於三世中求索故。
T25n1509_p0330a19║問曰。何以不於有為無為法中求。答曰。後
T25n1509_p0330a20║當說一【CL079n1163_p0022b01】切法中求。
T25n1509_p0330a21║【經】復次舍利弗。菩薩摩訶薩行般若波羅蜜。
T25n1509_p0330a22║色不與薩婆若合。色不可見故。受想行識亦
T25n1509_p0330a23║如是。眼不與薩婆若合。眼不可見故。耳鼻舌
T25n1509_p0330a24║身意亦如是。色不與薩婆若合。色不可見故。
T25n1509_p0330a25║聲香味觸法亦如是。舍利弗。菩薩摩訶薩如
T25n1509_p0330a26║是習應名與般若波羅蜜相應。　【論】問曰。何
T25n1509_p0330a27║以但說五眾十二入。不說十八界十二因
T25n1509_p0330a28║緣。答曰。應當說。或時誦者忘失。何以知之。
T25n1509_p0330a29║佛所說五眾十二入十八界十二因緣事垢
T25n1509_p0330b01║淨。五眾十八界十二入十二因緣名為事。不
T25n1509_p0330b02║定是垢不定是淨。是中或有結使生。或有
T25n1509_p0330b03║善法生。如田定能生物隨種皆生。眾界入
T25n1509_p0330b04║十二因緣是為事。六波羅蜜乃至一切種智
T25n1509_p0330b05║是為淨種。所以不說垢者。是菩薩結使已
T25n1509_p0330b06║薄【CL079n1163_p0023a01】不以自惱。是故不說。又菩薩智慧深入
T25n1509_p0330b07║解諸法空。無諸煩惱但集諸功德。以是故
T25n1509_p0330b08║應說十八界十二因緣。如色等事中不應
T25n1509_p0330b09║有薩婆若合。所以者何。是薩婆若三世中不
T25n1509_p0330b10║可得故。色等事中亦不可得。是皆世間因緣
T25n1509_p0330b11║和合無有定性。
T25n1509_p0330b12║【經】復次舍利弗。菩薩摩訶薩行般若波羅蜜。
T25n1509_p0330b13║檀波羅蜜不與薩婆若合。檀波羅蜜不可見
T25n1509_p0330b14║故。乃至般若波羅蜜亦如是。四念處不與薩
T25n1509_p0330b15║婆若合。四念處不可見故。乃至八聖道分亦
T25n1509_p0330b16║如是。　【論】問曰。五眾等是世間法。可不與薩
T25n1509_p0330b17║婆若合。六波羅蜜云何不與合。答曰。六波
T25n1509_p0330b18║羅蜜有二種。一者世間。二者出世間。為世
T25n1509_p0330b19║間檀波羅蜜故說不與合。出世間檀波羅
T25n1509_p0330b20║蜜應與合。復次菩【CL079n1163_p0023b01】薩行六波羅蜜。漏結未
T25n1509_p0330b21║盡。不得與佛薩婆若合。復次佛說六波羅
T25n1509_p0330b22║蜜空尚不可見。何況與薩婆若合。三十七品
T25n1509_p0330b23║亦如是。問曰。是六波羅蜜雜有道俗故。三
T25n1509_p0330b24║十七品趣涅槃道云何不合。答曰。三十七
T25n1509_p0330b25║品是二乘法但為涅槃。菩薩為佛道。是故
T25n1509_p0330b26║不合。問曰。摩訶衍品中有三十七品。亦是
T25n1509_p0330b27║菩薩道。云何不與薩婆若合。答曰。有菩薩
T25n1509_p0330b28║以著心故。行三十七品多迴向涅槃。是
T25n1509_p0330b29║故佛說不合。
T25n1509_p0330c01║【經】佛十力乃至十八不共法不與薩婆若
T25n1509_p0330c02║合。佛十力乃至十八不共法不可見故。舍利
T25n1509_p0330c03║弗。菩薩摩訶薩如是習應。是名與般若波
T25n1509_p0330c04║羅蜜相應。　【論】釋曰。是十力乃至十八不共
T25n1509_p0330c05║法。雖是妙法為薩婆若故行。以菩薩漏結
T25n1509_p0330c06║未盡故。不應與【CL079n1163_p0024a01】薩婆若合。復次佛十力等
T25n1509_p0330c07║法有三種。一者菩薩所行雖未得佛道漸
T25n1509_p0330c08║漸修習。二者佛所得而菩薩憶想分別求之。
T25n1509_p0330c09║三者佛心所得。上二種不應與合。下一種
T25n1509_p0330c10║雖可合而菩薩未得。是故不合。復次空故
T25n1509_p0330c11║不可見。不可見故不合。是以皆言不可見
T25n1509_p0330c12║故。
T25n1509_p0330c13║【經】復次舍利弗。菩薩摩訶薩行般若波羅蜜。
T25n1509_p0330c14║佛不與薩婆若合。薩婆若不與佛合。菩提不
T25n1509_p0330c15║與薩婆若合。薩婆若不與菩提合。【○】【○】【○】【○】　【論】問曰。
T25n1509_p0330c16║菩薩及菩薩法。可不與薩婆若合。云何佛
T25n1509_p0330c17║及菩提復不與合。答曰。佛是人。薩婆若【CL079n1163_p0024b01】是
T25n1509_p0330c18║法。人是假名。法是因緣。眾生乃至知者見者
T25n1509_p0330c19║無故佛亦無。眾生中尊上第一是名為佛。是
T25n1509_p0330c20║故不合。復次得薩婆若故名為佛。若佛得
T25n1509_p0330c21║薩婆若。先以是佛不須薩婆若。若非佛得
T25n1509_p0330c22║薩婆若者。何以言佛得薩婆若。以是故和
T25n1509_p0330c23║合因緣生不得言先後。復次離佛無薩婆
T25n1509_p0330c24║若離薩婆若無佛。得薩婆若故名佛。佛
T25n1509_p0330c25║所有故名薩婆若。問曰。佛是人故可不與
T25n1509_p0330c26║合。菩提是無上道云何不合。答曰。菩提
T25n1509_p0330c27║名為佛智慧。薩婆若名為佛一切智慧。十
T25n1509_p0330c28║力智為菩提。第十一如實智名為薩婆若。
T25n1509_p0330c29║二智不得一心中生。復次是十力等諸佛法
T25n1509_p0331a01║及佛菩提。皆是菩薩憶想分別非實。唯佛所
T25n1509_p0331a02║得薩婆若是實。今此菩提是菩薩菩提。是心
T25n1509_p0331a03║中虛妄未實。云何與薩婆若合。復次此經
T25n1509_p0331a04║中佛自說不合因緣。
T25n1509_p0331a05║【經】何以故。佛【CL079n1163_p0025a01】即是薩婆若。薩婆若即是佛。
T25n1509_p0331a06║菩提即是薩婆若。薩婆若即是菩提。舍利弗。
T25n1509_p0331a07║菩薩摩訶薩行般若波羅蜜。如是習應。是
T25n1509_p0331a08║名與般若波羅蜜相應。復次舍利弗。菩薩摩
T25n1509_p0331a09║訶薩行般若波羅蜜。不習色有不習色無。受
T25n1509_p0331a10║想行識亦如是。不習色有常不習色無常。受
T25n1509_p0331a11║想行識亦如是。不習色苦不習色樂。受想行
T25n1509_p0331a12║識亦如是。不習色我不習色非我。受想行識
T25n1509_p0331a13║亦如是。不習色寂滅不習色非寂滅。受想行
T25n1509_p0331a14║識亦如是。不習色空不習色非空。受想行識
T25n1509_p0331a15║亦如是。不習色有相不習色無相。受想行識
T25n1509_p0331a16║亦如是。不習色有作不習色無作。受想行識
T25n1509_p0331a17║亦如是。是菩薩摩訶薩行般若波羅蜜時。不
T25n1509_p0331a18║作是念。我行般若波羅蜜。不行般若波羅蜜。
T25n1509_p0331a19║非行非不行般若波【CL079n1163_p0025b01】羅蜜。舍利弗。菩薩摩訶
T25n1509_p0331a20║薩如是習應。是名與般若波羅蜜相應。
T25n1509_p0331a21║【論】釋曰。若菩薩觀五眾非有非無。於是
T25n1509_p0331a22║亦不著。爾時與般若波羅蜜相應。所以者
T25n1509_p0331a23║何。一切世間著二見。若有若無。順生死流
T25n1509_p0331a24║者多著有。逆生死流者多著無。我見多者
T25n1509_p0331a25║著有。邪見多者著無。復次四見多者著有。
T25n1509_p0331a26║邪見多者著無。二毒多者著有。無明多者
T25n1509_p0331a27║著無。不知五眾因緣集生著有。不知集
T25n1509_p0331a28║者著無。近惡知識及邪見外書故墮斷滅
T25n1509_p0331a29║無罪福。中無見者著無。餘者著有。或有眾
T25n1509_p0331b01║生。謂一切皆空心著是空。著是空故名為
T25n1509_p0331b02║無見。或有眾生。謂一切六根所知法皆有。是
T25n1509_p0331b03║為有見。愛多者著有見見多者著無見。如
T25n1509_p0331b04║是等眾生著有見無見。是二種見虛妄非實
T25n1509_p0331b05║破中道。譬如人行狹道一邊深水【CL079n1163_p0026a01】一邊大
T25n1509_p0331b06║火二邊俱死。著有著無二事俱失。所以者何。
T25n1509_p0331b07║若諸法定實有則無因緣。若從因緣和合
T25n1509_p0331b08║生。是法無自性。若無自性即是空。若無法
T25n1509_p0331b09║是實則無罪福。無縛無解亦無諸法種種
T25n1509_p0331b10║之異。復次有見者與無見者相違。相違故
T25n1509_p0331b11║有是非。是非故共諍。有諍故起諸結使。結
T25n1509_p0331b12║使故生業。生業故開惡道門。實相中無有
T25n1509_p0331b13║相違是非鬥諍。復次著有者事若無常則生
T25n1509_p0331b14║憂惱。若著無者作諸罪業死墮地獄受苦。
T25n1509_p0331b15║不著有無者無有如是等種種過失。
T25n1509_p0331b16║應捨是則得實。復次是五眾若常若無常是
T25n1509_p0331b17║事不然。所以者何。若五眾常則無生無滅。
T25n1509_p0331b18║無生無滅故則無罪福。無罪福故則無善
T25n1509_p0331b19║惡果報。世間如涅槃不壞相。如是妄語誰
T25n1509_p0331b20║當信者。現見死亡啼哭。是則眾生無常。如
T25n1509_p0331b21║草木彫落華果磨滅。是則外【CL079n1163_p0026b01】物無常。大劫
T25n1509_p0331b22║盡時一切都滅。是為大無常。如是等種種因
T25n1509_p0331b23║緣。如是五眾常不可得。復次無常破常。不
T25n1509_p0331b24║應以無常為是。所以著何。若諸法無常
T25n1509_p0331b25║相念念皆滅。則六情不能取六塵。所以者
T25n1509_p0331b26║何。內心外塵。俱無住故。不應得緣不應得
T25n1509_p0331b27║知。亦無修習因緣果報。因緣多故果報亦
T25n1509_p0331b28║多。此事不應得。又以有常見與無常見共
T25n1509_p0331b29║諍。如是等種種因緣。五眾無常則不可得
T25n1509_p0331c01║苦樂。我非我若空若實。有相無相。有作無
T25n1509_p0331c02║作。此義如先處處說。五眾寂滅者。因緣生故
T25n1509_p0331c03║無性。無性故寂滅。寂滅故如涅槃。三毒熾
T25n1509_p0331c04║然故不寂滅。無常火然故不寂滅。不著三
T25n1509_p0331c05║毒。實相故不寂滅。三毒各各分別相故不寂
T25n1509_p0331c06║滅。此義先未說故今是中說。若菩薩摩訶薩。
T25n1509_p0331c07║能如是離二邊行中道。行般若波羅蜜亦
T25n1509_p0331c08║不著。所以者何。菩【CL079n1163_p0027a01】薩不可得。般若波羅蜜亦
T25n1509_p0331c09║不可得。故不行般若波羅蜜亦不著。所以
T25n1509_p0331c10║者何。餘諸凡夫不能如菩薩觀諸法實
T25n1509_p0331c11║相。云何當言我不行般若波羅蜜。行不行
T25n1509_p0331c12║亦不著。二俱過故。是名與般若波羅蜜相
T25n1509_p0331c13║應相。
T25n1509_p0331c14║【經】復次舍利弗。菩薩摩訶薩不為般若波羅
T25n1509_p0331c15║蜜故行般若波羅蜜。不為檀波羅蜜尸羅波
T25n1509_p0331c16║羅蜜羼提波羅蜜毘梨耶波羅蜜禪波羅蜜故
T25n1509_p0331c17║行般若波羅蜜。不為阿鞞跋致地故行般若
T25n1509_p0331c18║波羅蜜。不為成就眾生故行般若波羅蜜。
T25n1509_p0331c19║不為淨佛世界故行般若波羅蜜。不為佛十
T25n1509_p0331c20║力四無所畏四無礙智十八不共法故行般若
T25n1509_p0331c21║波羅蜜。不為內空故行般若波羅蜜不為外
T25n1509_p0331c22║空內外空空空大空第一義空有為空無為空
T25n1509_p0331c23║畢竟空無始空散空性空諸法空自相【CL079n1163_p0027b01】空不可
T25n1509_p0331c24║得空無法空有法空無法有法空故行般若波
T25n1509_p0331c25║羅蜜。不為如法性實際故行般若波羅蜜。何
T25n1509_p0331c26║以故。是菩薩摩訶薩行般若波羅蜜時。不壞
T25n1509_p0331c27║諸法相故。如是習應。是名與般若波羅蜜相
T25n1509_p0331c28║應。　【論】問曰。六波羅蜜乃至如法性實際此
T25n1509_p0331c29║是佛法。菩薩若不為是佛法故行般若波
T25n1509_p0332a01║羅蜜。更有何法可為行般若波羅蜜。答曰。
T25n1509_p0332a02║如佛此中自說諸法無有破壞者。不壞諸
T25n1509_p0332a03║法相故。亦不分別是檀是慳乃至是三界是
T25n1509_p0332a04║實際。復次有菩薩。於此善法深心繫著。
T25n1509_p0332a05║以繫著故能生罪。為是人故說是六波羅
T25n1509_p0332a06║蜜。乃至實際皆空無有自性。如夢如幻汝
T25n1509_p0332a07║莫生著。真菩薩不為是故行。有菩薩心
T25n1509_p0332a08║無所著。行六波羅蜜乃至實際。為是人故
T25n1509_p0332a09║說為是事故行般若波羅蜜。如後【CL079n1163_p0028a01】品中說。
T25n1509_p0332a10║為具足六波羅蜜。乃至為教化眾生。淨佛
T25n1509_p0332a11║世界故行般若波羅蜜。
T25n1509_p0332a12║【經】復次舍利弗。菩薩摩訶薩行般若波羅蜜。
T25n1509_p0332a13║不為如意神通故行般若波羅蜜。不為天耳
T25n1509_p0332a14║故。不為他心智故。不為宿命智故。不為天
T25n1509_p0332a15║眼故。不為漏盡神通故。行般若波羅蜜。何以
T25n1509_p0332a16║故。菩薩摩訶薩行般若波羅蜜。尚不見般若
T25n1509_p0332a17║波羅蜜。何況見菩薩神通。舍利弗。菩薩摩訶
T25n1509_p0332a18║薩如是行。是名與般若波羅蜜相應。　【論】問
T25n1509_p0332a19║曰。先說禪波羅蜜中已具說五神通。今何
T25n1509_p0332a20║以復重說。答曰。彼中總相說不列名字。此
T25n1509_p0332a21║中別相說。復次功德果報。所謂五神通菩薩
T25n1509_p0332a22║得是五神通。廣能利益眾生。復次雖有慈
T25n1509_p0332a23║悲般若波羅蜜。無五神通者如鳥無兩翼
T25n1509_p0332a24║不能高翔。如健人無諸器杖而入敵陣。
T25n1509_p0332a25║如樹無華【CL079n1163_p0028b01】果無所饒益。如枯渠無水無
T25n1509_p0332a26║所潤及。以是故重說五神通。及餘無量佛
T25n1509_p0332a27║法中別說無咎。問曰。若爾者。佛何以言莫
T25n1509_p0332a28║為五神通故行般若波羅蜜。答曰。多有無
T25n1509_p0332a29║方便菩薩。得五神通輕餘菩薩心生憍高。
T25n1509_p0332b01║為是故說。所以者何。菩薩於般若波羅蜜
T25n1509_p0332b02║諸佛之母尚不著。何況五神通。
T25n1509_p0332b03║【經】復次舍利弗。菩薩摩訶薩行般若波羅蜜。
T25n1509_p0332b04║不作是念。我以如意神通飛到東方。供養恭
T25n1509_p0332b05║敬如恒河沙等諸佛。南西北方四維上下亦
T25n1509_p0332b06║如是。復次舍利弗。菩薩摩訶薩行般若波羅
T25n1509_p0332b07║蜜。不作是念。我以天耳聞十方諸佛所說法。
T25n1509_p0332b08║不作是念。我以他心智當知十方眾生心所
T25n1509_p0332b09║念。不作是念。我以宿命通知十方眾生宿命
T25n1509_p0332b10║所作。不作是念。我以天眼見十方眾生死此
T25n1509_p0332b11║【CL079n1163_p0029a01】生彼。舍利弗。菩薩摩訶薩如是行。是名與
T25n1509_p0332b12║般若波羅蜜相應。亦能度無量阿僧祇眾生。
T25n1509_p0332b13║【論】釋曰。先雖說五神通名。今此中說其
T25n1509_p0332b14║功用。問曰。菩薩何以故不作是念。我以如
T25n1509_p0332b15║意神通飛到十方。供養恭敬如恒河沙等
T25n1509_p0332b16║諸佛。答曰。已拔我見根本故。已摧破憍慢
T25n1509_p0332b17║山故。善修三解脫門三三昧故。佛身雖妙
T25n1509_p0332b18║亦入三解脫門。如熱金丸雖見色妙不可
T25n1509_p0332b19║手觸。又諸法如幻如化無來無去無近無遠
T25n1509_p0332b20║無有定相。如幻化人誰去誰來。不取神
T25n1509_p0332b21║通國土此彼近遠相故無咎。若能在佛前
T25n1509_p0332b22║住於禪定。變為無量身至十方供養諸佛
T25n1509_p0332b23║無所分別。已斷法愛故。餘通亦如是。菩
T25n1509_p0332b24║薩得是五神通。為供養諸佛故。變無量身
T25n1509_p0332b25║顯大神力。於十方世界三惡趣中度無量
T25n1509_p0332b26║眾生。如往生品中說。
T25n1509_p0332b27║【CL079n1163_p0029b01】【經】舍利弗。菩薩摩訶薩能如是行般若波羅
T25n1509_p0332b28║蜜。惡魔不能得其便。世間眾事所欲隨意。十
T25n1509_p0332b29║方各如恒河沙等諸佛。皆悉擁護是菩薩。令
T25n1509_p0332c01║不墮聲聞辟支佛地。四天王天乃至阿迦尼
T25n1509_p0332c02║吒天。皆亦擁護是菩薩不令有礙。是菩薩所
T25n1509_p0332c03║有重罪現世輕受。何以故。是菩薩摩訶薩用
T25n1509_p0332c04║普慈加眾生故。舍利弗。是菩薩摩訶薩如是
T25n1509_p0332c05║行。是名與般若波羅蜜相應。
T25n1509_p0332c06║【論】釋曰。今讚是菩薩。如上行般若波羅
T25n1509_p0332c07║蜜得大功德是名菩薩。智慧功力果報得
T25n1509_p0332c08║此五利。問曰。魔是欲界主。菩薩是人肉眼不
T25n1509_p0332c09║得自在。云何不能得其便。答曰。如此中佛
T25n1509_p0332c10║自說。諸佛諸大天擁護故。復次是菩薩行畢
T25n1509_p0332c11║竟不可得自相空故。於一切法中皆不著。
T25n1509_p0332c12║不著故無違錯。無違錯故魔不能得其
T25n1509_p0332c13║便。譬如人身不瘡【CL079n1163_p0030a01】雖臥毒屑中毒亦不
T25n1509_p0332c14║入。若有小瘡則死無疑。又是菩薩於諸佛
T25n1509_p0332c15║中心不著。於諸魔中心不瞋。是故魔不得
T25n1509_p0332c16║便。復次菩薩深入忍波羅蜜慈三昧故。一切
T25n1509_p0332c17║外惡不能中傷。所謂水火刀兵等。世間眾
T25n1509_p0332c18║事者資生所須。所謂治生諧偶。種蒔果樹
T25n1509_p0332c19║曠路作井安立客舍如法理事皆得如意。
T25n1509_p0332c20║若欲造立塔寺作大福德。若作大施。若欲
T25n1509_p0332c21║說法教度眾生皆得如意。如是等世間眾
T25n1509_p0332c22║事若大若小皆得如法隨意。所以者何。是菩
T25n1509_p0332c23║薩世世集無量福德智慧因緣故。復次是菩
T25n1509_p0332c24║薩行般若波羅蜜。於一切法中心不著。心
T25n1509_p0332c25║不著故結使薄。結使薄故能生深厚善根。深
T25n1509_p0332c26║厚善根生故所願如意。復次是菩薩行般若
T25n1509_p0332c27║波羅蜜故。諸大天皆敬念是菩薩讚歎稱
T25n1509_p0332c28║揚其名。諸龍鬼等聞諸天稱說。亦來助成其
T25n1509_p0332c29║事。是故【CL079n1163_p0030b01】世間眾事皆得如意。復次是菩薩
T25n1509_p0333a01║為諸佛所念。威德所加皆得如意。問曰。
T25n1509_p0333a02║十方諸佛心等。何以偏念是菩薩。答曰。是
T25n1509_p0333a03║菩薩智慧功德大故。諸佛心雖平等。法應念
T25n1509_p0333a04║是菩薩以勸進餘人。又是菩薩得佛智慧氣
T25n1509_p0333a05║分故。別知善惡賞念好人無過於佛。是
T25n1509_p0333a06║故佛念。復次佛念不欲令墮聲聞辟支佛
T25n1509_p0333a07║故。所以者何。入空無相無作。以佛念故而
T25n1509_p0333a08║不墮落。譬如魚子母念故得生不念則壞。
T25n1509_p0333a09║諸大天擁護者。不欲令失其所行。諸天效
T25n1509_p0333a10║佛念故又諸天以菩薩行般若波羅蜜。都
T25n1509_p0333a11║無所著不樂世樂。但欲教化眾生故住
T25n1509_p0333a12║於世間。知其尊貴故念。所有重罪者。先世
T25n1509_p0333a13║重罪應入地獄。以行般若波羅蜜故現世
T25n1509_p0333a14║輕受。譬如重囚應死有勢力者護則受鞭
T25n1509_p0333a15║杖而已。又如王子雖作重罪以輕罰除
T25n1509_p0333a16║之。以是王種【CL079n1163_p0031a01】中生故。菩薩亦如是。能行
T25n1509_p0333a17║是般若波羅蜜得實智慧故。即入佛種中
T25n1509_p0333a18║生。佛種中生故雖有重罪云何重受。復次
T25n1509_p0333a19║譬如鐵器中空故在水能浮中實則沒。菩
T25n1509_p0333a20║薩亦如是。行般若波羅蜜智慧心虛故不
T25n1509_p0333a21║沒重罪。凡人無智慧故沈沒重罪。復次佛
T25n1509_p0333a22║此中自說因緣所以得五功德者。用普慈
T25n1509_p0333a23║加眾生故。問曰。先言行般若波羅蜜故具
T25n1509_p0333a24║五功德。今何以言用普慈加眾生故。答曰。
T25n1509_p0333a25║能生無量福無過於慈。是慈因般若波羅
T25n1509_p0333a26║蜜生。得無量利益。復次惡魔不得便。諸佛
T25n1509_p0333a27║所念重罪今世輕受。是般若波羅蜜力。世間
T25n1509_p0333a28║眾事所欲隨意諸天擁護是大慈力。復次有
T25n1509_p0333a29║二種緣。一者眾生。二者法。是菩薩若緣眾
T25n1509_p0333b01║生則是慈心。若緣法則是行般若波羅蜜。
T25n1509_p0333b02║是慈從般若波羅蜜生。隨順般若波羅蜜
T25n1509_p0333b03║教。是故說【CL079n1163_p0031b01】慈無咎。
T25n1509_p0333b04║【經】復次舍利弗。菩薩摩訶薩行般若波羅蜜
T25n1509_p0333b05║時。疾得諸陀羅尼門諸三昧門。在所生處常
T25n1509_p0333b06║值諸佛。乃至得阿耨多羅三藐三菩提。初
T25n1509_p0333b07║不離見佛。舍利弗。菩薩摩訶薩如是習應。是
T25n1509_p0333b08║名與般若波羅蜜相應。　【論】釋曰。陀羅尼三
T25n1509_p0333b09║昧門如先說。疾得者。福德因緣故心柔軟。
T25n1509_p0333b10║行深般若波羅蜜故智慧心利。以是故疾
T25n1509_p0333b11║得。如上說五功德故疾得。所生處常值諸
T25n1509_p0333b12║佛者。是菩薩除諸佛母般若波羅蜜。其餘
T25n1509_p0333b13║一切眾事皆不愛著。是以在所生處常值
T25n1509_p0333b14║諸佛。如人常喜鬥諍生還活地獄。復執刀
T25n1509_p0333b15║杖共相加害。婬欲多故常受胞胎又作婬
T25n1509_p0333b16║鳥。瞋恚多故還生毒獸蛇虺之屬。愚癡多者
T25n1509_p0333b17║如燈蛾赴火地中隱蟲等。是諸菩薩愛敬【CL079n1163_p0032a01】於
T25n1509_p0333b18║佛及實相般若波羅蜜。及修念佛三昧業故。
T25n1509_p0333b19║所生處常值諸佛。復次如先菩薩願見諸
T25n1509_p0333b20║佛中說。終不離見佛者。又人雖一世見佛更
T25n1509_p0333b21║不復值。如毘婆尸佛時。王師婆羅門雖得
T25n1509_p0333b22║見佛及僧。而惡口毀呰言。此人等如畜生
T25n1509_p0333b23║不別好人見我不起。以是罪故經九十
T25n1509_p0333b24║一劫墮畜生中。復次深念佛故終不離佛。
T25n1509_p0333b25║世世善修念佛三昧故。不失菩薩心故。
T25n1509_p0333b26║作不離佛願。願生在佛世故。種值佛
T25n1509_p0333b27║業緣常相續不斷故。乃至阿耨多羅三藐
T25n1509_p0333b28║三菩提。終不離見佛。問曰。此是果報事。
T25n1509_p0333b29║云何說與般若波羅蜜相應。答曰。般若
T25n1509_p0333c01║波羅蜜相應故值佛。或時果中說因故。相應
T25n1509_p0333c02║有二種。一者心相應。二者應菩薩行。所謂
T25n1509_p0333c03║生好處值遇諸佛。常聞法正憶念。是名相
T25n1509_p0333c04║應。
T25n1509_p0333c05║【CL079n1163_p0032b01】【經】復次舍利弗。菩薩摩訶薩行般若波羅蜜
T25n1509_p0333c06║時。不作是念。有法與法若合若不合。若等若
T25n1509_p0333c07║不等。何以故。是菩薩摩訶薩不見是法與餘
T25n1509_p0333c08║法若合若不合若等若不等。舍利弗。菩薩摩
T25n1509_p0333c09║訶薩如是習應。是名與般若波羅蜜相應。
T25n1509_p0333c10║【論】釋曰。一切法無有法與法共合者。何以
T25n1509_p0333c11║故。諸法無少分合故。譬如二指有四方。其
T25n1509_p0333c12║一方合三方不合。不合多故。何以不名為
T25n1509_p0333c13║不合。問曰。以有合處故名為合。云何言不
T25n1509_p0333c14║合。答曰。合處不為指是指分。但是指分更
T25n1509_p0333c15║無指法。以二指相近故。假名為合更無合
T25n1509_p0333c16║法。復次色香味觸總名為指。但觸有合力
T25n1509_p0333c17║餘三無合。以是故不得言指合。復次如異
T25n1509_p0333c18║類同處不名為合相。各異故。諸法亦爾。地
T25n1509_p0333c19║相地中水相水中火相火中。如是性異不名
T25n1509_p0333c20║為合。以是故言無有法【CL079n1163_p0033a01】與法合。若合若
T25n1509_p0333c21║不合等者。一切法一相故名等。以皆是有
T25n1509_p0333c22║相皆是無常相。皆是苦相。皆是空無我相。
T25n1509_p0333c23║皆是不生不滅相。事無異故名為等。不等
T25n1509_p0333c24║者。各各別相故。如色相無色相堅相濕相。
T25n1509_p0333c25║如是等各異不同。是名不等。菩薩不見等
T25n1509_p0333c26║與不等。何以故。一切法無故。自性空故無
T25n1509_p0333c27║法。無法故不可見。不可見故無等不等。等
T25n1509_p0333c28║與合是習相應。不合不等是不相應。問曰。
T25n1509_p0333c29║何以不說相應竟然後讚歎。答曰。聽者厭
T25n1509_p0334a01║懈是故佛讚歎果報功德。聞者心得悅樂
T25n1509_p0334a02║故。
T25n1509_p0334a03║【經】復次舍利弗。菩薩摩訶薩行般若波羅蜜。
T25n1509_p0334a04║不作是念。我當疾得法性若不得。何以故。法
T25n1509_p0334a05║性非得相故。舍利弗。菩薩摩訶薩如是習應。
T25n1509_p0334a06║是名與般若波羅蜜相應。　【論】釋曰。法性
T25n1509_p0334a07║者諸法實相。除心中無明諸結【CL079n1163_p0033b01】使。以清淨實
T25n1509_p0334a08║觀得諸法本性。名為法性。性名真實。以
T25n1509_p0334a09║眾生邪觀故縛正觀故解。菩薩不作是念。
T25n1509_p0334a10║我疾得法性。何以故。法性無相無有遠近。
T25n1509_p0334a11║亦不言我久久當得。何以故。法性無遲無
T25n1509_p0334a12║久。法性義如如法性實際義中說。
T25n1509_p0334a13║【經】復次舍利弗。菩薩摩訶薩行般若波羅蜜
T25n1509_p0334a14║時。不見有法出法性者。如是習應。是名與
T25n1509_p0334a15║般若波羅蜜相應。　【論】釋曰。無明等諸煩惱。
T25n1509_p0334a16║入一切法中故。失諸法自性。自性失故皆
T25n1509_p0334a17║邪曲不正。聖人除卻無明等。諸法實性還
T25n1509_p0334a18║得明顯。譬如陰雲覆虛空清淨性。除陰
T25n1509_p0334a19║雲則虛空清淨性現。若有法無明不入者。
T25n1509_p0334a20║是則出於法性。但是事不然。無有法出無
T25n1509_p0334a21║明者。是故菩薩不見是法出法性者。譬如
T25n1509_p0334a22║眾流皆歸於海。如粟散小王皆屬轉輪【CL079n1163_p0034a01】聖
T25n1509_p0334a23║王。如眾小明皆屬於日。
T25n1509_p0334a24║【經】復次舍利弗。菩薩摩訶薩行般若波羅蜜
T25n1509_p0334a25║時。不作是念。法性分別諸法。如是習應。是
T25n1509_p0334a26║名與般若波羅蜜相應。　【論】問曰。何以故不
T25n1509_p0334a27║作是念。法性分別諸法。答曰。為著法性
T25n1509_p0334a28║貴於法性。以是因緣生諸結使。是故不作
T25n1509_p0334a29║是念。問曰。若法性空一相無相。云何分別諸
T25n1509_p0334b01║法。答曰。得是法性滅無明等諸煩惱。破諸法
T25n1509_p0334b02║實相者。然後心清淨智慧明了知諸法實。
T25n1509_p0334b03║隨法性者為善。不隨法性者為不善。如
T25n1509_p0334b04║婆蹉梵志問佛。世尊。天地間有善惡好醜
T25n1509_p0334b05║不。佛言有。婆蹉言。我久歸命佛。願為我善
T25n1509_p0334b06║說。佛言。有三種惡三種善。十種惡十種善。
T25n1509_p0334b07║所謂貪欲是惡。除貪是善。瞋恚愚癡是惡。
T25n1509_p0334b08║除恚癡是善。殺生是惡。除殺生是善。乃至
T25n1509_p0334b09║邪見是惡。【CL079n1163_p0034b01】除邪見是善。能如實分別善惡。
T25n1509_p0334b10║是我弟子入於法性。名為得道。
T25n1509_p0334b11║【經】復次舍利弗。菩薩摩訶薩行般若波羅蜜
T25n1509_p0334b12║時。不作是念。是法能得法性若不得。何以故。
T25n1509_p0334b13║是菩薩不見用是法能得法性若不得。舍利
T25n1509_p0334b14║弗。菩薩摩訶薩如是習應。是名與般若波羅
T25n1509_p0334b15║蜜相應。　【論】釋曰。云何得法性行八聖道
T25n1509_p0334b16║分得諸法實相。所謂涅槃是名得法性。復
T25n1509_p0334b17║次性名諸法實相。法名般若波羅蜜。菩薩
T25n1509_p0334b18║不作是念。行般若波羅蜜得是諸法性。何
T25n1509_p0334b19║以故。般若波羅蜜及諸法性。是二法無有
T25n1509_p0334b20║異。皆畢竟空故。云何以般若波羅蜜得達
T25n1509_p0334b21║法性。
T25n1509_p0334b22║【經】復次舍利弗。菩薩摩訶薩行般若波羅蜜
T25n1509_p0334b23║時。法性不與空合。空不與法性合。如是習
T25n1509_p0334b24║應。【CL079n1163_p0035a01】是名與般若波羅蜜相應。　【論】釋曰。菩
T25n1509_p0334b25║薩不觀法性是空。不觀空是法性。行空得
T25n1509_p0334b26║法性。緣法性得空。以是故無異。所以者
T25n1509_p0334b27║何。是二畢竟空故。
T25n1509_p0334b28║【經】復次舍利弗。菩薩摩訶薩行般若波羅蜜
T25n1509_p0334b29║時。眼界不與空合。空不與眼界合。色界不與
T25n1509_p0334c01║空合。空不與色界合。眼識界不與空合。空不
T25n1509_p0334c02║與眼識界合。乃至意界不與空合。空不與意
T25n1509_p0334c03║界合。法界不與空合。空不與法界合。意識界
T25n1509_p0334c04║不與空合。空不與意識界合。是故舍利弗。是
T25n1509_p0334c05║空相應名為第一相應。　【論】釋曰。眼界不與
T25n1509_p0334c06║空合空不與眼界合者。眼是有。空是無。空
T25n1509_p0334c07║有云何合。復次菩薩種種因緣分別。散滅是
T25n1509_p0334c08║眼眼則空。空無眼名因本故有。眼空空亦
T25n1509_p0334c09║無。分別是眼空是非眼空。是則【CL079n1163_p0035b01】眼不與空
T25n1509_p0334c10║合。又空不從眼因緣生。何以故。是二法本
T25n1509_p0334c11║自空故。乃至意識界亦如是。問曰。此中何以
T25n1509_p0334c12║不說五眾等諸法但說十八界。答曰。應說
T25n1509_p0334c13║或時誦寫者忘失。復有人言。若說十八界則
T25n1509_p0334c14║攝一切法。有眾生於心色中錯。心法中
T25n1509_p0334c15║不錯。應聞十八界得度。是故但說十八界。
T25n1509_p0334c16║問曰。何以名為第一相應。答曰。空是十方
T25n1509_p0334c17║諸佛深奧之藏。唯一涅槃門更無餘門。能破
T25n1509_p0334c18║諸邪見戲論。是相應不可壞不可破。是故
T25n1509_p0334c19║名為第一。復次佛自說第一因緣。所謂。
T25n1509_p0334c20║【經】舍利弗。空行菩薩摩訶薩不墮聲聞辟支
T25n1509_p0334c21║佛地。能淨佛土成就眾生。疾得阿耨多羅
T25n1509_p0334c22║三藐三菩提。舍利弗。諸相應中般若波羅蜜
T25n1509_p0334c23║相應為最第一。最尊最勝最妙為無有上。
T25n1509_p0334c24║何以故。是菩薩摩訶【CL079n1163_p0036a01】薩行般若波羅蜜相應。
T25n1509_p0334c25║所謂空無相無作。當知是菩薩如受記無異。
T25n1509_p0334c26║若近受記。舍利弗。菩薩摩訶薩如是相應者。
T25n1509_p0334c27║能為無量阿僧祇眾生作益厚。是菩薩摩訶
T25n1509_p0334c28║薩亦不作是念。我與般若波羅蜜相應。諸佛
T25n1509_p0334c29║當授我記。我當近受記。我當淨佛土我得
T25n1509_p0335a01║阿耨多羅三藐三菩提。當轉法輪。何以故。是
T25n1509_p0335a02║菩薩摩訶薩不見有法出法性。亦不見有
T25n1509_p0335a03║法行般若波羅蜜。亦不見有法諸佛授記。
T25n1509_p0335a04║亦不見有法得阿耨多羅三藐三菩提。何以
T25n1509_p0335a05║故。菩薩摩訶薩行般若波羅蜜時。不生我相
T25n1509_p0335a06║眾生相乃至知者見者相。何以故。眾生畢竟
T25n1509_p0335a07║不生不滅故。眾生無有生無有滅。若法無有
T25n1509_p0335a08║生相滅相。云何是法當行般若波羅蜜。如
T25n1509_p0335a09║是舍利弗。菩薩摩訶薩不見眾生故。為行般
T25n1509_p0335a10║若波羅蜜。眾生不受故。眾生空【CL079n1163_p0036b01】故。眾生不
T25n1509_p0335a11║可得故。眾生離故。為行般若波羅蜜。舍利弗。
T25n1509_p0335a12║菩薩摩訶薩於諸相應中為最第一相應。所
T25n1509_p0335a13║謂空相應。是空相應勝餘相應。菩薩摩訶薩
T25n1509_p0335a14║如是習空。能生大慈大悲。菩薩摩訶薩習是
T25n1509_p0335a15║相應。不生慳心。不生犯戒心。不生瞋心。不生
T25n1509_p0335a16║懈怠心。不生亂心。不生無智心。　【論】釋曰。不
T25n1509_p0335a17║墮聲聞辟支佛地者。空相應有二種。一者
T25n1509_p0335a18║但空。二者不可得空。但行空墮聲聞辟支
T25n1509_p0335a19║佛地。行不可得空空亦不可得。則無處可
T25n1509_p0335a20║墮。復有二種空。一者無方便空墮二地。二
T25n1509_p0335a21║者有方便空則無所墮。直至阿耨多羅三藐
T25n1509_p0335a22║三菩提。復次本有深悲心入空則不墮。無
T25n1509_p0335a23║大悲心則墮。如是等因緣不墮二地。能淨
T25n1509_p0335a24║佛世界成就眾生者。菩薩住是空相應中
T25n1509_p0335a25║無所復礙。教化眾生令行十善道及諸善
T25n1509_p0335a26║法以眾生【CL079n1163_p0037a01】行善法因緣故佛土清淨。以不
T25n1509_p0335a27║殺生故壽命長。以不劫不盜故。佛土豐樂
T25n1509_p0335a28║應念即至。如是等眾生行善法則佛土
T25n1509_p0335a29║莊嚴。問曰。教化眾生則佛土淨。何以別說。
T25n1509_p0335b01║答曰。眾生雖行善。要須菩薩行願迴向方
T25n1509_p0335b02║便力因緣故。佛土清淨。如牛力挽車要
T25n1509_p0335b03║須御者乃得到所至處。以是故別說。疾得
T25n1509_p0335b04║者行是空相應無有障礙。則能疾得阿耨
T25n1509_p0335b05║多羅三藐三菩提。問曰。先說空相應。今說
T25n1509_p0335b06║般若波羅蜜相應。後說無相無作相應。有何
T25n1509_p0335b07║差別。答曰。有二種空。一者般若空。二者非
T25n1509_p0335b08║般若空。先言空相應。聽者疑謂一切空。故
T25n1509_p0335b09║說是般若波羅蜜空。復有人疑。但言空第
T25n1509_p0335b10║一。無相無作非第一耶。是故說空無相無
T25n1509_p0335b11║作相應亦是第一。何以故。空則是無相。若
T25n1509_p0335b12║無相則是無作。如是為一名字為別。最
T25n1509_p0335b13║上故言尊。破【CL079n1163_p0037b01】→有故言勝。得是相應不復
T25n1509_p0335b14║樂餘。是為最妙。如一切眾生中佛為無上。
T25n1509_p0335b15║一切法中涅槃無上。一切有為法中善法習
T25n1509_p0335b16║相應為無上。餘義如讚般若品中說。問曰。
T25n1509_p0335b17║若能行如是空相應便應受記。云何言如
T25n1509_p0335b18║受記無異若近受記。答曰。是菩薩新行道
T25n1509_p0335b19║肉身未得無生法忍。未得般舟三昧。但
T25n1509_p0335b20║以智慧力故。能如是分別深入空。佛讚其
T25n1509_p0335b21║入空功德故。言如受記無異。有三種菩
T25n1509_p0335b22║薩得受記者。如受記者近受記者得受
T25n1509_p0335b23║記者。如阿毘跋致品中說。三種如此中說。
T25n1509_p0335b24║問曰。如此說相應第一無上。云何不與受
T25n1509_p0335b25║記。答曰。餘功德方便禪定等未集但有智
T25n1509_p0335b26║慧。是故未與受記。復次是菩薩雖復利根
T25n1509_p0335b27║智慧。餘功德未熟故。聞現前受記或生
T25n1509_p0335b28║憍慢。是故未與受記。所以讚歎者。欲以
T25n1509_p0335b29║勸進其心。利根者行是【CL079n1163_p0038a01】空相應。如受記無
T25n1509_p0335c01║異。鈍根者行是空相應。若近受記。令眾生
T25n1509_p0335c02║常安隱得涅槃。是名利益。復有二種利益。
T25n1509_p0335c03║一者離苦。二者與樂。復有二種。滅眾生身
T25n1509_p0335c04║苦心苦。復有三種。天樂人樂涅槃樂。復有
T25n1509_p0335c05║三種。離三界入三乘。如是菩薩摩訶薩無
T25n1509_p0335c06║量阿僧祇利益眾生。眾生義如先說。世人
T25n1509_p0335c07║有大功勳則生憍心求其報賞。以求報故
T25n1509_p0335c08║則為不淨。菩薩則不然。雖與般若波羅蜜
T25n1509_p0335c09║相應利益無量眾生。無我心無憍慢故不
T25n1509_p0335c10║求功報。如地雖利物功重不求其報。
T25n1509_p0335c11║以是故說。是菩薩不作是念。我與般若相
T25n1509_p0335c12║應。諸佛當受我記若近受記。我當淨佛
T25n1509_p0335c13║土得無上道轉法輪。轉法輪義如先說。
T25n1509_p0335c14║問曰。何等法出法性。答曰。此中佛說。所謂
T25n1509_p0335c15║行般若波羅蜜者。行般若波羅蜜者即是
T25n1509_p0335c16║菩薩。知者見者即是眾生。法性中【CL079n1163_p0038b01】眾生變為
T25n1509_p0335c17║法性以是故菩薩自不生高心。不從眾生
T25n1509_p0335c18║求恩分。不見諸佛與受記。如菩薩空佛亦
T25n1509_p0335c19║如是。如行者空得阿耨多羅三藐三菩提
T25n1509_p0335c20║者亦空。何以故。佛自說菩薩摩訶薩行般若
T25n1509_p0335c21║波羅蜜。不生眾生相乃至知者見者相。菩薩
T25n1509_p0335c22║行般若波羅蜜。尚不生法相。何況眾生相。
T25n1509_p0335c23║何以故。佛自說因緣。是眾生畢竟不生。不生
T25n1509_p0335c24║故不滅。若法不生不滅即是法性相。法性即
T25n1509_p0335c25║是般若波羅蜜。云何般若波羅蜜行般若波
T25n1509_p0335c26║羅蜜。菩薩不受眾生者不受神但有虛妄
T25n1509_p0335c27║計我。眾生空者。眾生法無所有故。眾生不
T25n1509_p0335c28║可得者。以實智求索不可得故。眾生離者。
T25n1509_p0335c29║一切法自相離故。一切離自相者。如火離
T25n1509_p0336a01║熱相等。如相空中廣說。第一相應勝餘相
T25n1509_p0336a02║應如上說。菩薩行是眾生空法空深入空
T25n1509_p0336a03║相應。憶本願度【CL079n1163_p0039a01】眾生。見眾生狂惑顛倒於
T25n1509_p0336a04║空事中種種生著。即生大悲心。我雖知是
T25n1509_p0336a05║事餘者不知。以教化故生大慈大悲。亦能
T25n1509_p0336a06║常不生破六波羅蜜法。所以者何。初發心菩
T25n1509_p0336a07║薩行六波羅蜜。以六惡雜行故六波羅蜜
T25n1509_p0336a08║不增長。不增長故不疾得道。今知諸法
T25n1509_p0336a09║相拔是六惡法根本。所以者何。菩薩知布
T25n1509_p0336a10║施為善。慳心不善。能墮餓鬼貧窮中知慳
T25n1509_p0336a11║貪。如是自惜其身著世間樂故還生慳心。
T25n1509_p0336a12║是菩薩輕物能施重物不能。外物能內物不
T25n1509_p0336a13║能。以著我著受者以取相著財物。以是
T25n1509_p0336a14║故破檀波羅蜜。雖有所施而不清淨。是菩
T25n1509_p0336a15║薩行空相應故不見我。亦不見世間樂。
T25n1509_p0336a16║云何生著而破檀波羅蜜。問曰。若不見我
T25n1509_p0336a17║不見世間樂。故不破亦應不見檀。云何
T25n1509_p0336a18║行布施。答曰。是菩薩雖不見布施。以清淨
T25n1509_p0336a19║空心布施作是念。【CL079n1163_p0039b01】是布施空無所有。眾生
T25n1509_p0336a20║須故施與。如小兒以土為金銀。長者則不
T25n1509_p0336a21║見是金銀。便隨意與竟無所與。餘五法亦
T25n1509_p0336a22║如是。以是故雖同空破慳而不破檀。舍利
T25n1509_p0336a23║弗。菩薩摩訶薩住是空相應中。能常不生
T25n1509_p0336a24║是六惡心。
T25n1509_p0336a25║大智度論卷第三十七【○】【○】【○】【○】【○】【○】【○】【○】【○】
