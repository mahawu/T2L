T25n1509_p0363c14║【□】
T25n1509_p0363c15║【CL079n1163_p0118a01】大智度論釋集散品第九(卷第四十二)
T25n1509_p0363c16║【□】
T25n1509_p0363c17║　　　　龍樹菩薩造
T25n1509_p0363c18║　　　　後秦龜茲國鳩摩羅什奉　詔譯
T25n1509_p0363c19║【○】【經】爾時慧命須菩提白佛言。世尊。我不覺
T25n1509_p0363c20║不得是菩薩行般若波羅蜜。當為誰說般若波
T25n1509_p0363c21║羅蜜。世尊。我不得一切諸法集散。若我為菩
T25n1509_p0363c22║薩作字言菩薩。或當有悔。世尊。是字不住
T25n1509_p0363c23║亦不不住。何以故。是字無所有故。以是故
T25n1509_p0363c24║是字不住亦不不住。世尊。我不得色集散乃
T25n1509_p0363c25║至識集散。若不可得云何當作名字。世尊。以
T25n1509_p0364a01║是因緣故。是字不住亦不不住。何以故。是
T25n1509_p0364a02║名字無所有故。世尊。我亦不得眼集散乃至
T25n1509_p0364a03║意集散。若不可得云何當作名字言是菩薩。
T25n1509_p0364a04║世尊。是眼名字乃至意名字不住亦不不住。
T25n1509_p0364a05║何以故。是【CL079n1163_p0118b01】名字無所有故。以是故是字不住
T25n1509_p0364a06║亦不不住。世尊。我不得色集散乃至法集散。
T25n1509_p0364a07║若不可得云何當作名字言是菩薩。世尊。是
T25n1509_p0364a08║色字乃至法字不住亦不不住。何以故。是字
T25n1509_p0364a09║無所有故。以是故是字不住亦不不住。眼識
T25n1509_p0364a10║乃至意識。眼觸乃至意觸。眼觸因緣生受乃
T25n1509_p0364a11║至意觸因緣生受亦如是。世尊。我不得無明
T25n1509_p0364a12║集散乃至不得老死集散。世尊。我不得無明
T25n1509_p0364a13║盡集散。乃至不得老死盡集散。世尊。我不得
T25n1509_p0364a14║婬怒癡集散。諸邪見集散皆亦如是。世尊。我
T25n1509_p0364a15║不得六波羅蜜集散。四念處集散。乃至八聖
T25n1509_p0364a16║道分集散。空無相無作集散。四禪四無量心
T25n1509_p0364a17║四無色定集散。念佛念法念僧念戒念捨念
T25n1509_p0364a18║天念善念入出息念身念死集散。我亦不得
T25n1509_p0364a19║佛十力乃至十八不共法集散。世尊。我若不
T25n1509_p0364a20║得六波羅【CL079n1163_p0119a01】蜜乃至十八不共法集散。云何當作
T25n1509_p0364a21║字言是菩薩。世尊。是字不住亦不不住。何
T25n1509_p0364a22║以故。是字無所有故。以是故是字不住亦不
T25n1509_p0364a23║不住。世尊。我不得如夢五陰集散。我不得
T25n1509_p0364a24║如響如影如焰如化五陰集散亦如上說。
T25n1509_p0364a25║世尊。我不得離集散。我不得寂滅不生不滅
T25n1509_p0364a26║不示不垢不淨集散。世尊。我不得如法性實
T25n1509_p0364a27║際法相法位集散亦如上說。我不得諸善不
T25n1509_p0364a28║善法集散。我不得有為無為法有漏無漏法
T25n1509_p0364a29║集散。過去未來現在法集散。不過去不未來
T25n1509_p0364b01║不現在法集散。何等是不過去不未來不現
T25n1509_p0364b02║在。所謂無為法。世尊。我亦不得無為法集散。
T25n1509_p0364b03║世尊。我亦不得佛集散。世尊。我亦不得十方
T25n1509_p0364b04║如恒河沙等世界諸佛及菩薩聲聞僧集散
T25n1509_p0364b05║世尊。我若不得諸佛集散。云何當教菩薩摩
T25n1509_p0364b06║訶薩般若波羅【CL079n1163_p0119b01】蜜。世尊。是菩薩字不住亦不
T25n1509_p0364b07║不住。何以故。是字無所有故。以是故是字不
T25n1509_p0364b08║住亦不不住。世尊。我亦不得是諸法實相集
T25n1509_p0364b09║散。云何當與菩薩作字言是菩薩。世尊。是諸
T25n1509_p0364b10║法實相名字不住亦不不住。何以故。是名字
T25n1509_p0364b11║無所有故。以是故是名字不住亦不不住。
T25n1509_p0364b12║【論】問曰。先品中已說不見菩薩菩薩字
T25n1509_p0364b13║般若波羅蜜。一切諸法不內不外不中間
T25n1509_p0364b14║等。今何以重說。答曰。有四種愛。欲愛有
T25n1509_p0364b15║愛非有愛法愛。欲愛易見其過不淨等。有
T25n1509_p0364b16║愛無不淨等小難遣。非有愛破有似智
T25n1509_p0364b17║慧故難遣。法愛者愛諸善法利益道者。法
T25n1509_p0364b18║愛中過患難見故重說。譬如小草加功少易
T25n1509_p0364b19║除大樹功重難除。復次上法與此法有同
T25n1509_p0364b20║有異。彼聞說菩薩字不見。此中說菩薩
T25n1509_p0364b21║字不覺不得。以不覺不【CL079n1163_p0120a01】得故不見。非是智
T25n1509_p0364b22║慧力少故不見。問曰。未行般若波羅蜜時
T25n1509_p0364b23║為有菩薩耶。今何以故言不見菩薩行般
T25n1509_p0364b24║若波羅蜜。答曰。從無始已來眾生不可得。
T25n1509_p0364b25║非行般若波羅蜜故不可得。但以虛誑顛
T25n1509_p0364b26║倒。凡夫人隨是假名故謂為有。今行般若
T25n1509_p0364b27║波羅蜜滅虛誑顛倒。了知其無非本有今
T25n1509_p0364b28║無。本有今無則墮斷滅。復次須菩提心悔
T25n1509_p0364b29║畏破妄語戒。所以者何。佛法中一切諸法決
T25n1509_p0364c01║定無我。而我說言有菩薩為說般若波羅
T25n1509_p0364c02║蜜。則墮妄語罪。是故心悔。復次有心悔因
T25n1509_p0364c03║緣。一切法以不可得空故皆空。所以者何。
T25n1509_p0364c04║無集無散故。譬如眼色因緣生眼識。三事
T25n1509_p0364c05║和合故生眼觸。眼觸因緣中即生受想思等
T25n1509_p0364c06║心數法。是中邪憶念故。生諸煩惱罪業。正憶
T25n1509_p0364c07║念故生諸善法善惡業受六道果報。從是
T25n1509_p0364c08║身邊。復種善【CL079n1163_p0120b01】惡業。如是展轉無窮。是名為
T25n1509_p0364c09║集。餘情亦如是。散者是眼識等諸法念念滅
T25n1509_p0364c10║故。諸因緣離故。是眼識等法生時無來處。非
T25n1509_p0364c11║如田上穀運致聚集。若滅時無去處。非如
T25n1509_p0364c12║散穀與民。是名略說諸法集散相。生時無
T25n1509_p0364c13║所從來。散時無所去。是諸法皆如幻化
T25n1509_p0364c14║但誑惑於眼。問曰。若爾有集散相。須菩提
T25n1509_p0364c15║何以言不覺不得。答曰。無來處故集不可
T25n1509_p0364c16║得。無去處故散不可得。復次生無故集不可
T25n1509_p0364c17║得。滅無故散不可得。畢竟空故集不可得。業
T25n1509_p0364c18║因緣不失故散不可得。復次觀世間滅諦故
T25n1509_p0364c19║集不可得。觀世間集諦故散不可得。如是
T25n1509_p0364c20║等義。當知集散不可得云何當作菩薩字。若
T25n1509_p0364c21║強為名。是名亦無住亦無不住。問曰。是名
T25n1509_p0364c22║字何以故不住。答曰。名字在法中住。法空
T25n1509_p0364c23║故名字無住處。如車輪輞輻轂等和【CL079n1163_p0121a01】合故有
T25n1509_p0364c24║車名。若散是和合則失車名。是車名非輪
T25n1509_p0364c25║等中住。亦不離輪等中住。車名字一異中
T25n1509_p0364c26║求皆不得。失車名字故。名字無住處。因
T25n1509_p0364c27║緣散時尚無。何況因緣滅。眾生亦如是。色等
T25n1509_p0364c28║五眾和合故有眾生字。若五眾離散名字
T25n1509_p0364c29║無住處。五眾離散時尚無。何況無五眾。問
T25n1509_p0365a01║曰。若散時名字不可得。和合未散時則有名
T25n1509_p0365a02║字。何以言不可得。答曰。是菩薩名字一。五
T25n1509_p0365a03║眾則有五。一不作五五不作一。若五作一
T25n1509_p0365a04║如五匹物不得為一匹用。若一作五如
T25n1509_p0365a05║一匹物不得為五匹用。以是故一菩薩字
T25n1509_p0365a06║不得五眾中住。非不住者。若名字因緣和
T25n1509_p0365a07║合無。則世俗語言眾事都滅。世諦無故第一
T25n1509_p0365a08║義諦亦無。二諦無故諸法錯亂。復次若因緣
T25n1509_p0365a09║中有名字者。如說火則燒口。說有則塞
T25n1509_p0365a10║口。若名字不在法中者。說【CL079n1163_p0121b01】火不應生火
T25n1509_p0365a11║想。求火亦可得水。從久遠已來共傳名
T25n1509_p0365a12║字故。因名則識事。以是故說名字義非
T25n1509_p0365a13║住非不住。復次是中須菩提自說。因緣無
T25n1509_p0365a14║所有故。是名字非住非不住。如菩薩名字
T25n1509_p0365a15║五眾十二入十八界等諸法亦如是。問曰。如
T25n1509_p0365a16║上來說。五眾諸法集散不可得。今何以復
T25n1509_p0365a17║說五眾。答曰。上直說五眾。今說五眾如夢
T25n1509_p0365a18║如幻。復次有人謂。凡夫人五眾虛誑不實如
T25n1509_p0365a19║夢。聖人五眾非是虛誑。以是故須菩提說。
T25n1509_p0365a20║如夢如幻同皆不住。問曰。十譬喻中何以但
T25n1509_p0365a21║說五事。答曰。若說十事無在。但以隨眾
T25n1509_p0365a22║生心。說五喻事辯故不盡說。或以五眾
T25n1509_p0365a23║故說五喻。餘法亦如是。離有二種。一者身
T25n1509_p0365a24║離。二者心離。身離者。捨家恩愛世事等閑
T25n1509_p0365a25║居靜處。心離者。於諸結使悉皆遠離。復有
T25n1509_p0365a26║二種離。一者諸法離名字。二【CL079n1163_p0122a01】者諸法各各離
T25n1509_p0365a27║自相。此中說後二種離。所以者何。此中破
T25n1509_p0365a28║名字故餘處自相離。小乘法中多說前二離。
T25n1509_p0365a29║寂滅亦有二種。一者淳善相寂滅惡事。二者
T25n1509_p0365b01║如涅槃寂滅相。觀世間諸法亦如是。此中
T25n1509_p0365b02║但說後寂滅。不生亦有二種。一者未來無為
T25n1509_p0365b03║法名不生。二者一切法實無生相。生不可得
T25n1509_p0365b04║故此中但說後不生。不滅有三種。智緣滅非
T25n1509_p0365b05║智緣滅無常滅。此中說無常滅。與此相違故
T25n1509_p0365b06║名不滅。不示者一切諸觀滅。語言道斷故
T25n1509_p0365b07║無法可示。是法如。是相若有若無若常若
T25n1509_p0365b08║無常等。不垢不淨。如法性實際法相法位義
T25n1509_p0365b09║如先說。問曰。五眾法有集散。與此相違故
T25n1509_p0365b10║言不集不散。如法性實際等無相違故。云
T25n1509_p0365b11║何言不集不散。答曰。行者得如法性等故
T25n1509_p0365b12║名為集。失故名為散。如虛空雖無集無
T25n1509_p0365b13║散。鑿戶【CL079n1163_p0122b01】牖名為集。塞故名為散。善不善
T25n1509_p0365b14║乃至十方如恒河沙等諸佛義如先說。是諸
T25n1509_p0365b15║佛法及佛名字無所依止故。皆空不住非
T25n1509_p0365b16║不住。
T25n1509_p0365b17║【經】世尊。諸法因緣和合假名施設。所謂菩
T25n1509_p0365b18║薩是名字於五受陰中不可說。十二入十
T25n1509_p0365b19║八界乃至十八不共法中不可說。於和合
T25n1509_p0365b20║法中亦不可說。世尊。譬如夢於諸法中不
T25n1509_p0365b21║可說。響影焰化於諸法中亦不可說。譬如
T25n1509_p0365b22║名虛空。亦無法中可說。世尊。如地水火風
T25n1509_p0365b23║名。亦無法中可說。戒三昧智慧解脫解脫知
T25n1509_p0365b24║見名。亦無法中可說。如須陀洹名字。乃至阿
T25n1509_p0365b25║羅漢辟支佛名字。亦無法中可說。如佛名法
T25n1509_p0365b26║名。亦無法中可說。所謂若善若不善若常若
T25n1509_p0365b27║無常。若苦若樂若我若無我。若寂滅若離若
T25n1509_p0365b28║有若無。世尊。我以是義故心悔。一切諸法
T25n1509_p0365b29║集散相不可得。若【CL079n1163_p0123a01】為菩薩作字言是菩薩。世
T25n1509_p0365c01║尊。是字不住亦不不住。何以故。是字無所
T25n1509_p0365c02║有故。以是故是字不住亦不不住。若菩薩摩
T25n1509_p0365c03║訶薩聞作是說般若波羅蜜如是相如是義。
T25n1509_p0365c04║心不沒不悔不驚不畏不怖。當知是菩薩必
T25n1509_p0365c05║住阿鞞跋致性中。住不住法故。　【論】釋曰。上
T25n1509_p0365c06║來非住非不住門。破菩薩名字及諸法。今以
T25n1509_p0365c07║異門破菩薩名字。無法可說為菩薩。何以
T25n1509_p0365c08║故。菩薩非是五眾。五眾非是菩薩。五眾中
T25n1509_p0365c09║無菩薩。菩薩中無五眾。五眾不屬菩薩。菩
T25n1509_p0365c10║薩不屬五眾離五眾無菩薩。離菩薩無
T25n1509_p0365c11║五眾。如是菩薩名字不可得。當知是空乃至
T25n1509_p0365c12║十八不共法亦如是。譬如夢中有所見。皆
T25n1509_p0365c13║是虛妄不可說。此夢中無有定法相。所謂五
T25n1509_p0365c14║眾十二入十八界。但有誑心。餘影響焰化
T25n1509_p0365c15║亦如是【CL079n1163_p0123b01】但誑耳目。如虛空一切法中不可
T25n1509_p0365c16║說。無相故。虛空與色相違故不得說名為
T25n1509_p0365c17║色。色盡處亦非虛空。更無別法故。若謂入
T25n1509_p0365c18║出為虛空相。是事不然。是身業非虛空相。
T25n1509_p0365c19║若無相則無法。以是故虛空但有名字。菩
T25n1509_p0365c20║薩名字亦如是。問曰。如夢虛空等可但有
T25n1509_p0365c21║名字。云何地水火風實法亦但有名字。答曰。
T25n1509_p0365c22║無智人謂地等諸物以為實。聖人慧眼觀
T25n1509_p0365c23║之。皆是虛誑。譬如小兒見鏡中像以為實。
T25n1509_p0365c24║歡喜欲取謂為真實。大人觀之但誑惑人
T25n1509_p0365c25║眼。諸凡夫人見微塵和合成地謂為實地。
T25n1509_p0365c26║餘有天眼者散此地但見微塵。慧眼分別
T25n1509_p0365c27║破散此地都不可得。復次初品論中種種破
T25n1509_p0365c28║身相。如身破地亦破。復次若地是實。云何一
T25n1509_p0365c29║切火觀時皆是火。若以禪定觀為實。佛說
T25n1509_p0366a01║一切法空為虛妄。但是事不然。水火風【CL079n1163_p0124a01】亦
T25n1509_p0366a02║如是。如四大為身本猶尚爾。何況身所作
T25n1509_p0366a03║持戒等諸業而不空。如戒等麤業尚空。何
T25n1509_p0366a04║況禪定智慧解脫解脫知見等而不空。若
T25n1509_p0366a05║戒等五眾空者。何況是因緣得諸聖道果而
T25n1509_p0366a06║不空。若聖道果空者。何況須陀洹人乃至佛
T25n1509_p0366a07║而不空。以是故菩薩名字雖善法乃至有無
T25n1509_p0366a08║法中。出不名為善。乃至不名為有無集散
T25n1509_p0366a09║不可得故。須菩提知空相如是。云何說名
T25n1509_p0366a10║菩薩為說般若波羅蜜。若菩薩聞是不恐不
T25n1509_p0366a11║畏。則是阿鞞跋致性中住。以如不住法住
T25n1509_p0366a12║故。阿鞞跋致性者。是菩薩未得無生法忍。
T25n1509_p0366a13║未從諸佛授記。但福德智慧力故。能信樂
T25n1509_p0366a14║諸法畢竟空。是名阿鞞跋致性中住得阿鞞
T25n1509_p0366a15║跋致氣分故。如小兒在貴性中生。雖未
T25n1509_p0366a16║成事以姓貴故便貴。
T25n1509_p0366a17║【經】復次世尊。菩薩摩訶薩欲行般若波羅
T25n1509_p0366a18║蜜。【CL079n1163_p0124b01】色中不應住。受想行識中不應住。眼耳
T25n1509_p0366a19║鼻舌身意中不應住。色聲香味觸法中不應
T25n1509_p0366a20║住。眼識乃至意識中不應住。眼觸乃至意觸
T25n1509_p0366a21║中不應住。眼觸因緣生受乃至意觸因緣生
T25n1509_p0366a22║受中不應住。地種水火風空識種中不應住。
T25n1509_p0366a23║無明乃至老死中不應住。何以故。世尊。色色
T25n1509_p0366a24║相空。受想行識識相空。世尊。色空不名為
T25n1509_p0366a25║色。離空亦無色。色即是空空即是色。受想行
T25n1509_p0366a26║識空不名為識。離空亦無識。識即是空空
T25n1509_p0366a27║即是識。乃至老死老死相空。世尊老死空不
T25n1509_p0366a28║名為老死。離空亦無老死。老死即是空空即
T25n1509_p0366a29║是老死。世尊。以是因緣故。菩薩摩訶薩欲行
T25n1509_p0366b01║般若波羅蜜。不應色中住。乃至老死中亦不
T25n1509_p0366b02║應住。復次世尊。菩薩摩訶薩欲行般若波羅
T25n1509_p0366b03║蜜。四念處中不應住。何以故。四念處四念處
T25n1509_p0366b04║相空。世尊。【CL079n1163_p0125a01】四念處空不名為四念處。離空亦
T25n1509_p0366b05║無四念處。四念處即是空空即是四念處。乃
T25n1509_p0366b06║至十八不共法亦如是。世尊以是因緣故。菩
T25n1509_p0366b07║薩摩訶薩欲行般若波羅蜜。四念處乃至十
T25n1509_p0366b08║八不共法中不應住。復次世尊。菩薩摩訶薩
T25n1509_p0366b09║欲行般若波羅蜜。檀波羅蜜中不應住。尸羅
T25n1509_p0366b10║波羅蜜羼提波羅蜜毘梨耶波羅蜜禪波羅蜜
T25n1509_p0366b11║般若波羅蜜中不應住。何以故。檀波羅蜜檀
T25n1509_p0366b12║波羅蜜相空。乃至般若波羅蜜般若波羅蜜
T25n1509_p0366b13║相空。世尊。檀波羅蜜空不名為檀波羅蜜。離
T25n1509_p0366b14║空亦無檀波羅蜜。檀波羅蜜即是空空即是
T25n1509_p0366b15║檀波羅蜜。乃至般若波羅蜜亦如是。世尊。
T25n1509_p0366b16║以是因緣故。菩薩摩訶薩欲行般若波羅蜜
T25n1509_p0366b17║不應六波羅蜜中住。　【論】釋曰。上須菩提以
T25n1509_p0366b18║謙讓門說般若。雖言不說而實為諸菩
T25n1509_p0366b19║薩說般若波羅蜜。今須菩提以【CL079n1163_p0125b01】不住門直
T25n1509_p0366b20║為菩薩說般若波羅蜜。般若波羅蜜有種
T25n1509_p0366b21║種名字。觀修相應合入習住等。是皆名修行
T25n1509_p0366b22║般若波羅蜜。但種種名字說聞者歡喜。復次
T25n1509_p0366b23║小有差別行。名聽聞誦讀書寫正憶念說
T25n1509_p0366b24║思惟籌量分別修習等。乃至阿耨多羅三藐
T25n1509_p0366b25║三菩提總名為行。是行中分別故初者名
T25n1509_p0366b26║觀。如初始見物。日日漸學是名習。與般若
T25n1509_p0366b27║波羅蜜相可是名合。隨順般若波羅蜜
T25n1509_p0366b28║名相應。通徹般若波羅蜜是名為入。分別
T25n1509_p0366b29║取相有是事名為念。常行不息令與相似
T25n1509_p0366c01║是名為學。學已巧方便觀知是非得失名
T25n1509_p0366c02║為思惟。以禪定心共行名為修。得是般若
T25n1509_p0366c03║波羅蜜道不失是名住。與住相違名不
T25n1509_p0366c04║住。問曰。先說諸法空即是不住。今何以說
T25n1509_p0366c05║諸法中不應住。答曰。先雖說著法愛心難
T25n1509_p0366c06║遣故今更說。復次有無相三昧。【CL079n1163_p0126a01】入此三昧
T25n1509_p0366c07║於一切法不取相。而不入滅定。菩薩智慧
T25n1509_p0366c08║不可思議。雖不取一切法相而能行道。如
T25n1509_p0366c09║鳥於虛空中無所依而能高飛。菩薩亦如
T25n1509_p0366c10║是。於諸法中不住而能行菩薩道。問曰。人
T25n1509_p0366c11║心得緣便起。云何菩薩於一切法不住而
T25n1509_p0366c12║不入滅定中。答曰。此中須菩提自說。所謂
T25n1509_p0366c13║色色相自空。色空為非色亦不離空有色。
T25n1509_p0366c14║色即是空空即是色。是義第二品中已說。乃
T25n1509_p0366c15║至不應六波羅蜜中住。亦如是。以空故無
T25n1509_p0366c16║所住。
T25n1509_p0366c17║【經】復次世尊。菩薩摩訶薩欲行般若波羅
T25n1509_p0366c18║蜜。文字中不應住。一字門二字門。如是種種
T25n1509_p0366c19║字門中不應住。何以故。諸字諸字相空故亦
T25n1509_p0366c20║如上說。
T25n1509_p0366c21║復次世尊。菩薩摩訶薩欲行般若波羅蜜。諸
T25n1509_p0366c22║神通中不應住。何以故。諸神通諸神通相空。
T25n1509_p0366c23║神通空不名為神通。離空亦無神通。神通
T25n1509_p0366c24║【CL079n1163_p0126b01】即是空空即是神通。世尊。以是因緣故。菩
T25n1509_p0366c25║薩摩訶薩欲行般若波羅蜜。諸神通中不應
T25n1509_p0366c26║住。　【論】釋曰。有二種菩薩。一者習禪定。二者
T25n1509_p0366c27║學讀。坐禪者生神通。學讀者知分別文字。
T25n1509_p0366c28║一字門者。一字一語如地名浮。二字門者。
T25n1509_p0366c29║二字一語如水名闍藍。三字門者。如水名
T25n1509_p0367a01║波尸藍。如是等種種字門。復次菩薩聞一
T25n1509_p0367a02║字。即入一切諸法實相中。如聞阿字即知
T25n1509_p0367a03║諸法從本已來無生。如是等如聞頭佉。
T25n1509_p0367a04║一切法中苦相生。即時生大悲心。如聞阿
T25n1509_p0367a05║尼吒知一切法無常相。即時入道聖行。餘
T25n1509_p0367a06║如文字陀羅尼中廣說。神通義先已說。是二
T25n1509_p0367a07║事畢竟空故。菩薩不於中住。
T25n1509_p0367a08║【經】復次世尊。菩薩摩訶薩欲行般若波羅
T25n1509_p0367a09║蜜。色是無常不應住。受想行識是無常不應
T25n1509_p0367a10║住。何以故。無常無常相空。世尊。無常空不
T25n1509_p0367a11║名無【CL079n1163_p0127a01】→常。離空亦無無常。無常即是空空即是
T25n1509_p0367a12║無常。世尊。以是因緣故。菩薩摩訶薩欲行
T25n1509_p0367a13║般若波羅蜜。色是無常不應住。受想行識是
T25n1509_p0367a14║無常不應住。色是苦不應住。受想行識是苦
T25n1509_p0367a15║不應住。色是無我不應住。受想行識是無我
T25n1509_p0367a16║不應住。色是空不應住。受想行識是空不應
T25n1509_p0367a17║住。色是寂滅不應住。受想行識是寂滅不應
T25n1509_p0367a18║住。色是離不應住。受想行識是離不應住亦
T25n1509_p0367a19║如上說。
T25n1509_p0367a20║復次世尊。菩薩摩訶薩欲行般若波羅蜜。如
T25n1509_p0367a21║相中不應住。何以故。如相如相空。世尊。如
T25n1509_p0367a22║相空不名為如。離空亦無如。如即是空空即
T25n1509_p0367a23║是如。世尊。菩薩摩訶薩欲行般若波羅蜜。法
T25n1509_p0367a24║性法相法位實際中不應住。何以故。實際
T25n1509_p0367a25║空。世尊。實際空不名為實際。離空亦無實
T25n1509_p0367a26║際。實際即是空空即是實際。
T25n1509_p0367a27║復次世尊。菩薩摩訶薩欲行般若波【CL079n1163_p0127b01】羅蜜。一
T25n1509_p0367a28║切陀羅尼門中不應住。一切三昧門中不應
T25n1509_p0367a29║住。何以故。陀羅尼門陀羅尼門相空。三昧門
T25n1509_p0367b01║三昧門相空。世尊。陀羅尼門三昧門空不名
T25n1509_p0367b02║為陀羅尼門三昧門。離空亦無陀羅尼三昧
T25n1509_p0367b03║門。陀羅尼三昧門即是空。空即是陀羅尼
T25n1509_p0367b04║三昧門。世尊。以是因緣故。菩薩摩訶薩欲行
T25n1509_p0367b05║般若波羅蜜。乃至陀羅尼三昧門中不應
T25n1509_p0367b06║住。世尊。如菩薩摩訶薩欲行般若波羅蜜。無
T25n1509_p0367b07║方便故以吾我心於色中住。是菩薩作色行。
T25n1509_p0367b08║以吾我心於受想行識中住。是菩薩作識行。
T25n1509_p0367b09║若菩薩作行者不受般若波羅蜜。亦不具足
T25n1509_p0367b10║般若波羅蜜。不具足般若波羅蜜故。不能得
T25n1509_p0367b11║成就薩婆若。世尊。如是菩薩摩訶薩欲行般
T25n1509_p0367b12║若波羅蜜。無方便故以吾我心於十二入乃
T25n1509_p0367b13║至陀羅尼三昧門中住。是菩薩作十二入。乃
T25n1509_p0367b14║【CL079n1163_p0128a01】至作陀羅尼三昧門行。若菩薩作行者。不受
T25n1509_p0367b15║般若波羅蜜。亦不具足般若波羅蜜。不具足
T25n1509_p0367b16║般若波羅蜜故。不能得成就薩婆若。何以故。
T25n1509_p0367b17║色是不受。受想行識是不受。色不受則非色。
T25n1509_p0367b18║性空故。受想行識不受則非識。性空故。十二
T25n1509_p0367b19║入是不受。乃至陀羅尼三昧門是不受。十二
T25n1509_p0367b20║入不受則非十二入。乃至陀羅尼三昧門不
T25n1509_p0367b21║受。則非陀羅尼三昧門。性空故。般若波羅蜜
T25n1509_p0367b22║亦不受。般若波羅蜜不受。則非般若波羅蜜。
T25n1509_p0367b23║性空故。如是菩薩摩訶薩欲行般若波羅蜜。
T25n1509_p0367b24║應觀諸法性空。如是觀心無行處。是名菩薩
T25n1509_p0367b25║摩訶薩不受三昧。廣大之用不與聲聞辟支佛
T25n1509_p0367b26║共。是薩婆若慧亦不受。內空故。外空內外空
T25n1509_p0367b27║空空大空第一義空有為空無為空畢竟空無
T25n1509_p0367b28║始空散空性空自相空諸法空不可得【CL079n1163_p0128b01】→空無法
T25n1509_p0367b29║空有法空無法有法空故。何以故。是薩婆若
T25n1509_p0367c01║不可以相行得。相行有垢故。何等是垢相。色
T25n1509_p0367c02║相乃至諸陀羅尼三昧門相。是名垢相。是相
T25n1509_p0367c03║若受若修可得薩婆若者。　【論】釋曰。無常等
T25n1509_p0367c04║聖行。及如法性實際陀羅尼三昧門先已說。
T25n1509_p0367c05║問曰。垢法中不應住。以罪故。善無記法
T25n1509_p0367c06║中何故不應住。答曰。是雖非罪而生罪因
T25n1509_p0367c07║緣。如佛此中說。有菩薩以吾我心行般若
T25n1509_p0367c08║波羅蜜。住色中著色。為生色故作諸業。
T25n1509_p0367c09║受想行識亦如是。為起五眾故行。是為
T25n1509_p0367c10║不取般若波羅蜜。是人雖言我行般若波
T25n1509_p0367c11║羅蜜。是為世間行。不具足般若波羅蜜故。
T25n1509_p0367c12║不能至一切智。乃至陀羅尼三昧門亦如
T25n1509_p0367c13║是。此中須菩提自說不住因緣。所謂色是
T25n1509_p0367c14║不受。若色不受則非色。性常空故。問曰。是
T25n1509_p0367c15║色無常苦空等過【CL079n1163_p0129a01】罪故不受。譬如熱金丸雖
T25n1509_p0367c16║有金可貪但以熱故知不可取。如是者
T25n1509_p0367c17║有何咎而強破五眾法。答曰。有二種著。一
T25n1509_p0367c18║者欲著。二者見著。有人觀是無常苦等。破
T25n1509_p0367c19║欲著得解脫。或有人雖觀無常等。猶著
T25n1509_p0367c20║法生見。為是人故分別色相空。如是則
T25n1509_p0367c21║離見著。乃至陀羅尼三昧門亦如是。問曰。
T25n1509_p0367c22║聲聞辟支佛一切法不受故漏盡。此中云何
T25n1509_p0367c23║說不受三昧不與二乘共。答曰。彼雖有
T25n1509_p0367c24║不受三昧。無有廣大之用。不利不深亦不
T25n1509_p0367c25║堅固。復次聲聞辟支佛漏盡時得諸法不受。
T25n1509_p0367c26║菩薩久來知一切法不受。皆如無餘涅槃畢
T25n1509_p0367c27║竟空。是故說不與二乘共。復次二乘有習
T25n1509_p0367c28║氣有礙有障故。雖有無受三昧不清淨。
T25n1509_p0367c29║如摩訶迦葉聞菩薩伎樂。於坐處不能
T25n1509_p0368a01║自安。諸菩薩問言。汝頭陀第一。何故欲起似
T25n1509_p0368a02║舞。迦葉答言。我於人【CL079n1163_p0129b01】天五欲中永離不動。
T25n1509_p0368a03║此是大菩薩福德業因緣變化力我未能忍。
T25n1509_p0368a04║如須彌山王四面風起皆能堪忍。若隨嵐風
T25n1509_p0368a05║至不能自安。聲聞辟支佛習氣於菩薩為
T25n1509_p0368a06║煩惱。復次此無受三昧惟佛遍知。菩薩求
T25n1509_p0368a07║佛道故。雖不能遍而勝於二乘。以是故說
T25n1509_p0368a08║不與二乘共。以人貴重是不受三昧而
T25n1509_p0368a09║生著心。是故須菩提說不但是三昧不受。色
T25n1509_p0368a10║乃至一切種智皆不受。所以者何。須菩提自
T25n1509_p0368a11║說因緣。所謂十八空故不受。問曰。何以故。
T25n1509_p0368a12║用是十八空觀諸法皆空。答曰。此中須菩
T25n1509_p0368a13║提自說因緣。取相著故生諸結使相者。色
T25n1509_p0368a14║乃至陀羅尼門諸三昧門相。皆是煩惱根本。
T25n1509_p0368a15║若佛法中乃至無有法微相可取者。
T25n1509_p0368a16║【經】先尼梵志於一切智中終不生信。云何
T25n1509_p0368a17║為信信般若波羅蜜。分別解知稱量思惟。不
T25n1509_p0368a18║以【CL079n1163_p0130a01】相法不以無相法。如是先尼梵志不取相
T25n1509_p0368a19║住信行中。用性空智入諸法相。不受色不
T25n1509_p0368a20║受受想行識。何以故。諸法自相空故。不可
T25n1509_p0368a21║得受。是先尼梵志非內觀得故見是智慧。非
T25n1509_p0368a22║外觀得故見是智慧。非內非外觀得故見是
T25n1509_p0368a23║智慧。亦不無智慧觀得故見是智慧。何以
T25n1509_p0368a24║故。梵志不見是法知者知法知處故。此梵志
T25n1509_p0368a25║非內色中見是智慧。非內受想行識中見是
T25n1509_p0368a26║智慧。非外色中見是智慧。非外受想行識
T25n1509_p0368a27║中見是智慧。非內外色中見是智慧。非內
T25n1509_p0368a28║外受想行識中見是智慧。亦不離色受想行
T25n1509_p0368a29║識中見是智慧。內外空故。先尼梵志此中心
T25n1509_p0368b01║得信解於一切智。以是故梵志信諸法實相。
T25n1509_p0368b02║一切法不可得故。如是信解已無法可受。諸
T25n1509_p0368b03║法無相無憶念故。是梵志於諸法亦無所得。
T25n1509_p0368b04║若取若捨。取捨不【CL079n1163_p0130b01】可得故。是梵志智
T25n1509_p0368b05║慧亦不念。諸法相不念故。世尊。是名菩薩
T25n1509_p0368b06║摩訶薩般若波羅蜜。此彼岸不度故。是菩薩
T25n1509_p0368b07║色受想行識不受。一切法不受故。乃至諸陀
T25n1509_p0368b08║羅尼三昧門亦不受。一切法不受故是菩薩於
T25n1509_p0368b09║是中亦不取涅槃。未具足四念處乃至八聖
T25n1509_p0368b10║道分。未具足十力乃至十八不共法。何以故。
T25n1509_p0368b11║是四念處非四念處。乃至十八不共法非十
T25n1509_p0368b12║八不共法。是諸法非法亦不非法。是名菩薩
T25n1509_p0368b13║摩訶薩般若波羅蜜。色不受乃至十八不共
T25n1509_p0368b14║法不受。　【論】問曰。此中何因緣說先尼梵
T25n1509_p0368b15║志。答曰。此經種種因緣說法空。乃至無微
T25n1509_p0368b16║相可取。人心疑怪不信。是理難見。以畢
T25n1509_p0368b17║竟無相故。以是故須菩提引證小乘中尚
T25n1509_p0368b18║有法空。何況行大乘法者而不信法空。復
T25n1509_p0368b19║次如刪若婆婆羅門。善知一切【CL079n1163_p0131a01】智人相。
T25n1509_p0368b20║見菩薩食乳糜。知今日當成佛。先尼是其
T25n1509_p0368b21║舅也。耆年智德有大名聞。出家廣讀一切經
T25n1509_p0368b22║書。修心坐禪學道。時時欲求智慧故往
T25n1509_p0368b23║詣論議堂。諸梵志言。六師皆自稱一切智。不
T25n1509_p0368b24║蘭迦葉有大名聞。是大眾師。其弟子死若小
T25n1509_p0368b25║若大皆不說其生處。餘五師弟子死若小若
T25n1509_p0368b26║大皆說其生處。佛亦是大師有大名聞。其弟
T25n1509_p0368b27║子死小者說其生處。大者不說其生處。先
T25n1509_p0368b28║尼聞已異時詣佛所問訊已一面坐。問佛言。
T25n1509_p0368b29║佛聽當問。佛言恣汝所問。先尼言。昔我一
T25n1509_p0368c01║時曾到論堂與諸人論議。如昔所聞具
T25n1509_p0368c02║向佛說。是時我作是念。佛法說弟子小者
T25n1509_p0368c03║更生大者不生。何者為定。佛告先尼。我法
T25n1509_p0368c04║甚深微妙難解。汝等長夜著諸異見異欲異
T25n1509_p0368c05║法。汝於我法不能自見。先尼梵志。白佛
T25n1509_p0368c06║言。我心敬佛願加愍念為【CL079n1163_p0131b01】說妙法。令我
T25n1509_p0368c07║於坐得眼無令空起。佛問梵志。於汝意
T25n1509_p0368c08║云何。汝見是色如去不。答言。不也。受想行
T25n1509_p0368c09║識如去不。答言。不也。色中如去不。答言。不
T25n1509_p0368c10║也。受想行識中如去不。答言。不也。離色如
T25n1509_p0368c11║去不。答言。不也。離受想行識如去不。答言。
T25n1509_p0368c12║不也。汝更見無色無受想行識如去者不。答
T25n1509_p0368c13║曰。不也。若汝種種門不見如去者。應生
T25n1509_p0368c14║疑言。佛法何者為定。答曰。不應。佛告先
T25n1509_p0368c15║尼。若我弟子是法中不了了知者說有後
T25n1509_p0368c16║生。本來有我慢等殘故。若我弟子了了解
T25n1509_p0368c17║知是義者不說其生處。本來我慢等無殘
T25n1509_p0368c18║故。先尼聞是已即時得道。得道已從坐起。
T25n1509_p0368c19║白佛言。願得出家為道。即時鬢髮自墮便
T25n1509_p0368c20║成沙門。不久得阿羅漢。從佛得眼不虛
T25n1509_p0368c21║故。是經論議先尼信者。信佛能令我得道。
T25n1509_p0368c22║是名初信。然後聞佛破吾我從本【CL079n1163_p0132a01】已來常
T25n1509_p0368c23║自無我。無我故諸法無所屬。如幻如夢虛
T25n1509_p0368c24║誑不實不可得。取得是信力已入諸法實
T25n1509_p0368c25║相。不受色是如去乃至識是如去。問曰。梵
T25n1509_p0368c26║志何以答佛皆言不也。答曰。梵志本總相
T25n1509_p0368c27║為我。佛今一一別問。以是故答佛言不
T25n1509_p0368c28║也。復次梵志聞人二種說我。或有說五眾
T25n1509_p0368c29║即是我。或有說離五眾別有我。若五眾即
T25n1509_p0369a01║是我則無別我所以者何。我是一眾是五。
T25n1509_p0369a02║一不作五五不作一。復次五眾無常生滅
T25n1509_p0369a03║相。五眾是我亦應生滅。若生滅者則失罪
T25n1509_p0369a04║福。是五眾從因緣和合生不自在。我若爾
T25n1509_p0369a05║者何用我為。不自在故。如是等過罪故不
T25n1509_p0369a06║得說言。色如去受想行識如去。離五眾亦
T25n1509_p0369a07║不應有我無相故。若知見受等是皆五眾
T25n1509_p0369a08║相非是我相。智者云何說離五眾而有我。
T25n1509_p0369a09║以是故言不也。若有言別更有我【CL079n1163_p0132b01】無五眾。
T25n1509_p0369a10║是亦不然。皆是顛倒妄見分別。如是種種因
T25n1509_p0369a11║緣知無我。我即是如去諸法亦爾皆同如去。
T25n1509_p0369a12║以無主故法無所屬。復次梵志推求得道
T25n1509_p0369a13║智慧。於四處求之皆無定相。所謂觀自身
T25n1509_p0369a14║五眾名為內。外觀他身名為外。彼此名
T25n1509_p0369a15║為內外是三種智慧不得道。無智慧亦不
T25n1509_p0369a16║得道。復次內者內六入。外者外六入。復次
T25n1509_p0369a17║內名能觀智慧。外名所觀處。是先尼知諸
T25n1509_p0369a18║觀皆有過罪。何以故。內以智慧力故。謂外
T25n1509_p0369a19║諸法是常無常有無等。非外法有定相。若
T25n1509_p0369a20║有定相則無智用。又此智慧從外法因緣
T25n1509_p0369a21║生。外法相不定故智慧亦不定。如稱為物
T25n1509_p0369a22║故。物為稱故。二事相待。若離物無稱離
T25n1509_p0369a23║稱無物。無量教智名得道。方便得名
T25n1509_p0369a24║得聖道果。復次略說實智慧義。所謂不見
T25n1509_p0369a25║內五眾中。不見外五眾中。亦不見內【CL079n1163_p0133a01】外五
T25n1509_p0369a26║眾中。亦不見離五眾中。見是智慧為實。
T25n1509_p0369a27║以無常智慧觀五眾無常。是智慧從因緣
T25n1509_p0369a28║和合故有不實。著觀者邪見。不著者得道。
T25n1509_p0369a29║若無常相是實者。何故著而不得道。以是
T25n1509_p0369b01║故一切內外不見定智慧。若離是無常等
T25n1509_p0369b02║觀得道者。一切凡人亦應得道。以是故
T25n1509_p0369b03║說。離是智慧。亦無所得。爾時梵志。以是智
T25n1509_p0369b04║慧。於一切法中心得遠離。於智慧亦復遠
T25n1509_p0369b05║離。一切我見等取相邪見一切皆滅。亦不從
T25n1509_p0369b06║無智得。爾時梵志。歡喜觀無量法性相佛
T25n1509_p0369b07║真為大師。不捨者。諸法中皆有助道力故。
T25n1509_p0369b08║不受者。諸法實相畢竟空無所得故不受。復
T25n1509_p0369b09║次諸結使煩惱顛倒虛妄故無所捨。但知諸
T25n1509_p0369b10║法如實相無相無憶念故。是名菩薩不受不
T25n1509_p0369b11║捨波羅蜜。名為般若波羅蜜。此彼岸不度
T25n1509_p0369b12║故世間即是涅槃相。涅槃相即【CL079n1163_p0133b01】是世間相。一
T25n1509_p0369b13║相所謂無相。若如是知應當滅。以未具足
T25n1509_p0369b14║諸功德故不滅。大慈慈本願力故不滅。雖
T25n1509_p0369b15║求佛道於此法中亦無好醜相及受捨相。
T25n1509_p0369b16║以是故非法亦非非法。是名菩薩般若波
T25n1509_p0369b17║羅蜜一切相不受。
T25n1509_p0369b18║【○】【○】大智度論卷第四十二【○】【○】【○】【○】【○】【○】【○】
