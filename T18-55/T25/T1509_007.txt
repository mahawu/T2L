T25n1509_p0108a20║【□】
T25n1509_p0108a21║【□】
T25n1509_p0108a22║【CL078n1163_p0226a01】大智度初品中佛土願釋論
T25n1509_p0108a23║第十三(卷第七)
T25n1509_p0108a24║【□】
T25n1509_p0108a25║　　　　龍樹菩薩造
T25n1509_p0108a26║　　　　後秦龜茲國三藏法師鳩摩羅什
T25n1509_p0108a27║　　　　奉　詔譯
T25n1509_p0108a28║【○】【經】願受無量諸佛世界。　【論】諸菩薩見諸
T25n1509_p0108a29║佛世界無量嚴淨發種種願。有佛世界都
T25n1509_p0108b01║無眾苦。乃至無三惡之名者。菩薩見已自
T25n1509_p0108b02║發願言。我作佛時世界無眾苦。乃至無三惡
T25n1509_p0108b03║之名亦當如是。有佛世界七寶莊嚴。晝夜
T25n1509_p0108b04║常有清淨光明無有日月。便發願言。我作
T25n1509_p0108b05║佛時世界常有嚴淨光明亦當如是。有
T25n1509_p0108b06║佛世界一切眾生皆行十善有大智慧。衣
T25n1509_p0108b07║被飲食應念而至。便發願言。我作佛時世
T25n1509_p0108b08║界中眾生衣被飲食亦當如是。有佛世
T25n1509_p0108b09║界純諸菩薩如佛色身三十二相光明徹照。
T25n1509_p0108b10║乃至無有【CL078n1163_p0226b01】聲聞辟支佛名亦無女人。一切
T25n1509_p0108b11║皆行深妙佛道。遊至十方教化一切。便發
T25n1509_p0108b12║願言。我作佛時世界中眾生亦當如是。
T25n1509_p0108b13║如是等無量佛世界種種嚴淨願皆得之。
T25n1509_p0108b14║以是故名願受無量諸佛世界。問曰。諸菩
T25n1509_p0108b15║薩行業清淨自得淨報。何以要須立願然後
T25n1509_p0108b16║得之。譬如田家得穀豈復待願。答曰。作福
T25n1509_p0108b17║無願無所摽。立願為導御能有所成。譬
T25n1509_p0108b18║如銷金隨師所作金無定也。如佛所說
T25n1509_p0108b19║有人修少施福修少戒福不知禪法。聞
T25n1509_p0108b20║人中有富樂人心常念著。願樂不捨。命終
T25n1509_p0108b21║之後生富樂人中。復有人修少施福修少
T25n1509_p0108b22║戒福不知禪法。聞有四天王天處三十三
T25n1509_p0108b23║天夜摩天兜率陀天化樂天(專念色欲化來從己)他
T25n1509_p0108b24║化自在天。(此天他化色欲與之行欲展轉如是故名他化自在)心常願樂
T25n1509_p0108b25║命終之後各生其中。此皆願力所得。菩薩亦
T25n1509_p0108b26║如是。修【CL078n1163_p0227a01】淨世界願然後得之。以是故知
T25n1509_p0108b27║因願受勝果。復次莊嚴佛世界事大。獨行
T25n1509_p0108b28║功德不能成故要須願力。譬如牛力雖能
T25n1509_p0108b29║挽車。要須御者能有所至。淨世界願亦
T25n1509_p0108c01║復如是。福德如牛願如御者。問曰。若不作
T25n1509_p0108c02║願不得福耶。答曰。雖得不如有願。願能
T25n1509_p0108c03║助福常念所行福德增長。問曰。若作願得
T25n1509_p0108c04║報。如人作十惡不願地獄。亦不應得地
T25n1509_p0108c05║獄報。答曰。罪福雖有定報。但作願者修少
T25n1509_p0108c06║福有願力故得大果報。如先說罪中報苦。
T25n1509_p0108c07║一切眾生皆願得樂無願苦者。是故不願
T25n1509_p0108c08║地獄。以是故福有無量報。罪報有量。有人
T25n1509_p0108c09║言。最大罪在阿鼻地獄。一劫受報。最大福
T25n1509_p0108c10║在非有想非無想處。受八萬大劫報。諸菩
T25n1509_p0108c11║薩淨世界願。亦無量劫入道得涅槃。是為
T25n1509_p0108c12║常樂。問曰。如泥黎品中謗般若波羅蜜罪。
T25n1509_p0108c13║此間劫盡復至他【CL078n1163_p0227b01】方泥黎中。何以言最大
T25n1509_p0108c14║罪受地獄中一劫報。答曰。佛法為眾生故
T25n1509_p0108c15║有二道教化。一者佛道二者聲聞道。聲聞道
T25n1509_p0108c16║中作五逆罪人。佛說受地獄一劫。菩薩道
T25n1509_p0108c17║中破佛法人。說此間劫盡復至他方受無
T25n1509_p0108c18║量罪。聲聞法最第一福。受八萬劫。菩薩道中
T25n1509_p0108c19║大福。受無量阿僧祇劫。以是故福德要須
T25n1509_p0108c20║願。是名願受無量諸佛世界。
T25n1509_p0108c21║【經】念無量佛土諸佛三昧常現在前。
T25n1509_p0108c22║【論】無量佛土名十方諸佛土。念佛三昧名
T25n1509_p0108c23║十方三世諸佛。常以心眼見如現在前。問
T25n1509_p0108c24║曰。云何為念佛三昧。答曰。念佛三昧有二
T25n1509_p0108c25║種。一者聲聞法中。於一佛身心眼見滿十方。
T25n1509_p0109a01║二者菩薩道於無量佛土中。念三世十方
T25n1509_p0109a02║諸佛。以是故言念無量佛土諸佛三昧常
T25n1509_p0109a03║現在前。問曰。如菩薩三昧種種無量。何以
T25n1509_p0109a04║故。但讚是菩薩念【CL078n1163_p0228a01】佛三昧常現在前。答曰。
T25n1509_p0109a05║是菩薩念佛故。得入佛道中。以是故念佛
T25n1509_p0109a06║三昧常現在前。復次念佛三昧。能除種種煩
T25n1509_p0109a07║惱及先世罪。餘諸三昧有能除婬。不能除
T25n1509_p0109a08║瞋有能除瞋不能除婬。有能除癡不能
T25n1509_p0109a09║除婬恚。有能除三毒。不能除先世罪。是
T25n1509_p0109a10║念佛三昧能除種種煩惱種種罪。復次念佛
T25n1509_p0109a11║三昧有大福德能度眾生。是諸菩薩欲度
T25n1509_p0109a12║眾生。諸餘三昧無如此念佛三昧福德能速
T25n1509_p0109a13║滅諸罪者。如說。昔有五百估客入海採
T25n1509_p0109a14║寶。值摩伽羅魚王開口。海水入中船去
T25n1509_p0109a15║駃疾。船師問樓上人。汝見何等。答言。見三
T25n1509_p0109a16║日出白山羅列。水流奔趣如入大坑。船師
T25n1509_p0109a17║言。是摩伽羅魚王開口。一是實日兩日是魚
T25n1509_p0109a18║眼。白山是魚齒。水流奔趣。是入其口。我曹
T25n1509_p0109a19║了矣。各各求諸天神以自救濟。是時諸人各
T25n1509_p0109a20║各求其所事【CL078n1163_p0228b01】都無所益。中有五戒優婆塞
T25n1509_p0109a21║語眾人言。吾等當共稱南無佛。佛為無上
T25n1509_p0109a22║能救苦厄。眾人一心同聲稱南無佛。是魚先
T25n1509_p0109a23║世是佛破戒弟子。得宿命智。聞稱佛聲心
T25n1509_p0109a24║自悔悟。即便合口。船人得脫。以念佛故。能
T25n1509_p0109a25║除重罪濟諸苦厄。何況念佛三昧。
T25n1509_p0109a26║復次佛為法王菩薩為法將。所尊所重唯
T25n1509_p0109a27║佛世尊。是故應常念佛。復次常念佛得種種
T25n1509_p0109a28║功德利。譬如大臣特蒙恩寵常念其主。菩
T25n1509_p0109a29║薩亦如是。知種種功德無量智慧皆從佛
T25n1509_p0109b01║得。知恩重故常念佛。汝言云何常念佛不
T25n1509_p0109b02║行餘三昧者。今言常念亦不言不行餘
T25n1509_p0109b03║三昧。行念佛三昧多故言常念。復次先雖
T25n1509_p0109b04║說空無相無作三昧。未說念佛三昧。是故
T25n1509_p0109b05║今說。
T25n1509_p0109b06║【經】能請無量諸佛。　【論】請有二種。一者佛
T25n1509_p0109b07║初成道。菩薩夜三晝三【CL078n1163_p0229a01】六時禮請。偏袒右肩
T25n1509_p0109b08║→合掌言。十方佛土無量諸佛初成道時未轉
T25n1509_p0109b09║法輪。我某甲請一切諸佛。為眾生轉法輪
T25n1509_p0109b10║度脫一切。二者諸佛欲捨無量壽命入涅
T25n1509_p0109b11║槃時。菩薩亦夜三時晝三時。偏袒右肩合
T25n1509_p0109b12║掌言。十方佛土無量諸佛。我某甲請令久
T25n1509_p0109b13║住世間無央數劫。度脫一切利益眾生。是
T25n1509_p0109b14║名能請無量諸佛。問曰。諸佛之法法應說
T25n1509_p0109b15║法廣度眾生。請與不請法自應爾。何以須
T25n1509_p0109b16║請。若於自前面請諸佛則可。今十方無
T25n1509_p0109b17║量佛土諸佛亦不自見。云何可請。答曰。
T25n1509_p0109b18║諸佛雖必應說法不待人請。請者亦應得
T25n1509_p0109b19║福。如大國王雖多美膳有人請者必得
T25n1509_p0109b20║恩福。錄其心故。又如慈心念諸眾生令
T25n1509_p0109b21║得快樂。眾生雖無所得。念者大得其福。
T25n1509_p0109b22║請佛說法亦復如是。復次有諸佛無人請
T25n1509_p0109b23║者。便入涅槃而不說法。如法華經中【CL078n1163_p0229b01】多寶
T25n1509_p0109b24║世尊。無人請故便入涅槃。後化佛身及七
T25n1509_p0109b25║寶塔。證說法華經故。一時出現。亦如須扇
T25n1509_p0109b26║多佛。弟子本行未熟便捨入涅槃。留化佛
T25n1509_p0109b27║一劫以度眾生。今是釋迦文尼佛。得道後五
T25n1509_p0109b28║十七日寂不說法。自言我法甚深難解難
T25n1509_p0109b29║知。一切眾生縛著世法無能解者。不如默
T25n1509_p0109c01║然入涅槃樂。是時諸菩薩及釋提桓因梵天
T25n1509_p0109c02║王諸天合掌敬禮。請佛為諸眾生初轉法
T25n1509_p0109c03║輪。佛時默然受請。後到波羅奈鹿林中轉
T25n1509_p0109c04║法輪。如是云何言請無所益。復次佛法等
T25n1509_p0109c05║觀眾生。無貴無賤無輕無重。有人請者。
T25n1509_p0109c06║為其請故便為說法。雖眾生不面請佛。佛
T25n1509_p0109c07║常見其心亦聞彼請。假令諸佛不聞不見。
T25n1509_p0109c08║請佛亦有福德。何況佛悉聞見而無所益。問
T25n1509_p0109c09║曰。既知請佛有益。何以正以二事請。答
T25n1509_p0109c10║曰。餘不須請。此二事要必須請。若【CL078n1163_p0230a01】不請
T25n1509_p0109c11║而說。有外道輩言。體道常定何以著法多
T25n1509_p0109c12║言多事。以是故須請而說。若有人言若知
T25n1509_p0109c13║諸法相不應貪壽。久住世間而不早入
T25n1509_p0109c14║涅槃。以是故須請。若不請而說。人當謂佛
T25n1509_p0109c15║愛著於法欲令人知。以是故要待人請
T25n1509_p0109c16║而轉法輪。諸外道輩自著於法。若請若不
T25n1509_p0109c17║請而自為人說。佛於諸法不著不愛。為
T25n1509_p0109c18║憐愍眾生故。有請佛說者佛便為說。諸
T25n1509_p0109c19║佛不以無請而初轉法輪。如偈說。
T25n1509_p0109c20║　諸佛說何實　　何者是不實
T25n1509_p0109c21║　實之與不實　　二事不可得
T25n1509_p0109c22║　如是真實相　　不戲於諸法
T25n1509_p0109c23║　憐愍眾生故　　方便轉法輪
T25n1509_p0109c24║復次佛若無請而自說法者。是為自顯自執
T25n1509_p0109c25║法。應必答十四難。今諸天請佛說法。但
T25n1509_p0109c26║為斷老病死無戲論處。是故不答十四難
T25n1509_p0109c27║無咎。以【CL078n1163_p0230b01】是因緣故須請而轉法輪。復次
T25n1509_p0109c28║佛在人中生。用大人法故。雖有大悲不
T25n1509_p0109c29║請不說。若不請而說。外道所譏。以是故初
T25n1509_p0110a01║要須請。又復外道宗事梵天。梵天自請則外
T25n1509_p0110a02║道心伏。復次菩薩法。晝三時夜三時常行三
T25n1509_p0110a03║事。一者清旦偏袒右肩合掌禮十方佛言。
T25n1509_p0110a04║我某甲。若今世若過世無量劫。身口意惡業
T25n1509_p0110a05║罪。於十方現在佛前懺悔。願令滅除不復
T25n1509_p0110a06║更作。中暮夜三亦如是。二者念十方三世諸
T25n1509_p0110a07║佛所行功德及弟子眾所有功德。隨喜勸助。
T25n1509_p0110a08║三者勸請現在十方諸佛初轉法輪。及請諸
T25n1509_p0110a09║佛久住世間無量劫度脫一切。菩薩行此
T25n1509_p0110a10║三事功德無量轉近得佛。以是故須請。
T25n1509_p0110a11║【經】能斷種種見纏及諸煩惱。　【論】見有二
T25n1509_p0110a12║種。一者常二者斷。常見者見五眾【CL078n1163_p0231a01】常心忍
T25n1509_p0110a13║樂。斷見者見五眾滅心忍樂。一切眾生多
T25n1509_p0110a14║墮此二見中。菩薩自斷此二。亦能除一切眾
T25n1509_p0110a15║生二見令處中道。復有二種見。有見無見。
T25n1509_p0110a16║復有三種見。一切法忍一切法不忍一切法
T25n1509_p0110a17║亦忍亦不忍。復有四種見。世間常世間無常
T25n1509_p0110a18║世間亦常亦無常世間亦非常亦非無常。我
T25n1509_p0110a19║及世間有邊無邊亦如是。有死後如去。有
T25n1509_p0110a20║死後不如去。有死後如去不如去。有死後亦
T25n1509_p0110a21║不如去亦不不如去。復有五種見。身見邊
T25n1509_p0110a22║見邪見見取戒取。如是等種種諸見。乃至六
T25n1509_p0110a23║十二見斷。如是諸見種種因緣生。種種智門
T25n1509_p0110a24║觀。種種師邊聞。如是種種相能為種種結
T25n1509_p0110a25║使作因。能與眾生種種苦。是名種種見。
T25n1509_p0110a26║見義後當廣說。纏者十纏。瞋纏覆罪纏睡纏
T25n1509_p0110a27║眠纏戲纏掉纏無慚纏無愧纏慳纏嫉纏。復
T25n1509_p0110a28║次一切煩【CL078n1163_p0231b01】惱結繞心故。盡名為纏。煩惱者
T25n1509_p0110a29║能令心煩能作惱故。名為煩惱。煩惱有二
T25n1509_p0110b01║種。內著外著。內著者五見疑慢等。外著者婬
T25n1509_p0110b02║瞋等。無明內外共。復有二種結。一屬愛二屬
T25n1509_p0110b03║見。復有三種屬婬屬瞋屬癡。是名煩惱。纏
T25n1509_p0110b04║者有人言十纏。有人言五百纏。煩惱名一
T25n1509_p0110b05║切結使。結有九結。使有七。合為九十八
T25n1509_p0110b06║結。如迦旃延子阿毘曇義中說。十纏九十八
T25n1509_p0110b07║結為百八煩惱。犢子兒阿毘曇中結使亦
T25n1509_p0110b08║同。纏有五百。如是諸煩惱。菩薩能種種方
T25n1509_p0110b09║便自斷。亦能巧方便斷他人諸煩惱。如佛
T25n1509_p0110b10║在時三人。為伯仲季。聞毘耶離國婬女人。
T25n1509_p0110b11║名菴羅婆利。舍婆提有婬女人。名須曼
T25n1509_p0110b12║那。王舍城婬女人。名優缽羅槃那。有三人
T25n1509_p0110b13║各各聞人讚三女人端正無比。晝夜專念心
T25n1509_p0110b14║著不捨。便於夢中夢與從事。覺已心念。彼
T25n1509_p0110b15║女不【CL078n1163_p0232a01】來我亦不往而婬事得辦。因是而悟。
T25n1509_p0110b16║一切諸法皆如是耶。於是往到[颱-台+犮]陀婆羅菩
T25n1509_p0110b17║薩所問是事。[颱-台+犮]陀婆羅答言。諸法實爾。皆
T25n1509_p0110b18║從念生。如是種種。為此三人方便巧說諸
T25n1509_p0110b19║法空。是時三人即得阿鞞跋致。是諸菩薩亦
T25n1509_p0110b20║復如是。為諸眾生種種巧說法。斷諸見纏
T25n1509_p0110b21║煩惱。是名能斷種種見纏及諸煩惱。
T25n1509_p0110b22║【經】遊戲出生百千三昧。　【論】諸菩薩禪定
T25n1509_p0110b23║心調。清淨智慧方便力故。能生種種諸三昧
T25n1509_p0110b24║何等為三昧。善心一處住不動。是名三昧。復
T25n1509_p0110b25║有三種三昧。有覺有觀無覺有觀無覺無觀
T25n1509_p0110b26║三昧。復有四種三昧。欲界繫三昧色界繫三
T25n1509_p0110b27║昧無色界繫三昧不繫三昧。是中所用菩薩
T25n1509_p0110b28║三昧如先說。於佛三昧中未滿。勤行勤修
T25n1509_p0110b29║故。言能出生。問曰。諸菩薩何以【CL078n1163_p0232b01】故。出生遊
T25n1509_p0110c01║戲是百千種三昧。答曰。眾生無量心行不同
T25n1509_p0110c02║有利有鈍。於諸結使有厚有薄。是故菩薩
T25n1509_p0110c03║行百千種三昧。斷其塵勞。譬如為諸貧人
T25n1509_p0110c04║欲令大富。當備種種財物。一切備具。然後
T25n1509_p0110c05║乃能濟諸貧者。又復如人欲廣治諸病。當
T25n1509_p0110c06║備種種眾藥。然後能治。菩薩亦如是。欲廣
T25n1509_p0110c07║度眾生故。行種種百千三昧。問曰。但當出
T25n1509_p0110c08║生此三昧。何以故復遊戲其中。答曰。菩薩
T25n1509_p0110c09║心生諸三昧。欣樂出入自在。名之為戲。非
T25n1509_p0110c10║結愛戲也。戲名自在。如師子在鹿中自在
T25n1509_p0110c11║無畏。故名為戲。是諸菩薩於諸三昧有自
T25n1509_p0110c12║在力能出能入亦能如是。餘人於三昧中
T25n1509_p0110c13║能自在入。不能自在住自在出。有自在住。
T25n1509_p0110c14║不能自在入自在出。有自在出。不能自在
T25n1509_p0110c15║住自在入。有自在入自在住。不能自在出。
T25n1509_p0110c16║有自在住自在出。不能自【CL078n1163_p0233a01】在入。是諸菩薩
T25n1509_p0110c17║能三種自在故。言遊戲出生百千三昧。
T25n1509_p0110c18║【經】諸菩薩如是等無量功德成就。　【論】
T25n1509_p0110c19║是諸菩薩共佛住。欲讚其功德無量億劫
T25n1509_p0110c20║不可得盡。以是故言無量功德成就。
T25n1509_p0110c21║【經】其名曰[颱-台+犮]陀婆羅菩薩。(秦言善守)剌那伽羅菩
T25n1509_p0110c22║薩。(秦言寶積)導師菩薩。那羅達菩薩。星得菩薩。
T25n1509_p0110c23║水天菩薩。主天菩薩。大意菩薩。益意菩薩。增
T25n1509_p0110c24║意菩薩。不虛見菩薩。善進菩薩。勢勝菩薩。常
T25n1509_p0110c25║勤菩薩。不捨精進菩薩。日藏菩薩。不缺意菩
T25n1509_p0110c26║薩。觀世音菩薩。文殊尸利菩薩。(秦言妙德)執寶印
T25n1509_p0110c27║菩薩。常舉手菩薩。彌勒菩薩。如是等無量
T25n1509_p0110c28║千萬億那由他諸菩薩摩訶薩。皆是補處紹
T25n1509_p0110c29║尊位者。　【CL078n1163_p0233b01】【論】如是等諸菩薩。共佛住王舍
T25n1509_p0111a01║城耆闍崛山中。問曰。如是菩薩眾多。何以獨
T25n1509_p0111a02║說二十二菩薩名。答曰。諸菩薩無量千萬億
T25n1509_p0111a03║說不可盡。若都說者。文字所不能載。復次
T25n1509_p0111a04║是中二種菩薩。居家出家。善守等十六菩薩。
T25n1509_p0111a05║是居家菩薩。[颱-台+犮]陀婆羅居士菩薩。是王舍城
T25n1509_p0111a06║舊人。寶積王子菩薩。是毘耶離國人。星得長
T25n1509_p0111a07║者子菩薩。是瞻波國人。導師居士菩薩。是
T25n1509_p0111a08║舍婆提國人。那羅達婆羅門菩薩。是彌梯羅
T25n1509_p0111a09║國人。水天優婆塞菩薩慈氏妙德菩薩等。是
T25n1509_p0111a10║出家菩薩。觀世音菩薩等從他方佛土來。若
T25n1509_p0111a11║說居家。攝一切居家菩薩。出家他方亦如
T25n1509_p0111a12║是。問曰。善守菩薩有何殊勝。最在前說。若
T25n1509_p0111a13║最大在前。應說遍吉觀世音得大勢菩薩
T25n1509_p0111a14║等。若最小在前。應說肉身初發意菩薩等。
T25n1509_p0111a15║答曰。不以大不以小。以善守【CL078n1163_p0234a01】菩薩是王舍
T25n1509_p0111a16║城舊人。白衣菩薩中最大。佛在王舍城。欲
T25n1509_p0111a17║說般若波羅蜜。以是故最在前說。復次是
T25n1509_p0111a18║善守菩薩。無量種種功德。如般舟三昧中。佛
T25n1509_p0111a19║自現前讚其功德。問曰。若彌勒菩薩應稱
T25n1509_p0111a20║補處。諸餘菩薩何以復言紹尊位者。答曰。
T25n1509_p0111a21║是諸菩薩。於十方佛土皆補佛處。
T25n1509_p0111a22║　　大智度初品中放光釋論第十四
T25n1509_p0111a23║【經】爾時世尊自敷師子座。結加趺坐。直身
T25n1509_p0111a24║繫念在前。入三昧王三昧。一切三昧悉入其
T25n1509_p0111a25║中。　【論】問曰。佛有侍者及諸菩薩。何以故自
T25n1509_p0111a26║敷師子座。答曰。此是佛所化成。欲以可適
T25n1509_p0111a27║大眾。以是故阿難不能得敷。復次佛心化
T25n1509_p0111a28║作。故言自敷。問曰。何以名師子座。為佛化
T25n1509_p0111a29║作師子。為實師子來。為金銀木石作師子
T25n1509_p0111b01║耶。又師子非善獸故。佛所不須。亦無因
T25n1509_p0111b02║緣故不應來。答曰。是【CL078n1163_p0234b01】號名師子非實師
T25n1509_p0111b03║子也。佛為人中師子。佛所坐處若床若地
T25n1509_p0111b04║皆名師子座。譬如今者國王坐處亦名師子
T25n1509_p0111b05║座。復次王呼健人。亦名人師子。人稱國王
T25n1509_p0111b06║亦名人師子。又如師子四足獸中獨步無
T25n1509_p0111b07║畏。能伏一切。佛亦如是。於九十六種道中。
T25n1509_p0111b08║一切降伏無畏故。名人師子。問曰。多有坐
T25n1509_p0111b09║法。佛何以故唯用結加趺坐。答曰。諸坐法
T25n1509_p0111b10║中結加趺坐最安隱不疲極。此是坐禪人坐
T25n1509_p0111b11║法。攝持手足心亦不散。又於一切四種身
T25n1509_p0111b12║儀中最安隱。此是禪坐取道法坐。魔王見
T25n1509_p0111b13║之其心憂怖。如是坐者出家人法。在林樹
T25n1509_p0111b14║下結加趺坐。眾人見之皆大歡喜。知此道
T25n1509_p0111b15║人必當取道。如偈說。
T25n1509_p0111b16║　若結加趺坐　　身安入三昧
T25n1509_p0111b17║　威德人敬仰　　如日照天下
T25n1509_p0111b18║　除睡嬾覆心　　身輕不疲懈
T25n1509_p0111b19║　【CL078n1163_p0235a01】覺悟亦輕便　　安坐如龍蟠
T25n1509_p0111b20║　見畫加趺坐　　魔王亦愁怖
T25n1509_p0111b21║　何況入道人　　安坐不傾動
T25n1509_p0111b22║以是故結加趺坐。復次佛教弟子。應如是
T25n1509_p0111b23║坐。有外道輩。或常翹足求道。或常立。或荷
T25n1509_p0111b24║足。如是狂狷心沒邪海形不安隱。以是故
T25n1509_p0111b25║佛教弟子。結加趺直身坐。何以故。直身心
T25n1509_p0111b26║易正故。其身直坐則心不嬾。端心正意繫
T25n1509_p0111b27║念在前。若心馳散攝之令還。欲入三昧
T25n1509_p0111b28║故。種種馳念皆亦攝之。如此繫念入三昧
T25n1509_p0111b29║王三昧。云何名三昧王三昧。是三昧於諸三
T25n1509_p0111c01║昧中最第一自在能緣無量諸法。如諸人中
T25n1509_p0111c02║王第一。王中轉輪聖王第一。一切天上天下
T25n1509_p0111c03║佛第一。此三昧亦如是。於諸三昧中最第
T25n1509_p0111c04║一。問曰。若以佛力故。一切三昧皆應第一。
T25n1509_p0111c05║何以故獨稱三昧王為第一。答曰。雖應以
T25n1509_p0111c06║佛神力故佛所行諸三昧皆【CL078n1163_p0235b01】第一。然諸法中
T25n1509_p0111c07║應有差降。如轉輪聖王眾寶。雖勝一切諸
T25n1509_p0111c08║王寶。然此珍寶中自有差別貴賤懸殊。是
T25n1509_p0111c09║三昧王三昧。何定攝何等相。有人言。三昧
T25n1509_p0111c10║王三昧名為自在相。善五眾攝。在第四禪
T25n1509_p0111c11║中。何以故。一切諸佛於第四禪中。行見諦
T25n1509_p0111c12║道得阿那含。即時十八心中得佛道。在第
T25n1509_p0111c13║四禪中捨壽。於第四禪中起入無餘涅槃。
T25n1509_p0111c14║第四禪中有八生住處背捨勝處。一切入多
T25n1509_p0111c15║在第四禪中。第四禪名不動。無遮禪定法。
T25n1509_p0111c16║欲界中諸欲遮禪定心。初禪中覺觀心動。二
T25n1509_p0111c17║禪中大喜動。三禪中大樂動。四禪中無動。復
T25n1509_p0111c18║次初禪火所燒。二禪水所及。三禪風所至。
T25n1509_p0111c19║四禪無此三患。無出入息捨念清淨。以是
T25n1509_p0111c20║故三昧王三昧。應在第四禪中。如好寶物
T25n1509_p0111c21║置之好藏。更有人言。佛三昧誰能知其相。
T25n1509_p0111c22║一切諸佛法。一相無【CL078n1163_p0236a01】相無量無數不可思議。
T25n1509_p0111c23║諸餘三昧尚不可量不可數不可思議。何
T25n1509_p0111c24║況三昧王三昧。如此三昧唯佛能知。如佛神
T25n1509_p0111c25║足持戒尚不可知。何況三昧王三昧。復次
T25n1509_p0111c26║三昧王三昧諸一切三昧皆入其中。故名
T25n1509_p0111c27║三昧王三昧。譬如閻浮提眾川萬流皆入大
T25n1509_p0111c28║海。亦如一切民人皆屬國王。問曰。佛一切
T25n1509_p0111c29║智無所不知。何以故入此三昧王三昧。然
T25n1509_p0112a01║後能知。答曰。欲明智慧從因緣生故。止
T25n1509_p0112a02║外道六師輩言我等智慧一切時常有常知
T25n1509_p0112a03║故。以是故言佛入三昧王三昧故知。不
T25n1509_p0112a04║入則不知。問曰。若如是者佛力減劣。答曰。
T25n1509_p0112a05║入是三昧王三昧時不以為難。應念即得。
T25n1509_p0112a06║非如聲聞辟支佛諸小菩薩方便求入。復次
T25n1509_p0112a07║入是三昧王三昧中。令六神通通徹十方
T25n1509_p0112a08║無限無量。復次佛入三昧王三昧。種種變
T25n1509_p0112a09║化現大神力。若【CL078n1163_p0236b01】不入三昧王三昧而現神
T25n1509_p0112a10║力者。有人心念。佛用幻力咒術力。或是大
T25n1509_p0112a11║力龍神力。或是天非是人。何以故。一身出
T25n1509_p0112a12║無量身。種種光明變化故。謂為非人。斷此
T25n1509_p0112a13║疑故佛入三昧王三昧。復次佛若入餘三昧
T25n1509_p0112a14║中。諸天聲聞辟支佛或能測知。雖言佛神力
T25n1509_p0112a15║大而猶可知。敬心不重。以是故入三昧王
T25n1509_p0112a16║三昧中。一切諸眾聖乃至十住菩薩不能
T25n1509_p0112a17║測知。不知佛心何所依何所緣。以是故佛
T25n1509_p0112a18║入三昧王三昧。復次佛有時放大光明現
T25n1509_p0112a19║大神力。如生時得道時初轉法輪時諸天聖
T25n1509_p0112a20║人大集會時若破外道時。皆放大光明。今
T25n1509_p0112a21║欲現其殊特故。放大光明令十方一切天
T25n1509_p0112a22║人眾生及諸阿羅漢辟支佛菩薩皆得見知
T25n1509_p0112a23║以是故入三昧王三昧。復次光明神力有
T25n1509_p0112a24║下中上。咒術幻術能作光明變化下也。諸天
T25n1509_p0112a25║【CL078n1163_p0237a01】龍神報得光明神力中也。入諸三昧。以今世
T25n1509_p0112a26║功德心力。放大光明現大神力上也。以
T25n1509_p0112a27║是故佛入三昧王三昧。問曰。如諸三昧各
T25n1509_p0112a28║各相。云何一切三昧悉入其中。答曰。得是
T25n1509_p0112a29║三昧王三昧時。一切三昧悉得故。言悉入
T25n1509_p0112b01║其中。是三昧力故。一切諸三昧皆得無量無
T25n1509_p0112b02║數不可思議。以是故名為入。復次入是三
T25n1509_p0112b03║昧王三昧中。一切三昧欲入即入。復次入是
T25n1509_p0112b04║三昧王三昧。能觀一切三昧相。如山上觀
T25n1509_p0112b05║下。復次佛入是三昧王三昧中。能觀一切
T25n1509_p0112b06║十方世界。亦能觀一切眾生。以是故入三
T25n1509_p0112b07║昧王三昧。
T25n1509_p0112b08║【經】爾時世尊從三昧安庠而起。以天眼觀
T25n1509_p0112b09║視世界舉身微笑。　【論】問曰。云何世尊入三
T25n1509_p0112b10║昧王三昧。無所施作而從定起觀視世界。
T25n1509_p0112b11║答曰。佛入是三昧王三【CL078n1163_p0237b01】昧。一切佛法寶藏悉
T25n1509_p0112b12║開悉看。是三昧王三昧中觀已自念。我此法
T25n1509_p0112b13║藏無量無數不可思議。然後從三昧安庠
T25n1509_p0112b14║而起。以天眼觀眾生。知眾生貧苦。此法藏
T25n1509_p0112b15║者從因緣得。一切眾生皆亦可得。但坐癡
T25n1509_p0112b16║冥不求不索。以是故舉身微笑。問曰。佛有
T25n1509_p0112b17║佛眼慧眼法眼勝於天眼。何以用天眼觀
T25n1509_p0112b18║視世界。答曰。肉眼所見不遍故。慧眼知諸
T25n1509_p0112b19║法實相。法眼見是人以何方便行何法得
T25n1509_p0112b20║道。佛眼名一切法現前了了知。今天眼緣世
T25n1509_p0112b21║界及眾生無障無礙。餘眼不爾。慧眼法眼佛
T25n1509_p0112b22║眼雖勝。非見眾生法。欲見眾生唯以二
T25n1509_p0112b23║眼。肉眼天眼。以肉眼不遍有所障故。用天
T25n1509_p0112b24║眼觀。問曰。今是眼在佛。何以名為天眼。答
T25n1509_p0112b25║曰。此眼多在天中。天眼所見不礙山壁樹
T25n1509_p0112b26║木。若人精進持戒禪定行力得。非是生分。以
T25n1509_p0112b27║是故名為【CL078n1163_p0238a01】天眼。復次人多貴天以天為主。
T25n1509_p0112b28║佛隨人心。以是故名為天眼。復次天有三
T25n1509_p0112b29║種。名天生天淨天。名天天王天子是也。生天
T25n1509_p0112c01║釋梵諸天是也。淨天佛辟支佛阿羅漢是也。
T25n1509_p0112c02║淨天中尊者是佛。今言天眼亦無咎也。天
T25n1509_p0112c03║眼觀視世界者。以世界眾生常求安樂而
T25n1509_p0112c04║更得苦心著吾我。是中實無吾我。眾生常
T25n1509_p0112c05║畏苦而常行苦。如盲人求好道反墮深
T25n1509_p0112c06║坑。如是等種種觀已舉身微笑。問曰。笑從
T25n1509_p0112c07║口生或時眼笑。今云何言一切身笑。答曰。
T25n1509_p0112c08║佛世界中尊得自在。能令一切身如口如
T25n1509_p0112c09║眼故。皆能笑。復次一切毛孔皆開故名為笑。
T25n1509_p0112c10║由口笑歡喜故。一切毛孔皆開。問曰。佛
T25n1509_p0112c11║至尊重何以故笑。答曰。如大地不以無事
T25n1509_p0112c12║及小因緣而動。佛亦如是。若無事及小因緣
T25n1509_p0112c13║則不笑。今大因緣故一切身笑。云何為大。
T25n1509_p0112c14║佛【CL078n1163_p0238b01】欲說摩訶般若波羅蜜。無央數眾生當
T25n1509_p0112c15║續佛種。是為大因緣。復次佛言。我世世曾
T25n1509_p0112c16║作小虫惡人。漸漸集諸善本。得大智慧。今
T25n1509_p0112c17║自致作佛。神力無量最上最大。一切眾生亦
T25n1509_p0112c18║可得爾。云何空受勤苦而墮小處。以是故
T25n1509_p0112c19║笑。復次有小因大果小緣大報。如求佛道
T25n1509_p0112c20║讚一偈一稱南無佛燒一捻香。必得作佛。
T25n1509_p0112c21║何況聞知諸法實不生不滅不不生不不滅。
T25n1509_p0112c22║而行因緣業亦不失。以是事故笑。復次般
T25n1509_p0112c23║若波羅蜜相清淨如虛空。不可與不可取。
T25n1509_p0112c24║佛種種方便光明神德。欲教化一切眾生
T25n1509_p0112c25║令心調柔。然後能信受般若波羅蜜。以是
T25n1509_p0112c26║故因笑放光。笑有種種因緣。有人歡喜而
T25n1509_p0112c27║笑。有人瞋恚而笑。有輕人而笑。有見異事
T25n1509_p0112c28║而笑。有見可羞恥事而笑。有見殊方
T25n1509_p0112c29║異俗而笑。有見希有難事而笑。今是第一
T25n1509_p0113a01║【CL078n1163_p0239a01】希有難事。諸法相不生不滅。真空無字無名
T25n1509_p0113a02║無言無說。而欲作名立字為眾生說令
T25n1509_p0113a03║得解脫。是第一難事。譬如百由旬大火聚
T25n1509_p0113a04║有人負乾草入火中過不燒一葉。是甚
T25n1509_p0113a05║為難。佛亦如是。持八萬法眾名字草。入諸
T25n1509_p0113a06║法實相中。不為染著火所燒。直過無礙。是
T25n1509_p0113a07║為甚難。以是難事故笑。如是種種希有難
T25n1509_p0113a08║事故。舉身微笑。
T25n1509_p0113a09║【經】從足下千輻相輪中放六百萬億光明。
T25n1509_p0113a10║【論】問曰。佛何以故先放身光。答曰。上笑因
T25n1509_p0113a11║緣中已答。今當更說。有人見佛無量身放
T25n1509_p0113a12║大光明。心信清淨恭敬故。知非常人。復次佛
T25n1509_p0113a13║欲現智慧。光明神相故。先出身光。眾生
T25n1509_p0113a14║知佛身光既現。智慧光明亦應當出。復次一
T25n1509_p0113a15║切眾生常著欲樂。五欲中第一者色。見此妙
T25n1509_p0113a16║光心必愛【CL078n1163_p0239b01】著。捨本所樂令其心漸離欲。然
T25n1509_p0113a17║後為說智慧。問曰。其餘天人亦能放光。佛
T25n1509_p0113a18║放光明有何等異。答曰。諸天人雖能放光
T25n1509_p0113a19║有限有量。日月所照唯四天下。佛放光明
T25n1509_p0113a20║滿三千大千世界。三千大千世界中出。遍
T25n1509_p0113a21║至下方。餘人光明唯能令人歡喜而已。佛
T25n1509_p0113a22║放光明能令一切聞法得度。以是為異。問
T25n1509_p0113a23║曰。如一身中。頭為最上。何以故先從足下
T25n1509_p0113a24║放光。答曰。身得住處皆由於足。復次一身
T25n1509_p0113a25║中雖頭貴而足賤。佛不自貴光不為利養。
T25n1509_p0113a26║以是故於賤處放光。復次諸龍大蛇鬼神
T25n1509_p0113a27║從口中出光。毒害前物。若佛口放光明
T25n1509_p0113a28║眾生怖畏。是何大光。復恐被害。是故從足
T25n1509_p0113a29║下放光。問曰。足下六百萬億光明。乃至肉
T25n1509_p0113b01║髻是皆可數。三千大千世界尚不可滿。何
T25n1509_p0113b02║況十方。答曰。此身光是諸光之本。從本枝流
T25n1509_p0113b03║無量無【CL078n1163_p0240a01】數。譬如迦羅求羅虫。其身微細得風
T25n1509_p0113b04║轉大。乃至能吞食一切。光明亦如是。得可
T25n1509_p0113b05║度眾生轉增無限。
T25n1509_p0113b06║【經】足十指兩踝兩[跳-兆+尃]兩膝兩髀腰脊腹背臍
T25n1509_p0113b07║心胸德字肩臂手十指項口四十齒鼻兩孔
T25n1509_p0113b08║兩眼兩耳白毫相肉髻。各各放六百萬億光
T25n1509_p0113b09║明。　【論】問曰。足下光明。能照三千大千及十
T25n1509_p0113b10║方世界。何用身分各各放六百萬億光明。
T25n1509_p0113b11║答曰。我先言足下光明照下方餘方不滿。
T25n1509_p0113b12║是故更放身分光明。有人言。一切身分足
T25n1509_p0113b13║為立處故最大。餘不爾。是故佛初放足下
T25n1509_p0113b14║六百萬億光明以示眾生。如三十二相中初
T25n1509_p0113b15║種足下安住相。一切身分皆有神力。問曰。
T25n1509_p0113b16║依何三昧。依何神通。何禪定中。放此光
T25n1509_p0113b17║明。答曰。三昧王三昧【CL078n1163_p0240b01】中放此光明。六通中如
T25n1509_p0113b18║意通。四禪中第四禪。放此光明。第四禪中火
T25n1509_p0113b19║勝處火。一切入此中放光明。復次佛初生
T25n1509_p0113b20║時初成佛時初轉法輪時。皆放無量光明滿
T25n1509_p0113b21║十方。何況說摩訶般若波羅蜜時而不放
T25n1509_p0113b22║光。譬如轉輪聖王珠寶。常有光明照王軍
T25n1509_p0113b23║眾四邊各一由旬。佛亦如是。眾生緣故。若
T25n1509_p0113b24║不入三昧恒放常光。何以故。佛眾法寶
T25n1509_p0113b25║成故。
T25n1509_p0113b26║【經】從是諸光出大光明。遍照三千大千世
T25n1509_p0113b27║界。從三千大千世界遍照東方如恒河沙等
T25n1509_p0113b28║諸世界。南西北方四維上下亦復如是。若
T25n1509_p0113b29║有眾生遇斯光者。必得阿耨多羅三藐三菩
T25n1509_p0113c01║提。　【論】問曰。如火相上焰水相下潤風相傍
T25n1509_p0113c02║行。是光明火氣應當上去。云何遍滿三千大
T25n1509_p0113c03║千世界及十方世界。答曰。光明有二種。一
T25n1509_p0113c04║者火氣。【CL078n1163_p0241a01】二者水氣。日珠火氣月珠水氣。火相
T25n1509_p0113c05║雖焰上。而人身中火上下遍到。日火亦爾。是
T25n1509_p0113c06║故夏月地水盡熱。以是故知火不皆上。復次
T25n1509_p0113c07║是光明佛力故。遍至十方。譬如強弓遣箭
T25n1509_p0113c08║隨所向至。問曰。何以先照東方。南西北後。
T25n1509_p0113c09║答曰。以日出東方為上故。佛隨眾生意先
T25n1509_p0113c10║照東方。復次俱有一難。若先照南方。當言
T25n1509_p0113c11║何以不先照東西北方。若先照西方北方
T25n1509_p0113c12║亦爾。問曰。光明幾時當滅。答曰。佛用神力
T25n1509_p0113c13║欲住便住。捨神力便滅。佛光如燈神力如
T25n1509_p0113c14║脂。若佛不捨神力光不滅也。
T25n1509_p0113c15║【經】光明出過東方如恒河沙等世界。乃至
T25n1509_p0113c16║十方亦復如是。　【論】問曰。云何為三千大千
T25n1509_p0113c17║世界。答曰。佛雜阿含中分別說。千日千月千
T25n1509_p0113c18║閻浮提千衢陀尼【CL078n1163_p0241b01】千鬱怛羅越千弗婆提千
T25n1509_p0113c19║須彌山千四天王天處千三十三天千夜摩天
T25n1509_p0113c20║千兜率陀天千化自在天千他化自在天千
T25n1509_p0113c21║梵世天千大梵天。是名小千世界。名周利。
T25n1509_p0113c22║以周利千世界為一。一數至千名二千中
T25n1509_p0113c23║世界。以二千中世界為一。一數至千名三
T25n1509_p0113c24║千大千世界。初千小二千中第三名大千。千
T25n1509_p0113c25║千重數故名大千。二過復千故言三千。是
T25n1509_p0113c26║合集名百億日月乃至百億大梵天。是名三
T25n1509_p0113c27║千大千世界。是一時生一時滅。有人言。住
T25n1509_p0113c28║時一劫滅時一劫還生時一劫。是三千大千
T25n1509_p0113c29║世界。大劫亦三種破。水火風。小劫亦三種破。
T25n1509_p0114a01║刀病飢。此三千大千世界。在虛空中。風上水
T25n1509_p0114a02║水上地地上人。須彌山有二天處。四天處
T25n1509_p0114a03║三十三天處。餘殘夜摩天等。福德因緣七寶
T25n1509_p0114a04║地。風舉空中乃至大梵天皆七寶【CL078n1163_p0242a01】地皆在風
T25n1509_p0114a05║上。是三千大千世界光明遍照。照竟餘光過
T25n1509_p0114a06║出。照東方如恒河沙等諸世界南西北方四
T25n1509_p0114a07║維上下亦復如是。問曰。是光遠照云何不滅。
T25n1509_p0114a08║答曰。光明以佛神力為本。本在故不滅。譬
T25n1509_p0114a09║如龍泉。龍力故水不竭。是諸光明以佛心
T25n1509_p0114a10║力故。遍照十方中間不滅。問曰。如閻浮提
T25n1509_p0114a11║中種種大河。亦有過恒河者。何以常言恒
T25n1509_p0114a12║河沙等。答曰。恒河沙多。餘河不爾。復次是恒
T25n1509_p0114a13║河是佛生處遊行處。弟子眼見故以為喻。復
T25n1509_p0114a14║次佛出閻浮提。閻浮提四大河北邊出。入四
T25n1509_p0114a15║方大海中。北邊雪山中。有阿那婆達多池。
T25n1509_p0114a16║是池中有金色七寶蓮華。大如車蓋。阿那
T25n1509_p0114a17║婆達多龍王。是七住大菩薩。是池四邊有四
T25n1509_p0114a18║流水。東方象頭南方牛頭西方馬頭北方師
T25n1509_p0114a19║子頭。東方象頭出恒河。底有金沙。南方牛
T25n1509_p0114a20║頭出辛【CL078n1163_p0242b01】頭河。底亦有金沙。西方馬頭出婆
T25n1509_p0114a21║叉河。底亦有金沙。北方師子頭出私陀河。
T25n1509_p0114a22║底亦有金沙。是四河皆出北山。恒河出北
T25n1509_p0114a23║山入東海。辛頭河出北山入南海。婆叉
T25n1509_p0114a24║河出北山入西海。私陀河出北山入北海。
T25n1509_p0114a25║是四河中恒河最大。四遠諸人經書。皆以恒
T25n1509_p0114a26║河為福德吉河。若入中洗者諸罪垢惡皆悉
T25n1509_p0114a27║除盡。以人敬事此河皆共識知故以恒河
T25n1509_p0114a28║沙為喻。復次餘河名字喜轉。此恒河世世
T25n1509_p0114a29║不轉。以是故以恒河沙為喻。不取餘河。
T25n1509_p0114b01║問曰。恒河中沙為有幾許。答曰。一切算數
T25n1509_p0114b02║所不能知。唯有佛及法身菩薩能知其數。
T25n1509_p0114b03║佛及法身菩薩。一切閻浮提中。微塵生滅多
T25n1509_p0114b04║少皆能數知。何況恒河沙。如佛在祇桓外林
T25n1509_p0114b05║中樹下坐。有一婆羅門來到佛所。問佛。此
T25n1509_p0114b06║樹林有幾葉。佛即時便答有若干數。婆羅【CL078n1163_p0243a01】門
T25n1509_p0114b07║心疑誰證知者。婆羅門去至一樹邊。取一樹
T25n1509_p0114b08║上少葉藏。還問佛。此樹林定有幾葉。即答
T25n1509_p0114b09║今少若干葉。如其所取語之。婆羅門知已
T25n1509_p0114b10║心大敬信。求佛出家後得阿羅漢道。以是
T25n1509_p0114b11║故知。佛能知恒河沙數。問曰。有幾許人。值
T25n1509_p0114b12║佛光明必得阿耨多羅三藐三菩提。若值光
T25n1509_p0114b13║明便得道者。佛有大慈。何以不常放光明
T25n1509_p0114b14║令一切得道。何須持戒禪定智慧。然後得
T25n1509_p0114b15║道。答曰。眾生種種因緣得度不同。有禪定
T25n1509_p0114b16║得度者。有持戒說法得度者。有光明觸身
T25n1509_p0114b17║而得度者。譬如城有多門。入處各各至處不
T25n1509_p0114b18║異。有人光明觸身而得度者。有若見光明
T25n1509_p0114b19║若觸身不得度者。
T25n1509_p0114b20║【經】爾時世尊舉身毛孔皆亦微笑。而放光
T25n1509_p0114b21║明遍照三千大千世界。復至十方如恒河沙
T25n1509_p0114b22║等世界。若有眾生遇斯光者。必得阿耨多羅
T25n1509_p0114b23║三【CL078n1163_p0243b01】藐三菩提。　【論】問曰。上已舉身微笑。今何
T25n1509_p0114b24║以故復一切毛孔皆笑。答曰。舉身微笑是麤
T25n1509_p0114b25║分。今一切毛孔皆笑是細分。復次先舉身微
T25n1509_p0114b26║笑光明有數。今一切毛孔皆笑。有光明而
T25n1509_p0114b27║無數。復次先舉身光明。所未度者。今值毛
T25n1509_p0114b28║孔光明。即便得度。譬如搖樹取果。熟者前
T25n1509_p0114b29║墮。若未熟者。更須後搖。又如捕魚前網
T25n1509_p0114c01║不盡後網乃得。笑因緣如上說。
T25n1509_p0114c02║大智度論卷第七【○】【○】【○】【○】【○】
