T25n1509_p0235a21║【□】
T25n1509_p0235a22║【□】
T25n1509_p0235a23║【CL078n1163_p0574a01】大智度論初品十力釋論第三十
T25n1509_p0235a24║九(卷二十四)
T25n1509_p0235a25║【□】
T25n1509_p0235a26║　　　　聖者龍樹造
T25n1509_p0235a27║　　　　後秦龜茲國三藏鳩摩羅什譯
T25n1509_p0235a28║【○】【經】舍利弗。菩薩摩訶薩欲遍知佛十力四無
T25n1509_p0235a29║所畏四無礙智十八不共法大慈大悲。當習
T25n1509_p0235b01║行般若波羅蜜。　【論】問曰。是十力四無所畏
T25n1509_p0235b02║等。是佛無上法。應當前說。何以故。先說九
T25n1509_p0235b03║相八念等。答曰。六波羅蜜是菩薩所應用
T25n1509_p0235b04║先已說。三十七品乃至三無漏根是聲聞法。
T25n1509_p0235b05║菩薩行是六波羅蜜得力故。欲過聲聞辟
T25n1509_p0235b06║支佛地。亦欲教化向聲聞辟支佛人令入
T25n1509_p0235b07║佛道。是故呵是小乘法捨一切眾生無所
T25n1509_p0235b08║利益。若諸聲聞人言。汝是凡夫人未斷結使。
T25n1509_p0235b09║不能行是法是故空呵。以是故【CL078n1163_p0574b01】佛言菩薩
T25n1509_p0235b10║應具足三十七品等。諸聲聞法不可得故。雖
T25n1509_p0235b11║行是諸法以不可得故。為眾生行邪行
T25n1509_p0235b12║故。行此正行常不捨是諸法不可得空。亦
T25n1509_p0235b13║不疾取涅槃證。若菩薩不解不行是小乘。
T25n1509_p0235b14║而但呵者誰當肯信。譬如釋迦牟尼佛。若
T25n1509_p0235b15║先不行六年苦行。而呵言非道者無人信
T25n1509_p0235b16║受。以是故自行苦行過於餘人。成佛道
T25n1509_p0235b17║時呵是苦行道人皆信受。是故六波羅蜜
T25n1509_p0235b18║後次第行聲聞法。
T25n1509_p0235b19║復次此非但是聲聞法。是法中和合不捨眾
T25n1509_p0235b20║生意具足一切佛法。以不可得空智故。名
T25n1509_p0235b21║菩薩法。問曰。若菩薩具足三十七品諸法
T25n1509_p0235b22║者。云何不入聲聞法位。答曰。具足者具足
T25n1509_p0235b23║觀知而不取證。了了觀知故名具足如佛
T25n1509_p0235b24║說。
T25n1509_p0235b25║　一切畏杖痛　　莫不惜壽命
T25n1509_p0235b26║　恕已可為喻　　杖不加群生
T25n1509_p0235b27║【CL078n1163_p0575a01】雖言一切畏杖痛。無色界眾生無身。色
T25n1509_p0235b28║界雖有身而無鞭杖。欲界中諸佛轉輪聖王
T25n1509_p0235b29║夜摩天已上皆不畏杖楚。為畏得杖處者
T25n1509_p0235c01║故言一切。具足亦如是。不為求證著法故
T25n1509_p0235c02║言具足。復次我先說。不捨眾生以不可得
T25n1509_p0235c03║空智和合故。不墮聲聞地。問曰。從六波羅
T25n1509_p0235c04║蜜。至三無漏根。但言應具足。自此以後何
T25n1509_p0235c05║以故。皆言欲得欲知是事。當習行般若
T25n1509_p0235c06║波羅蜜。答曰。聲聞法有量有限故。言應具
T25n1509_p0235c07║足。自此已下是諸佛法甚深無量。菩薩未得
T25n1509_p0235c08║故言欲得是事當學般若波羅蜜。復次聲聞
T25n1509_p0235c09║法易解易知故言具足。菩薩法佛法難解
T25n1509_p0235c10║難知故言當學。復次聲聞法總相。但知苦
T25n1509_p0235c11║知苦因知苦盡知盡苦道。譬如二種醫。一
T25n1509_p0235c12║者但知病知病因知差病知差病藥。而不
T25n1509_p0235c13║知一切病不知一切病因不知一切【CL078n1163_p0575b01】病
T25n1509_p0235c14║差。不知一切差病藥。若復但知治人病
T25n1509_p0235c15║不知治畜生病。或能治一國土。不能治
T25n1509_p0235c16║餘國土。有能治數十種病。不悉知四百四
T25n1509_p0235c17║種病病因病差差病藥亦如是。二者於四
T25n1509_p0235c18║種中悉皆遍知。遍知藥遍知病。聲聞人如
T25n1509_p0235c19║小醫不能遍知。菩薩摩訶薩如大醫。無病
T25n1509_p0235c20║不知無藥不識。以是故聲聞法應具足。菩
T25n1509_p0235c21║薩法應當學。
T25n1509_p0235c22║佛有十力者。是處不是處如實知一力也。
T25n1509_p0235c23║知眾生過去未來現在諸業諸受。知造業
T25n1509_p0235c24║處知因緣知報二力也。知諸禪解脫三昧
T25n1509_p0235c25║定垢淨分別相如實知三力也。知他眾生諸
T25n1509_p0235c26║根上下相如實知四力也。知他眾生種種
T25n1509_p0235c27║欲五力也。知世間種種無數性六力也。知
T25n1509_p0235c28║一切道至處相七力也。知種種宿命。共相共
T25n1509_p0235c29║因緣一世二世乃至百千世劫初劫盡。我在
T25n1509_p0236a01║彼眾生中如是姓名。飲食【CL078n1163_p0576a01】苦樂壽命長短。彼
T25n1509_p0236a02║中死是間生是間死還生是間。此間生名姓
T25n1509_p0236a03║飲食苦樂。壽命長短亦如是八力也。佛天
T25n1509_p0236a04║眼淨過諸天人眼見眾生死時生時端正醜
T25n1509_p0236a05║陋。若大若小若墮惡道若墮善道。如是業
T25n1509_p0236a06║因緣受報。是諸眾生惡身業成就。惡口業成
T25n1509_p0236a07║就。惡意業成就。謗毀聖人邪見邪見業成
T25n1509_p0236a08║就。是因緣故身壞死時入惡道。生地獄中。
T25n1509_p0236a09║是諸眾生善身業成就。善口業成就。善意業
T25n1509_p0236a10║成就不謗聖人正見正見業成就。是因緣故
T25n1509_p0236a11║身壞死時入善道生天上九力也。佛諸漏
T25n1509_p0236a12║盡故。無漏心解脫。無漏智慧解脫。現在法中
T25n1509_p0236a13║自識知我生已盡持戒已作後有盡。如實
T25n1509_p0236a14║知十力也。問曰。是十力菩薩未得。聲聞辟
T25n1509_p0236a15║支佛所不能得。今何以說。答曰。聲聞人
T25n1509_p0236a16║雖不能得。若聞是十力功德。作是念佛
T25n1509_p0236a17║有如【CL078n1163_p0576b01】是大功德。自慶言我等善利蒙益不
T25n1509_p0236a18║少。得信心清淨入盡苦道。諸菩薩者聞之。
T25n1509_p0236a19║懃修菩薩道。當得如是十力等大功德果。
T25n1509_p0236a20║復次有聲聞人及菩薩。修念佛三昧。非但
T25n1509_p0236a21║念佛身。當念佛種種功德法身。應作是念
T25n1509_p0236a22║佛一切種一切法能解故名一切智人。一切
T25n1509_p0236a23║法如實善分別說故。名一切見人。一切法現
T25n1509_p0236a24║前知故。名一切知見無礙人。等心一切眾
T25n1509_p0236a25║生故。名大慈悲人。有大慈悲故。名為世
T25n1509_p0236a26║救。如實道來故。名為如來。應受一切世間
T25n1509_p0236a27║供養故。名為應供人。成就不顛倒智慧故。
T25n1509_p0236a28║名正遍知。戒定慧智成就故。名明行。成不
T25n1509_p0236a29║復還故。名善逝。知世間總相別相故。名世
T25n1509_p0236b01║間解。善說出世間安隱道故。名無上調御
T25n1509_p0236b02║師。以三種教法度眾生故。名天人師。一切
T25n1509_p0236b03║世間煩惱睡能自覺亦能覺人故。名為覺【CL078n1163_p0577a01】人。
T25n1509_p0236b04║一切所願具足故。名有德。十力成就故。名
T25n1509_p0236b05║堅誓。得四無畏故。名人師子。得無量甚深
T25n1509_p0236b06║智故。名大功德海。一切記說無礙故。名如
T25n1509_p0236b07║風。一切好醜無憎愛故。名如地。燒一切結
T25n1509_p0236b08║使薪故。名如火。善斷一切煩惱習故。名
T25n1509_p0236b09║具足解脫。最上處住故。名為世尊。佛有
T25n1509_p0236b10║如是等諸功德故應念佛。以是故菩薩摩
T25n1509_p0236b11║訶薩。欲得佛十力四無所畏十八不共法。
T25n1509_p0236b12║當學般若波羅蜜。復次佛在王舍城耆闍崛
T25n1509_p0236b13║山中。說是般若波羅蜜時。佛四部眾及諸外
T25n1509_p0236b14║道在家出家。諸天龍鬼神等種種大眾集會。
T25n1509_p0236b15║佛入三昧王三昧。放大光明遍照恒河沙
T25n1509_p0236b16║等世界。地六種震動。說是般若波羅蜜六波
T25n1509_p0236b17║羅蜜乃至三無漏根。是中有眾生疑。有何等
T25n1509_p0236b18║力有幾種力故。能作如是不可思議感動
T25n1509_p0236b19║利益。佛知眾生心有如是疑【CL078n1163_p0577b01】故言。我有諸
T25n1509_p0236b20║法實相智力。是力有十種用。是十種智故。
T25n1509_p0236b21║能作如是感動變化。亦能過是所作。以是
T25n1509_p0236b22║故言欲得十力當學般若波羅蜜。復次佛弟
T25n1509_p0236b23║子世世殖善根。以少罪緣故墮外道。諸外
T25n1509_p0236b24║道常言。佛非實有功德力。是幻術力誑惑
T25n1509_p0236b25║人心。佛弟子墮外道者。心疑若爾者佛非
T25n1509_p0236b26║大人。欲滅是惡謗故言。我實有十力四無
T25n1509_p0236b27║所畏故度眾生。非是幻誑也。復次諸菩薩
T25n1509_p0236b28║修菩薩道。苦行事難辦難成故欲懈息。是
T25n1509_p0236b29║故佛言。行是十力當得無量果報。譬如
T25n1509_p0236c01║估客主慰喻商人言。汝等慎勿疲惓。精勤
T25n1509_p0236c02║努力得至寶山。當得七寶如意寶珠。佛亦
T25n1509_p0236c03║如是安慰諸菩薩言。無得疲厭當勤精進
T25n1509_p0236c04║修菩薩道。行是十力當得無量果報。如是
T25n1509_p0236c05║等種種利益因緣故。說十力等。問曰。佛有
T25n1509_p0236c06║無量力。何以故但說十力。【CL078n1163_p0578a01】答曰。諸佛雖有
T25n1509_p0236c07║無量力。度人因緣故。說十力足成辦其事。
T25n1509_p0236c08║以是處不是處智力。分別籌量眾生是可度
T25n1509_p0236c09║是不可度。以業報智力。分別籌量是人業
T25n1509_p0236c10║障是人報障是人無障。以禪定解脫三昧智
T25n1509_p0236c11║力。分別籌量是人著味是人不著味。以上
T25n1509_p0236c12║下根智力。分別籌量眾生智力多少。以種
T25n1509_p0236c13║種欲智力。分別籌量眾生所樂。以種種性
T25n1509_p0236c14║智力。分別籌量眾生深心所趣。以一切至
T25n1509_p0236c15║處道智力。分別籌量眾生解脫門。以宿命
T25n1509_p0236c16║智力。分別眾生先所從來。以生死智力。
T25n1509_p0236c17║分別眾生生處好醜。以漏盡智力分別籌
T25n1509_p0236c18║量眾生得涅槃。佛用是十種力度脫眾生。
T25n1509_p0236c19║審諦不錯皆得具足。以是故佛雖有無量
T25n1509_p0236c20║力但說此十力。復次是處不是處力定。知
T25n1509_p0236c21║從是因緣出是果報。是中總攝九力。為欲
T25n1509_p0236c22║度眾生故。【CL078n1163_p0578b01】於初力中分別有九種。何以
T25n1509_p0236c23║故。是世間眾生現前見穀從種出。而不能
T25n1509_p0236c24║知。何況心心數法因緣果報。佛於內外因緣
T25n1509_p0236c25║果報。了了遍知故名為力。佛知是眾生業煩
T25n1509_p0236c26║惱因緣故縛。淨禪定三昧解脫因緣故解。是
T25n1509_p0236c27║一切眾生三世三種諸業諸煩惱輕重深淺麤
T25n1509_p0236c28║細。佛悉遍知故名力。一切眾生諸禪定解脫
T25n1509_p0236c29║三昧大小深淺解脫因緣。佛悉遍知故名力。
T25n1509_p0237a01║眾生鈍根為後身故。作罪福業因緣。利根
T25n1509_p0237a02║人為不生故集諸業。佛悉知此上下根好
T25n1509_p0237a03║醜相故名力。知一切眾生二種欲。作上下
T25n1509_p0237a04║根因緣。二種欲善惡種種別異。佛悉遍知故
T25n1509_p0237a05║名力。二種欲由二種性因緣故。遍知眾
T25n1509_p0237a06║生深心所趣故名力。一切眾生種種性因
T25n1509_p0237a07║緣故行二種道。所謂善道惡道種種門所至
T25n1509_p0237a08║處。佛悉遍知故名力。過去未來【CL078n1163_p0579a01】世中因緣果
T25n1509_p0237a09║報智慧無礙。是名宿命生死智力。知過去未
T25n1509_p0237a10║來因果。已悉知方便壞因緣果報相續。是
T25n1509_p0237a11║名漏盡力。佛知三世中二種因緣。分別籌
T25n1509_p0237a12║量眾生根欲性。為盡漏故說法。是漏盡力。
T25n1509_p0237a13║問曰。何等為是處不是處力。答曰。佛知一
T25n1509_p0237a14║切諸法因緣果報定相。從是因緣生如是
T25n1509_p0237a15║果報。從是因緣不生如是果報。所以者何。
T25n1509_p0237a16║如多性經中說。是處不是處相。女身作轉輪
T25n1509_p0237a17║聖王無是處。何以故。一切女人皆屬男子。
T25n1509_p0237a18║不得自在故。女人尚不得作轉輪聖王
T25n1509_p0237a19║何況作佛。若女人得解脫涅槃。亦因男子
T25n1509_p0237a20║得。無有自然得道。二轉輪聖王。一時出世
T25n1509_p0237a21║無是處。何以故無怨業成就故。二轉輪聖
T25n1509_p0237a22║王尚不同世何況二佛。惡業得受樂報無
T25n1509_p0237a23║是處。惡業尚不能得世間樂。何況出世樂。
T25n1509_p0237a24║若惡行生天無是處。惡行【CL078n1163_p0579b01】尚不能得生天
T25n1509_p0237a25║何況涅槃。五蓋覆心散亂。離修七覺而得
T25n1509_p0237a26║涅槃無是處。五蓋覆心離修七覺。尚不能
T25n1509_p0237a27║得聲聞道何況佛道。心無覆蓋佛道可得。
T25n1509_p0237a28║何況聲聞道。如是等是處不是處。多性經中
T25n1509_p0237a29║佛口自說。諸論議師輩。依是佛語更廣說
T25n1509_p0237b01║是處不是處。若言佛有闕失罪過。若諸賢
T25n1509_p0237b02║聖求外道師。若諸賢聖自言我是佛。若諸賢
T25n1509_p0237b03║聖墮惡道。若見諦所斷結使更生。若諸賢
T25n1509_p0237b04║聖覆藏罪。若須陀洹二十五有皆無是處。
T25n1509_p0237b05║如賢聖分別中廣說。五逆人五種黃門墮
T25n1509_p0237b06║四惡道。眾生鬱多羅越人魔眷屬三障所遮。
T25n1509_p0237b07║若言得道皆無是處。經說法者輕法自輕
T25n1509_p0237b08║破戒愚癡。若言得具足法喜亦無是處。自
T25n1509_p0237b09║言我是佛。此身口惡不悔欲見佛。若破僧
T25n1509_p0237b10║罪不悔欲見佛。邪定入正定。正定入邪定。
T25n1509_p0237b11║正定入不定。除佛法【CL078n1163_p0580a01】別有真得道人應得
T25n1509_p0237b12║道身若死皆無是處。除因緣生識出名色
T25n1509_p0237b13║更有法無是處。佛遣使事未訖。若遮礙無
T25n1509_p0237b14║是處。入慈三昧若他因緣死入滅盡定。在
T25n1509_p0237b15║見諦道中若死皆無是處。若害佛及佛母
T25n1509_p0237b16║無是處。轉輪聖王女寶象馬主藏臣主兵
T25n1509_p0237b17║臣。若在胎中死母子夭喪皆無是處。鬱多
T25n1509_p0237b18║羅越人女寶佛母。命終次身入惡道皆無是
T25n1509_p0237b19║處。有為常涅槃無常。凡夫人能斷非有想非
T25n1509_p0237b20║無想結使。一切取相禪定中修聖道。無漏道
T25n1509_p0237b21║有漏因。若地濕相水堅相火冷相風住相皆
T25n1509_p0237b22║無是處。無明不能生諸行。乃至生不能
T25n1509_p0237b23║生老死無有是處。二心一時生五識眾。
T25n1509_p0237b24║能分別取相。若著若離若眼能起身業口
T25n1509_p0237b25║業。若眼能入禪定無有是處。但五識相續
T25n1509_p0237b26║生不生意識但五識眾中著有相續。但五
T25n1509_p0237b27║識眾能緣名能緣【CL078n1163_p0580b01】相。能緣無色法。能緣過
T25n1509_p0237b28║去未來。能緣離三世法。但五識眾中有增
T25n1509_p0237b29║觸明觸修禪定。若受善律儀不善律儀。若
T25n1509_p0237c01║憂喜若有無覺無觀。若增益諸根皆無是
T25n1509_p0237c02║處。鼻識舌識有隱沒無記凡夫人第六識離
T25n1509_p0237c03║我行無是處。如是等無量無是處。是處亦
T25n1509_p0237c04║如是。佛知是處無是處。分別籌量可度者
T25n1509_p0237c05║為說法。不可度者為作因緣。譬如良醫
T25n1509_p0237c06║知病可治不可治。聲聞辟支佛所知少少故
T25n1509_p0237c07║或不應度者欲度。如首羅應度而不度。如
T25n1509_p0237c08║舍利弗所不度者。是佛無是事。無能壞無
T25n1509_p0237c09║能勝。悉遍知故是名初力。業報智力者。身
T25n1509_p0237c10║口所作業。及此生無作業所受戒業亦惡業。
T25n1509_p0237c11║日夜隨生業用生罪福業。是業佛略說三
T25n1509_p0237c12║處攝。是名一切業相。佛知一切眾生有業
T25n1509_p0237c13║過去報亦過去。有業過去報在現在。有業
T25n1509_p0237c14║過去報【CL078n1163_p0581a01】在未來。有業過去報在過去現在。
T25n1509_p0237c15║有業過去報在過去未來。有業過去報在
T25n1509_p0237c16║現在未來。有業過去報在過去未來現在。
T25n1509_p0237c17║現在業亦如是。復次善心中。受善不善無記
T25n1509_p0237c18║業報。不善心無記心亦如是。復次樂業因緣
T25n1509_p0237c19║故受樂報。苦業因緣故受苦報。不苦不樂業
T25n1509_p0237c20║因緣故。受不苦不樂報。現報業因緣故。受
T25n1509_p0237c21║現報。生報業因緣故受生報。後報業因緣故
T25n1509_p0237c22║受後報。不淨業因緣故受惱報。淨業因緣故
T25n1509_p0237c23║受無惱報。雜業因緣故受雜報。復次二種
T25n1509_p0237c24║業。必受報業不必受報業。必受報業不可得
T25n1509_p0237c25║離。或待時待人待處受報。如人應共轉
T25n1509_p0237c26║輪聖王受福。待轉輪聖王好世。出是時。
T25n1509_p0237c27║乃受是為待時。待人者。人即是轉輪聖王。
T25n1509_p0237c28║待處者轉輪聖王所出處。復次是必受報
T25n1509_p0237c29║業。不待技能功勳。若好若醜不求自【CL078n1163_p0581b01】來。
T25n1509_p0238a01║如天上生人福樂自至地獄中人罪苦自追。
T25n1509_p0238a02║不待因緣此業深重故。復次必受報業。如
T25n1509_p0238a03║毘琉璃軍殺七萬二千諸得道人及無量五
T25n1509_p0238a04║戒優婆塞。如目連等大神通人所不能救。
T25n1509_p0238a05║如薄拘羅後母投著火中湯中水中而不
T25n1509_p0238a06║死。如佛遊諸國。雖出家行乞不須膳供。
T25n1509_p0238a07║而五百乘車載王所食。葉中生粳米。隨飯
T25n1509_p0238a08║百味羹。如是等善惡業必受。餘者不必受。欲
T25n1509_p0238a09║界受三種業報處。樂受業苦受業不苦不樂
T25n1509_p0238a10║受業。色界受二種業報處。樂受業不苦不樂
T25n1509_p0238a11║受業。無色界受一種業報處。不苦不樂受業。
T25n1509_p0238a12║或待事者依是事得受業報。如弗迦羅
T25n1509_p0238a13║婆王。池中生千葉金色蓮華大如車輪。因
T25n1509_p0238a14║是大會快樂。多人出家得道。佛知一切眾生
T25n1509_p0238a15║造諸業處。或欲界色界無色界。欲界在何道
T25n1509_p0238a16║中。若天道在何天中。【CL078n1163_p0582a01】若人中在何天下。若
T25n1509_p0238a17║閻浮提在何國。若是國在何城何聚落。何
T25n1509_p0238a18║精舍何土地若是城在何里何巷。何舍在何
T25n1509_p0238a19║處。知是業何等時作。過去一世二世乃至
T25n1509_p0238a20║百千萬世。是業果報幾已受幾未受幾必受
T25n1509_p0238a21║幾不必受。知善不善所用事物。所謂刀杖教
T25n1509_p0238a22║敕殺等。自殺遣人殺。諸餘惡業亦如是。善
T25n1509_p0238a23║業亦如是。知如是布施持戒修善。施中所
T25n1509_p0238a24║施何等土地。房舍衣服飲食醫藥臥具七寶
T25n1509_p0238a25║財物。戒中受戒自然戒心生戒口言戒一行
T25n1509_p0238a26║戒少分戒多分戒滿分戒一日戒七善道戒十
T25n1509_p0238a27║戒具足戒定共戒。善福中修初禪二三四禪
T25n1509_p0238a28║慈心悲喜捨心。如是等善業因緣。若慳貪
T25n1509_p0238a29║若瞋恚若怖畏若邪見若惡知識等。種種惡
T25n1509_p0238b01║業因緣福業因緣。若信若憐愍若恭敬若禪
T25n1509_p0238b02║定若智慧若善知識等。種種善業因緣。是諸
T25n1509_p0238b03║業自在。一【CL078n1163_p0582b01】切天及人。是諸業相無能轉者。
T25n1509_p0238b04║於億千萬世。常隨逐眾生不捨。如債主隨
T25n1509_p0238b05║人。得因緣具足便與果報。如地中種子。
T25n1509_p0238b06║得因緣時節和合便生。是業能令眾生六道
T25n1509_p0238b07║中受生駛疾於箭。一切眾生皆有諸業報
T25n1509_p0238b08║分。如父母遺財。諸子皆應得分。是業果報
T25n1509_p0238b09║時到不可遮止。如劫盡火隨眾生應生處
T25n1509_p0238b10║處處安置。如大國王隨其所應而與官職。
T25n1509_p0238b11║人命終時是業來蔭覆其心。如大山映物。
T25n1509_p0238b12║是業能與種種身。如工畫師作種種像。若
T25n1509_p0238b13║人以正行業則與好報。若以邪行業
T25n1509_p0238b14║則與惡報。如人事王隨事得報。如是等
T25n1509_p0238b15║分別諸業相果報。復次如分別業經中。佛
T25n1509_p0238b16║告阿難。行惡人好處生。行善人惡處生。阿
T25n1509_p0238b17║難言。是事云何。佛言。惡人今世罪業未熟。
T25n1509_p0238b18║宿世善業已熟。以是因緣故。今雖【CL078n1163_p0583a01】為惡而
T25n1509_p0238b19║生好處。或臨死時善心心數法生。是因緣
T25n1509_p0238b20║故亦生好處。行善人生惡處者。今世善未
T25n1509_p0238b21║熟。過世惡已熟。以是因緣故。今雖為善而
T25n1509_p0238b22║生惡處。或臨死時不善心心數法生。是因緣
T25n1509_p0238b23║故亦生惡處。問曰。熟不熟義可爾。臨死時
T25n1509_p0238b24║少許時心。云何能勝終身行力。答曰。是心
T25n1509_p0238b25║雖時頃少而心力猛利。如火如毒雖少能
T25n1509_p0238b26║成大事。是垂死時心決定猛健故。勝百歲
T25n1509_p0238b27║行力。是後心名為大心。以捨身及諸根事
T25n1509_p0238b28║急故。如人入陣不惜身命名為健。如阿
T25n1509_p0238b29║羅漢。捨是身著故得阿羅漢道。如是等種
T25n1509_p0238c01║種罪福業報。轉報亦應如是。知聲聞人但
T25n1509_p0238c02║知惡業罪報善業福報。不能如是細分別。
T25n1509_p0238c03║佛悉遍知是業及業報。智慧勢力無礙無盡
T25n1509_p0238c04║無能壞故。是名第二力。禪定解脫三昧淨
T25n1509_p0238c05║垢分別智力者。禪名四禪。【CL078n1163_p0583b01】佛知是禪佐助
T25n1509_p0238c06║道法名相義分次第熏修有漏無漏學無學淨
T25n1509_p0238c07║垢味不味深淺分別等。八解脫如禪中分
T25n1509_p0238c08║別相說。禪攝一切色界定。說解脫。攝一
T25n1509_p0238c09║切定禪波羅蜜。即是諸解脫禪定三昧解
T25n1509_p0238c10║脫禪三昧皆名為定。定名為心不散亂。垢
T25n1509_p0238c11║名愛見慢等諸煩惱。淨名真禪定。不雜愛
T25n1509_p0238c12║見慢等煩惱如真金。分別名諸定中有一
T25n1509_p0238c13║心行不一心行。常行不常行。難入易入。難出
T25n1509_p0238c14║易出。別取相。總取相。轉治不轉治。轉治如
T25n1509_p0238c15║婬欲中慈心。瞋人不淨觀。愚癡人思惟邊
T25n1509_p0238c16║無邊。掉戲心中用智慧分別諸法。沒心中
T25n1509_p0238c17║欲攝心。若不爾者名不轉治。是定中應分
T25n1509_p0238c18║別時及住處。若身瘦羸是非行定時。如菩
T25n1509_p0238c19║薩苦行時。作是念。我今不能生禪定。若多
T25n1509_p0238c20║人處亦非行定處。復次佛知是禪定失。是
T25n1509_p0238c21║禪住是禪增益【CL078n1163_p0584a01】是禪到涅槃。復次佛知是
T25n1509_p0238c22║人難入定難出定易入易出易入難出
T25n1509_p0238c23║難入易出。佛知是人應得如是禪。知是
T25n1509_p0238c24║人失禪受五欲。知是人受五欲已還得禪。
T25n1509_p0238c25║依是禪得阿羅漢。如是等一切諸禪定解
T25n1509_p0238c26║脫即是三昧是禪定。佛以甚深智慧盡知無
T25n1509_p0238c27║能壞無能勝。是名第三力。知眾生上下根
T25n1509_p0238c28║智力者。佛知眾生是利根鈍根中根。利智名
T25n1509_p0238c29║為上。鈍智名為下。佛用是上下根智力。分
T25n1509_p0239a01║別一切眾生。是利根是中根是鈍根。是人如
T25n1509_p0239a02║是根。今世但能得初果。更不能得餘。是人
T25n1509_p0239a03║但能得第二第三第四果。是人但能得初禪。
T25n1509_p0239a04║是人但能得第二第三第四禪。乃至滅盡定
T25n1509_p0239a05║亦如是。是人當作時解脫證。是人當作不
T25n1509_p0239a06║時解脫證。是人能得於聲聞中第一。是人
T25n1509_p0239a07║能得於辟支佛中第一。是人具足六波【CL078n1163_p0584b01】羅
T25n1509_p0239a08║蜜。能得阿耨多羅三藐三菩提。如是知已。
T25n1509_p0239a09║或為略說得度。或為廣說得度。或為略
T25n1509_p0239a10║廣說得度。或以軟語教或以苦語教或以
T25n1509_p0239a11║軟苦語教。佛亦分別。是人有餘根。應令增
T25n1509_p0239a12║生信根。是人應令生精進念定慧根。是人
T25n1509_p0239a13║用信根入正位。是人用慧根入正位。是
T25n1509_p0239a14║人利根為結使所遮。如鴦群梨摩羅等。是
T25n1509_p0239a15║人利根不為結使所遮。如舍利弗目連等。
T25n1509_p0239a16║知根雖鈍而無遮。如周利般陀伽。有根
T25n1509_p0239a17║鈍而遮者。知是人見諦所斷根鈍思惟所斷
T25n1509_p0239a18║根利。思惟所斷鈍見諦所斷利。是人一切根
T25n1509_p0239a19║同鈍同利。是人一切根不同鈍不同利。是
T25n1509_p0239a20║人先因力大。是人今緣力大。是人欲縛而得
T25n1509_p0239a21║解。是人欲解而得縛。譬如鴦群梨摩羅。
T25n1509_p0239a22║欲殺母害佛而得解脫。如一比丘。得四
T25n1509_p0239a23║禪增上慢故還入地獄。知是人必墮惡道。
T25n1509_p0239a24║【CL078n1163_p0585a01】是人難出是人易出。是人疾出是人久久乃
T25n1509_p0239a25║出。如是等一切眾生上下根相皆悉遍知。無
T25n1509_p0239a26║能壞無能勝。是名第四力。知眾生種種
T25n1509_p0239a27║欲智力者。欲名信喜好樂。好五欲如孫陀
T25n1509_p0239a28║羅難陀等。好名聞如提婆達等。好世間財
T25n1509_p0239a29║利如須彌剎多羅等。好出家如耶舍等。
T25n1509_p0239b01║好信如跋迦利等。好持戒如羅睺羅等。
T25n1509_p0239b02║好施如施跋羅(丹注云佛姑甘露女所生)。好頭陀遠離
T25n1509_p0239b03║如摩訶迦葉。好坐禪如隸跋多等。好智慧
T25n1509_p0239b04║如舍利弗等。好多聞如阿難等。好知毘
T25n1509_p0239b05║尼如優婆離等。如是佛弟子各各有所好。
T25n1509_p0239b06║凡夫人亦各各有所喜。或有喜婬欲或有
T25n1509_p0239b07║喜瞋恚。復次佛知是人多欲多瞋多癡。問
T25n1509_p0239b08║曰。何等是多欲多瞋多癡相。答曰。如禪經
T25n1509_p0239b09║中說。三毒相是中應廣說。知如是相已。多
T25n1509_p0239b10║婬欲人不淨法門治。多瞋人慈心法門治。多
T25n1509_p0239b11║愚【CL078n1163_p0585b01】癡人因緣法門治。如是隨所欲說法。所
T25n1509_p0239b12║謂善欲隨心為說。如船順流。惡欲以苦切
T25n1509_p0239b13║語教。如以榍出榍。是欲智中佛悉遍知。無
T25n1509_p0239b14║能壞無能勝。是名第五力。性智力者。佛知
T25n1509_p0239b15║世間種種別異性。性名積習。相從性生。欲
T25n1509_p0239b16║隨性作行。或時從欲為性。習欲成性。性名
T25n1509_p0239b17║深心為事。欲名隨緣起。是為欲性分別。世
T25n1509_p0239b18║間種種別異者。各各性多。性無量不可數。
T25n1509_p0239b19║是名世間別異。有二種世間。世界世間。眾
T25n1509_p0239b20║生世間。此中但說眾生世間。佛知眾生如
T25n1509_p0239b21║是性如是欲從是處來。若成就善根不善
T25n1509_p0239b22║根。可度不可度。定不定。必不必。行何行生
T25n1509_p0239b23║何處在何地。復次佛知是眾生種種性相。
T25n1509_p0239b24║所謂隨所趣向。如是處偏多。如是貴。如
T25n1509_p0239b25║是深心事。如是欲。如是業。如是行。如是
T25n1509_p0239b26║煩惱。如是禮法。如是定。如是威儀。如是
T25n1509_p0239b27║知。如是見。如【CL078n1163_p0586a01】是憶想分別。爾所結使生。爾
T25n1509_p0239b28║所結使未生。隨所著生欲。隨欲染心。隨
T25n1509_p0239b29║染心趣向。隨向貴重。隨貴重常覺觀。
T25n1509_p0239c01║隨覺觀為戲論。隨戲論常念。隨念發行。
T25n1509_p0239c02║隨發行作業。隨作業果報。復次佛用
T25n1509_p0239c03║是種種性智力。知是眾生可度是不可度。
T25n1509_p0239c04║是今世可度是後世可度。是即時可度。是
T25n1509_p0239c05║異時可度。是現前可度。是眼不見可度。
T25n1509_p0239c06║是人佛能度。是人聲聞能度。是人共可度。
T25n1509_p0239c07║是人必可度。是人必不可度。是人略說
T25n1509_p0239c08║可度。是人廣說可度。是人略廣說可度。是
T25n1509_p0239c09║人讚嘆可度。是人折伏可度。是人將迎可
T25n1509_p0239c10║度。是人棄捨可度。是人細法可度。是人麤
T25n1509_p0239c11║法可度。是人苦切可度。是人軟語可度。是
T25n1509_p0239c12║人苦軟可度。是邪見是正見。是著過去是
T25n1509_p0239c13║著未來。是著斷滅是著常。是著有見是
T25n1509_p0239c14║著無見。是欲生是厭生。是求富【CL078n1163_p0586b01】貴樂。是著
T25n1509_p0239c15║厚邪見。是說無因無緣。是說邪因緣。是說
T25n1509_p0239c16║正因緣。是說無作業。是說邪作業。是說正
T25n1509_p0239c17║作業。是說不求。是說邪求。是說正求。是
T25n1509_p0239c18║貴我。是貴五欲。是貴得利。是貴飲食。是
T25n1509_p0239c19║貴說戲樂事。是樂眾。是樂憒鬧是樂遠
T25n1509_p0239c20║離。是多行愛。是多行見。是好信。是好慧。
T25n1509_p0239c21║是應守護是應捨。是貴持戒。是貴禪定。
T25n1509_p0239c22║是貴智慧。是易悟。是講說乃悟。是可引導。
T25n1509_p0239c23║是句句解。是利根是鈍根是中根。是易出易
T25n1509_p0239c24║拔。是難出難拔。是畏罪。是重罪。是畏生
T25n1509_p0239c25║死。是不畏生死。是多欲是多瞋是多癡。是
T25n1509_p0239c26║多欲瞋。是多欲癡。是多瞋癡。是多欲瞋癡。
T25n1509_p0239c27║是薄煩惱是厚煩惱。是少垢是多垢。是覆慧
T25n1509_p0239c28║是衣裓慧是廣慧。是人善知五眾相十二
T25n1509_p0239c29║入十八界十二因緣。是處非是處。苦集滅道。
T25n1509_p0240a01║善知入定出定住定。復次佛知是欲界【CL078n1163_p0587a01】眾
T25n1509_p0240a02║生是色界是無色界眾生。是地獄畜生餓鬼
T25n1509_p0240a03║人天。是卵生胎生濕生化生。是有色是無色
T25n1509_p0240a04║是有想是無想。是短命是長命。是但凡夫人
T25n1509_p0240a05║未離欲。是凡夫人離下地欲未離禪欲。如
T25n1509_p0240a06║是乃至非有想非無想。是向道是得果。是辟
T25n1509_p0240a07║支佛。是諸佛無礙解脫。如是等種種分別。
T25n1509_p0240a08║五道四生三聚假名障眾入界。善根不善根。
T25n1509_p0240a09║諸結使地業果。是可度是不可度滅智分
T25n1509_p0240a10║別。以如是等分別。知世間種種別異性。得
T25n1509_p0240a11║無礙解脫。如是等種種別異佛悉遍知。無能
T25n1509_p0240a12║壞無能勝。是名第六力。一切至處道智力
T25n1509_p0240a13║者。有人言業即是道。所以者何。業因緣故
T25n1509_p0240a14║遍行五道有業。能斷業能有所至。所謂三
T25n1509_p0240a15║聖道分及無漏思。以是故諸業是一切至處
T25n1509_p0240a16║道。復次有人言。五別五智三昧(丹云無漏三昧禪五支)
T25n1509_p0240a17║住一切處利益事辦。復有人言第四禪【CL078n1163_p0587b01】即是。
T25n1509_p0240a18║何以故。第四禪一切諸定至處。如諸經中說。
T25n1509_p0240a19║是善心定心不亂心攝心。皆入第四禪中。
T25n1509_p0240a20║復次有人言。如身念處。即是至處道。是諸道
T25n1509_p0240a21║利益之本。復有人言。一切聖道是用是聖
T25n1509_p0240a22║道得隨意利益。復有論者言。一切善道一
T25n1509_p0240a23║切惡道一切聖道。各各知諸道至處。如毛豎
T25n1509_p0240a24║經中說。佛悉遍知無能壞無能勝。是名第
T25n1509_p0240a25║七力。宿命智力者。宿命有三種。有通有明有
T25n1509_p0240a26║力。凡夫人但有通。聲聞人亦通亦明。佛亦通
T25n1509_p0240a27║亦明亦力。所以者何。凡夫人但知宿命所
T25n1509_p0240a28║經。不知業因緣相續。以是故。凡夫人但有
T25n1509_p0240a29║通無有明。聲聞人知集諦故。了了知業因
T25n1509_p0240b01║緣相續生。以是故。聲聞人亦有通亦有明。
T25n1509_p0240b02║若佛弟子先凡夫人時。得宿命智。入見諦道
T25n1509_p0240b03║中知集因緣。第八無漏心得斷見故。通變
T25n1509_p0240b04║為明。所以者何。明【CL078n1163_p0588a01】名見根本。若佛弟子先
T25n1509_p0240b05║得聖道。後宿命智生。亦知集因緣力故通
T25n1509_p0240b06║變為明。問曰。若佛本為菩薩時。先得宿命
T25n1509_p0240b07║智。諸菩薩離無所有處煩惱。後入聖道故。
T25n1509_p0240b08║云何佛說我初夜得初明。答曰。是時非明。
T25n1509_p0240b09║若佛在眾中說我彼時得是明。示眾人言
T25n1509_p0240b10║是明初夜得。譬如國王未作王時生子。後
T25n1509_p0240b11║作王時人問王子何時生。答言。王子某時
T25n1509_p0240b12║生。是生時未作王。以今是王故以彼為王
T25n1509_p0240b13║子。言王子彼時生。佛亦如是。宿命智生爾
T25n1509_p0240b14║時未是明。但名通。後夜時知集因緣故。通
T25n1509_p0240b15║變為明。後在眾中說言。我初夜時得是
T25n1509_p0240b16║明。問曰。通明義。如是云何為力。答曰。佛
T25n1509_p0240b17║用是明。知己身及眾生無量無邊世中宿命
T25n1509_p0240b18║因緣所更種種悉遍知。是為力。是名第八
T25n1509_p0240b19║力。生死智力者。佛用天眼見眾生生死處。
T25n1509_p0240b20║凡【CL078n1163_p0588b01】夫人用是天眼。極多見四天下。聲聞人極
T25n1509_p0240b21║多傍見小千世界上下亦遍見。問曰。大梵王
T25n1509_p0240b22║亦能見千世界有何等異。答曰。大梵王自
T25n1509_p0240b23║於千世界中立則遍見。若在邊立則不見
T25n1509_p0240b24║餘處。聲聞人則不爾。在所住處常見千世
T25n1509_p0240b25║界。辟支佛見百千世界。諸佛見無量無邊
T25n1509_p0240b26║諸世界。凡夫人天眼智。是通而非明亦如
T25n1509_p0240b27║是。但見所有事。不能見隨業因緣受生。
T25n1509_p0240b28║如宿命中說。復次得天眼人中最第一者阿
T25n1509_p0240b29║泥盧豆。色界四大造色半頭清淨是天眼。佛
T25n1509_p0240c01║天眼四大造色遍頭清淨。是為差別。復次聲
T25n1509_p0240c02║聞人所住於三昧中得天眼。即所住三昧中
T25n1509_p0240c03║能見。若有覺有觀三昧。若無覺有觀三昧。若
T25n1509_p0240c04║無覺無觀三昧。佛隨所入三昧中住欲見盡
T25n1509_p0240c05║見。若依無覺無觀三昧中得天眼。入有覺
T25n1509_p0240c06║有觀三昧。若無覺有觀【CL078n1163_p0589a01】三昧中。亦能見。復次
T25n1509_p0240c07║聲聞人用是天眼見時。所住三昧中心入餘
T25n1509_p0240c08║三昧天眼則滅。佛則不爾。心雖入餘三昧
T25n1509_p0240c09║天眼不滅。是智慧遍知一切眾生生死所趣。
T25n1509_p0240c10║無能壞無能勝。是名第九力。漏盡智力者。
T25n1509_p0240c11║問曰。九力智慧分別有差別。漏盡則同。一切
T25n1509_p0240c12║聲聞辟支佛有何等異。答曰。雖漏盡是同。
T25n1509_p0240c13║智慧分別大差別。聲聞極大力思惟所斷結
T25n1509_p0240c14║生分住分滅分三時斷。佛則不爾。一生分時
T25n1509_p0240c15║盡斷。聲聞人見諦所斷結使生時斷。思惟所
T25n1509_p0240c16║斷三時滅。佛則見諦所斷思惟所斷無異。
T25n1509_p0240c17║聲聞人初入聖道時。入時與達時異。佛則
T25n1509_p0240c18║一心中亦入亦達。一心中得一切智。一心中
T25n1509_p0240c19║壞一切障。一心中得一切佛法。復次諸聲聞
T25n1509_p0240c20║人。有二種解脫。煩惱解脫法障解脫。佛有
T25n1509_p0240c21║一切煩惱解脫。亦有一切法障解脫。佛【CL078n1163_p0589b01】自然
T25n1509_p0240c22║得智慧。諸聲聞人隨教道行得。復有人言。
T25n1509_p0240c23║若佛以智慧斷一切眾生煩惱。其智亦不
T25n1509_p0240c24║鈍不減。譬如熱鐵丸著少綿上。雖燒此
T25n1509_p0240c25║綿而火熱勢不減。佛智慧亦如是。燒一切
T25n1509_p0240c26║煩惱智力亦不減。復次聲聞但知自盡漏。
T25n1509_p0240c27║諸佛自知盡漏亦知盡他人漏。如淨經中
T25n1509_p0240c28║說。復次佛獨知眾生心中分別有九十八使
T25n1509_p0240c29║一百九十六纏。除佛無有知者。佛亦獨知
T25n1509_p0241a01║苦法智苦比智中斷爾所結使性。乃至道比
T25n1509_p0241a02║智亦如是。思惟所斷九解脫道中亦爾。佛悉
T25n1509_p0241a03║遍知一切眾生如是事聲聞若少知少說皆
T25n1509_p0241a04║隨佛語。佛如是漏盡智慧力勢。無能壞
T25n1509_p0241a05║無能勝。是名第十力。問曰。是十力何者最
T25n1509_p0241a06║勝。答曰。各各於自事中。大如水能漬火能
T25n1509_p0241a07║燒。各自有力。有人言初力為大。能攝十力
T25n1509_p0241a08║故。或言漏盡力大。事辦得涅槃【CL078n1163_p0590a01】故。論者言
T25n1509_p0241a09║是十力皆以無礙解脫為根本。無礙解脫
T25n1509_p0241a10║為增上。問曰。若是十力獨是佛事。弟子今世
T25n1509_p0241a11║無人能得。佛何以故說。答曰。斷人十力中
T25n1509_p0241a12║疑故。無智人令心決定堅牢故。令四眾
T25n1509_p0241a13║歡喜。言我等大師獨有如是力。不與一切
T25n1509_p0241a14║眾生共。又諸外道輩言。憍曇氏沙門常寂靜
T25n1509_p0241a15║處住。智慧縮沒。以是故發至誠言。我十種
T25n1509_p0241a16║智力四無所畏安立具足。在大眾中說具
T25n1509_p0241a17║足智慧教化眾生。如師子吼轉梵輪。一切
T25n1509_p0241a18║外道及天世人無能轉者。為止是謗故說
T25n1509_p0241a19║是十力。問曰。好人法一事。智慧尚不應自
T25n1509_p0241a20║讚。何況無我無所著人而自讚十力。如說。
T25n1509_p0241a21║　自讚自毀　　讚他毀他　　如是四種
T25n1509_p0241a22║　智者不行
T25n1509_p0241a23║答曰。佛雖無我無所著。有無量力。大悲為
T25n1509_p0241a24║度眾生故。但說十力不為自讚。譬如好
T25n1509_p0241a25║賈客導【CL078n1163_p0590b01】師。見諸惡賊誑諸賈客示以非
T25n1509_p0241a26║道。導師愍念故語諸賈客。我是實語人。汝
T25n1509_p0241a27║莫隨誑惑者。又如諸弊醫等誑諸病人。良
T25n1509_p0241a28║醫愍之語眾病者。我有良藥能除汝病。莫
T25n1509_p0241a29║信欺誑以自苦困。復次佛功德深遠。若佛
T25n1509_p0241b01║不自說無有知者。為眾生少說所益甚
T25n1509_p0241b02║多。以是故佛自說是十力。復次有可度者
T25n1509_p0241b03║必應為說。所應說中次第應說十力。若不
T25n1509_p0241b04║說彼不得度。是故自說。譬如日月出時。
T25n1509_p0241b05║不作是念。我照天下當有名稱。日月既出
T25n1509_p0241b06║必自有名。佛亦如是。不自念為有名稱故
T25n1509_p0241b07║自說功德。佛清淨語言說法。光明破眾生愚
T25n1509_p0241b08║闇。自然有大名稱。以是故佛自說十力等
T25n1509_p0241b09║諸功德無有失。力名能有所辦。用是十種
T25n1509_p0241b10║力增益智慧故。能破論議師。用是十種力
T25n1509_p0241b11║增益智慧故能好說法。用是十種力增益
T25n1509_p0241b12║智慧故。能【CL078n1163_p0591a01】摧伏不順。用是十種力增益智
T25n1509_p0241b13║慧故。於諸法中得自在。如大國主於臣民
T25n1509_p0241b14║大眾中得自在。是為以聲聞法略說十力
T25n1509_p0241b15║義。
T25n1509_p0241b16║【○】大智度論卷第二十四【○】【○】【○】【○】【○】【○】【○】【○】【○】【○】【CL078n1163_p0591b01】
