T25n1509_p0168b01║【□】
T25n1509_p0168b02║【CL078n1163_p0393a01】大智度論釋初品中羼提波羅蜜
T25n1509_p0168b03║法忍義第二十五(卷第十五)
T25n1509_p0168b04║【□】
T25n1509_p0168b05║　　　　龍樹菩薩造
T25n1509_p0168b06║　　　　後秦龜茲國三藏鳩摩羅什
T25n1509_p0168b07║　　　　奉　詔譯
T25n1509_p0168b08║【○】云何名法忍。忍諸恭敬供養眾生及諸瞋惱
T25n1509_p0168b09║婬欲之人。是名生忍。忍其供養恭敬法及瞋
T25n1509_p0168b10║惱婬欲法。是為法忍。復次法忍者。於內六
T25n1509_p0168b11║情不著。於外六塵不受。能於此二不作
T25n1509_p0168b12║分別。何以故。內相如外外相如內。二相俱
T25n1509_p0168b13║不可得故。一相故。因緣合故。其實空故。一切
T25n1509_p0168b14║法相常清淨故。如真際法性相故。不二入故。
T25n1509_p0168b15║雖無二亦不一。如是觀諸法心信不轉。
T25n1509_p0168b16║是名法忍。如毘摩羅鞊經中。法住菩薩
T25n1509_p0168b17║說生滅為二不生不滅是不二入法門。乃至
T25n1509_p0168b18║文殊尸利說。無聞無見一切心滅無說無
T25n1509_p0168b19║語。是不二入法門。毘摩【CL078n1163_p0393b01】羅鞊默然無言。諸
T25n1509_p0168b20║菩薩讚言。善哉善哉。是真不二入法門。復次
T25n1509_p0168b21║一切法有二種。一者眾生。二者諸法。菩薩
T25n1509_p0168b22║於眾生中忍如先說。今說法中忍。法有
T25n1509_p0168b23║二種。心法非心法。非心法中有內有外。外
T25n1509_p0168b24║有寒熱風雨等。內有飢渴老病死等。如是
T25n1509_p0168b25║等種種名為非心法。心法中有二種。一者瞋
T25n1509_p0168b26║恚憂愁疑等。二者婬欲憍慢等。是二名為心
T25n1509_p0168b27║法。菩薩於此二法能忍不動。是名法忍。問
T25n1509_p0168b28║曰。於眾生中若瞋惱害命得罪。憐愍得福。
T25n1509_p0168b29║寒熱風雨無有增損。云何而忍。答曰。雖無
T25n1509_p0168c01║增損而自生惱亂憂苦害菩薩道。以是故
T25n1509_p0168c02║應當忍。復次非但殺惱眾生故得罪。為惡
T25n1509_p0168c03║心作因緣故有罪。所以者何。雖殺眾生
T25n1509_p0168c04║而無記心是便無罪。慈念眾生雖無所與
T25n1509_p0168c05║而大得福。以是故寒熱風雨雖無增損。然
T25n1509_p0168c06║以能生惡意故得罪。以是故【CL078n1163_p0394a01】應當忍。復次
T25n1509_p0168c07║菩薩。自知宿罪因緣生此苦處。此我自作
T25n1509_p0168c08║我應自受。如是思惟是故能忍。復次菩薩思
T25n1509_p0168c09║惟。國土有二種。有淨有不淨。菩薩若生不
T25n1509_p0168c10║淨國中。受此辛苦飢寒眾惱。自發淨願。我
T25n1509_p0168c11║成佛時國中無此眾苦。此雖不淨乃是我
T25n1509_p0168c12║利。復次菩薩思惟。世間八法賢聖所不能
T25n1509_p0168c13║免。何況於我。以是故應當忍。復次菩薩思
T25n1509_p0168c14║惟。知此人身無牢無強。為老病死所逐。
T25n1509_p0168c15║雖復天身清淨無老無病。耽著天樂。譬如
T25n1509_p0168c16║醉人。不得修行道福出家離欲。以是故。
T25n1509_p0168c17║於此人身自忍修福利益眾生。復次菩薩
T25n1509_p0168c18║思惟我受此四大五眾身。應有種種苦分。
T25n1509_p0168c19║無有受身而不苦者。富貴貧賤出家在家。
T25n1509_p0168c20║愚智明闇無得免者。何以故。富貴之人常
T25n1509_p0168c21║有畏怖守護財物。譬如肥羊早就屠机。
T25n1509_p0168c22║如烏銜肉眾烏逐之。貧賤之人【CL078n1163_p0394b01】有飢寒之
T25n1509_p0168c23║苦。出家之人今世雖苦後世受福得道。在
T25n1509_p0168c24║家之人今世雖樂。後世受苦。愚人先求今
T25n1509_p0168c25║世樂。無常對至後則受苦。智人思惟無常
T25n1509_p0168c26║苦。後則受樂得道。如是等受身之人無不
T25n1509_p0168c27║有苦。是故菩薩應當行忍。復次菩薩思惟
T25n1509_p0168c28║一切世間皆苦我當云何於中而欲求樂。
T25n1509_p0168c29║復次菩薩思惟。我於無量劫中常受眾苦
T25n1509_p0169a01║無所利益未曾為法。今日為眾生求佛
T25n1509_p0169a02║道。雖受此苦當得大利。是故外內諸苦悉
T25n1509_p0169a03║當忍受。復次菩薩大心誓願。若阿鼻泥犁苦
T25n1509_p0169a04║我當忍之。何況小苦而不能忍。若小不
T25n1509_p0169a05║忍何能忍大。如是種種外法中忍名曰法
T25n1509_p0169a06║忍。問曰。云何內心法中能忍。答曰。菩薩思
T25n1509_p0169a07║惟。我雖未得道諸結未斷。若當不忍與凡
T25n1509_p0169a08║人不異。非為菩薩。復自思惟。若我得道斷
T25n1509_p0169a09║諸結使則無法可忍。復次。飢渴【CL078n1163_p0395a01】寒熱。是外
T25n1509_p0169a10║魔軍。結使煩惱。是內魔賊。我當破此二軍。
T25n1509_p0169a11║以成佛道。若不爾者。佛道不成。如說。佛苦
T25n1509_p0169a12║行六年。魔王來言。剎利貴人。汝千分生中正
T25n1509_p0169a13║有一分活耳。速起還國布施修福。可得今
T25n1509_p0169a14║世後世人中天上之樂道。不可得汝唐勤
T25n1509_p0169a15║苦。汝若不受軟言守迷不起。我當將大
T25n1509_p0169a16║軍眾來擊破汝。菩薩言。我今當破汝大力
T25n1509_p0169a17║內軍。何況外軍。魔言。何等是我內軍。答曰。
T25n1509_p0169a18║　欲是汝初軍　　憂愁為第二
T25n1509_p0169a19║　飢渴第三軍　　渴愛為第四
T25n1509_p0169a20║　睡眠第五軍　　怖畏為第六
T25n1509_p0169a21║　疑悔第七軍　　瞋恚為第八
T25n1509_p0169a22║　利養虛稱九　　自高蔑人十
T25n1509_p0169a23║　如是等軍眾　　厭沒出家人
T25n1509_p0169a24║　我以禪智力　　破汝此諸軍
T25n1509_p0169a25║　得成佛道已　　度脫一切人
T25n1509_p0169a26║菩薩於此諸軍雖未能破。著忍辱鎧捉智
T25n1509_p0169a27║慧【CL078n1163_p0395b01】劍執禪定楯。遮諸煩惱箭。是名內忍。
T25n1509_p0169a28║復次菩薩於諸煩惱中。應當修忍不應斷
T25n1509_p0169a29║結。何以故。若斷結者所失甚多。墮阿羅漢
T25n1509_p0169b01║道中。與根敗無異。是故遮而不斷。以修忍
T25n1509_p0169b02║辱不隨結使。問曰。云何結使未斷而能不
T25n1509_p0169b03║隨。答曰。正思惟故。雖有煩惱而能不隨。
T25n1509_p0169b04║復次思惟。觀空無常相故。雖有妙好五欲
T25n1509_p0169b05║不生諸結。譬如國王。有一大臣。自覆藏
T25n1509_p0169b06║罪。人所不知。王言。取無脂肥羊來。汝若
T25n1509_p0169b07║不得者當與汝罪。大臣有智。繫一大羊以
T25n1509_p0169b08║草穀好養。日三以狼而畏怖之。羊雖得養
T25n1509_p0169b09║肥而無脂。牽羊與王。王遣人殺之肥而無
T25n1509_p0169b10║脂。王問云何得爾。答以上事。菩薩亦如是。
T25n1509_p0169b11║見無常苦空狼。令諸結使脂消諸功德肉肥。
T25n1509_p0169b12║復次菩薩功德福報無量故。其心柔軟諸結
T25n1509_p0169b13║使薄易修忍辱。譬如師子王在林中吼。有
T25n1509_p0169b14║人見【CL078n1163_p0396a01】之叩頭求哀則放令去。虎豹小物不
T25n1509_p0169b15║能爾也。何以故。師子王貴獸有智分別故。
T25n1509_p0169b16║虎豹賤蟲不知分別故。又如壞軍得值大
T25n1509_p0169b17║將則活值遇小兵則死。復次菩薩智慧力。
T25n1509_p0169b18║觀瞋恚有種種諸惡。觀忍辱有種種功德。
T25n1509_p0169b19║是故能忍結使。復次菩薩心有智力能斷
T25n1509_p0169b20║結使。為眾生故。久住世間知結使是賊。是
T25n1509_p0169b21║故忍而不隨。菩薩繫此結賊。不令縱逸而
T25n1509_p0169b22║行功德。譬如有賊以因緣故不殺。堅閉
T25n1509_p0169b23║一處而自修事業。復次菩薩實知諸法相
T25n1509_p0169b24║故。不以諸結使為惡。不以功德為妙。是
T25n1509_p0169b25║故於結不瞋功德不愛。以此智力故。能修
T25n1509_p0169b26║忍辱。如偈說。
T25n1509_p0169b27║　菩薩斷除諸不善　　乃至極微滅無餘
T25n1509_p0169b28║　大功德福無有量　　所造事業無不辦
T25n1509_p0169b29║　菩薩大智慧力故　　於諸結使不能惱
T25n1509_p0169c01║【CL078n1163_p0396b01】　是故能知諸法相　　生死涅槃一無二
T25n1509_p0169c02║如是種種因緣雖未得道。於諸煩惱法中
T25n1509_p0169c03║能忍。是名法忍。復次菩薩。於一切法。知一
T25n1509_p0169c04║相無二。一切法可識相故言一。眼識識色。
T25n1509_p0169c05║乃至意識識法。是可識相法。故言一。復次
T25n1509_p0169c06║一切法可知相故言一。苦法智苦比智。知苦
T25n1509_p0169c07║諦。集法智集比智。知集諦。滅法智滅比智。
T25n1509_p0169c08║知滅諦。道法智道比智。知道諦。及善世智
T25n1509_p0169c09║亦知苦集滅道虛空非智緣滅。是可知相法
T25n1509_p0169c10║故言一。復次一切法可緣相故言一。眼識
T25n1509_p0169c11║及眼識相應法緣色。耳識鼻識舌識身識亦
T25n1509_p0169c12║如是。意識及意識相應法。亦緣眼亦緣色
T25n1509_p0169c13║亦緣眼識。乃至緣意緣法緣意識。一切法
T25n1509_p0169c14║可緣相故言一。復次有人言一切法各皆
T25n1509_p0169c15║一。一復有一名為二。三一名為三。如是乃
T25n1509_p0169c16║至千萬皆是一。而假名為千萬。復【CL078n1163_p0397a01】次一切
T25n1509_p0169c17║法中有相故言一。一相故名為一。一切物
T25n1509_p0169c18║名為法。法相故名為一。如是等無量一門。
T25n1509_p0169c19║破異相不著一。是名法忍。
T25n1509_p0169c20║復次菩薩觀一切為二。何等二。二名內外
T25n1509_p0169c21║相。內外相故內非外相。外非內相。復次一
T25n1509_p0169c22║切法有無相故為二。空不空常非常我非我
T25n1509_p0169c23║色非色可見不可見有對非有對有漏無漏有
T25n1509_p0169c24║為無為心法非心法心數法非心數法心相應
T25n1509_p0169c25║法非心相應法。如是無量二門破一不著
T25n1509_p0169c26║二。是名為法忍。復次菩薩或觀一切法為
T25n1509_p0169c27║三。何等為三。下中上善不善無記有無非有
T25n1509_p0169c28║非無。見諦斷思惟斷無斷學無學非學非無
T25n1509_p0169c29║學報有報非報非有報。如是無量三門破一
T25n1509_p0170a01║不著異。是名為法忍。復次菩薩雖未得無
T25n1509_p0170a02║漏道結使未斷。能信無漏聖法及三種法
T25n1509_p0170a03║印。一者一切有為生法無【CL078n1163_p0397b01】常等印。二者一切
T25n1509_p0170a04║法無我印。三者涅槃實法印。得道賢聖人自
T25n1509_p0170a05║得自知。菩薩雖未得道。能信能受是名法
T25n1509_p0170a06║忍。復次於十四難不答法中。有常無常等。
T25n1509_p0170a07║觀察無礙不失中道。是法能忍是為法忍。
T25n1509_p0170a08║如一比丘。於此十四難思惟觀察。不能通
T25n1509_p0170a09║達心不能忍。持衣缽至佛所白佛言。佛
T25n1509_p0170a10║能為我解此十四難。使我意了者當作弟
T25n1509_p0170a11║子。若不能解我當更求餘道。佛告癡人汝
T25n1509_p0170a12║本共我要誓。若答十四難汝作我弟子耶。
T25n1509_p0170a13║比丘言不也。佛言。汝癡人今何以言。若不答
T25n1509_p0170a14║我不作弟子。我為老病死人說法濟度。此
T25n1509_p0170a15║十四難是鬥諍法。於法無益但是戲論。何用
T25n1509_p0170a16║問為。若為汝答汝心不了。至死不解不
T25n1509_p0170a17║能得脫生老病死。譬如有人身被毒箭。親
T25n1509_p0170a18║屬呼醫欲為出箭塗藥。便言未可出箭。
T25n1509_p0170a19║我先當知汝姓字親里【CL078n1163_p0398a01】父母年歲。次欲知
T25n1509_p0170a20║箭出在何山何木何羽。作箭鏃者為是何
T25n1509_p0170a21║人是何等鐵。復欲知弓何山木何蟲角。復
T25n1509_p0170a22║欲知藥是何處生是何種名。如是等事盡
T25n1509_p0170a23║了了知之。然後聽汝出箭塗藥。佛問比丘
T25n1509_p0170a24║此人可得知此眾事然後出箭不。比丘言。
T25n1509_p0170a25║不可得知。若待盡知此則已死。佛言。汝亦
T25n1509_p0170a26║如是。為邪見箭愛毒塗已入汝心。欲拔此
T25n1509_p0170a27║箭作我弟子。而不欲出箭。方欲求盡世
T25n1509_p0170a28║間常無常邊無邊等。求之未得則失慧命。
T25n1509_p0170a29║與畜生同死。自投黑闇。比丘慚愧深識佛
T25n1509_p0170b01║語。即得阿羅漢道。復次菩薩。欲作一切智
T25n1509_p0170b02║人。應推求一切法。知其實相。於十四難中
T25n1509_p0170b03║不滯不礙。知其是心重病。能出能忍。是名
T25n1509_p0170b04║法忍。復次佛法甚深清淨微妙。演暢種種無
T25n1509_p0170b05║量法門。能一心信受不疑不悔。是名法忍。
T25n1509_p0170b06║如佛所言。諸法雖空。【CL078n1163_p0398b01】亦不斷亦不滅。諸法
T25n1509_p0170b07║因緣相續生亦非常。諸法雖無神亦不失
T25n1509_p0170b08║罪福。一心念頃。身諸法諸根諸慧轉滅不
T25n1509_p0170b09║停。不至後念。新新生滅。亦不失無量世
T25n1509_p0170b10║中因緣業。諸眾界入中皆空無神。而眾生輪
T25n1509_p0170b11║轉五道中受生死。如是等種種甚深微妙
T25n1509_p0170b12║法。雖未得佛道。能信能受不疑不悔。是
T25n1509_p0170b13║為法忍。復次阿羅漢辟支佛。畏惡生死早
T25n1509_p0170b14║求入涅槃。菩薩未得成佛。而欲求一切
T25n1509_p0170b15║智。欲憐愍眾生。欲了了分別知諸法實相。
T25n1509_p0170b16║是中能忍是名法忍。問曰。云何觀諸法實
T25n1509_p0170b17║相。答曰。觀知諸法無有瑕隙。不可破不
T25n1509_p0170b18║可壞是為實相。問曰。一切語皆可答可破
T25n1509_p0170b19║可壞。云何言不可破壞是為實相。答曰。
T25n1509_p0170b20║以諸法不可破故。佛法中一切言語道過。
T25n1509_p0170b21║心行處滅常不生不滅。如涅槃相。何以故。若
T25n1509_p0170b22║諸法相實有不應無。若諸【CL078n1163_p0399a01】法先有今無。則
T25n1509_p0170b23║是斷滅。復次諸法不應是常。何以故。若常
T25n1509_p0170b24║則無罪無福無所傷殺。亦無施命亦無
T25n1509_p0170b25║修行利益亦無縛無解。世間則是涅槃。如
T25n1509_p0170b26║是等因緣故。諸法不應常。若諸法無常。則
T25n1509_p0170b27║是斷滅亦無罪無福亦無增損。功德業因
T25n1509_p0170b28║緣果報亦失。如是等因緣故。諸法不應無
T25n1509_p0170b29║常。問曰。汝言佛法中常亦不實無常亦不實。
T25n1509_p0170c01║是事不然。何以故。佛法中常亦實無常亦
T25n1509_p0170c02║實。常者數緣盡非數緣盡。虛空不生不住不
T25n1509_p0170c03║滅故。是常相。無常者。五眾生住滅故無常
T25n1509_p0170c04║相。汝何以言常無常皆不實。答曰。聖人有
T25n1509_p0170c05║二種語。一者方便語。二者直語。方便語者。為
T25n1509_p0170c06║人為因緣故。為人者為眾生說。是常是無
T25n1509_p0170c07║常。如對治悉檀中說。若說無常。欲拔眾生
T25n1509_p0170c08║三界著樂。佛思惟。以何令眾生得離欲。是
T25n1509_p0170c09║故說無常法。如偈說。
T25n1509_p0170c10║【CL078n1163_p0399b01】　若觀無生法　　於生法得離
T25n1509_p0170c11║　若觀無為法　　於有為得離
T25n1509_p0170c12║云何生生名因緣和合。無常不自在屬因
T25n1509_p0170c13║緣。有老病死相欺誑相破壞相。是名生
T25n1509_p0170c14║生。則是有為法。如對治悉檀說。常無常非
T25n1509_p0170c15║實相。二俱過故。若諸法非有常非無常。是
T25n1509_p0170c16║為愚癡論。所以者何。若非有則破無。若非
T25n1509_p0170c17║無則破有。若破此二事更有何法可說。問
T25n1509_p0170c18║曰。佛法常空相中。非有非無。空以除有空。
T25n1509_p0170c19║空遮無。是為非有非無。何以言愚癡論。答
T25n1509_p0170c20║曰。佛法實相不受不著。汝非有非無受著故。
T25n1509_p0170c21║是為癡論。若言非有非無。是則可說可
T25n1509_p0170c22║破。是心生處是鬥諍處。佛法則不然。雖因緣
T25n1509_p0170c23║故說非有非無。不生著。不生著則不可壞
T25n1509_p0170c24║不可破。諸法若有邊若無邊若有無邊若非
T25n1509_p0170c25║有無邊。若死後有去若死後無【CL078n1163_p0400a01】去若死後有
T25n1509_p0170c26║去無去若死後非有去非無去。是身是神
T25n1509_p0170c27║身異神異亦如是皆不實。於六十二見中。
T25n1509_p0170c28║觀諸法亦皆不實。如是一切除卻。信佛法
T25n1509_p0170c29║清淨不壞相。心不悔不轉。是名法忍。復次
T25n1509_p0171a01║有無二邊。觀諸法生時住時則為有見相。
T25n1509_p0171a02║觀諸法老時壞時則為無見相。三界眾生多
T25n1509_p0171a03║著此二見相。是二種法虛誑不實。若實有
T25n1509_p0171a04║相則不應無。何以故。今無先有則墮斷中。
T25n1509_p0171a05║若斷是則不然。復次一切諸法。名字和合故
T25n1509_p0171a06║謂之為有。以是故。名字和合所生法不可
T25n1509_p0171a07║得。問曰。名字所生法雖不可得。則有名字
T25n1509_p0171a08║和合。答曰。若無法。名字為誰而和合。是則
T25n1509_p0171a09║無名字。復次若諸法實有。不應以心識故
T25n1509_p0171a10║知有。若以心識故知有。是則非有。如地
T25n1509_p0171a11║堅相。以身根身識知故有。若無身根身識
T25n1509_p0171a12║知則無堅相。問曰。身根身識若【CL078n1163_p0400b01】知若不知。而
T25n1509_p0171a13║地常是堅相。答曰。若先自知有堅相。若從
T25n1509_p0171a14║他聞則知有堅相。若先不知不聞則無堅
T25n1509_p0171a15║相。復次地若常是堅相。不應捨其相。如凝
T25n1509_p0171a16║酥蠟蜜樹膠。融則捨其堅相墮濕相中。金
T25n1509_p0171a17║銀銅鐵等亦爾。如水為濕相。寒則轉為堅
T25n1509_p0171a18║相。如是等種種悉皆捨相。復次諸論議師
T25n1509_p0171a19║輩。有能令無。無能令有。諸賢聖人坐禪人。
T25n1509_p0171a20║能令地作水水作地。如是等諸法皆可轉。
T25n1509_p0171a21║如十一切入中說。復次是有見。為貪欲瞋恚
T25n1509_p0171a22║愚癡結縛鬥諍故生。若有生此欲恚等處。
T25n1509_p0171a23║是非佛法。何以故。佛法相善淨故。以是故非
T25n1509_p0171a24║實。復次一切法有二種。色法無色法。色法
T25n1509_p0171a25║分析乃至微塵散滅無餘。如檀波羅蜜品破
T25n1509_p0171a26║施物中說。無色法五情所不知故。意情生
T25n1509_p0171a27║住滅時觀故。知心有分。有分故無常。無常
T25n1509_p0171a28║故空。空故非有。彈【CL078n1163_p0401a01】指頃有六十時。一一時
T25n1509_p0171a29║中心有生滅。相續生故。知是貪心是瞋心是
T25n1509_p0171b01║癡心是信心清淨智慧禪定心。行者觀心生
T25n1509_p0171b02║滅。如流水燈焰。此名入空智門。何以故。若一
T25n1509_p0171b03║時生餘時中滅者。此心應常。何以故。此極少
T25n1509_p0171b04║時中無滅故。若一時中無滅者。應終始無
T25n1509_p0171b05║滅。復次佛說有為法皆有三相。若極少時中
T25n1509_p0171b06║生而無滅者是為非有為法若極少時中心
T25n1509_p0171b07║生住滅者。何以但先生而後滅。不先滅而後
T25n1509_p0171b08║生。復次若先有心後有生。則心不待生。何
T25n1509_p0171b09║以故。先已有心故。若先有生則生無所生。
T25n1509_p0171b10║又生滅性相違。生則不應有滅。滅時不應
T25n1509_p0171b11║有生。以是故一時不可得。異亦不可得。是
T25n1509_p0171b12║即無生。若無生則無住滅。若無生住滅則
T25n1509_p0171b13║無心數法。無心數法則無心不相應。諸行
T25n1509_p0171b14║色無色法無故。無為法亦無。何以故因有【CL078n1163_p0401b01】為
T25n1509_p0171b15║故有無為。若無有為則亦無無為。復次見
T25n1509_p0171b16║作法無常故。知不作法常。若然者。今見作
T25n1509_p0171b17║法是有法。不作法應是無法。以是故常法不
T25n1509_p0171b18║可得。復次外道及佛弟子。說常法有同有
T25n1509_p0171b19║異。同者虛空涅槃。外道有神時方微塵冥
T25n1509_p0171b20║初。如是等名為異。又佛弟子說非數緣滅
T25n1509_p0171b21║是常。又復言滅因緣法常。因緣生法無常。
T25n1509_p0171b22║摩訶衍中。常法法性如真際。如是等種種。
T25n1509_p0171b23║名為常法虛空涅槃。如先讚菩薩品中說。神
T25n1509_p0171b24║及時方微塵亦如上說。以是故不應言諸
T25n1509_p0171b25║法有。若諸法無者。有二種。一者常無。二者
T25n1509_p0171b26║斷滅故無。若先有今無若今有後無是則斷
T25n1509_p0171b27║滅。若然者則無因緣。無因緣者應一物中
T25n1509_p0171b28║出一切物。亦應一切物中都無所出。後世
T25n1509_p0171b29║中亦如是。若斷罪福因緣。則不應有貧富
T25n1509_p0171c01║貴賤之異及墮惡道畜生中。若言【CL078n1163_p0402a01】常無則
T25n1509_p0171c02║無苦集滅道。若無四諦則無法寶。若無
T25n1509_p0171c03║法寶則無八賢聖道。若無法寶僧寶則無
T25n1509_p0171c04║佛寶。若如是者則破三寶。復次若一切法實
T25n1509_p0171c05║空者。則無罪福亦無父母亦無世間禮法
T25n1509_p0171c06║亦無善無惡。然則善惡同門是非一貫。一切
T25n1509_p0171c07║物盡無。如夢中所見。若言實無有如是失。
T25n1509_p0171c08║此言誰當信者。若言顛倒故見有者。當見
T25n1509_p0171c09║一人時。何以不見二三。以其實無而顛倒
T25n1509_p0171c10║見故。若不墮此有無見。得中道實相。云
T25n1509_p0171c11║何知實。如過去恒河沙等諸佛菩薩所知所
T25n1509_p0171c12║說。未來恒河沙等諸佛菩薩所知所說。現在
T25n1509_p0171c13║恒河沙等諸佛菩薩所知所說。信心大故不
T25n1509_p0171c14║疑不悔。信力大故能持能受。是名法忍。復
T25n1509_p0171c15║次禪定力故。心柔軟清淨聞諸法實相應心
T25n1509_p0171c16║與會。信著深入無疑無悔。所以者何。疑悔
T25n1509_p0171c17║是欲界繫法。麤惡故。不入柔軟【CL078n1163_p0402b01】心中。是
T25n1509_p0171c18║名法忍。復次智慧力故。於一切諸法中。種
T25n1509_p0171c19║種觀無有一法可得者。是法能忍能受不
T25n1509_p0171c20║疑不悔。是名法忍。復次菩薩思惟。凡夫人
T25n1509_p0171c21║以無明毒故。於一切諸法中作轉相。非常
T25n1509_p0171c22║作常想苦作樂想。無我有我想空謂有實。
T25n1509_p0171c23║非有為有有為非有。如是等種種法中作
T25n1509_p0171c24║轉相。得聖實智慧破無明毒。知諸法實相。
T25n1509_p0171c25║得無常苦空無我智慧。棄捨不著。是法能忍
T25n1509_p0171c26║是名法忍。復次觀一切諸法。從本已來常
T25n1509_p0171c27║空今世亦空。是法能信能受是為法忍。問曰。
T25n1509_p0171c28║若從本已來常空今世亦空。是為惡邪。云何
T25n1509_p0171c29║言法忍。答曰。若觀諸法畢竟空。取相心著
T25n1509_p0172a01║是為惡邪見。若觀空不著不生邪見。是為
T25n1509_p0172a02║法忍。如偈說。
T25n1509_p0172a03║　諸法性常空　　心亦不著空
T25n1509_p0172a04║　如是法能忍　　是佛道初相
T25n1509_p0172a05║【CL078n1163_p0403a01】如是等種種入智慧門。觀諸法實相心不
T25n1509_p0172a06║退不悔不隨諸觀。亦無所憂。能得自利
T25n1509_p0172a07║利他。是名法忍。是法忍有三種。行清淨不
T25n1509_p0172a08║見忍辱法。不見己身。不見罵辱人。不戲
T25n1509_p0172a09║諸法。是時名清淨法忍。以是事故說菩薩
T25n1509_p0172a10║住般若波羅蜜中能具足羼提波羅蜜。不動
T25n1509_p0172a11║不退故。云何名不動不退。瞋恚不生不出
T25n1509_p0172a12║惡言。身不加惡心無所疑。菩薩知般若波
T25n1509_p0172a13║羅蜜實相。不見諸法心無所著故。若人來
T25n1509_p0172a14║罵若加楚毒殺害。一切能忍。以是故說住
T25n1509_p0172a15║般若波羅蜜中。能具足羼提波羅蜜。
T25n1509_p0172a16║　　大智度論釋初品中毘梨耶波羅蜜義第
T25n1509_p0172a17║　　二十六
T25n1509_p0172a18║【經】身心精進不懈息故應具足毘梨耶波
T25n1509_p0172a19║羅蜜。　【論】毘梨耶(秦言精進)問曰。如精進。是一
T25n1509_p0172a20║切善法本。應最在初。今【CL078n1163_p0403b01】何以故第四。答曰。
T25n1509_p0172a21║布施持戒忍辱世間常有。如客主之義法應
T25n1509_p0172a22║供給。乃至畜生亦知布施。或有人種種因緣
T25n1509_p0172a23║故能布施。若為今世若為後世。若為道故
T25n1509_p0172a24║布施。不須精進。如持戒者。見為惡之人
T25n1509_p0172a25║王法治罪。便自畏懼不敢為非。或有性善
T25n1509_p0172a26║不作諸惡。有人聞今世作惡後世受罪。而
T25n1509_p0172a27║以怖畏故能持戒。有人聞持戒因緣故得
T25n1509_p0172a28║離生老病死。是中心生口言。我從今日不
T25n1509_p0172a29║復殺生。如是等即是戒。豈須精進波羅蜜
T25n1509_p0172b01║而能行耶。如忍辱中。若罵若打若殺。或畏故
T25n1509_p0172b02║不報。或少力或畏罪或修善人法或為求
T25n1509_p0172b03║道故默然不報。皆不必須精進波羅蜜乃
T25n1509_p0172b04║能忍也。今欲得知諸法實相。行般若波羅
T25n1509_p0172b05║蜜故修行禪定。禪定是實智慧之門。是中
T25n1509_p0172b06║應懃修精進一心行禪。復次布施持戒忍辱。
T25n1509_p0172b07║是大福德安【CL078n1163_p0404a01】隱快樂。有好名譽。所欲者得。既
T25n1509_p0172b08║得知此福利之味。今欲增進更得妙勝禪定
T25n1509_p0172b09║智慧。譬如穿井已見濕泥。轉加增進必望
T25n1509_p0172b10║得水。又如鑽火已得見煙。倍復力勵必望
T25n1509_p0172b11║得火。欲成佛道凡有二門。一者福德。二
T25n1509_p0172b12║者智慧。行施戒忍是為福德門。知一切諸
T25n1509_p0172b13║法實相摩訶般若波羅蜜。是為智慧門。菩薩
T25n1509_p0172b14║入福德門。除一切罪所願皆得。若不得願
T25n1509_p0172b15║者。以罪垢遮故。入智慧門則不厭生死。
T25n1509_p0172b16║不樂涅槃。二事一故。今欲出生摩訶般若
T25n1509_p0172b17║波羅蜜。般若波羅蜜。要因禪定門。禪定門
T25n1509_p0172b18║必須大精進力。何以故散亂心。不能得
T25n1509_p0172b19║見諸法實相。譬如風中然燈不能照物。燈
T25n1509_p0172b20║在密屋明必能照。是禪定智慧。不可以福
T25n1509_p0172b21║願求。亦非麤觀能得。要須身心精懃急著不
T25n1509_p0172b22║懈爾乃成辦。如佛所說。血肉脂髓皆使竭
T25n1509_p0172b23║盡。但【CL078n1163_p0404b01】令皮骨筋在不捨精進。如是乃能
T25n1509_p0172b24║得禪定智慧。得是二事則眾事皆辦。以是
T25n1509_p0172b25║故精進第四。名為禪定實智慧之根。上三中
T25n1509_p0172b26║雖有精進少故不說。問曰。有人言。但行布
T25n1509_p0172b27║施持戒忍辱故得大福德。福德力故所願皆
T25n1509_p0172b28║得。禪定智慧自然而至。復何用精進波羅蜜
T25n1509_p0172b29║為。答曰。佛道甚深難得。雖有布施持戒忍
T25n1509_p0172c01║辱力。要須精進。得甚深禪定實智慧及無量
T25n1509_p0172c02║諸佛法。若不行精進則不生禪定。禪定不
T25n1509_p0172c03║生則不得生梵天王處。何況欲求佛道。復
T25n1509_p0172c04║次有人。如民大居士等欲得無量寶物則
T25n1509_p0172c05║應意皆得。如頂生王王四天下。天雨七寶
T25n1509_p0172c06║及所須之物。釋提婆那民分座與坐。雖有
T25n1509_p0172c07║是福然不能得道。如羅頻珠比丘。雖得阿
T25n1509_p0172c08║羅漢道乞食七日不得空缽而還。後以禪
T25n1509_p0172c09║定火自燒其身而般涅槃。以是故知。非【CL078n1163_p0405a01】但
T25n1509_p0172c10║福德力故得道。欲成佛道要須懃大精進。
T25n1509_p0172c11║問曰。菩薩觀精進有何利益。而懃修不懈。
T25n1509_p0172c12║答曰。一切今世後世道德利益皆由精進得。
T25n1509_p0172c13║復次若人欲自度身。尚當懃急精進。何況
T25n1509_p0172c14║菩薩誓願欲度一切。如讚精進偈中說。
T25n1509_p0172c15║　有人不惜身　　智慧心決定
T25n1509_p0172c16║　如法行精進　　所求事無難
T25n1509_p0172c17║　如農夫懃修　　所收必豐實
T25n1509_p0172c18║　亦如涉遠路　　懃則必能達
T25n1509_p0172c19║　若得生天上　　及得涅槃樂
T25n1509_p0172c20║　如是之因緣　　皆由精進力
T25n1509_p0172c21║　非天非無因　　自作故自得
T25n1509_p0172c22║　誰有智慧人　　而不自勉勵
T25n1509_p0172c23║　三界火熾然　　譬如大炎火
T25n1509_p0172c24║　有智決斷人　　乃能得免離
T25n1509_p0172c25║　以是故佛告　　阿難正精進
T25n1509_p0172c26║　如是不懈怠　　直至於佛道
T25n1509_p0172c27║　勉強而懃修　　穿地能通泉
T25n1509_p0172c28║　精進亦如是　　無求而不得
T25n1509_p0172c29║　能如行道法　　精進不懈者
T25n1509_p0173a01║　【CL078n1163_p0405b01】無量果必得　　此報終不失
T25n1509_p0173a02║復次精進法。是一切諸善法之根本。能出
T25n1509_p0173a03║生一切諸道法乃至阿耨多羅三藐三菩提。
T25n1509_p0173a04║何況於小利。如毘尼中說。一切諸善法乃
T25n1509_p0173a05║至阿耨多羅三藐三菩提。皆從精進不放逸
T25n1509_p0173a06║生。復次精進能動發先世福德。如雨潤種
T25n1509_p0173a07║能令必生此亦如是。雖有先世福德因緣。
T25n1509_p0173a08║若無精進則不能生。乃至今世利尚不能
T25n1509_p0173a09║得。何況佛道。復次諸大菩薩荷負眾生。受
T25n1509_p0173a10║一切苦乃至阿鼻泥犁中苦。心亦不懈。是為
T25n1509_p0173a11║精進。復次一切眾事。若無精進則不能成。
T25n1509_p0173a12║譬如下藥以巴豆為主。若除巴豆則無下
T25n1509_p0173a13║力。如是意止神足根力覺道必待精進。若
T25n1509_p0173a14║無精進則眾事不辦。如戒唯在八道不在
T25n1509_p0173a15║餘處。信在根力餘處則無。如精進者無處
T25n1509_p0173a16║不有。既總眾法而別自有門。譬如【CL078n1163_p0406a01】無明使
T25n1509_p0173a17║遍在一切諸使中。而別有不共無明。問曰。
T25n1509_p0173a18║菩薩欲得一切佛法。欲度一切眾生。欲滅
T25n1509_p0173a19║一切煩惱。皆得如意。云何增益。精進而能
T25n1509_p0173a20║得佛。譬如小火不能燒大林。火勢增益能
T25n1509_p0173a21║燒一切。答曰。菩薩從初發心作誓願。當
T25n1509_p0173a22║令一切眾生得歡樂。常為一切不自惜身。
T25n1509_p0173a23║若惜身者於諸善法不能成辦。以是故
T25n1509_p0173a24║增益精進。復次菩薩種種因緣呵懈怠心。令
T25n1509_p0173a25║樂著精進。懈怠黑雲覆諸明慧。吞滅功德
T25n1509_p0173a26║增長不善。懈怠之人。初雖小樂後則大苦。
T25n1509_p0173a27║譬如毒食。初雖香美久則殺人。懈怠之心
T25n1509_p0173a28║燒諸功德譬如大火燒諸林野。懈怠之人
T25n1509_p0173a29║失諸功德。譬如被賊無復遺餘。如偈說。
T25n1509_p0173b01║　應得而不得　　已得而復失
T25n1509_p0173b02║　既自輕其身　　眾人亦不敬
T25n1509_p0173b03║　常處大闇中　　無有諸威德
T25n1509_p0173b04║　【CL078n1163_p0406b01】尊貴智慧法　　此事永以失
T25n1509_p0173b05║　聞諸妙道法　　不能以益身
T25n1509_p0173b06║　如是之過失　　皆由懈怠心
T25n1509_p0173b07║　雖聞增益法　　不能得上及
T25n1509_p0173b08║　如是之過罪　　皆由懈怠心
T25n1509_p0173b09║　生業不修理　　不入於道法
T25n1509_p0173b10║　如是之過失　　皆由懈怠心
T25n1509_p0173b11║　上智所棄遠　　中人時復近
T25n1509_p0173b12║　下愚為之沒　　如豬樂在溷
T25n1509_p0173b13║　若為世中人　　三事皆廢失
T25n1509_p0173b14║　欲樂及財利　　福德亦復沒
T25n1509_p0173b15║　若為出家人　　則不得二事
T25n1509_p0173b16║　生天及涅槃　　名譽二俱失
T25n1509_p0173b17║　如是諸廢失　　欲知其所由
T25n1509_p0173b18║　一切諸賊中　　無過懈怠賊
T25n1509_p0173b19║　以是眾罪故　　懶心不應作
T25n1509_p0173b20║　馬井二比丘　　懈怠墜惡道
T25n1509_p0173b21║　雖見佛聞法　　猶亦不自免
T25n1509_p0173b22║如是等種種。觀懈怠之罪精進增長。復次
T25n1509_p0173b23║觀精進之益。今世後世佛道涅槃之利皆由
T25n1509_p0173b24║精進。復次菩薩知一切諸法皆空無所有。而
T25n1509_p0173b25║不【CL078n1163_p0407a01】證涅槃。憐愍眾生集諸善法。是精進波
T25n1509_p0173b26║羅蜜力。復次菩薩一人獨無等侶。以精進
T25n1509_p0173b27║福德力故。能破魔軍及結使賊得成佛道。
T25n1509_p0173b28║既得佛道。於一切諸法一相無相其實皆
T25n1509_p0173b29║空。而為眾生說諸法種種名字種種方便。
T25n1509_p0173c01║度脫眾生老病死苦。將滅度時以法身。
T25n1509_p0173c02║與彌勒菩薩摩訶薩迦葉阿難等。然後入
T25n1509_p0173c03║金剛三昧。自碎身骨令如芥子。以度眾生
T25n1509_p0173c04║而不捨精進力。復次如阿難。為諸比丘說
T25n1509_p0173c05║七覺意。至精進覺意。佛問阿難。汝說精進
T25n1509_p0173c06║覺意耶。阿難言說精進覺意。如是三問三
T25n1509_p0173c07║答。佛即從坐起告阿難。人能愛樂修行精
T25n1509_p0173c08║進。無事不得得至佛道終不虛也。如是
T25n1509_p0173c09║種種因緣。觀精進利而得增益。如是精進。
T25n1509_p0173c10║佛有時說為欲。或時說精進。有時說不放
T25n1509_p0173c11║逸。譬如人欲遠行。初欲去時是名為欲。發
T25n1509_p0173c12║行不【CL078n1163_p0407b01】住是為精進。能自勸勵不令行事稽
T25n1509_p0173c13║留。是為不放逸。以是故知欲生精進。精進
T25n1509_p0173c14║生故不放逸。不放逸故能生諸法。乃至得
T25n1509_p0173c15║成佛道。復次菩薩欲脫生老病死亦欲
T25n1509_p0173c16║度脫眾生。常應精進一心不放逸。如人擎
T25n1509_p0173c17║油缽行大眾中。現前一心不放逸故大得名
T25n1509_p0173c18║利。又如偏閣嶮道若懸繩若乘山羊。此
T25n1509_p0173c19║諸惡道以一心不放逸故。身得安隱。今世
T25n1509_p0173c20║大得名利。求道精進亦復如是。若一心不放
T25n1509_p0173c21║逸所願皆得。復次譬如水流能決大石。不放
T25n1509_p0173c22║逸心亦復如是。專修方便。常行不廢。能破
T25n1509_p0173c23║煩惱諸結使山。復次菩薩有三種思惟。若我
T25n1509_p0173c24║不作不得果報。若我不自作不從他來。
T25n1509_p0173c25║若我作者終不失。如是思惟當必精進。為
T25n1509_p0173c26║佛道故懃修專精而不放逸。如一小阿蘭
T25n1509_p0173c27║若。獨在林中坐禪而生懈怠。林中有神是
T25n1509_p0173c28║佛【CL078n1163_p0408a01】弟子。入一死屍骨中。歌舞而來。說此偈
T25n1509_p0173c29║言。
T25n1509_p0174a01║　林中小比丘　　何以生懈廢
T25n1509_p0174a02║　晝來若不畏　　夜復如是來
T25n1509_p0174a03║是比丘驚怖起坐內自思惟。中夜復睡。是神
T25n1509_p0174a04║復現十頭口中出火牙爪如劍眼赤如炎。顧
T25n1509_p0174a05║語將從捉此懈怠比丘。此處不應懈怠。
T25n1509_p0174a06║何以故爾。是比丘大怖即起思惟。專精念
T25n1509_p0174a07║法得阿羅漢道。是名自強精進不放逸力能
T25n1509_p0174a08║得道果。復次是精進不自惜身而惜果報。
T25n1509_p0174a09║於身四儀坐臥行住常懃精進。寧自失身
T25n1509_p0174a10║不廢道業。譬如失火以瓶水投之。唯存
T25n1509_p0174a11║滅火而不惜瓶。如仙人師教弟子說偈
T25n1509_p0174a12║言。
T25n1509_p0174a13║　決定心悅豫　　如獲大果報
T25n1509_p0174a14║　如願事得時　　乃知此最妙
T25n1509_p0174a15║如是種種因緣。觀精進之利。能令精進增
T25n1509_p0174a16║益。【CL078n1163_p0408b01】復次菩薩修諸苦行。若有人來求索頭
T25n1509_p0174a17║目髓腦盡能與之。而自念言。我有忍辱精
T25n1509_p0174a18║進智慧方便之力受之尚苦。何況愚騃三塗
T25n1509_p0174a19║眾生。我當為此眾生故。懃修精進早成佛
T25n1509_p0174a20║道而度脫之。
T25n1509_p0174a21║大智度論卷第十五【○】【○】【○】【○】【○】【○】【○】【○】【○】
