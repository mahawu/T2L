T25n1512_p0844a06║
T25n1512_p0844a07║
T25n1512_p0844a08║金剛仙論卷第七
T25n1512_p0844a09║
T25n1512_p0844a10║須菩提。以要言之。此經有不可思議不可稱
T25n1512_p0844a11║量無邊功德者。此是大段中第九名為利益
T25n1512_p0844a12║分。此經所以來者。前第八段中。明一切眾生
T25n1512_p0844a13║雖皆有真如佛性平等無差。要修行者見。不
T25n1512_p0844a14║修行者則不能見。上已明依此經受持讀誦
T25n1512_p0844a15║三種修行能見佛性。然猶非究竟勝行。未知
T25n1512_p0844a16║為直依此經三種修行得見佛性。為復更成
T25n1512_p0844a17║就何等勝行。有何等利益。能見佛性。見佛性
T25n1512_p0844a18║時。得何等果報。故今明不但依此經三種修
T25n1512_p0844a19║行能見佛性。要更依經發思修二慧。復廣修
T25n1512_p0844a20║萬行。現在能滅往罪。未來斷除二障。得此現
T25n1512_p0844a21║在未來現多種利益。方能見於佛性。終剋常
T25n1512_p0844a22║果也。然前段初偈中。言成就何業。今此中正
T25n1512_p0844a23║出業體有多種。故次來也。上來已廣明持此
T25n1512_p0844a24║經者。得多福德。皆是利益。何故不障利益之
T25n1512_p0844a25║名。所以此段獨得利益之稱者。然上來雖明
T25n1512_p0844a26║依此經修行有多利益。未若此段明由持經
T25n1512_p0844a27║因緣。發生思修二慧。能轉過去重業。現世
T25n1512_p0844a28║輕受未來復得世間出世間二種果報。以有
T25n1512_p0844a29║如此多種利益。故偏名利益分也。
T25n1512_p0844b01║然依此經修行。乃有無量利益。且依此一段
T25n1512_p0844b02║作九種章門。或作十種。以利益之義。故經
T25n1512_p0844b03║初言以要言之。即是略列九種章門。以明利
T25n1512_p0844b04║益也。何者為九。一者。此經有不可思議不可
T25n1512_p0844b05║稱量無邊功德者。論云。非餘者境界。明此經
T25n1512_p0844b06║理深重有無邊功德。故先舉如來所說法也。
T25n1512_p0844b07║不可思議者。明此經所詮無為法身。是諸佛
T25n1512_p0844b08║境界故。二乘凡夫不能惻也。不可稱量者。
T25n1512_p0844b09║明經有大功德。不可以算數。稱量諸佛大人
T25n1512_p0844b10║境界。故下句云無量功德也。
T25n1512_p0844b11║二者。此法門。如來為發大乘者說。為發最上
T25n1512_p0844b12║乘者說。論名唯依大人說。此出所為人。明經
T25n1512_p0844b13║理既深。小根之人所不能受。唯為菩薩大根
T25n1512_p0844b14║者說。為發大乘者說。此是地前菩薩始發心
T25n1512_p0844b15║人。為最上乘者。此明不但為始發心人說。亦
T25n1512_p0844b16║為如實修行者說也。
T25n1512_p0844b17║三者。依下偈論釋。初偈第三句云及希聞信
T25n1512_p0844b18║法。明此經希有信者難得。准偈中。應別有第
T25n1512_p0844b19║三段經。但能信之人及所信法。不異前二段
T25n1512_p0844b20║經故。義有文無。應舉不信之人。形出能信之
T25n1512_p0844b21║者。但以此不信之人義通前後。故不別出。即
T25n1512_p0844b22║指下第五經文中二乘外道不信者是也。四
T25n1512_p0844b23║者若有人受持讀誦修行此經至無量功德
T25n1512_p0844b24║聚。論名滿足無上界。此明由受持此經故能
T25n1512_p0844b25║生思修二慧。乃至修二種莊嚴。顯滿足法身
T25n1512_p0844b26║也。如來悉知悉見是人者。上第六第八段中
T25n1512_p0844b27║已明此義。今何故重明也。解云。為漸化眾生
T25n1512_p0844b28║令生信心故。處處明也。不可思議不可稱量
T25n1512_p0844b29║無邊功德聚者。此明持經因緣得彼無為法
T25n1512_p0844c01║身無邊功德聚也。
T25n1512_p0844c02║五者。如是人等則為荷擔如來阿耨三菩提
T25n1512_p0844c03║者。論名受持真妙法。明此持經之人既受持
T25n1512_p0844c04║此經。則是能荷擔法身如來大菩提也。何以
T25n1512_p0844c05║故者。難云。何以故如來唯為大乘人說此法
T25n1512_p0844c06║門不為小乘外道說也。故釋云。須菩提。若樂
T25n1512_p0844c07║小法者至無有是處。明此二乘諸見外道各
T25n1512_p0844c08║執已解故。所以不能於此經生信。既不生信。
T25n1512_p0844c09║亦不為人說也。此一段經。皆明持經利益。何
T25n1512_p0844c10║故乃舉樂小法人及以我見外道等在此中
T25n1512_p0844c11║也。欲明斯二人於此經中不能生信。既不生
T25n1512_p0844c12║信。則亦不能受持讀誦如說修行。既不能受
T25n1512_p0844c13║持。何能荷擔也。上第三段指不信之人。在於
T25n1512_p0844c14║第五。即此文所明二乘外道人是也。若樂小
T25n1512_p0844c15║法者。明二乘之人心小意俠志無遠悕。聞佛
T25n1512_p0844c16║道長遠久受懃苦乃可得成。便生怯弱退轉
T25n1512_p0844c17║之心。但欲一生三生乃至六十劫。劬劬行
T25n1512_p0844c18║道。速出三界。盡分段生死。證羅漢果。取灰
T25n1512_p0844c19║身之樂。故不能信也。若有我見人見等者。此
T25n1512_p0844c20║明外道之人恃已我見為是。更無所求。不
T25n1512_p0844c21║能信也。
T25n1512_p0844c22║六者。須菩提在在處處若有此經者。斯一段
T25n1512_p0844c23║經。論名尊重身得福。敬重。有此經處。勸人
T25n1512_p0844c24║天阿修羅等。廣設供養。生功德也。然此起塔
T25n1512_p0844c25║勸供養處。與上勸供養處。文同而義異。上勸
T25n1512_p0844c26║起塔供養者。明眾生所以得人天修羅五欲
T25n1512_p0844c27║樂果者。由依此經修行。五戒十善而得。故
T25n1512_p0844c28║所以勸起塔供養其處。以酬往。恩此中復勸
T25n1512_p0844c29║於此處供養者。明依此經修行。畢竟能得無
T25n1512_p0845a01║為法身無上菩提。故勸供養如塔廟想也。
T25n1512_p0845a02║七者。復次須菩提。若善男子善女人。受持讀
T25n1512_p0845a03║誦此經。為人輕賤者。論名及遠離諸障。此
T25n1512_p0845a04║一段經。出經之威力。明持經功德有二世利
T25n1512_p0845a05║益。一由受持此經。發思修二慧。能轉過去三
T25n1512_p0845a06║塗重業。現世輕受。二因思修二慧故。十地行
T25n1512_p0845a07║滿。未來遠離二障。必得無上菩提也。明此
T25n1512_p0845a08║人先世非但有罪。亦有福德。以過去福德因
T25n1512_p0845a09║緣。今得聞此經。既聞經已。復能受持。為人演
T25n1512_p0845a10║說。得滅罪業。非但滅過去罪業。復能斷除二
T25n1512_p0845a11║障。得大菩提也。為人輕賤者。明持經功德
T25n1512_p0845a12║能轉三塗重業為輕。使現在為人輕賤。乃至
T25n1512_p0845a13║頭痛即滅。非謂由持經故招人。輕賤報也。乘
T25n1512_p0845a14║生疑難。若此經有大威力。能轉重業為輕。罪
T25n1512_p0845a15║即消滅者。既威力如是。何故不能使罪業永
T25n1512_p0845a16║盡。乃令輕報而已。答意明此經威力實非不
T25n1512_p0845a17║能令永滅。但為行惡不信眾生亦有善惡
T25n1512_p0845a18║業報也然不差故。但令輕受不永盡。
T25n1512_p0845a19║八者。論名復能速證法。從須菩提我念過去
T25n1512_p0845a20║無量阿僧祇等至所不能及。此一段經。明釋
T25n1512_p0845a21║迦如來自引往昔初燃燈已前。未入習種性
T25n1512_p0845a22║時。供養八十四億那由他佛。雖復親永爾許
T25n1512_p0845a23║諸佛。四事供養。聽受勝法。三業利益。無空過
T25n1512_p0845a24║者。故挍量不如末世持經功德百千萬分。不
T25n1512_p0845a25║相比類。以不能速證佛果故也。有三義故所
T25n1512_p0845a26║以不如。何者。一以如來在世修行供養不以
T25n1512_p0845a27║為難。二所行經供養功德是取相心。三此取
T25n1512_p0845a28║相之行既不能正感菩提。但能作其遠因。有
T25n1512_p0845a29║此三義故。不速證無上菩提。不如持經福也。
T25n1512_p0845b01║九者。論名成種種勢力得大妙果報。若作十
T25n1512_p0845b02║章門。分此兩句。為二。從須菩提若善男子善
T25n1512_p0845b03║女人於後末世有受持修行此經所得功德若
T25n1512_p0845b04║我具說或有人聞心則狂亂等。自此以下二
T25n1512_p0845b05║段經。明持經因緣。能得世間出世間二種果
T25n1512_p0845b06║報。此文明持經功德。非但正感佛果。亦兼得
T25n1512_p0845b07║世間人王天王五欲果報也。若我具說或有
T25n1512_p0845b08║人聞心則狂亂疑惑不信者。若我具說持經
T25n1512_p0845b09║所得世間出世間二種果報者。眾生聞則疑
T25n1512_p0845b10║惑故。但說得出世不可思議功德。不說得世
T25n1512_p0845b11║間果報也。上明行取相行者。得三界果報。受
T25n1512_p0845b12║持此經。唯得無為法身至極之果。此中復言
T25n1512_p0845b13║得世間出世間二種果報。斯言何故前後相違
T25n1512_p0845b14║不定。若得無為法身。不應復得世間天王果
T25n1512_p0845b15║報。既得人王天王報。不應復得法身果也以
T25n1512_p0845b16║此世人現都榮位。情重王報。於中取著。便
T25n1512_p0845b17║用持經功德。求於世報。不求佛果。故心狂亂
T25n1512_p0845b18║也。既狂亂。則猶豫不信。不知受持此經為
T25n1512_p0845b19║決定能得佛果為不得。如此猶豫故曰疑也。
T25n1512_p0845b20║此疑心迷理更起煩惱。故曰或也。然上言依
T25n1512_p0845b21║此經行無相檀波羅蜜等。能得無為法身。不
T25n1512_p0845b22║得世間果報。今此中。何故云受持此經。得世
T25n1512_p0845b23║間出世間人王天王等尊位勢力果報者。明
T25n1512_p0845b24║受持此經實自遠得無為法身大妙果報。所
T25n1512_p0845b25║以得世間諸王果報者。以行者修行未滿。未
T25n1512_p0845b26║成佛中間。自然得此人天傍報。如人種穀但
T25n1512_p0845b27║求果實。不悕蒿草自然得之。菩薩雖受此世
T25n1512_p0845b28║王之果。而不染著。勿謂此果同於世間取相
T25n1512_p0845b29║所得實果也。
T25n1512_p0845c01║論曰復成就何業修行者。牒上第八段三種
T25n1512_p0845c02║修行初論本偈中第三句也。顯彼修行業者。
T25n1512_p0845c03║生此利益分。明此一段經。所以經文在此。而
T25n1512_p0845c04║章門在上者。以前明三種聞慧。是其修行。今
T25n1512_p0845c05║辨得多種利益思修二慧。亦是修行。以三慧
T25n1512_p0845c06║義勢相屬。復修行名通。義有拘瑣故。章門在
T25n1512_p0845c07║上。經釋在此。以斯經解釋方彰。修行之義
T25n1512_p0845c08║足。故言顯彼修行業也。此一段經。凡以三行
T25n1512_p0845c09║偈。作九種章門。或作十章門。釋此一段經。初
T25n1512_p0845c10║一偈釋前四章門。第二偈釋中四章門。第三
T25n1512_p0845c11║偈上二句釋後一章門。亦得分釋二章門。下
T25n1512_p0845c12║半偈通結三偈。勸人令知也。非餘者境界者。
T25n1512_p0845c13║釋經中第一段。明此經理深。非凡夫二乘聞
T25n1512_p0845c14║思修慧心意識所惻。故非餘者境界也。唯依
T25n1512_p0845c15║大人說者。釋第二段經。明經理既深。小根之
T25n1512_p0845c16║人不能勘受。故但為菩薩大人說也。然如來
T25n1512_p0845c17║非能為菩薩說。不為小乘人說。但菩薩機根
T25n1512_p0845c18║大故。所以為說。小乘之人器小心狹。不勘
T25n1512_p0845c19║聞大。所以不為說之。非情不平等鄙於二乘
T25n1512_p0845c20║不為說也。如日初出。光照高山。後照於下。非
T25n1512_p0845c21║曰有高下之心故然也。及希聞信法。者此是
T25n1512_p0845c22║釋第三段。明此經希有信者難得。經中更無
T25n1512_p0845c23║別文可釋。即指前二段經中人法。以為能信
T25n1512_p0845c24║所信人法也。希聞者。明凡夫二乘不聞此經。
T25n1512_p0845c25║設聞不能生信。唯菩薩能聞能信。信者難得。
T25n1512_p0845c26║故云希聞信法也。滿足無上界者。釋第四段
T25n1512_p0845c27║經。明持經因緣。能顯無為法身法身滿足性
T25n1512_p0845c28║也。此明滿足性。有二二十二地菩薩。分中
T25n1512_p0845c29║顯滿足性。二顯如來果頭具足現用滿足性
T25n1512_p0846a01║也。受持真妙法者。釋經中第五段。若受持
T25n1512_p0846a02║此經。不能尋詮會理得理亡詮。不名受持
T25n1512_p0846a03║真妙法要受持此經。能亡詮會旨。解無為
T25n1512_p0846a04║法身。方名受持真妙法故。明受持經者。即是
T25n1512_p0846a05║荷擔如來真妙法身也。尊重身得福者。釋經
T25n1512_p0846a06║中第六段。明非但持經多得功德。敬重說此
T25n1512_p0846a07║經處。廣設供養。亦得多福。以此處說金剛般
T25n1512_p0846a08║若。辨無為法身。供養此處。即供養法身故。云
T25n1512_p0846a09║尊重也。身時得福者。說供養人。身得世間
T25n1512_p0846a10║出世間二種果報也。及遠離諸障者。釋經中
T25n1512_p0846a11║第七段。以持經功德威力。俠三惡罪業現世
T25n1512_p0846a12║輕受。即為消滅。亦離智障煩惱障也。復能速
T25n1512_p0846a13║證法者。釋經中第八段。明佛自引過去雖供
T25n1512_p0846a14║養諸佛。當爾時。懷取相心。不能疾得菩提。若
T25n1512_p0846a15║能受持此經者。不近期三界有為果報故。能
T25n1512_p0846a16║速證無上菩提法也。成種種勢力者。釋經中
T25n1512_p0846a17║第九段。明持經功德能得世間人天中王種
T25n1512_p0846a18║種勢力果也。得大妙果報者。此二句。釋經中
T25n1512_p0846a19║此法門不可思議果報亦不可思議。此明非
T25n1512_p0846a20║但直得世間種種勢力果報。乃遠感出世間
T25n1512_p0846a21║極大妙果也。
T25n1512_p0846a22║此三行偈。說何等義者。論主將以長行釋偈
T25n1512_p0846a23║中九章門故。作此問生起也。有不可思議至
T25n1512_p0846a24║不共聲聞等。釋偈中初句也。以為住第一大
T25n1512_p0846a25║乘者至修行勝故。釋偈中第二句也。以信
T25n1512_p0846a26║小乘等則不能聞此示希聞而能信法故。釋
T25n1512_p0846a27║偈中第三句也。并釋三章門竟。如經以下通
T25n1512_p0846a28║舉經來結也。　希聞者謂不可思議等文句者。
T25n1512_p0846a29║前二章門經中有文。即此二章門經。上作第
T25n1512_p0846b01║三章門。經無別文。恐人不識故。還指上章門。
T25n1512_p0846b02║謂不可思議等文句也。得不可思議等福德
T25n1512_p0846b03║至無量功德聚故。解偈中第四句。舉經來結
T25n1512_p0846b04║也。下釋二偈五章門一一略提經解釋。還廣
T25n1512_p0846b05║舉經。依論可知也。
T25n1512_p0846b06║爾時須菩提白佛言。云何菩薩發三菩提心
T25n1512_p0846b07║云何降伏其心等。以下凡有十六段經文。
T25n1512_p0846b08║此是大段。中第十名為斷疑分。此所以名斷
T25n1512_p0846b09║疑者。上從第三段來。已廣辨斷疑。何故不與
T25n1512_p0846b10║斷疑之名。此段所以獨得斷疑之稱也。然眾
T25n1512_p0846b11║生到側。或取著心。多聞如來說法。於一法
T25n1512_p0846b12║上。起種種疑。從第三段來至第九段。此一周
T25n1512_p0846b13║說法。於菩薩眾生佛淨土等四法上。次第一
T25n1512_p0846b14║遍斷疑。然各逐所明。事義不同。別立名字。雖
T25n1512_p0846b15║復斷疑。而不名斷疑分。自此以下。還提上經。
T25n1512_p0846b16║其文略同。而疑有異。答意亦異。故獨得斷疑
T25n1512_p0846b17║之名也。以何次第起。此第十段十。將欲釋
T25n1512_p0846b18║上所未斷疑故。次第重舉前七段經來。以釋
T25n1512_p0846b19║眾疑故。次明此斷疑分經也。
T25n1512_p0846b20║爾時須菩提白佛至則非菩薩。重牒前第三
T25n1512_p0846b21║住分經文。然此住義。前已廣釋。所以重舉來
T25n1512_p0846b22║者。就此文上。有疑未盡。為欲取下何以故須
T25n1512_p0846b23║菩提實無有法名為菩薩。以釋上疑故。通舉
T25n1512_p0846b24║來也。此言何以故者。以作難云。上第三段經
T25n1512_p0846b25║中。已明此三種修行。何以故。此中復重明。有
T25n1512_p0846b26║何勝也。故釋實無有法名為菩薩。發三菩提
T25n1512_p0846b27║心者。明於前三種修行上。疑未遣。為以此
T25n1512_p0846b28║實無有法名為菩薩。釋疑故。重來也。疑意。
T25n1512_p0846b29║云何上第三段中。明菩薩證得初地無生二
T25n1512_p0846c01║種無我見道之解。具足四種深心。永斷三界
T25n1512_p0846c02║四住習氣無明麤品。離五怖畏。住於初地。
T25n1512_p0846c03║平等理中。不見被是眾生我為菩薩。於此
T25n1512_p0846c04║理中。柔伏其心。復得二地以上修道之解。以
T25n1512_p0846c05║得此解故。存我能具足四種深心。住於初
T25n1512_p0846c06║地。我能不著三事修行。我能不見三事。降伏
T25n1512_p0846c07║其心。我能斷煩惱。我能化人。有此分別之心。
T25n1512_p0846c08║以有此心故。有人疑云。若菩薩以證見道修
T25n1512_p0846c09║無我之解。何故猶云我能證平等理。不見眾
T25n1512_p0846c10║生異於菩薩。乃至我能修行等。既自得無我
T25n1512_p0846c11║解。今言不見。誰云不見。菩薩言我能不見。
T25n1512_p0846c12║即難。者是菩薩。何者是我。而菩薩言我能不
T25n1512_p0846c13║見也。若爾。疑者還謂。即眾生五陰是菩薩。更
T25n1512_p0846c14║無別菩薩。若眾生五陰非菩薩者。何故。菩薩
T25n1512_p0846c15║自言我能。以此驗之。故知即而眾生五陰是
T25n1512_p0846c16║實菩薩也。為除此疑故。言實無有法名為菩
T25n1512_p0846c17║薩發三菩提心者也。今明實無有法名為菩
T25n1512_p0846c18║薩者。假名名字眾生體虛妄不實。五陰因緣
T25n1512_p0846c19║滅法體本來空寂。於眾生五陰有為法中。無
T25n1512_p0846c20║有一法是實可名為菩薩。若眾生五陰中。無
T25n1512_p0846c21║有一法是實名為菩薩者。云何而言我是菩
T25n1512_p0846c22║薩。然今言。我是菩薩。我能見修。我能修行等
T25n1512_p0846c23║者。非謂菩薩發初地已。猶存眾生五陰。以之
T25n1512_p0846c24║為我。有身見等麤惑未盡也。所以尚言我能
T25n1512_p0846c25║者。明見道修道二種菩薩。雖現見真性斷除
T25n1512_p0846c26║四住不善煩惱等一品麤惑。猶有無明住地
T25n1512_p0846c27║根本煩惱細惑。於善法中。有微分別心未斷
T25n1512_p0846c28║盡故。有此功用之惑。於七地以還非患。乃障
T25n1512_p0846c29║八地以上無功用不住道解。因斷此疑。即勵
T25n1512_p0847a01║諸菩薩。遣存我分別之心故。言實無有法名
T25n1512_p0847a02║為菩薩發三菩提心也。此乃隱覆之答。非是
T25n1512_p0847a03║正答。若欲正答。亦應更問。若起此分別。非真
T25n1512_p0847a04║實菩薩者。何者是真實菩薩。應答有實菩薩。
T25n1512_p0847a05║何者是。要得無生忍。會二種無我解者。是真
T25n1512_p0847a06║實菩薩。而不正答者。以引釋在下第四經中。
T25n1512_p0847a07║但此義勢未盡。故合答也。
T25n1512_p0847a08║此一段經。以一行偈釋。於內心修行存我為
T25n1512_p0847a09║菩薩者。初地以上七地以還。菩薩雖得無我
T25n1512_p0847a10║之解。於內心中。修行之時。自謂我是菩薩。我
T25n1512_p0847a11║能不見三事。此之分別等。即是根本無明。於
T25n1512_p0847a12║善法中。分別之惑也。應問此見道修道三種
T25n1512_p0847a13║修行勝解為實不實也。亦應答是實。次難。若
T25n1512_p0847a14║是實者。自言我能修行。此有何妨。即答此即
T25n1512_p0847a15║障於心也。明如此分別云我能修行等。善法
T25n1512_p0847a16║無明功用之惑。障八地以上心。應問障八地
T25n1512_p0847a17║以上何等心。故下句云。違於不住道。明七地
T25n1512_p0847a18║以還。善法分別功用之惑。障八地以上無功
T25n1512_p0847a19║用心不住道解也。此言不住者。不住功用心。
T25n1512_p0847a20║不住無功用心。故名不住道也。此義云何至
T25n1512_p0847a21║降伏其心。釋偈初句。菩薩生此分別者。釋偈
T25n1512_p0847a22║中第二句。障於菩提行者。釋偈中第三句。下
T25n1512_p0847a23║并以三句偈來經結也。障何等心者。提第三
T25n1512_p0847a24║句作問也。即答偈言違於不住道者。此以第
T25n1512_p0847a25║四句為答也。如經以下。舉釋疑經來結也。須
T25n1512_p0847a26║菩提。如來於燃燈佛所。有法得菩提不。此斷
T25n1512_p0847a27║疑分中第二經文。何故復來。以前疑實無有
T25n1512_p0847a28║法名菩薩。疑者謂一向無菩薩者。何故如來云
T25n1512_p0847a29║我。昔在燃燈佛所行菩薩行得菩提記。以此
T25n1512_p0847b01║驗之。應有菩薩。行何故言無。佛語須菩提。
T25n1512_p0847b02║我於燃燈佛所。有法得菩提不。須菩提解答
T25n1512_p0847b03║佛言。佛於燃燈佛所。無有法得菩提記。明菩
T25n1512_p0847b04║薩猶在習種性中。於燃燈佛所。唯言語受記。
T25n1512_p0847b05║未有所證。故言無法得菩提也。明未得初地
T25n1512_p0847b06║真實無生忍三菩提也。而非無地前假名名
T25n1512_p0847b07║字菩薩言語受菩提記也。前疑問於應有菩
T25n1512_p0847b08║提。何故今者答以不得菩提也。此名真如所
T25n1512_p0847b09║證法。為菩提。明眾生修行證菩提者。名為菩
T25n1512_p0847b10║薩。爾時既未登菩提。明非是實也。佛言如是。
T25n1512_p0847b11║須菩提。實無有法如來於燃燈佛所得三菩
T25n1512_p0847b12║提者。此如來印可須菩提所說不虛。拂去眾
T25n1512_p0847b13║疑也。須菩提。若有法如來得菩提者。燃燈佛
T25n1512_p0847b14║則不與我授記。汝於來世當得作佛。號釋迦
T25n1512_p0847b15║牟尼者。如來自云。若我在習種中。燃燈佛時。
T25n1512_p0847b16║已得初地無生三菩提記者。則後時無量諸
T25n1512_p0847b17║佛乃至初地中。燃燈等則更不與我授無生
T25n1512_p0847b18║忍記也。以實未得無生忍三菩提記。是故後
T25n1512_p0847b19║燃燈佛等。復與我授記。摩那婆。汝於來世。當
T25n1512_p0847b20║得作佛。號釋迦者。此明正。以我於彼時實
T25n1512_p0847b21║未得初地真無生忍三菩提記故。後明時燃
T25n1512_p0847b22║燈佛更與我授記。汝當作佛也。又第三燃燈
T25n1512_p0847b23║佛所。爾時始證真無生忍記。
T25n1512_p0847b24║何以故者。此有疑難云。如上所說。應有菩提。
T25n1512_p0847b25║今何故。言實無有法如來得菩提。若實無有
T25n1512_p0847b26║法如來得菩提者。則謗謂一向無菩提。亦無
T25n1512_p0847b27║諸佛得菩提者。若爾既無菩提可得。何故菩
T25n1512_p0847b28║薩三大阿僧祇劫。修苦行菩提也。答言。如
T25n1512_p0847b29║來者即實真如也。上所以云無有一法。名得
T25n1512_p0847c01║菩提者。明爾時但言語授記。未有證法是實
T25n1512_p0847c02║而得名為菩提。非謂理中一向無菩提故。今
T25n1512_p0847c03║言即實真如者。明實有無為法身菩提。古今
T25n1512_p0847c04║一定。體不變不異。無生住滅相故。名即實真
T25n1512_p0847c05║如。指此真如無為法身。是菩提體。以有實菩
T25n1512_p0847c06║提故。明知亦有菩薩。復有修行得佛。何得謗
T25n1512_p0847c07║言一向無菩提亦無菩薩修行證果成佛者
T25n1512_p0847c08║也。然今雖答有菩提之體。猶未是正答。下大
T25n1512_p0847c09║身喻中。別當正答也。乘此答言。如來者即實
T25n1512_p0847c10║真如。復更生疑。若言真如菩提是實有者。此
T25n1512_p0847c11║有猶同世間色等有為萬相之有。生此疑心
T25n1512_p0847c12║故。答言。若有人言。如來得三菩提者。是人
T25n1512_p0847c13║不實語。此明法身菩提體絕萬相。妙有故有。
T25n1512_p0847c14║非是有為虛妄之有。那得聞有便取同色等
T25n1512_p0847c15║萬相虛妄之有。既是妙有。謂同虛妄有者。即
T25n1512_p0847c16║是妄說。故言不實語也。下經。即成何取此
T25n1512_p0847c17║菩提同有為者是其不實語。以實無有法佛
T25n1512_p0847c18║得三菩提故也。此中應引上菩薩證成此義。
T25n1512_p0847c19║上實無有法名為菩薩者。明眾生五陰非實
T25n1512_p0847c20║菩薩。而言此眾生五陰法中實不有一法名
T25n1512_p0847c21║菩薩者。是不實語。今言實無有法如來得三
T25n1512_p0847c22║菩提明菩提之體。無色等萬相可得。而言有
T25n1512_p0847c23║得菩提者。亦是虛妄。此明如菩薩佛亦如是。
T25n1512_p0847c24║以菩薩不實故。菩提亦不實也。或者聞言有
T25n1512_p0847c25║菩提。便謂菩提同有為色等萬相可得故。答
T25n1512_p0847c26║以不得菩薩。此明不得者菩提之體無有為
T25n1512_p0847c27║萬相一法可得。故言不得菩提。非謂理中無
T25n1512_p0847c28║得。那得以菩提無有為萬相可得。難理中亦
T25n1512_p0847c29║使不得也。乘實無有法佛得三菩提。覆生疑
T25n1512_p0848a01║謗。若言實無有法佛得三菩提者。便一向無
T25n1512_p0848a02║有得菩提人。既無得菩提者。故知亦無菩提
T25n1512_p0848a03║可得也。故答言。須菩提。如來所得阿耨三菩
T25n1512_p0848a04║提。此佛引已所得菩提。證成有得之義也。言
T25n1512_p0848a05║如來所得者。明我親自修行逕三大阿僧祇。
T25n1512_p0848a06║十地行滿。證得菩提。何得謗言一向無有得
T25n1512_p0848a07║菩提者也。於是中不實者。結成上實無有法
T25n1512_p0848a08║佛得菩提。明菩提之體無色等萬相。而取同
T25n1512_p0848a09║有為萬相可得者。此是不實也。不妄語者。結
T25n1512_p0848a10║成前如來所得阿耨三菩提明菩提之體。雖
T25n1512_p0848a11║無色等萬相可得。非不實有真如菩提萬德
T25n1512_p0848a12║具足為如來所證。故云不妄語也。此雙結上。
T25n1512_p0848a13║有得無得二種經文也。是故如來說一切法
T25n1512_p0848a14║皆是佛法者。偏成上。是故所得阿耨菩提理
T25n1512_p0848a15║中。不有妄得語義故。如來所說一切果頭萬
T25n1512_p0848a16║德之法。皆是諸佛法身妙有之法。亦應言。是
T25n1512_p0848a17║故如來說一切法非佛法。明色等有為萬相
T25n1512_p0848a18║一切法。皆非果頭萬德一切法。以不作此說
T25n1512_p0848a19║故。大眾乘如來說一切法皆是佛法。復更生
T25n1512_p0848a20║疑。若言一切法皆是佛法者。而一切名濫。
T25n1512_p0848a21║有有為一切有無為一切。此二種一切。可
T25n1512_p0848a22║皆是佛法耶。若皆是佛法者。那得上言法身
T25n1512_p0848a23║菩提無萬相可得。真如無為法中實有菩提
T25n1512_p0848a24║也。故經答言。所言一切法。一切法者。即非一
T25n1512_p0848a25║切法也。上一切法者。名有為一切法。下一切
T25n1512_p0848a26║法者。是無為一切。即非一切法者。明上有為
T25n1512_p0848a27║一切非無為一切。亦得言無為一切即非有
T25n1512_p0848a28║為一切法。是故名一切法者。此句雙結二種
T25n1512_p0848a29║一切法。是故名有為一切法。是故名無為一
T25n1512_p0848b01║切法也。雖復一切名同。有為一切法。體是虛
T25n1512_p0848b02║妄。故非菩提。無為一切法。體是真實。故是菩
T25n1512_p0848b03║提。勿得以一切名同。便謂有為一切亦是果
T25n1512_p0848b04║頭一切萬德佛法也。
T25n1512_p0848b05║論曰此中有疑以下。論主先生起疑意。舉經
T25n1512_p0848b06║來。結作兩偈。釋此一段經。初偈釋經中須菩
T25n1512_p0848b07║提於意云何至不實不妄語也。以後時授記
T25n1512_p0848b08║者。此還釋前斷疑經。作疑不異於上。若作
T25n1512_p0848b09║正答。應云實無有法得菩提者。明我於燃燈
T25n1512_p0848b10║佛時未有所證故。云無法得菩提。既無所證
T25n1512_p0848b11║菩提。成上亦無實證菩薩。言有菩薩者。要現
T25n1512_p0848b12║得無生法忍出世間解。名真菩薩。今偈但答
T25n1512_p0848b13║言以後時授記。義中已知實有菩薩。若無菩
T25n1512_p0848b14║薩者。何得言後時授記。所以此中不正答者。
T25n1512_p0848b15║以斯義勢未盡故。拘瑣在下以下經文中有
T25n1512_p0848b16║正釋故。此因後時授記。以明於有也。燃燈行
T25n1512_p0848b17║非上者。我於前燃燈佛時。在習種性中。未得
T25n1512_p0848b18║初地無生法忍第一上行故。云燃燈行非上
T25n1512_p0848b19║也。故上句云。以後時授記。後性地中。第二燃
T25n1512_p0848b20║燈佛。懸授初地八地無生忍記。後三十心滿。
T25n1512_p0848b21║復有第三燃燈佛。與我授無生忍後時記。此
T25n1512_p0848b22║謂道種之未初地之前。此燃燈佛與我授記。
T25n1512_p0848b23║以驗知前燃燈佛邊未證無生三菩提現道記
T25n1512_p0848b24║也。此上二句。釋摩那婆汝於來世作佛號釋
T25n1512_p0848b25║迦牟尼以前經也。菩提彼行等者。經中。先言
T25n1512_p0848b26║眾生五陰非菩薩。後云色等有為非菩提。依
T25n1512_p0848b27║此作偈。應言彼行等菩提。而言菩提彼行
T25n1512_p0848b28║者。明證菩提者是實菩薩。既未證菩提。故
T25n1512_p0848b29║知亦無明證菩薩。不實義同。反覆相成故
T25n1512_p0848c01║也。又復一釋。應言彼行隨等菩提。但依闡
T25n1512_p0848c02║陀論作偈法。用逐語便上下意也。此明如菩
T25n1512_p0848c03║薩佛亦如是。故下句云。非實有為相。此明以
T25n1512_p0848c04║眾生五陰有為萬相而得菩薩菩提者此是虛
T25n1512_p0848c05║妄。故云非實。何故非實。以取有為為實相故
T25n1512_p0848c06║也。此後二句。釋何以故已下經也。此解直明
T25n1512_p0848c07║菩薩菩提不可以有為相得。未明無為法中
T25n1512_p0848c08║有實菩薩行。及菩提可得義中。應作第二道
T25n1512_p0848c09║義言菩提彼行等是實無為相。以正偈俠故。
T25n1512_p0848c10║更作第二偈。雖作第二偈。以經中未明有實
T25n1512_p0848c11║菩薩故。但明有實菩提也。此義云何至無有
T25n1512_p0848c12║一法得菩提。此釋偈中第二句也。若我於彼
T25n1512_p0848c13║佛所。已證菩提。則後時諸佛不授我記者。此
T25n1512_p0848c14║釋偈中上句也。是故我於彼時行未成佛故
T25n1512_p0848c15║者。還以上句。結下第二句也。此中應解上句。
T25n1512_p0848c16║何故先釋第二句者。但下句所釋。經文在於
T25n1512_p0848c17║前故。此長行論。依經次第。先解第二句也。偈
T25n1512_p0848c18║言以下釋竟雙引上半偈結也。若無菩提。即
T25n1512_p0848c19║無諸佛如來等者。先作生疑謗意也。如經等
T25n1512_p0848c20║者。舉釋疑經結。然後以論釋經也。若有人言
T25n1512_p0848c21║以下。先舉經作問。以偈中第三句來答也。此
T25n1512_p0848c22║義云何者。以此偈言菩提彼行等者此義意
T25n1512_p0848c23║云何也。彼菩薩行等者。提彼前經中菩薩發
T25n1512_p0848c24║菩提心行。釋偈中彼行也。如是如來至此亦
T25n1512_p0848c25║虛妄者。提此經中若人言如來得菩提不實
T25n1512_p0848c26║語釋偈中菩提也。故言菩提彼行等者結句
T25n1512_p0848c27║也。若有人取眾生五陰色等有為法。以為菩
T25n1512_p0848c28║薩菩提者。此是不實故言等也。若如是有人
T25n1512_p0848c29║謗言。如來不得菩提者。此出疑謗之意也。為
T25n1512_p0849a01║斷此疑。如經以下。即釋引疑經結也。此義云
T25n1512_p0849a02║何者。設問。前言實無有法如來得菩提。此中
T25n1512_p0849a03║復言如來所得阿耨三菩提。此言相反其義云
T25n1512_p0849a04║何也。即釋云以如來得彼菩提故。此句釋後
T25n1512_p0849a05║經如來所得三菩提。明理而言之。如來實修
T25n1512_p0849a06║行證得菩提也。若如來實得菩提。何故前言
T25n1512_p0849a07║不得也。故即舉偈釋言。非實有為相故。此句
T25n1512_p0849a08║解前如來不得三菩提經也。有為相者謂五
T25n1512_p0849a09║陰相者。片出偈中有為相名也。彼菩提法無
T25n1512_p0849a10║色等相故者。明菩提體無色等五陰相可得。
T25n1512_p0849a11║故云非實有為相也。此復云何者。前偈下二
T25n1512_p0849a12║句。且解經中菩提無色等萬相故不可得。若
T25n1512_p0849a13║取菩提同色等相者。此則非實。然猶未解實
T25n1512_p0849a14║有真如菩提。亦未解有證菩提者。經文今
T25n1512_p0849a15║將欲作第二偈。以釋此義故。先設問生起云。
T25n1512_p0849a16║若言菩提無色等相者。經云言如來者即實
T25n1512_p0849a17║真如。又云如來所得阿耨三菩提。此義復云
T25n1512_p0849a18║何也。故即以偈答。彼即非相相。此第二偈。釋
T25n1512_p0849a19║經中是故如來說一切法佛法記經。彼即非
T25n1512_p0849a20║相相。彼者。彼於法身菩提。非色等有為萬法
T25n1512_p0849a21║相也。如是無有相者。是無為法身。決定萬
T25n1512_p0849a22║德相也。以不虛說故者。明上法身菩提雖
T25n1512_p0849a23║無有為萬相。而非不有真如無為萬德之相
T25n1512_p0849a24║故。經云如來所得阿耨三菩提者。非為妄說
T25n1512_p0849a25║故。言以不虛說故也。又問何故不虛說也。故
T25n1512_p0849a26║下第三句云。是法諸佛法是法者是無為一
T25n1512_p0849a27║切法也。諸佛法者。是佛所證果頭無為法身
T25n1512_p0849a28║萬德一切法相也。故第四句云。一切自體相
T25n1512_p0849a29║明此萬德是真真如法身自體相。非是有為
T25n1512_p0849b01║萬相所成也。此義云何以下至以不虛說故。
T25n1512_p0849b02║解偈中初句竟。通以上半偈來結也。是故如
T25n1512_p0849b03║來說一切法佛法如是等者。提結為問云。如
T25n1512_p0849b04║來說一切法佛法。此義云何也。故即答。以如
T25n1512_p0849b05║來得如是法。明如來躬自修行證得如是
T25n1512_p0849b06║果頭萬德一切法也。故復以下半偈來結釋
T25n1512_p0849b07║已。然後先解第四句。後釋第三句也。彼處色
T25n1512_p0849b08║等相不住等故。明菩提萬德一切法。所以唯
T25n1512_p0849b09║以真如為體。不以色等為體者。以菩提體是
T25n1512_p0849b10║真如無為故。但住持萬德一切法。不住持色
T25n1512_p0849b11║等一切法。故以為體也。
T25n1512_p0849b12║須菩提。譬如有人其身妙大等。此斷疑分中
T25n1512_p0849b13║第三經文。前喻明報身佛。今明法身佛。上
T25n1512_p0849b14║已廣釋法身無萬相而是妙有。又次前經中
T25n1512_p0849b15║兩句。明法身菩提萬德圓滿。故有菩提可得。
T25n1512_p0849b16║然疑者猶謂全無法身。何以故爾。若法身萬
T25n1512_p0849b17║德滿足。應有萬相可見。若無萬相可見者。便
T25n1512_p0849b18║應一向無法身。所以得知法身是無。前段經
T25n1512_p0849b19║中。如來或言有菩提可得。或言無菩提可得。
T25n1512_p0849b20║若法身定有者。應答我有得。若法身定無。應
T25n1512_p0849b21║答言無得。今答既不定。復不可見。故知法
T25n1512_p0849b22║身是無也。有如此疑。故經答譬如有人其身
T25n1512_p0849b23║妙大等也。答意明理而言之。菩提之體。雖無
T25n1512_p0849b24║萬相可得。然實有真如法身菩提可得。但不
T25n1512_p0849b25║得定答。所以然者。明此法身。乃是非有非無。
T25n1512_p0849b26║妙有妙無。中道之理。我若定答。汝等便生
T25n1512_p0849b27║邪見。聞菩提是有。取同色等有為之有。則成
T25n1512_p0849b28║常見。聞無。謂一向同於虛空菟角無體之無。
T25n1512_p0849b29║則成斷見。故不得定答也。又此法身具足功
T25n1512_p0849c01║德智慧二種莊嚴。體是妙有。故有法身可得。
T25n1512_p0849c02║遠離二障。體非有為。故無法身可得。有此
T25n1512_p0849c03║二義故。上不得定答。那得難言何故作此不
T25n1512_p0849c04║定答也。為斷此疑故。引大身喻。明有法身體。
T25n1512_p0849c05║不應言無法身也。此喻釋成前言如來者即
T25n1512_p0849c06║實真如也。譬如有人者。如來引大身喻。喻法
T25n1512_p0849c07║身人也。其身妙大者。如來自合喻。則法身體
T25n1512_p0849c08║相圓滿。古今湛然。畢竟達離二障。具足二
T25n1512_p0849c09║種莊嚴。妙者智慧莊嚴。大者功德莊嚴也。此
T25n1512_p0849c10║其身妙大。成上章未如來所得阿耨三菩提。
T25n1512_p0849c11║明實有無為法身菩提可得也。前二段經。明
T25n1512_p0849c12║眾生五陰非實菩薩故。有為萬相亦非實菩
T25n1512_p0849c13║提。此下二段經。明法身菩提是妙有故菩薩
T25n1512_p0849c14║無生忍行亦是實有也。上第五段中云。不可
T25n1512_p0849c15║以相成就見如來者。明無為法身體無三相
T25n1512_p0849c16║也。第六段中言如來不得菩提。亦不說法者。
T25n1512_p0849c17║此名應化佛不得不說也。第七分山王大身
T25n1512_p0849c18║喻中。謂報佛體無取相分別也。此中大身譬
T25n1512_p0849c19║喻。亦明法身佛。此之三佛別相中論也。須菩
T25n1512_p0849c20║提言。世尊如來說人身妙大則非大身者。須
T25n1512_p0849c21║菩提若不作此說。有二種失。一不解如來意。
T25n1512_p0849c22║二不解無為法身。故作此說也。或者聞言法
T25n1512_p0849c23║身是有。疑謂還同有為萬相之有。故釋云則
T25n1512_p0849c24║非大身也。此明古今一定法身體。畢竟遠離
T25n1512_p0849c25║二障。不同有為有漏萬相大身也。此兩句。成
T25n1512_p0849c26║上實無有法如來得阿耨三菩提。明色等有為
T25n1512_p0849c27║法非實菩提體也。是故如來說名大身者。說
T25n1512_p0849c28║名古今一定體無萬相妙有湛然真極法佛大
T25n1512_p0849c29║身也。亦得是故如來說名非大身也。此一句
T25n1512_p0850a01║雙結上其身妙大即非妙大二句經也。
T25n1512_p0850a02║此一段經。以二偈釋。初偈。作問答意釋疑。依
T25n1512_p0850a03║彼法身佛。故說大身喻者。此出喻意明與
T25n1512_p0850a04║喻之來。為顯法身故也。身離一切障者。明法
T25n1512_p0850a05║身古今湛然自性永無二障非斷故方離也。
T25n1512_p0850a06║及遍一切境者。明此法身體是妙有。復永絕
T25n1512_p0850a07║二障無障無礙故。能遍入一切有心眾生之
T25n1512_p0850a08║境。然下長行論中。先釋功德及大體。後方釋
T25n1512_p0850a09║及遍一切境。所以然者。要先有法身之體。然
T25n1512_p0850a10║後障遍一切處。明有體故遍。故釋在後也。功
T25n1512_p0850a11║德及大體者。此第二偈。正釋經中其身妙大。
T25n1512_p0850a12║功德者。正釋經大字。及大體者。正釋經妙字。
T25n1512_p0850a13║大者功德莊嚴。妙者智慧莊嚴也。前列經先
T25n1512_p0850a14║舉妙。後明大。此偈中先釋大。後解妙。此偈以
T25n1512_p0850a15║語便故即也。故說大身者。以法身具二莊
T25n1512_p0850a16║嚴。結作大身義也。非身即是身者。釋經人身
T25n1512_p0850a17║妙大則非大身。非身者。明法身體無萬相。不
T25n1512_p0850a18║同有為有漏之身。故言非身也。即是身者。明
T25n1512_p0850a19║如是非有為身者即是真如。具二莊嚴。妙有
T25n1512_p0850a20║法身也。下長行論中故引此非身即是身。結
T25n1512_p0850a21║成及遍一切境。明有相之身故不遍一切。無
T25n1512_p0850a22║為法身體非形相。能遍一切故。以非身即是
T25n1512_p0850a23║身。成遍一切處也是故說非身者。釋經中是
T25n1512_p0850a24║故如來說名大身。以無為法身非有為身。故
T25n1512_p0850a25║名非身。非謂無有無為法身。故言是故說非
T25n1512_p0850a26║身也。此二偈說何義等。論主欲作長行論釋
T25n1512_p0850a27║偈故。先設問生起。然後解釋。畢竟遠離煩惱
T25n1512_p0850a28║障智畢竟具足法身故者。釋偈中第三句身
T25n1512_p0850a29║離一切障。此復云何者。此畢竟遠離二障。
T25n1512_p0850b01║具足法身義復云何也。故釋有二種義。一者
T25n1512_p0850b02║遍一切處者。明法身離二種障故能遍一切
T25n1512_p0850b03║有心之境。即見初偈第四句。二者功德大。
T25n1512_p0850b04║明法身非但體離二障故遍。復以備二莊嚴。
T25n1512_p0850b05║萬德具足故。能遍於一切有心之境。是故名
T25n1512_p0850b06║大身者。結作大身義故。即舉第二偈上句功
T25n1512_p0850b07║德及大體來成也。遍一切處者。真如一切法
T25n1512_p0850b08║不差別故者。此解一切處義。明就行者而言。
T25n1512_p0850b09║則有諸佛菩薩及以眾生三時之異。論真如
T25n1512_p0850b10║法身。其體滿足。古今平等。無有差別也。自此
T25n1512_p0850b11║以前。釋初一偈半經中其身妙大也。偈言非
T25n1512_p0850b12║身即是身是故說非身者。明此半偈義有拘
T25n1512_p0850b13║瑣釋上之義。復欲乘釋經偈。故舉此半偈。成
T25n1512_p0850b14║上以釋經結也。此說何義者。方次第解釋
T25n1512_p0850b15║也。
T25n1512_p0850b16║佛言。須菩提。菩薩亦如是等。此一段經。是斷
T25n1512_p0850b17║疑分中第四經文。所以來者。此有疑故也。云
T25n1512_p0850b18║何疑。上言實無有法名為菩薩。若無菩薩。則
T25n1512_p0850b19║亦無修行得菩提者。又若無修行得菩提者。
T25n1512_p0850b20║則亦無人教化眾生。亦無眾生入涅槃。若言
T25n1512_p0850b21║我莊嚴佛土非菩薩者。則亦無依報淨土。若
T25n1512_p0850b22║此等四法皆是無者。何故諸菩薩發心。度眾
T25n1512_p0850b23║生修淨土行。求無上菩提。有如此疑。依如上
T25n1512_p0850b24║釋。此疑應已遣。但或者偏執以興難也。故
T25n1512_p0850b25║經答菩薩亦如是等答意云。上言無菩薩等
T25n1512_p0850b26║者。據眾生五陰有為法中無也。非謂理中亦
T25n1512_p0850b27║無。然非不實有菩薩會無生理修行得佛菩
T25n1512_p0850b28║提。既有諸佛證果之人。然諸佛菩薩。本不獨
T25n1512_p0850b29║善。復化物同得故。發心修行。度眾生令入涅
T25n1512_p0850c01║槃。修淨土行。但知不離真如法界。外有為法
T25n1512_p0850c02║中。別有實菩薩是能度者。有實眾生是可度
T25n1512_p0850c03║者。有真淨土可修故。下經言通達無我無我
T25n1512_p0850c04║法者。是名菩薩。上言無者。道眾生五陰有為
T25n1512_p0850c05║法中無實菩薩。若爾非一向無菩薩。那得聞
T25n1512_p0850c06║言實無有法名為菩薩便全無菩薩。為斷此
T25n1512_p0850c07║疑。故次明也。
T25n1512_p0850c08║佛言菩薩亦如是者。上辨如菩薩佛亦復如
T25n1512_p0850c09║是。此明如佛菩薩亦如是。云何亦如是。即此
T25n1512_p0850c10║斷疑分第一段中。明實無有法名為菩薩。次
T25n1512_p0850c11║第二段中。明實無有法如來得菩提。此二段
T25n1512_p0850c12║經。先明眾生五陰有為虛妄法非實菩薩故。
T25n1512_p0850c13║次明若謂菩提同有為萬相可得者是不實說
T25n1512_p0850c14║故。上論偈言菩提彼行等。此即是如菩薩佛
T25n1512_p0850c15║亦復如是也。又次前段經。明有為萬相非是
T25n1512_p0850c16║菩提。而真如無為萬德之法是實菩提。此段
T25n1512_p0850c17║明眾生五陰有為虛妄非實菩薩。然非不有會
T25n1512_p0850c18║真如無生理者是真菩薩。此二段經。明理中
T25n1512_p0850c19║實有菩提是何證。故亦有菩薩實證之人。此
T25n1512_p0850c20║明如佛菩薩亦如是。今言亦如是如者。明有
T25n1512_p0850c21║為虛妄非菩薩。會無生忍者是真菩薩。義同
T25n1512_p0850c22║有為萬相。非實菩提。真如無為是實菩提相
T25n1512_p0850c23║故。言菩薩亦如是。前二段經。但就菩薩菩提
T25n1512_p0850c24║不實義同故。言亦如是。此二段。並明菩薩菩
T25n1512_p0850c25║提實義邊同亦如是不實義同亦如是也。若作
T25n1512_p0850c26║是言。我當滅度無量眾生則非菩薩者。明若
T25n1512_p0850c27║作心謂離真如法界。外別有行者。發菩提心。
T25n1512_p0850c28║修諸波羅蜜行。以慈悲四無量四攝等法。教
T25n1512_p0850c29║化眾生令得涅槃。是真菩薩者。此未會平等。
T25n1512_p0851a01║非是初地以上解真如平等菩薩也。佛言須
T25n1512_p0851a02║菩提。頗有實法名為菩薩者。因前經乘更生
T25n1512_p0851a03║疑。若發心修行。教化眾生。非真菩薩者。還同
T25n1512_p0851a04║前疑。正眾生五陰是實菩薩。有如此疑。故佛
T25n1512_p0851a05║問須菩提。眾生五陰有為法中。頗有一法是
T25n1512_p0851a06║實名為菩薩不。故須菩提答不也世尊。實無
T25n1512_p0851a07║有法名為菩薩。此答意明眾生五陰有為之
T25n1512_p0851a08║法。本來空寂。無有一法是實可名菩薩故。不
T25n1512_p0851a09║應取眾生五陰以為真實菩薩也。一切法無
T25n1512_p0851a10║眾生。無人。無壽者等。引佛語為證也。此就因
T25n1512_p0851a11║緣法空中。以解無菩薩。明有為法中本來空
T25n1512_p0851a12║寂。無有一法是實可名菩薩是能度者。故亦
T25n1512_p0851a13║知無實眾生是可度者也。所以經中但言無
T25n1512_p0851a14║眾生等三。不言無我者。以此經始未明真
T25n1512_p0851a15║如之我。若言無我。恐眾生謂佛性真我亦無。
T25n1512_p0851a16║故不言無我。以名相濫故也。
T25n1512_p0851a17║須菩提。若菩薩作是言。我莊嚴佛國土。至是
T25n1512_p0851a18║名莊嚴佛國土。此明若起心分別。謂異於真
T25n1512_p0851a19║法界外。別有出世莊嚴淨土。為無漏勝因所
T25n1512_p0851a20║得是真實者。不名解真如平等菩薩也。所以
T25n1512_p0851a21║重言莊嚴者。明修行因緣顯真如法性。有
T25n1512_p0851a22║真莊嚴淨土用。非謂異法性。別有為波羅
T25n1512_p0851a23║蜜行所得莊嚴淨土。故重莊嚴。是名莊嚴
T25n1512_p0851a24║者。即是第一義諦莊嚴也。此一段經。明有實
T25n1512_p0851a25║菩薩。何故乃云。作是言。我度眾生。我莊嚴淨
T25n1512_p0851a26║土者。非真菩薩也。為明舉非以形是故重牒
T25n1512_p0851a27║來也。更有一意。明眾生菩薩佛淨土此四。雖
T25n1512_p0851a28║名用有異。而同一法界中名。若不會真法界
T25n1512_p0851a29║者。謂此四法。離真法界。別體相異故。不名
T25n1512_p0851b01║真菩薩。若會真如平等之解者。知此法雖時
T25n1512_p0851b02║異用別。語其所歸。無有異相。離於真法界。條
T25n1512_p0851b03║然有也。故勝鬘經云。依如來藏。建立一切法。
T25n1512_p0851b04║又如不增不減經中明。就佛性法身體上有
T25n1512_p0851b05║眾生菩薩佛。故知凡聖雖殊。而同依佛性。若
T25n1512_p0851b06║同一法界。所以有斯四法差別者。明未修行
T25n1512_p0851b07║不斷惑者名為眾生。修行之中分別斷惑者
T25n1512_p0851b08║或為菩薩。全修行滿足除二惑永盡故名為
T25n1512_p0851b09║佛也。既得圓報法身。必有所依之土。即此圓
T25n1512_p0851b10║報法有上品世間依報用異。故有淨土。此
T25n1512_p0851b11║明佛與淨土二。法體一就用異也。
T25n1512_p0851b12║有人生疑。若起如此心非菩薩者。起何等心。
T25n1512_p0851b13║名真菩薩。故答須菩提。若菩薩通達無我無
T25n1512_p0851b14║我法者。名為真是菩薩。菩薩者解意。上來
T25n1512_p0851b15║明未得二無我解者。不名為真實菩薩。遙指
T25n1512_p0851b16║正答在此。今言通達無我無我法。正出解二
T25n1512_p0851b17║無我法者名真菩薩也。無我無我法者。有二
T25n1512_p0851b18║種無我。一人無我。二法無我。人無我者。解眾
T25n1512_p0851b19║生五陰中從本以來無定實神我及眾生等。
T25n1512_p0851b20║故曰人無我也。法無我有二種。一觀因緣法
T25n1512_p0851b21║體本來空寂。二觀佛性法體無萬相故空。若
T25n1512_p0851b22║能通達三空二無我者。是真菩薩。故曰通達
T25n1512_p0851b23║無我無我法也。所以重言菩薩菩薩者。明菩
T25n1512_p0851b24║薩有二種。一者地前菩薩。聞信二種無我。二
T25n1512_p0851b25║者地上菩薩。現見二種無我。若直云菩薩。
T25n1512_p0851b26║恐失地前菩薩彷彿觀理深伏煩惱者。故重
T25n1512_p0851b27║言菩薩菩薩也。論曰此中有疑等者。論主將
T25n1512_p0851b28║欲以偈釋前經文。故作此生起也。若無菩薩
T25n1512_p0851b29║至清淨佛國土。以牒所疑事也。若如是以
T25n1512_p0851c01║下。序生疑之意。指經為釋。如經中生起也。凡
T25n1512_p0851c02║以二偈釋斯一段經文。初偈。作問答意。釋經
T25n1512_p0851c03║中菩薩亦如是至不名菩薩也。第二偈。釋經
T25n1512_p0851c04║若菩薩通達無我無我法盡經也。不達真法界
T25n1512_p0851c05║起度眾生意及清淨國土者。明菩薩所以起心
T25n1512_p0851c06║度眾生及莊嚴佛國土者。正以不達真如法界
T25n1512_p0851c07║平等理故。不知凡聖一如依正同體。謂離此
T25n1512_p0851c08║真法界外於三界有為法中。別有菩薩是能
T25n1512_p0851c09║度者。有實眾生是可度者。有真淨土可修。此
T25n1512_p0851c10║不名解平等真實菩薩故。下句云。生心即是
T25n1512_p0851c11║倒也。故經中明文殊師利向佛懺悔。我從昔
T25n1512_p0851c12║來。由不達真法界理故。以取相心。化眾生。修
T25n1512_p0851c13║十地行。淨佛國土。有如此罪。今向佛懺悔。以
T25n1512_p0851c14║起心取此不實為故名倒也。此義云何若起
T25n1512_p0851c15║如是心等。一段長行論。先舉偈為問。後以經
T25n1512_p0851c16║答也。此示何義。將作偈釋經故。問此經云通
T25n1512_p0851c17║達無我無我法者。示何等義也。所以偈答云。
T25n1512_p0851c18║眾生及菩薩等。此第二偈。眾生及菩薩。眾生
T25n1512_p0851c19║者。凡夫菩薩也。及菩薩者。謂初地以上菩薩
T25n1512_p0851c20║也。知諸法無我者。明此二種菩薩得三空二
T25n1512_p0851c21║無我解也。此明地前菩薩彷彿解二無我。登
T25n1512_p0851c22║地以上現見二無我也。故下半偈云。非聖自
T25n1512_p0851c23║智信及聖以有智。非聖者。明也前菩薩未
T25n1512_p0851c24║現得真如無我解故名非聖。非不得相似之
T25n1512_p0851c25║解。聞中生決定信故。言自智信也。及聖以
T25n1512_p0851c26║有智者。明初地以上菩薩現會三空二無我
T25n1512_p0851c27║理故名為聖。何故名聖。以有真如無漏智。故
T25n1512_p0851c28║言及聖以有智也。長行論云。此明何義智無
T25n1512_p0851c29║我無我法者。先釋偈中第二句出菩薩所觀二
T25n1512_p0852a01║種我境也。謂眾生及菩薩者。釋偈中初句出
T25n1512_p0852a02║二種菩薩能觀人也。何等眾生何等菩薩者。
T25n1512_p0852a03║將釋下半偈。故作問生起。問此二種菩薩既
T25n1512_p0852a04║俱觀二種無我理。有何憂劣。而有眾生菩薩
T25n1512_p0852a05║二名不同也。即釋云。於彼法。若能自智信。總
T25n1512_p0852a06║出二種菩薩。於彼三空理。以智信也。世間智
T25n1512_p0852a07║者。正釋偈中下半偈。明此二菩薩雖同信三
T25n1512_p0852a08║空而憂劣有別也。所謂凡夫聖人以下。兩對
T25n1512_p0852a09║結得二菩薩名不同也。如經以下引經結也。
T25n1512_p0852a10║金剛仙論卷第七
