T25n1509_p0625c01║【□】
T25n1509_p0626a01║【□】
T25n1509_p0626a02║【CL080n1163_p0036a01】大智度論釋六度品第六十八之
T25n1509_p0626a03║餘(卷八十一)
T25n1509_p0626a04║【□】
T25n1509_p0626a05║　　　　聖者龍樹造
T25n1509_p0626a06║　　　　後秦龜茲國三藏鳩摩羅什譯
T25n1509_p0626a07║【○】【經】須菩提白佛言。世尊。云何菩薩摩訶薩
T25n1509_p0626a08║住羼提波羅蜜取檀波羅蜜。佛言。菩薩從初
T25n1509_p0626a09║發心乃至坐道場。於其中間若一切眾生來
T25n1509_p0626a10║瞋恚罵詈若節節支解。菩薩住於忍辱作是
T25n1509_p0626a11║念。我應布施一切眾生不應不與。是眾生須
T25n1509_p0626a12║食與食。須飲與飲乃至資生所須盡皆與之。
T25n1509_p0626a13║持是功德與一切眾生共之。迴向阿耨多羅
T25n1509_p0626a14║三藐三菩提。是菩薩迴向時不生二心。誰迴
T25n1509_p0626a15║向者。迴向何處。是為菩薩住羼提波羅蜜取
T25n1509_p0626a16║檀波羅蜜。世尊。云何菩薩摩訶薩住羼提波
T25n1509_p0626a17║羅蜜取尸羅波羅蜜。佛言。菩薩從初發心乃
T25n1509_p0626a18║至坐道【CL080n1163_p0036b01】場。於其中間終不奪他命。不與不
T25n1509_p0626a19║取乃至不邪見。亦不貪聲聞辟支佛地。持是
T25n1509_p0626a20║功德與一切眾生共之。迴向阿耨多羅三藐三
T25n1509_p0626a21║菩提。是菩薩迴向時三種心不生。誰迴向阿
T25n1509_p0626a22║耨多羅三藐三菩提。用何法迴向。迴向何
T25n1509_p0626a23║處。是為菩薩住羼提波羅蜜取尸羅波羅蜜。
T25n1509_p0626a24║世尊。云何菩薩摩訶薩住羼提波羅蜜取毘
T25n1509_p0626a25║梨耶波羅蜜。佛言。菩薩住羼提波羅蜜生精
T25n1509_p0626a26║進作是念。我當往一由旬若十由旬百千
T25n1509_p0626a27║萬億由旬過一世界乃至過百千萬億世
T25n1509_p0626a28║界。乃至教一人令持五戒。何況令得須陀洹
T25n1509_p0626a29║果乃至阿羅漢果辟支佛道阿耨多羅三藐三
T25n1509_p0626b01║菩提。持是功德與一切眾生共之。迴向阿耨
T25n1509_p0626b02║多羅三藐三菩提。是為菩薩住羼提波羅蜜
T25n1509_p0626b03║取毘梨耶波羅蜜。世尊。云何菩薩摩訶薩住
T25n1509_p0626b04║羼提波羅蜜【CL080n1163_p0037a01】取禪波羅蜜。佛言。菩薩住羼提
T25n1509_p0626b05║波羅蜜離欲離惡不善法有覺有觀。離生喜
T25n1509_p0626b06║樂入初禪。乃至入第四禪。是諸禪中淨心心
T25n1509_p0626b07║數法皆迴向薩婆若。迴向時是菩薩諸禪及
T25n1509_p0626b08║禪支皆不可得。是為菩薩住羼提波羅蜜
T25n1509_p0626b09║取禪波羅蜜。世尊。云何菩薩摩訶薩住羼提
T25n1509_p0626b10║波羅蜜取般若波羅蜜。佛言。菩薩住羼提波
T25n1509_p0626b11║羅蜜觀諸法若離相若寂滅相若無盡相。不
T25n1509_p0626b12║以寂滅相作證。乃至坐道場得一切種智。從
T25n1509_p0626b13║道場起便轉法輪。是為菩薩住羼提波羅
T25n1509_p0626b14║蜜取般若波羅蜜。不取不捨故。須菩提白佛
T25n1509_p0626b15║言。世尊。云何菩薩摩訶薩住毘梨耶波羅蜜
T25n1509_p0626b16║取檀波羅蜜。佛告須菩提。菩薩住毘梨耶波
T25n1509_p0626b17║羅蜜。身心精進不懈不怠作是念。我必應
T25n1509_p0626b18║當得阿耨多羅三藐三菩提不應不得。是菩
T25n1509_p0626b19║薩為利益眾生故。往【CL080n1163_p0037b01】一由旬若百千萬億由
T25n1509_p0626b20║旬。若過一世界若過十世界。若過百千
T25n1509_p0626b21║萬億世界。住毘梨耶波羅蜜中。若不能得
T25n1509_p0626b22║一人教令入佛道中。若聲聞道中。若辟支佛
T25n1509_p0626b23║道中。或得一人教令行十善道。精進不懈法
T25n1509_p0626b24║施及以財施令具足。持是功德與眾生共之。
T25n1509_p0626b25║迴向阿耨多羅三藐三菩提。不迴向聲聞辟
T25n1509_p0626b26║支佛地。是為菩薩住毘梨耶波羅蜜取檀波
T25n1509_p0626b27║羅蜜。世尊。云何菩薩摩訶薩住毘梨耶波羅
T25n1509_p0626b28║蜜取尸羅波羅蜜。佛言。菩薩住毘梨耶波羅
T25n1509_p0626b29║蜜。從初發意乃至坐道場。自不殺生不教他
T25n1509_p0626c01║殺。讚不殺生法。歡喜讚歎不殺生者。乃至
T25n1509_p0626c02║自遠離邪見。教他遠離邪見。讚不邪見法。歡
T25n1509_p0626c03║喜讚歎不邪見者。是菩薩住尸羅波羅蜜因
T25n1509_p0626c04║緣不求欲界色界無色界福。不求聲聞辟支
T25n1509_p0626c05║佛地。持是功德與眾生共之。迴向阿耨多羅
T25n1509_p0626c06║三【CL080n1163_p0038a01】藐三菩提。不生三種心。不見迴向者。不
T25n1509_p0626c07║見迴向法。不見迴向處。是為菩薩住毘梨耶
T25n1509_p0626c08║波羅蜜取尸羅波羅蜜。世尊。云何菩薩摩訶
T25n1509_p0626c09║薩住毘梨耶波羅蜜取羼提波羅蜜。佛言。菩
T25n1509_p0626c10║薩住毘梨耶波羅蜜。從初發意乃至坐道場。
T25n1509_p0626c11║於其中間若人若非人來節節支解。菩薩作
T25n1509_p0626c12║是念。割我者誰。截我者誰。奪我者誰。復作是
T25n1509_p0626c13║念。我大得善利。我為眾生故受身。眾生還自
T25n1509_p0626c14║來取。是時菩薩正憶念諸法實相。持是功德
T25n1509_p0626c15║與眾生共之。迴向阿耨多羅三藐三菩提。不
T25n1509_p0626c16║向聲聞辟支佛地。是為菩薩住毘梨耶波羅
T25n1509_p0626c17║蜜取羼提波羅蜜。世尊。云何菩薩摩訶薩住
T25n1509_p0626c18║毘梨耶波羅蜜取禪波羅蜜。佛言。菩薩住毘
T25n1509_p0626c19║梨耶波羅蜜離欲離惡不善法有覺有觀。離
T25n1509_p0626c20║生喜樂入初禪第二第三第四禪。入慈悲喜
T25n1509_p0626c21║捨。乃【CL080n1163_p0038b01】至入非有想非無想處。持是禪無量
T25n1509_p0626c22║心無色定不受果報。生於利益眾生之處。以
T25n1509_p0626c23║六波羅蜜成就眾生。所謂檀波羅蜜乃至般
T25n1509_p0626c24║若波羅蜜。從一佛土至一佛土。親近供養
T25n1509_p0626c25║諸佛種善根。是為菩薩住毘梨耶波羅蜜取
T25n1509_p0626c26║禪波羅蜜。世尊。云何菩薩摩訶薩住毘梨耶
T25n1509_p0626c27║波羅蜜取般若波羅蜜。佛言。菩薩住毘梨耶
T25n1509_p0626c28║波羅蜜不見檀波羅蜜法。不見檀波羅蜜相。
T25n1509_p0626c29║乃至不見禪波羅蜜法。不見禪波羅蜜相。
T25n1509_p0627a01║四念處乃至一切種智。亦不見法亦不見相。
T25n1509_p0627a02║不見一切法非法非非法。於一切法中無所
T25n1509_p0627a03║著。是菩薩所作如所言。是為菩薩住毘梨耶
T25n1509_p0627a04║波羅蜜取般若波羅蜜。須菩提白佛言。世尊。
T25n1509_p0627a05║云何菩薩摩訶薩住禪波羅蜜取檀波羅蜜。
T25n1509_p0627a06║佛言。菩薩摩訶薩住禪波羅蜜離諸欲離惡
T25n1509_p0627a07║不善法。有覺有觀離生【CL080n1163_p0039a01】喜樂。入初禪第二第
T25n1509_p0627a08║三第四禪。入慈悲喜捨。乃至入非有想非
T25n1509_p0627a09║無想處。住禪波羅蜜中心不亂。行二施以施
T25n1509_p0627a10║眾生。法施財施。自行二施教他行二施。讚
T25n1509_p0627a11║歎二施法。歡喜讚歎行二施者。持是功德與
T25n1509_p0627a12║眾生共之。迴向阿耨多羅三藐三菩提。不向
T25n1509_p0627a13║聲聞辟支佛地。是為菩薩住禪波羅蜜取檀
T25n1509_p0627a14║波羅蜜。世尊。云何菩薩摩訶薩住禪波羅蜜
T25n1509_p0627a15║取尸羅波羅蜜。佛言。菩薩住禪波羅蜜不生
T25n1509_p0627a16║婬欲瞋恚愚癡心。不生惱他心。但修行一
T25n1509_p0627a17║切智相應心。持是功德與眾生共之。迴向
T25n1509_p0627a18║阿耨多羅三藐三菩提。不向聲聞辟支佛地。
T25n1509_p0627a19║是為菩薩住禪波羅蜜取尸羅波羅蜜。世尊。
T25n1509_p0627a20║云何菩薩摩訶薩住禪波羅蜜取羼提波羅
T25n1509_p0627a21║蜜。佛言。菩薩住禪波羅蜜。觀色如聚沫。觀受
T25n1509_p0627a22║如泡觀想如野馬。觀行如芭蕉。觀識【CL080n1163_p0039b01】如幻。作
T25n1509_p0627a23║是觀時。見五眾無堅固相。作是念。割我者
T25n1509_p0627a24║誰。截我者誰。誰受誰想誰行誰識。誰罵者誰
T25n1509_p0627a25║受罵者誰生瞋恚。是為菩薩住禪波羅蜜取
T25n1509_p0627a26║羼提波羅蜜。世尊。云何菩薩摩訶薩住禪波
T25n1509_p0627a27║羅蜜取毘梨耶波羅蜜。佛言。菩薩住禪波羅
T25n1509_p0627a28║蜜離欲離惡不善法。有覺有觀離生喜樂。入
T25n1509_p0627a29║初禪第二第三第四禪。是諸禪及支取相生
T25n1509_p0627b01║種種神通。履水如地入地如水。如先說。天耳
T25n1509_p0627b02║聞二種聲。若天若人。知他心。若攝心若亂
T25n1509_p0627b03║心。乃至有上心無上心。憶種種宿命。如先
T25n1509_p0627b04║說。以天眼淨過人眼。見眾生乃至如業受報。
T25n1509_p0627b05║如先說。菩薩住是五神通。從一佛世界至
T25n1509_p0627b06║一佛世界。親近供養諸佛種善根。成就眾生
T25n1509_p0627b07║淨佛世界。持是功德與眾生共之。迴向阿
T25n1509_p0627b08║耨多羅三藐三菩提。是為菩薩住禪波羅蜜
T25n1509_p0627b09║取毘【CL080n1163_p0040a01】梨耶波羅蜜。世尊。云何菩薩摩訶薩住
T25n1509_p0627b10║禪波羅蜜取般若波羅蜜。佛言。菩薩住禪波
T25n1509_p0627b11║羅蜜。不得色不得受想行識。不得檀波羅蜜
T25n1509_p0627b12║尸羅波羅蜜羼提波羅蜜毘梨耶波羅蜜禪波
T25n1509_p0627b13║羅蜜。不得般若波羅蜜。不得四念處。乃至
T25n1509_p0627b14║不得一切種智。不得有為性。不得無為性。不
T25n1509_p0627b15║得故不作。不作故不生。不生故不滅。何以故。
T25n1509_p0627b16║有佛無佛是如法相法性常住不生不滅。常
T25n1509_p0627b17║一心應薩婆若行。是為菩薩住禪波羅蜜取
T25n1509_p0627b18║般若波羅蜜。須菩提白佛言。世尊云何菩
T25n1509_p0627b19║薩摩訶薩住般若波羅蜜取檀波羅蜜。佛言。
T25n1509_p0627b20║菩薩住般若波羅蜜。內空內空不可得。外空
T25n1509_p0627b21║外空不可得。內外空內外空不可得。空空空
T25n1509_p0627b22║空不可得。乃至一切法空一切法空不可得。
T25n1509_p0627b23║菩薩住是十四空中。不得色相若空若不空。
T25n1509_p0627b24║不得受【CL080n1163_p0040b01】想行識相若空若不空。不得四念處
T25n1509_p0627b25║若空若不空。乃至不得阿耨多羅三藐三菩
T25n1509_p0627b26║提若空若不空。不得有為性無為性若空若
T25n1509_p0627b27║不空。是菩薩摩訶薩如是住般若波羅蜜中
T25n1509_p0627b28║有所布施。若飲食衣服種種資生之具。觀是
T25n1509_p0627b29║布施空。何等空。施者受者及財物空。不令
T25n1509_p0627c01║慳著心生。何以故。菩薩摩訶薩行般若波羅
T25n1509_p0627c02║蜜。從初發意乃至坐道場。無有妄想分別。如
T25n1509_p0627c03║諸佛得阿耨多羅三藐三菩提時無慳著心。
T25n1509_p0627c04║菩薩摩訶薩亦如是。行般若波羅蜜時無慳
T25n1509_p0627c05║著心。是菩薩所可尊者般若波羅蜜。是為
T25n1509_p0627c06║菩薩住般若波羅蜜取檀波羅蜜。世尊。云何
T25n1509_p0627c07║菩薩摩訶薩住般若波羅蜜取尸羅波羅蜜。
T25n1509_p0627c08║佛言。菩薩住般若波羅蜜。不生聲聞辟支佛
T25n1509_p0627c09║心。何以故。是菩薩聲聞辟支佛地不可得。
T25n1509_p0627c10║趣向聲聞辟支【CL080n1163_p0041a01】佛心亦不可得。是菩薩摩訶
T25n1509_p0627c11║薩從初發意乃至坐道場。於其中間自不殺
T25n1509_p0627c12║生。不教他殺生。讚不殺生法。歡喜讚歎不
T25n1509_p0627c13║殺生者。乃至自不邪見。不教他邪見。讚不
T25n1509_p0627c14║邪見法。歡喜讚歎不邪見者。以是持戒。無
T25n1509_p0627c15║法可取若聲聞若辟支佛地。何況餘法。是
T25n1509_p0627c16║為菩薩住般若波羅蜜取尸羅波羅蜜。世尊。
T25n1509_p0627c17║云何菩薩摩訶薩住般若波羅蜜取羼提波羅
T25n1509_p0627c18║蜜。佛言。菩薩住般若波羅蜜隨順法忍生。作
T25n1509_p0627c19║是念。此法中無有法若起若滅若生若死若
T25n1509_p0627c20║受罵詈若受惡口若割若截若破若縛若打若
T25n1509_p0627c21║殺。是菩薩從初發意乃至坐道場。若一切眾
T25n1509_p0627c22║生。來罵詈惡口刀杖瓦石割截傷害心不動。
T25n1509_p0627c23║作是念。甚可怪。此諸法中無有法受罵詈
T25n1509_p0627c24║惡口割截傷害者。而眾生受苦惱。是為菩薩
T25n1509_p0627c25║住般若波羅蜜取羼提【CL080n1163_p0041b01】波羅蜜。世尊。云何菩
T25n1509_p0627c26║薩摩訶薩住般若波羅蜜取毘梨耶波羅蜜。
T25n1509_p0627c27║佛言。菩薩住般若波羅蜜為眾生說法。令行
T25n1509_p0627c28║檀波羅蜜尸羅波羅蜜羼提波羅蜜毘梨耶
T25n1509_p0627c29║波羅蜜禪波羅蜜般若波羅蜜。教令行四念
T25n1509_p0628a01║處乃至八聖道分。令得須陀洹果斯陀含阿
T25n1509_p0628a02║那含阿羅漢果辟支佛道。令得阿耨多羅三
T25n1509_p0628a03║藐三菩提。不住有為性中。不住無為性中。是
T25n1509_p0628a04║為菩薩住般若波羅蜜取毘梨耶波羅蜜。世
T25n1509_p0628a05║尊。云何菩薩摩訶薩住般若波羅蜜取禪波
T25n1509_p0628a06║羅蜜。佛言。菩薩住般若波羅蜜除諸佛三昧。
T25n1509_p0628a07║入餘一切三昧。若聲聞三昧。若辟支佛三
T25n1509_p0628a08║昧。若菩薩三昧。皆行皆入。是菩薩住諸三
T25n1509_p0628a09║昧。逆順出入八背捨。何等八。內有色相外
T25n1509_p0628a10║觀色是初背捨。內無色相外觀色二背捨。淨
T25n1509_p0628a11║背捨身作證三背捨。過一切色相【CL080n1163_p0042a01】滅有對相。
T25n1509_p0628a12║不念種種相故。入無量虛空處四背捨。過一
T25n1509_p0628a13║切虛空處入無邊識處五背捨。過一切識處
T25n1509_p0628a14║入無所有處六背捨。過一切無所有處入非
T25n1509_p0628a15║有想非無想處七背捨。過一切非有想非無
T25n1509_p0628a16║想處。入滅受想處八背捨。於是八背捨逆順
T25n1509_p0628a17║出入九次第定。何等九。離諸欲離諸惡不
T25n1509_p0628a18║善法。有覺有觀離生喜樂入初禪。乃至過非
T25n1509_p0628a19║有想非無想處。入滅受想定。是名九次第定
T25n1509_p0628a20║逆順出入。是菩薩依八背捨九次第定。入師
T25n1509_p0628a21║子奮迅三昧。云何名師子奮迅三昧。須菩提。
T25n1509_p0628a22║菩薩離欲惡不善法。有覺有觀。離生喜樂。
T25n1509_p0628a23║入初禪乃至入滅受想定。從滅受想定起。還
T25n1509_p0628a24║入非有想非無想處。從非有想非無想處起。
T25n1509_p0628a25║乃至還入初禪。是菩薩依師子奮迅三昧入
T25n1509_p0628a26║超越三昧。云何為超越三昧。須菩提。【CL080n1163_p0042b01】菩薩
T25n1509_p0628a27║離欲離諸惡不善法。有覺有觀。離生喜樂入
T25n1509_p0628a28║初禪。從初禪起乃至入非有想非無想處。非
T25n1509_p0628a29║有想非無想處起入滅受想定。滅受想定起
T25n1509_p0628b01║還入初禪。從初禪起入滅受想定。滅受想定
T25n1509_p0628b02║起還入二禪。二禪起入滅受想定。滅受想
T25n1509_p0628b03║定起入三禪。三禪起入滅受想定。滅受想定
T25n1509_p0628b04║起入四禪。四禪起入滅受想定。滅受想定起
T25n1509_p0628b05║入空處。空處起入滅受想定。滅受想定起
T25n1509_p0628b06║入識處。識處起入滅受想定。滅受想定起入
T25n1509_p0628b07║無所有處。無所有處起入滅受想定。滅受
T25n1509_p0628b08║想定起入非有想非無想處。非有想非無想
T25n1509_p0628b09║處起入滅受想定。滅受想定起入散心中。散
T25n1509_p0628b10║心中起入滅受想定。滅受想定起還入散心
T25n1509_p0628b11║中。散心中起入非有想非無想處。非有想非
T25n1509_p0628b12║無想處起還住散心中。散心中起入無所有
T25n1509_p0628b13║處。無【CL080n1163_p0043a01】所有處起住散心中。散心中起入識處。
T25n1509_p0628b14║識處起住散心中。散心中起入空處。空處起
T25n1509_p0628b15║住散心中。散心中起入第四禪。第四禪中起
T25n1509_p0628b16║住散心中。散心中起入第三禪。第三禪中起
T25n1509_p0628b17║住散心中。散心中起入第二禪。第二禪中起
T25n1509_p0628b18║住散心中。散心中起入初禪。初禪中起住散
T25n1509_p0628b19║心中。是為菩薩摩訶薩住超越三昧得諸
T25n1509_p0628b20║法等相。是為菩薩住般若波羅蜜取禪波羅
T25n1509_p0628b21║蜜。
T25n1509_p0628b22║【論】問曰。何以但一波羅蜜為主。答曰。行因
T25n1509_p0628b23║緣次第應爾。菩薩有二種在家出家。在
T25n1509_p0628b24║家菩薩福德因緣故大富。大富故求佛道因
T25n1509_p0628b25║緣。行諸波羅蜜。宜先行布施。何以故。既
T25n1509_p0628b26║有財物又知罪福。兼有慈悲心於眾生
T25n1509_p0628b27║故。宜先行布施隨次第因緣行諸波羅蜜。
T25n1509_p0628b28║出家菩薩以無財故次第宜持戒忍辱禪定。
T25n1509_p0628b29║次第所宜故名為主。除財【CL080n1163_p0043b01】施餘波羅蜜皆
T25n1509_p0628c01║出家人所宜行。菩薩以羼提波羅蜜為主。
T25n1509_p0628c02║作是願。若人來截割身體不應生瞋心。
T25n1509_p0628c03║我今行菩薩道。應具足諸波羅蜜。諸波羅
T25n1509_p0628c04║蜜中檀波羅蜜最在初。於檀中所重惜者
T25n1509_p0628c05║無過於身。能以施人不惜不瞋能具足忍
T25n1509_p0628c06║辱波羅蜜攝取檀。菩薩住忍辱中布施眾
T25n1509_p0628c07║生。衣食等諸物盡給與。受者逆罵打害菩薩
T25n1509_p0628c08║破其施忍。菩薩作是念。我不應為虛誑
T25n1509_p0628c09║身故毀波羅蜜道。我應布施不應生惡
T25n1509_p0628c10║心。不以小惡因緣故而生廢退。是菩薩命
T25n1509_p0628c11║未盡間增益施心。若命終時二波羅蜜力故。
T25n1509_p0628c12║即生好處續行布施。取尸羅波羅蜜者。問
T25n1509_p0628c13║曰。住忍辱時不為惡即是戒。何以故。更說
T25n1509_p0628c14║住忍取戒波羅蜜。應當住戒攝忍。答曰。
T25n1509_p0628c15║此中說相不說次第相生。雖和合而各各
T25n1509_p0628c16║有相。若次第法應先戒後忍。【CL080n1163_p0044a01】戒名不奪他
T25n1509_p0628c17║命。忍名不自惜命。是故於忍辱中別說戒
T25n1509_p0628c18║相。復次忍名自攝其心不起瞋恚。持戒有二
T25n1509_p0628c19║種。一者不惱眾生。二者自為生禪定根
T25n1509_p0628c20║本故。有菩薩行忍辱未受持戒法。但以
T25n1509_p0628c21║畏罪故。忍辱未能深憐愍眾生。是人或
T25n1509_p0628c22║從師聞。或自思惟。持戒是佛道因緣不嬈
T25n1509_p0628c23║眾生。我今已能忍辱則行此事易。是名
T25n1509_p0628c24║說忍辱能取尸羅波羅蜜。復次忍辱是心數
T25n1509_p0628c25║法。持戒是色法。持戒名心生口說受持。忍
T25n1509_p0628c26║辱但是心生非受持法。復次身口清淨名
T25n1509_p0628c27║持戒。意清淨名忍辱。問曰。禪智波羅蜜
T25n1509_p0628c28║亦是心清淨法。何以但說忍辱。答曰。禪智
T25n1509_p0628c29║力大故不說。持戒時心未能清淨。須忍
T25n1509_p0629a01║辱守心故此經中自說因緣。有菩薩大功
T25n1509_p0629a02║德智慧利根。於現在佛所發心行諸波羅
T25n1509_p0629a03║蜜。是故世世增益乃至阿耨多羅三【CL080n1163_p0044b01】藐三菩
T25n1509_p0629a04║提不墮惡處。為是菩薩故說。從初發心
T25n1509_p0629a05║乃至坐道場。不生瞋心奪眾生命。亦不
T25n1509_p0629a06║著二乘。皆是二波羅蜜功德故。離三種心
T25n1509_p0629a07║迴向阿耨多羅三藐三菩提。三心者。無人
T25n1509_p0629a08║無法無迴向處。無有我心顛倒心。取毘梨
T25n1509_p0629a09║耶波羅蜜者。若自集功德。若度眾生。發心
T25n1509_p0629a10║不懈。乃至成辦其事。若有遮道因緣心不
T25n1509_p0629a11║沒不退。能堪受眾苦。不以久遠勤苦為
T25n1509_p0629a12║難。如經中說。是菩薩乃至過千萬由旬。
T25n1509_p0629a13║乃至不得一人令入實法得涅槃。是時心
T25n1509_p0629a14║亦不愁。若得一人令持五戒等。爾時心
T25n1509_p0629a15║歡喜不作是念。我過此無量國土正得此
T25n1509_p0629a16║一人以為愁苦。何以故。一人相即是一切人
T25n1509_p0629a17║相。一切人相即是一人相。是諸法相不
T25n1509_p0629a18║二故。取禪波羅蜜者。是菩薩忍辱力故其心
T25n1509_p0629a19║調柔。心調柔故易得禪定。於禪定中得慈
T25n1509_p0629a20║【CL080n1163_p0045a01】悲等諸清淨心心數法。皆以是不著心迴向
T25n1509_p0629a21║阿耨多羅三藐三菩提。取般若波羅蜜者。菩
T25n1509_p0629a22║薩住眾生忍中忍一切眾生加惡事行大
T25n1509_p0629a23║慈悲。是故得大福德。得大福德故心柔軟。
T25n1509_p0629a24║心柔軟故易得法忍。所謂一切畢竟無生。
T25n1509_p0629a25║住是法忍中觀一切法。空相離相無盡寂滅
T25n1509_p0629a26║相如涅槃相。爾時還增長眾生忍。如是畢
T25n1509_p0629a27║竟空中誰有罵者誰有害者。爾時具足二
T25n1509_p0629a28║忍故不見三事。忍法忍者忍處。如是不戲
T25n1509_p0629a29║論一切法故能見一切法空。寂滅相如涅
T25n1509_p0629b01║槃。本願求佛道不著是畢竟空法故。乃至
T25n1509_p0629b02║未坐道場不證實際。坐道場已具足佛
T25n1509_p0629b03║法。得佛道轉法輪。隨意利益眾生。皆是般
T25n1509_p0629b04║若波羅蜜力。住毘梨耶波羅蜜取檀波羅
T25n1509_p0629b05║蜜者。菩薩初用精進門入諸波羅蜜中。勤
T25n1509_p0629b06║行五波羅蜜。身心精進不休不息。【CL080n1163_p0045b01】精進更
T25n1509_p0629b07║無異體。住是精進中不畏阿鼻泥梨苦。
T25n1509_p0629b08║何況餘苦。菩薩亦知一切法畢竟空。從畢竟
T25n1509_p0629b09║空出。以慈悲心故還起善業不取涅槃。
T25n1509_p0629b10║是精進力。菩薩住精進中應作是念。我久
T25n1509_p0629b11║久必應當得阿耨多羅三藐三菩提。不應
T25n1509_p0629b12║不得。是人過一由旬乃至百千由旬。以財
T25n1509_p0629b13║法二事施惠眾生。乃至過百千萬億國土。
T25n1509_p0629b14║正使不得一人入三乘。菩薩心亦不悔不
T25n1509_p0629b15║沒不作是念。我爾所佛土而不得一人可
T25n1509_p0629b16║度。云何可得度一切人。過百千國土或
T25n1509_p0629b17║得一人可令行十善不中入三乘。不以
T25n1509_p0629b18║一人不得實相故心懷輕悔。復作是念。我
T25n1509_p0629b19║今並使此人行十善道。漸以三乘而度脫
T25n1509_p0629b20║之。教十善已復以財法二施滿足眾生。持
T25n1509_p0629b21║是功德迴向阿耨多羅三藐三菩提。身心精
T25n1509_p0629b22║進過無數國為眾生說法。問曰。一切【CL080n1163_p0046a01】布施
T25n1509_p0629b23║皆以精進。何以但言此二施從精進生。答
T25n1509_p0629b24║曰。雖一切施皆由精進生。此以多精進力
T25n1509_p0629b25║生故。如經說。過百千國土以二施滿足眾
T25n1509_p0629b26║生。取尸羅波羅蜜者。菩薩直行十善道。是
T25n1509_p0629b27║名尸羅波羅蜜。或從忍辱等波羅蜜生。若
T25n1509_p0629b28║菩薩從初發心乃至坐道場。捨十不善道
T25n1509_p0629b29║行四十種善道不休不息。是名精進波羅
T25n1509_p0629c01║蜜力。有人一種不能行。何況四種。亦以尸
T25n1509_p0629c02║羅波羅蜜故不生三界不受二乘。眾生以
T25n1509_p0629c03║懈怠煩惱心故生三界中。厭惡生死故捨
T25n1509_p0629c04║佛道取小乘。此皆是懈怠相。是故說是菩薩
T25n1509_p0629c05║不貪三界不證二乘。取羼提波羅蜜者。
T25n1509_p0629c06║菩薩從初發心乃至坐道場。若人若非人來
T25n1509_p0629c07║割截身體持去。爾時菩薩破我顛倒善集。
T25n1509_p0629c08║畢竟空故作是念。此中無有割者截者。是
T25n1509_p0629c09║事皆是凡夫虛誑所見。我得大【CL080n1163_p0046b01】利我知諸
T25n1509_p0629c10║法實相時能入涅槃。但為憐愍眾生故
T25n1509_p0629c11║受身。眾生自來取去我不應惜。爾時深入
T25n1509_p0629c12║諸法實相。此中無有定相。眾生自生怖畏。
T25n1509_p0629c13║以此功德與眾生共之。迴向阿耨多羅三
T25n1509_p0629c14║藐三菩提。是中若有罵詈打害。能忍者是為
T25n1509_p0629c15║忍。歡喜不退是為精進。是二法或從精進
T25n1509_p0629c16║生忍辱。或從忍辱生精進。今從精進生
T25n1509_p0629c17║忍辱。取禪波羅蜜者。有人自然得禪定。如
T25n1509_p0629c18║劫盡時或有退得生得或上地生下地得。如
T25n1509_p0629c19║是雖得禪定不從精進生。有因大布施
T25n1509_p0629c20║破慳貪等五蓋即得禪定。或有人持戒清
T25n1509_p0629c21║淨修集忍辱故。因小厭心便得禪定。或
T25n1509_p0629c22║有人大智慧力故。知欲界無常虛誑不淨即
T25n1509_p0629c23║得禪定。禪定雖亦虛誑猶勝欲界。如是雖
T25n1509_p0629c24║有精進更因餘法得禪故。不名從精進
T25n1509_p0629c25║生。有人不因五法為主。但日夜精進經【CL080n1163_p0047a01】行
T25n1509_p0629c26║坐禪常與心鬥。以信等五力深御五蓋。若
T25n1509_p0629c27║心馳散便攝令還。如與賊鬥乃至流汗。如
T25n1509_p0629c28║是等人得禪定從精進生。或有菩薩鈍根
T25n1509_p0629c29║宿罪所覆。深著世樂馳逸難制。如是人深
T25n1509_p0630a01║加精進爾乃得定。譬如有福德之人安
T25n1509_p0630a02║坐無事福祿自至。薄福之人勤設方便鬥戰
T25n1509_p0630a03║乃得。有福之人自然得者名為福德自至。方
T25n1509_p0630a04║便戰鬥得者名為精進而得。如是一切處
T25n1509_p0630a05║雖有精進多處受名。取般若波羅蜜者。菩
T25n1509_p0630a06║薩精進力故得禪波羅蜜。得禪波羅蜜故
T25n1509_p0630a07║生菩薩神通力。二事因緣故以神通力遍
T25n1509_p0630a08║至十方。未具足功德欲令具足。天欲教
T25n1509_p0630a09║化一切眾生。除四波羅蜜所生般若。餘智慧
T25n1509_p0630a10║多從精進生故。住精進為主取智慧。般若
T25n1509_p0630a11║波羅蜜者有二種。一者觀諸法實相。於一
T25n1509_p0630a12║切法中不見法相不見非法相。二【CL080n1163_p0047b01】者如所
T25n1509_p0630a13║說行人有懈怠心故不能行二事。精進
T25n1509_p0630a14║力故能具足行二事。住禪波羅蜜為主。取
T25n1509_p0630a15║五波羅蜜者。菩薩住禪波羅蜜中。心調柔不
T25n1509_p0630a16║動能觀察諸法實相。譬如密室然燈光照
T25n1509_p0630a17║明了。是名住禪波羅蜜生智慧。爾時不惱
T25n1509_p0630a18║一切眾生。又加憐愍。是名甚深清淨持戒
T25n1509_p0630a19║忍辱。以神通力變化財物具足布施。又遣
T25n1509_p0630a20║化人為一切說法。又菩薩從禪起。以清淨
T25n1509_p0630a21║柔軟心為眾生說法。是名布施。因禪定
T25n1509_p0630a22║力起神通。周至十方導利一切而不懈
T25n1509_p0630a23║息。是名精進。又因禪定令四波羅蜜增
T25n1509_p0630a24║益。是名禪定生精進。餘義如經廣說。住般
T25n1509_p0630a25║若波羅蜜為主。取五波羅蜜者。如經中佛
T25n1509_p0630a26║自廣說。問曰。佛雖廣說。其中猶有不解者。
T25n1509_p0630a27║今當問。十八空中何以不說四空。答曰。第
T25n1509_p0630a28║十四名一切法空。言一切者法無【CL080n1163_p0048a01】不盡。是
T25n1509_p0630a29║故不說。問曰。若爾者但應說十四。何以有
T25n1509_p0630b01║十八。答曰。彼中分別一切法相空。一切空
T25n1509_p0630b02║皆總入十八空。此中為行者說。行者或行
T25n1509_p0630b03║一空二空乃至十四空。隨本所著多少故。
T25n1509_p0630b04║有深著邪見者以餘四空。所以者何。有法
T25n1509_p0630b05║無法等是外道邪見。是菩薩修慈悲心柔
T25n1509_p0630b06║軟故不生如是有無見。復次菩薩以十四
T25n1509_p0630b07║空熏心故。於有無中了了不錯。是故不
T25n1509_p0630b08║說後四空。問曰。何以故。說菩薩如諸佛
T25n1509_p0630b09║無貪著心。此說有何義。答曰。佛斷諸煩惱
T25n1509_p0630b10║習不起。菩薩以般若力制令不起。今欲
T25n1509_p0630b11║讚歎般若力故結使雖未斷。與佛斷無
T25n1509_p0630b12║異。令人知貴般若般若力。故發心作是
T25n1509_p0630b13║念。此中無有法若生若滅若受罵詈割截等。
T25n1509_p0630b14║問曰。此即是無生忍。何以言柔順忍。答曰。
T25n1509_p0630b15║此中說破五眾和合假名眾生不能破法。
T25n1509_p0630b16║是故【CL080n1163_p0048b01】經說無生者滅者無受罵詈者。又
T25n1509_p0630b17║是人破我雖觀法空未能深入。猶有著
T25n1509_p0630b18║法愛故如得無生忍法而有慈愍眾生。柔
T25n1509_p0630b19║順忍中亦有念法空。是二法中一處眾生不
T25n1509_p0630b20║可得故名眾生忍。二於法不可得故名為法
T25n1509_p0630b21║忍。法忍者不妨眾生忍。眾生忍不妨法忍。
T25n1509_p0630b22║但以深淺為別。問曰。超越三昧不得超
T25n1509_p0630b23║二。又不從散心而入滅盡定。此中何以
T25n1509_p0630b24║如是說。答曰。大小乘法異。不超二者是
T25n1509_p0630b25║小乘法中說。菩薩無量福德智慧深入禪定
T25n1509_p0630b26║力故能隨意超越。如人力超躑不過丈
T25n1509_p0630b27║數。若以天力超之無廣遠之難。又阿毘曇
T25n1509_p0630b28║中皆為凡夫人聲聞人說。菩薩則不然。智
T25n1509_p0630b29║慧力故入師子奮迅三昧。能於諸法得自
T25n1509_p0630c01║在。般若力故能隨意自在說諸法應適眾
T25n1509_p0630c02║生。復有菩薩多行般若波羅蜜。知諸法實
T25n1509_p0630c03║相安住【CL080n1163_p0049a01】不動法中。一切世間天及人。無能
T25n1509_p0630c04║難詰令傾動者。若得財物布施二種眾
T25n1509_p0630c05║生。若施佛若施眾生。以眾生空故其心平
T25n1509_p0630c06║等。不貴著諸佛不輕賤眾生。若施貧賤人
T25n1509_p0630c07║輕賤故福少。若施諸佛貪著故福不具足。
T25n1509_p0630c08║若以金銀寶物及施草木。以法空故亦等
T25n1509_p0630c09║無異。斷諸分別一異等諸妄想。入不二
T25n1509_p0630c10║法門布施是名財施。法施亦如是。不貪貴
T25n1509_p0630c11║有智能受法者。不輕無智不解法者。所以
T25n1509_p0630c12║者何。佛法無量不可說不可思議故。若說布
T25n1509_p0630c13║施等淺法。及說十二因緣空無相無作。空無
T25n1509_p0630c14║相無作等諸甚深法等無異。何以故。是法皆
T25n1509_p0630c15║入寂滅不戲論法中故。如是等名般若生
T25n1509_p0630c16║布施。復次是菩薩於十方三世諸佛及弟子
T25n1509_p0630c17║所修三種功德。隨喜皆與一切眾生共之。
T25n1509_p0630c18║迴向阿耨多羅三藐三菩提。智慧力故【CL080n1163_p0049b01】無所
T25n1509_p0630c19║不施。能與眾生福德分。復有菩薩若布
T25n1509_p0630c20║施時生種種好心。拔出慳貪根本而行布
T25n1509_p0630c21║施。慈心施故滅諸瞋恚。見受者得樂歡喜
T25n1509_p0630c22║故滅嫉妒心。恭敬心施受者故破憍慢。了
T25n1509_p0630c23║了信知布施果報故破疑及無明。不得與
T25n1509_p0630c24║者受者定實故破有無等餘邪見。觀受者
T25n1509_p0630c25║如佛觀物如阿耨多羅三藐三菩提相。觀
T25n1509_p0630c26║己身從本已來畢竟空。若如是布施不虛
T25n1509_p0630c27║誑故。直至阿耨多羅三藐三菩提。如是等
T25n1509_p0630c28║相名般若波羅蜜生檀波羅蜜。復次菩薩深
T25n1509_p0630c29║入清淨般若波羅蜜故非無眾生。而能
T25n1509_p0631a01║受持十善等諸戒。欲破殺生顛倒故有不
T25n1509_p0631a02║殺生戒。非實相中有。復次有人為百由旬
T25n1509_p0631a03║眾生持戒不殺。有為一閻浮提眾生故
T25n1509_p0631a04║持戒不殺。如是等為有量。眾生持戒或有
T25n1509_p0631a05║一日持戒。或受五戒十戒。如是等有【CL080n1163_p0050a01】量持
T25n1509_p0631a06║戒。菩薩行般若為無量國土一切眾生故
T25n1509_p0631a07║持戒。不為一世二世。如如虛空法性實際
T25n1509_p0631a08║住。以畢竟空相故不取是戒相。不憎破
T25n1509_p0631a09║戒不著持戒。是名菩薩般若波羅蜜生具
T25n1509_p0631a10║足無分別戒。忍辱有二種。一者眾生忍。二
T25n1509_p0631a11║者法忍。菩薩深入般若波羅蜜故得諸法
T25n1509_p0631a12║忍。能信受無量佛法心無是非分別。如是
T25n1509_p0631a13║相名般若波羅蜜中生忍辱。復有菩薩勤
T25n1509_p0631a14║精進具足五波羅蜜故行般若波羅蜜。得
T25n1509_p0631a15║諸法實相滅三業。身無所作口無所說心
T25n1509_p0631a16║無所念。如人夢中沒在大海動以手足求
T25n1509_p0631a17║渡。覺已夢心即息。是名從般若波羅蜜中
T25n1509_p0631a18║生第一精進。如持心經中說。我得是精進
T25n1509_p0631a19║故於然燈佛得受記別。佛言。雖離智
T25n1509_p0631a20║慧無禪定。多用智慧力得禪定。是故從智
T25n1509_p0631a21║慧生禪定。如佛說辟支佛經中。有一國
T25n1509_p0631a22║王。【CL080n1163_p0050b01】見二特牛婬欲故鬥死。即自覺悟。我
T25n1509_p0631a23║以財色故征伐他國與此何異。即捨離
T25n1509_p0631a24║五欲得禪定成辟支佛。菩薩亦如是。少
T25n1509_p0631a25║多因緣能厭患五欲。籌量五欲樂禪樂相
T25n1509_p0631a26║去懸遠。我豈可以五欲少樂而棄禪定樂。
T25n1509_p0631a27║禪定樂者。福德清淨遍身受樂。如是等從
T25n1509_p0631a28║分別智慧生禪定。禪定義如經中說。復次
T25n1509_p0631a29║是菩薩於無量劫為佛道故種善根。離欲
T25n1509_p0631b01║故於諸禪定得自在。深入如法性實際。精
T25n1509_p0631b02║進方便慈悲力故出於甚深法還修功德。是
T25n1509_p0631b03║人勝伏其心。一念中能行六波羅蜜。所謂
T25n1509_p0631b04║菩薩布施時如法捨財。是為檀波羅蜜。安
T25n1509_p0631b05║住十善道中布施不向二乘。是為尸羅波
T25n1509_p0631b06║羅蜜。若慳貪等諸煩惱及魔人民來不能動
T25n1509_p0631b07║心。是名羼提波羅蜜。布施時身心精進不
T25n1509_p0631b08║休不息。是名精進波羅蜜。攝心在布施不
T25n1509_p0631b09║令散亂。【CL080n1163_p0051a01】無疑無悔。正向阿耨多羅三藐三
T25n1509_p0631b10║菩提。是名禪波羅蜜。布施時與者受者財物
T25n1509_p0631b11║不可得。不如邪見取相妄見一定相。如諸
T25n1509_p0631b12║佛賢聖觀物相受者與者及迴向處相。法施
T25n1509_p0631b13║時亦如是。是名般若波羅蜜。菩薩盡受諸
T25n1509_p0631b14║戒。善心起正語正業三種律儀。戒律儀禪
T25n1509_p0631b15║定律儀無漏律儀。住是戒中施一切眾
T25n1509_p0631b16║生無異。是名檀波羅蜜。婬欲瞋恚等諸煩惱
T25n1509_p0631b17║欲破戒能制能忍。復次人來罵詈打害。畏
T25n1509_p0631b18║破戒故忍而不報。又復飢渴寒熱諸苦所
T25n1509_p0631b19║逼。為持戒故如是等悉皆能忍。是名羼提
T25n1509_p0631b20║波羅蜜。分別諸戒相輕重有殘無殘因緣本
T25n1509_p0631b21║末或遮或聽等。是心精進。能如戒法行。有
T25n1509_p0631b22║犯則下意懺除。是名身精進。以是持戒精
T25n1509_p0631b23║進。不求天王人王。乃至不求小乘涅槃。但
T25n1509_p0631b24║為戒是菩薩道住處故。持戒能修集【CL080n1163_p0051b01】五波
T25n1509_p0631b25║羅蜜。是名精進波羅蜜。菩薩若持戒清淨不
T25n1509_p0631b26║離禪定。何以故。持戒清淨破諸煩惱力。心
T25n1509_p0631b27║則調伏。譬如老奪壯力死來易壞。行者不
T25n1509_p0631b28║得禪定故。念五欲生五蓋侵害持戒。是
T25n1509_p0631b29║故為戒堅牢故求禪定樂。禪定者攝諸心
T25n1509_p0631c01║心數法一處和合名為禪定。行者能除惡身
T25n1509_p0631c02║口破戒業。次除三惡覺觀。然後除三細覺
T25n1509_p0631c03║觀。所謂國土親里不死。如是除已即得禪
T25n1509_p0631c04║定。是名禪波羅蜜。持戒時知戒能生如是
T25n1509_p0631c05║今世後世功德果報。是名智慧。復次愛戒
T25n1509_p0631c06║持戒破戒者。三事不可得。是名智慧。人有
T25n1509_p0631c07║三種。下人破戒。中人著戒。上人不著戒。是菩
T25n1509_p0631c08║薩思惟。若我憎破戒及破戒者。愛戒及持
T25n1509_p0631c09║戒者。而生愛恚。則還受罪業因緣。譬如象
T25n1509_p0631c10║浴洗已還以土坌。是故不應生憎愛。復次
T25n1509_p0631c11║一切法皆屬因緣。無自在者。諸【CL080n1163_p0052a01】善法皆因惡
T25n1509_p0631c12║生。若因惡生云何可著。惡是善因云何可
T25n1509_p0631c13║憎。如是思惟。直入諸法實相。觀持戒破戒
T25n1509_p0631c14║皆從因緣生。從因緣生故無自性。無自
T25n1509_p0631c15║性故畢竟空。畢竟空故不著。是名般若波
T25n1509_p0631c16║羅蜜。菩薩行忍辱時作是念。若眾生來割
T25n1509_p0631c17║截我身。我即布施不令眾生得劫盜之
T25n1509_p0631c18║罪。或修忍時因忍說法。種種因緣分別世
T25n1509_p0631c19║間涅槃。令眾生住六波羅蜜中。得眾生忍
T25n1509_p0631c20║能以身施是名財施。得法忍深入諸法。
T25n1509_p0631c21║為眾生說。是為法施。是二施從二忍生故
T25n1509_p0631c22║名檀波羅蜜。菩薩行忍辱時不惜身命為
T25n1509_p0631c23║忍辱。何況惱眾生而破戒。是故因忍持戒
T25n1509_p0631c24║憐愍一切眾生。欲度脫之。持戒名一切諸
T25n1509_p0631c25║善法安立住處。是名尸羅波羅蜜。菩薩於
T25n1509_p0631c26║忍中身心勤行四波羅蜜。是名精進。於忍
T25n1509_p0631c27║中心調柔不著五欲攝心一處。【CL080n1163_p0052b01】我於一切
T25n1509_p0631c28║眾生能忍如地。是名禪波羅蜜。菩薩知
T25n1509_p0631c29║忍辱果報相好嚴身等。菩薩修忍能障諸煩
T25n1509_p0632a01║惱。能忍眾生過惡。能忍受一切深法。後得
T25n1509_p0632a02║諸法實相。是時行者心中得是無生法忍。即
T25n1509_p0632a03║是般若波羅蜜。菩薩住精進生諸波羅蜜。
T25n1509_p0632a04║精進雖是一切善根本。離精進則無善法
T25n1509_p0632a05║可得。但以精進力多生五波羅蜜故名精
T25n1509_p0632a06║進生。菩薩常行三種施。未曾捨廢財施法
T25n1509_p0632a07║施無畏施。是名檀波羅蜜。菩薩善身口正
T25n1509_p0632a08║業。直向佛道不貪二乘。是名尸羅波羅蜜。
T25n1509_p0632a09║勤行精進。時有人來毀壞菩薩道。能忍不
T25n1509_p0632a10║動。是名羼提波羅蜜。菩薩雖行種種餘法。
T25n1509_p0632a11║心不散亂。一心念薩婆若。是名禪波羅蜜。
T25n1509_p0632a12║有二種精進。一動相身心勤行。二滅一切戲
T25n1509_p0632a13║論故身心不動。菩薩雖勤行動精進亦不
T25n1509_p0632a14║離不動精進。不動精進不【CL080n1163_p0053a01】離般若波羅蜜。
T25n1509_p0632a15║菩薩入禪定。慈悲心力故施一切眾生無畏。
T25n1509_p0632a16║或禪定力故變化寶物。如須彌山充滿一
T25n1509_p0632a17║切。雨眾華香等供養諸佛。及施貧窮眾生
T25n1509_p0632a18║衣服飲食等。或入禪定中為十方眾生說
T25n1509_p0632a19║法。是名檀波羅蜜。此中隨禪定行身口善
T25n1509_p0632a20║業。及離聲聞辟支佛心。是名尸羅波羅蜜。
T25n1509_p0632a21║菩薩入禪定得清淨柔軟樂。能不著禪
T25n1509_p0632a22║味。禪定力故能深入諸法空。能忍受是法
T25n1509_p0632a23║心不疑悔。是名羼提波羅蜜。菩薩忍辱時
T25n1509_p0632a24║欲起諸三昧。超越三昧師子奮迅三昧等。無
T25n1509_p0632a25║量諸菩薩三昧。不休不息是名精進波羅
T25n1509_p0632a26║蜜。菩薩禪定力故心清淨不動。能入諸法
T25n1509_p0632a27║實相。諸法實相即是般若波羅蜜。菩薩行般
T25n1509_p0632a28║若波羅蜜能觀三種布施相。如阿耨多羅三
T25n1509_p0632a29║藐三菩提。滅諸非有非無等戲論。是名無量
T25n1509_p0632b01║無盡。般若中【CL080n1163_p0053b01】檀波羅蜜身口業隨般若行。
T25n1509_p0632b02║得般若故能牢固清淨持戒是名尸羅波羅
T25n1509_p0632b03║蜜。住般若心中眾生忍法忍轉深清淨。是
T25n1509_p0632b04║名羼提波羅蜜。行般若菩薩身心清淨得
T25n1509_p0632b05║不動精進。觀動精進如幻如夢。得不動精
T25n1509_p0632b06║進故不入涅槃。是名精進波羅蜜。菩薩行
T25n1509_p0632b07║是無礙般若故。雖常入禪定。得般若波羅
T25n1509_p0632b08║蜜力故不起於禪而能度眾生。是名禪
T25n1509_p0632b09║波羅蜜。如是等菩薩利智慧故。一心中一時
T25n1509_p0632b10║能具足六波羅蜜。
T25n1509_p0632b11║大智度論卷第八十一【○】【○】【○】【○】【○】
