T25n1509_p0136a01║【□】
T25n1509_p0136a02║【CL078n1163_p0304a01】大智度論釋初品中舍利弗因緣
T25n1509_p0136a03║第十六(卷第十一)
T25n1509_p0136a04║【□】
T25n1509_p0136a05║　　　　龍樹菩薩造
T25n1509_p0136a06║　　　　後秦龜茲國三藏鳩摩羅什奉　詔譯
T25n1509_p0136a07║【○】【經】佛告舍利弗。　【論】問曰。般若波羅蜜是
T25n1509_p0136a08║菩薩摩訶薩法。佛何以故告舍利弗而不
T25n1509_p0136a09║告菩薩。答曰。舍利弗於一切弟子中智慧
T25n1509_p0136a10║最第一。如佛偈說。
T25n1509_p0136a11║　一切眾生智　　唯除佛世尊
T25n1509_p0136a12║　欲比舍利弗　　智慧及多聞
T25n1509_p0136a13║　於十六分中　　猶尚不及一
T25n1509_p0136a14║復次舍利弗智慧多聞有大功德。年始八歲
T25n1509_p0136a15║誦十八部經。通解一切經書義理。是時摩
T25n1509_p0136a16║伽陀國有龍王兄弟。一名姞利二名阿伽
T25n1509_p0136a17║羅。降雨以時國無荒年。人民感之。常以
T25n1509_p0136a18║仲春之月一切大集至龍住處。為設大會
T25n1509_p0136a19║作樂談義【CL078n1163_p0304b01】終此一日。自古及今斯集未替。
T25n1509_p0136a20║遂以龍名以名此會。此日常法敷四高座。
T25n1509_p0136a21║一為國王。二為太子。三為大臣。四為論士。
T25n1509_p0136a22║爾時舍利弗以八歲之身。問眾人言。此四
T25n1509_p0136a23║高座為誰敷之。眾人答言。為國王太子大
T25n1509_p0136a24║臣論士。是時舍利弗觀察時人婆羅門等。神
T25n1509_p0136a25║情瞻向無勝己者。便昇論床結跏趺坐。眾
T25n1509_p0136a26║人疑怪。或謂愚小無知。或謂智量過人。雖
T25n1509_p0136a27║復嘉其神異。而猶各懷自矜。恥其年小不
T25n1509_p0136a28║自與語。皆遣年少弟子傳言問之。其答酬
T25n1509_p0136a29║旨趣辭理超絕。時諸論師歎未曾有。愚智大
T25n1509_p0136b01║小一切皆伏。王大歡喜即命有司。封一聚落
T25n1509_p0136b02║常以給之。王乘象輿振鈴告告宣示一切
T25n1509_p0136b03║十六大國六大城中無不慶悅。是時告占
T25n1509_p0136b04║師子名拘律陀。姓大目揵連。舍利弗友而親
T25n1509_p0136b05║之。舍利弗才明見重。目揵連豪爽最貴。
T25n1509_p0136b06║【CL078n1163_p0305a01】此二人者才智相比德行互同。行則俱遊住
T25n1509_p0136b07║則同止。少長繾綣結要終始。後俱厭世出家
T25n1509_p0136b08║學道作梵志弟子。情求道門久而無徵。以
T25n1509_p0136b09║問於師。師名刪闍耶。而答之言。自我求道
T25n1509_p0136b10║彌歷年歲。不知為有道果無耶。我非其
T25n1509_p0136b11║人耶而亦不得。他日其師寢疾。舍利弗在
T25n1509_p0136b12║頭邊立。大目連在足邊立。喘喘然其命將
T25n1509_p0136b13║終。乃愍爾而笑。二人同心俱問笑意。師答
T25n1509_p0136b14║之言。世俗無眼為恩愛所侵。我見金地國
T25n1509_p0136b15║王死。其大夫人自投火𧂐求同一處。而此
T25n1509_p0136b16║二人行報各異生處殊絕。是時二人筆受師
T25n1509_p0136b17║語。欲以驗其虛實。後有金地商人。遠來摩
T25n1509_p0136b18║伽陀國。二人以疏驗之果如師語。乃憮然
T25n1509_p0136b19║歎曰。我等非其人耶。為是師隱我耶。二人
T25n1509_p0136b20║相與誓曰。若先得甘露要畢同味。是時佛
T25n1509_p0136b21║度迦葉兄弟千人。次遊諸國到王舍【CL078n1163_p0305b01】城頓
T25n1509_p0136b22║止竹園。二梵志師聞佛出世。俱入王舍城
T25n1509_p0136b23║欲知消息。爾時有一比丘。名阿說示。(五人之一)
T25n1509_p0136b24║著衣持缽入城乞食。舍利弗見其儀服異
T25n1509_p0136b25║容諸根靜默。就而問言。汝誰弟子師是何人。
T25n1509_p0136b26║答言。釋種太子厭老病死苦出家。學道得
T25n1509_p0136b27║阿耨多羅三藐三菩提。是我師也。舍利弗言。
T25n1509_p0136b28║汝師教授為我說之。即答偈曰。
T25n1509_p0136b29║　我年既幼稚　　學日又初淺
T25n1509_p0136c01║　豈能宣至真　　廣說如來義
T25n1509_p0136c02║舍利弗言。略說其要。爾時阿說示比丘。說
T25n1509_p0136c03║此偈言。
T25n1509_p0136c04║　諸法因緣生　　是法說因緣
T25n1509_p0136c05║　是法因緣盡　　大師如是說
T25n1509_p0136c06║舍利弗聞此偈已即得初道。還報目連。目
T25n1509_p0136c07║連見其顏色和悅迎謂之言。汝得甘露味
T25n1509_p0136c08║耶。為【CL078n1163_p0306a01】我說之。舍利弗即為其說向所聞偈。
T25n1509_p0136c09║目連言。更為重說。即復為說。亦得初道。二
T25n1509_p0136c10║師與二百五十弟子俱到佛所。佛遙見二
T25n1509_p0136c11║人與弟子俱來。告諸比丘。汝等見此二人
T25n1509_p0136c12║在諸梵志前者不。諸比丘言。已見。佛言。是
T25n1509_p0136c13║二人者。是我弟子中智慧第一神足第一。弟
T25n1509_p0136c14║子大眾俱來以漸近佛。既到稽首在一面立
T25n1509_p0136c15║俱白佛言。世尊。我等於佛法中欲出家受
T25n1509_p0136c16║戒。佛言。善來比丘。即時鬚髮自落法服著
T25n1509_p0136c17║身。衣缽具足受成就戒。過半月後佛為長
T25n1509_p0136c18║爪梵志說法。時舍利弗得阿羅漢道。所以
T25n1509_p0136c19║半月後得道者。是人當作逐佛轉法輪師。
T25n1509_p0136c20║應在學地現前自入諸法種種具知。是故
T25n1509_p0136c21║半月後得阿羅漢道。如是等種種功德甚多。
T25n1509_p0136c22║是故舍利弗雖是阿羅漢。佛以是般若波羅
T25n1509_p0136c23║蜜甚深法。為舍利弗說。問曰。若爾【CL078n1163_p0306b01】者何以
T25n1509_p0136c24║初少為舍利弗說。後多為須菩提說。若以
T25n1509_p0136c25║智慧第一故應為多說。復何以為須菩提
T25n1509_p0136c26║說。答曰。舍利弗佛弟子中智慧第一。須菩提
T25n1509_p0136c27║於弟子中。得無諍三昧最第一。無諍三昧
T25n1509_p0136c28║相常觀眾生不令心惱多行憐愍。諸菩薩
T25n1509_p0136c29║者弘大誓願以度眾生憐愍相同。是故命說。
T25n1509_p0137a01║復次是須菩提好行空三昧。如佛在忉利
T25n1509_p0137a02║天夏安居受歲已還下閻浮提。爾時須菩提
T25n1509_p0137a03║於石窟中住自思惟。佛從忉利天來下。我
T25n1509_p0137a04║當至佛所耶。不至佛所耶。又念言。佛常
T25n1509_p0137a05║說。若人以智慧眼觀佛法身。則為見佛中
T25n1509_p0137a06║最。是時以佛從忉利天下故。閻浮提中四
T25n1509_p0137a07║部眾集。諸天見人人亦見天。座中有佛及
T25n1509_p0137a08║轉輪聖王諸天大眾。眾會莊嚴先未曾有。須
T25n1509_p0137a09║菩提心念。今此大眾雖復殊特勢不久停。
T25n1509_p0137a10║磨滅之法皆歸無常。因【CL078n1163_p0307a01】此無常觀之初門。
T25n1509_p0137a11║悉知諸法空無有實。作是觀時即得道證。
T25n1509_p0137a12║爾時一切眾人。皆欲求先見佛禮敬供養。
T25n1509_p0137a13║有華色比丘尼。欲除女名之惡。便化為
T25n1509_p0137a14║轉輪聖王及七寶千子。眾人見之皆避坐起
T25n1509_p0137a15║去。化王到佛所已還復本身為比丘尼。最
T25n1509_p0137a16║初禮佛。是時佛告比丘尼非汝初禮。須菩
T25n1509_p0137a17║提最初禮我。所以者何。須菩提觀諸法空
T25n1509_p0137a18║是為見佛法身。得真供養供養中最。非以
T25n1509_p0137a19║致敬生身為供養也。以是故言須菩提常
T25n1509_p0137a20║行空三昧。與般若波羅蜜空相相應。以
T25n1509_p0137a21║是故佛命令說般若波羅蜜。
T25n1509_p0137a22║復次佛以眾生信敬阿羅漢諸漏已盡。命之
T25n1509_p0137a23║為說。眾得淨信故。諸菩薩漏未盡。若以為
T25n1509_p0137a24║證諸人不信。以是故與舍利弗須菩提共
T25n1509_p0137a25║說般若波羅蜜。問曰。何以名舍利弗為是
T25n1509_p0137a26║父母所作字。為是依行功德立名。答【CL078n1163_p0307b01】曰。
T25n1509_p0137a27║是父母所作名字。於閻浮提中。第一安樂
T25n1509_p0137a28║有摩伽陀國。是中有大城名王舍。王名頻
T25n1509_p0137a29║婆娑羅。有婆羅門論議師。名摩陀羅。王以
T25n1509_p0137b01║其人善能論故。賜封一邑去城不遠。是摩
T25n1509_p0137b02║陀羅遂有居家婦生一女。眼似舍利鳥眼。
T25n1509_p0137b03║即名此女為舍利。次生一男。膝骨麤大名
T25n1509_p0137b04║拘郗羅。拘郗羅(秦言大膝也)是婆羅門既有
T25n1509_p0137b05║居家畜養男女。所學經書皆已廢忘又不
T25n1509_p0137b06║業新。是時南天竺有一婆羅門大論議師字
T25n1509_p0137b07║提舍。於十八種大經皆悉通利。是人入王
T25n1509_p0137b08║舍城。頭上戴火以銅鍱腹。人問其故。便
T25n1509_p0137b09║言我所學經書甚多恐腹破裂。是故鍱之。
T25n1509_p0137b10║又問。頭上何以戴火。答言。以大闇故。眾人
T25n1509_p0137b11║言。日出照明何以言闇。答言。闇有二種。一
T25n1509_p0137b12║者日光不照。二者愚癡闇蔽。今雖有日明
T25n1509_p0137b13║而愚癡猶黑。眾人言。汝但未見婆羅門摩【CL078n1163_p0308a01】陀
T25n1509_p0137b14║羅。汝若見者腹當縮明當闇。是婆羅門逕
T25n1509_p0137b15║至鼓邊打論議鼓。國王聞之問是何人。眾
T25n1509_p0137b16║臣答言。南天竺有一婆羅門名提舍大論
T25n1509_p0137b17║議師。欲求論處故打論鼓。王大歡喜即集
T25n1509_p0137b18║眾人而告之曰。有能難者與之論議。摩
T25n1509_p0137b19║陀羅聞之自疑。我以廢忘又不業新。不
T25n1509_p0137b20║知我今能與論不。僶俛而來。於道中見二
T25n1509_p0137b21║特牛方相觝觸。心中作想。此牛是我彼牛是
T25n1509_p0137b22║彼。以此為占知誰得勝。此牛不如便大愁
T25n1509_p0137b23║憂而自念言。如此相者我將不如。欲入眾
T25n1509_p0137b24║時見有母人挾一瓶水正在其前躄地破
T25n1509_p0137b25║瓶。復作是念。是亦不吉甚大不樂。既入眾
T25n1509_p0137b26║中見彼論師。顏貌意色勝相具足。自知不
T25n1509_p0137b27║如。事不獲已與共論議。論議既交便墮
T25n1509_p0137b28║負處。王大歡喜。大智明人遠入我國。復欲
T25n1509_p0137b29║為之封一聚落。諸臣議言。一聰明人來便
T25n1509_p0137c01║【CL078n1163_p0308b01】封一邑。功臣不賞但寵語論。恐非安國全
T25n1509_p0137c02║家之道。今摩陀羅論議不如。應奪其封
T25n1509_p0137c03║以與勝者。若更有勝人復以與之。王用其
T25n1509_p0137c04║言即奪與後人。是時摩陀羅語提舍言。汝
T25n1509_p0137c05║是聰明人。我以女妻汝。男兒相累今欲遠
T25n1509_p0137c06║出他國以求本志。提舍納其女為婦。其
T25n1509_p0137c07║婦懷妊夢見一人。身被甲冑手執金剛。
T25n1509_p0137c08║摧破諸山而在大山邊立。覺已白其夫言。
T25n1509_p0137c09║我夢如是。提舍言。汝當生男。摧伏一切諸
T25n1509_p0137c10║論議師。唯不勝一人當與作弟子。舍利
T25n1509_p0137c11║懷妊。以其子故。母亦聰明大能論議。其弟
T25n1509_p0137c12║拘郗羅與姊談論每屈不如。知所懷子
T25n1509_p0137c13║必大智慧。未生如是何況出生。即捨家學
T25n1509_p0137c14║問至南天竺不剪指爪。讀十八種經書
T25n1509_p0137c15║皆令通利。是故時人號為長爪梵志。姊子
T25n1509_p0137c16║既生七日之後。裹以白疊以示其父。其父
T25n1509_p0137c17║思惟我名【CL078n1163_p0309a01】提舍。逐我名字字為憂波提舍。
T25n1509_p0137c18║(憂波秦言逐提舍星名)是為父母作字。眾人以其舍利
T25n1509_p0137c19║所生。皆共名之為舍利弗。(弗秦言子)復次舍利
T25n1509_p0137c20║弗世世本願。於釋迦文尼佛所作智慧第一
T25n1509_p0137c21║弟子。字舍利弗。是為本願因緣名字。以是
T25n1509_p0137c22║故名舍利弗。問曰。若爾者何以不言憂波
T25n1509_p0137c23║提舍。而但言舍利弗。答曰。時人貴重其母。
T25n1509_p0137c24║於眾女人中聰明第一。以是因緣故稱舍
T25n1509_p0137c25║利弗。
T25n1509_p0137c26║【經】菩薩摩訶薩欲以一切種知一切法。當
T25n1509_p0137c27║習行般若波羅蜜。　【論】菩薩摩訶薩義。如先
T25n1509_p0137c28║讚菩薩品中說。問曰。云何名一切種。云何名
T25n1509_p0137c29║一切法。答曰。智慧門名為種。有人以一智
T25n1509_p0138a01║慧門觀有以二三十百千萬乃至恒河沙
T25n1509_p0138a02║等阿僧祇智慧門觀諸法。今以一切智慧
T25n1509_p0138a03║門。入一切種觀一切法。是【CL078n1163_p0309b01】名一切種。如凡
T25n1509_p0138a04║夫人三種觀。欲求離欲離色故。觀欲色界
T25n1509_p0138a05║麤惡誑惑濁重。佛弟子八種觀。無常苦空無
T25n1509_p0138a06║我。如病如癰如箭入體惱患。是八種觀
T25n1509_p0138a07║入四聖諦中。為十六行之四。十六者。觀苦
T25n1509_p0138a08║四種。無常苦空無我。觀苦因四種。集因緣
T25n1509_p0138a09║生。觀苦盡四種。盡滅妙出。觀道四種道正
T25n1509_p0138a10║行跡。出入息中復有十六行。一觀入息。二
T25n1509_p0138a11║觀出息。三觀息長息短。四觀息遍身。五除
T25n1509_p0138a12║諸身行。六受喜。七受樂。八者受諸心行。九
T25n1509_p0138a13║無作喜。十心作攝。十一心作解脫。十二
T25n1509_p0138a14║觀無常。十三觀散壞。十四觀離欲。十五觀
T25n1509_p0138a15║滅。十六觀棄捨。復有六種念。念佛者。佛
T25n1509_p0138a16║是多陀阿伽陀阿羅呵三藐三佛陀。如是等
T25n1509_p0138a17║十號。五念如後說。世智出世智阿羅漢辟支
T25n1509_p0138a18║佛菩薩佛智。如是等智慧知諸法。名為一
T25n1509_p0138a19║切種。一切法者。識所緣法【CL078n1163_p0310a01】是一切法。所謂眼
T25n1509_p0138a20║識緣色耳識緣聲鼻識緣香舌識緣味身識
T25n1509_p0138a21║緣觸意識緣法。緣眼緣色緣眼識耳
T25n1509_p0138a22║聲鼻香舌味身觸亦如是。乃至緣意緣法
T25n1509_p0138a23║緣意識。是名一切法。是為識所緣法。復次
T25n1509_p0138a24║智所緣法是一切法。所謂苦智知苦集智知
T25n1509_p0138a25║集盡智知盡道智知道世智知苦集盡道及
T25n1509_p0138a26║虛空非數緣滅。是為智所緣法。復次二法攝
T25n1509_p0138a27║一切法。色法無色法。可見法不可見法。有對
T25n1509_p0138a28║法無對法。有漏無漏有為無為。心相應心不
T25n1509_p0138a29║相應。業相應業不相應。(丹注云心法中除思餘盡相應業即是思故除)
T25n1509_p0138b01║近法遠法等。如是種種二法攝一切法。(丹注云現
T25n1509_p0138b02║在及無為是名近法未來過去是名遠法)復次三種法攝一切法。善
T25n1509_p0138b03║不善無記。學無學非學非無學。見諦斷思惟
T25n1509_p0138b04║斷不斷。復有三種法。五眾十二入十八界持
T25n1509_p0138b05║如是等種種三法。盡攝一切法。復有四種
T25n1509_p0138b06║法。過去未來現在法。非過去【CL078n1163_p0310b01】未來現在法。欲
T25n1509_p0138b07║界繫法色界繫法無色界繫法不繫法。因善
T25n1509_p0138b08║法因不善法因無記法非因善不善無記。法
T25n1509_p0138b09║緣緣法緣不緣法緣緣不緣緣法亦非緣緣
T25n1509_p0138b10║非不緣緣法。如是等四種法攝一切法。有
T25n1509_p0138b11║五種法。色心心相應心不相應無為法。如是
T25n1509_p0138b12║等種種五法攝一切法。有六種法。見苦斷法
T25n1509_p0138b13║見習盡道斷法思惟斷法不斷法。如是等種
T25n1509_p0138b14║種六法。乃至無量法攝一切法。是為一切
T25n1509_p0138b15║法。問曰。諸法甚深微妙不可思議。若一切
T25n1509_p0138b16║眾生尚不能得知。何況一人欲盡知一切
T25n1509_p0138b17║法。譬如有人欲量大地及數大海水渧欲
T25n1509_p0138b18║稱須彌山欲知虛空邊際。如是等事皆
T25n1509_p0138b19║不可知。云何欲以一切種知一切法。答
T25n1509_p0138b20║曰。愚癡闇蔽甚大苦。智慧光明最為樂。一切
T25n1509_p0138b21║眾生皆不用苦。但欲求樂。是故菩薩求一
T25n1509_p0138b22║切第一【CL078n1163_p0311a01】大智慧。一切種觀欲知一切法。是
T25n1509_p0138b23║菩薩發大心。普為一切眾生求大智慧。是
T25n1509_p0138b24║故欲以一切種一切法。如醫為一人二人。
T25n1509_p0138b25║用一種二種藥則足。若欲治一切眾生病
T25n1509_p0138b26║者。當須一切種藥。菩薩亦如是。欲度一切
T25n1509_p0138b27║眾生故。欲知一切種一切法。如諸法甚深
T25n1509_p0138b28║微妙無量。菩薩智慧亦甚深微妙無量。先答
T25n1509_p0138b29║破一切智人中已廣說。如函大蓋亦大。復
T25n1509_p0138c01║次若不以理求一切法則不可得。若以理
T25n1509_p0138c02║求之則無不得。譬如鑽火以木則火可得。
T25n1509_p0138c03║析薪求火火不可得。如大地有邊際。自
T25n1509_p0138c04║非一切智人無大神力則不能知。若神通
T25n1509_p0138c05║力大則知此三千大千世界地邊際。今此大
T25n1509_p0138c06║地在金剛上。三千大千世界四邊則虛空。
T25n1509_p0138c07║是為知地邊際。欲稱須彌山亦如是。欲
T25n1509_p0138c08║量虛空非不能量。虛空無法故不可量。
T25n1509_p0138c09║【CL078n1163_p0311b01】【經】舍利弗。白佛言。世尊。菩薩摩訶薩云何
T25n1509_p0138c10║欲以一切種知一切法。當習行般若波羅蜜
T25n1509_p0138c11║【論】問曰。佛欲說般若波羅蜜故。種種現神
T25n1509_p0138c12║變。現已即應便說。何以故令舍利弗問而
T25n1509_p0138c13║後說。答曰。問而後說。佛法應爾。復次舍利
T25n1509_p0138c14║弗知般若波羅蜜甚深微妙無相之法難解
T25n1509_p0138c15║難知。自以智力種種思惟。若觀諸法無常。
T25n1509_p0138c16║是般若波羅蜜耶。不是耶。不能自了。以
T25n1509_p0138c17║是故問。復次舍利弗非一切智。於佛智慧
T25n1509_p0138c18║中。譬如小兒。如說阿婆檀那經中。佛在
T25n1509_p0138c19║祇洹住晡時經行。舍利弗從佛經行。是時
T25n1509_p0138c20║有鷹逐鴿。鴿飛來佛邊住。佛經行過之影
T25n1509_p0138c21║覆鴿上。鴿身安隱怖畏即除不復作聲。後
T25n1509_p0138c22║舍利弗影到鴿。便作聲戰怖如初。舍利弗
T25n1509_p0138c23║白佛言。佛及我身俱無三毒。以何因緣佛
T25n1509_p0138c24║影覆鴿。鴿便無聲不復恐怖。我影覆上【CL078n1163_p0312a01】鴿
T25n1509_p0138c25║便作聲戰慄如故。佛言。汝三毒習氣未
T25n1509_p0138c26║盡。以是故汝影覆時恐怖不除。汝觀此鴿
T25n1509_p0138c27║宿世因緣幾世作鴿。舍利弗即時入宿命智
T25n1509_p0138c28║三昧。觀見此鴿從鴿中來。如是一二三世
T25n1509_p0138c29║乃至八萬大劫常作鴿身。過是已往不能
T25n1509_p0139a01║復見。舍利弗從三昧起白佛言。是鴿八萬
T25n1509_p0139a02║大劫中常作鴿身。過是已前不能復知。佛
T25n1509_p0139a03║言。汝若不能盡知過去世。試觀未來世此
T25n1509_p0139a04║鴿何時當脫。舍利弗即入願智三昧。觀見
T25n1509_p0139a05║此鴿一二三世乃至八萬大劫未脫鴿身。過
T25n1509_p0139a06║是已往亦不能知。從三昧起白佛言。我
T25n1509_p0139a07║見此鴿從一世二世乃至八萬大劫未免
T25n1509_p0139a08║鴿身。過此已往不復能知。我不知過去未
T25n1509_p0139a09║來齊限。不審此鴿何時當脫。佛告舍利弗。
T25n1509_p0139a10║此鴿除諸聲聞辟支佛所知齊限。復於恒河
T25n1509_p0139a11║沙等大劫中常作鴿身。罪訖得出。【CL078n1163_p0312b01】輪轉五
T25n1509_p0139a12║道中後得為人。經五百世中乃得利根。是
T25n1509_p0139a13║時有佛度無量阿僧祇眾生。然後入無餘涅
T25n1509_p0139a14║槃。遺法在世是人作五戒優婆塞。從比丘
T25n1509_p0139a15║聞讚佛功德。於是初發心願欲作佛。然後
T25n1509_p0139a16║於三阿僧祇劫。行六波羅蜜。十地具足得
T25n1509_p0139a17║作佛。度無量眾生已而入無餘涅槃。是時
T25n1509_p0139a18║舍利弗向佛懺悔白佛言。我於一鳥尚不能
T25n1509_p0139a19║知其本末。何況諸法。我若知佛智慧如是
T25n1509_p0139a20║者。為佛智慧故。寧入阿鼻地獄。受無量劫
T25n1509_p0139a21║苦不以為難。如是等於諸法中不了故問。
T25n1509_p0139a22║　　大智度論釋初品中檀波羅蜜義第
T25n1509_p0139a23║　　十七
T25n1509_p0139a24║【經】佛告舍利弗。菩薩摩訶薩以不住法住
T25n1509_p0139a25║般若波羅蜜中。以無所捨法具足檀波羅蜜。
T25n1509_p0139a26║施者受者及財物不可得故。　【論】問曰。般若
T25n1509_p0139a27║波羅蜜是何等法。答曰。有人言。【CL078n1163_p0313a01】無漏慧根。是
T25n1509_p0139a28║般若波羅蜜相。何以故。一切慧中第一慧。是
T25n1509_p0139a29║名般若波羅蜜。無漏慧根是第一。以是故無
T25n1509_p0139b01║漏慧根。名般若波羅蜜。問曰。若菩薩未斷
T25n1509_p0139b02║結。云何得行無漏慧。答曰。菩薩雖未斷
T25n1509_p0139b03║結。行相似無漏般若波羅蜜。是故得名行
T25n1509_p0139b04║無漏般若波羅蜜。譬如聲聞人。行暖法頂法
T25n1509_p0139b05║忍法世間第一法。先行相似無漏法。後易得
T25n1509_p0139b06║生苦法智忍。復有人言菩薩有二種。有
T25n1509_p0139b07║斷結使清淨。有未斷結使不清淨。斷結
T25n1509_p0139b08║使清淨。菩薩能行無漏般若波羅蜜。問曰。
T25n1509_p0139b09║若菩薩斷結清淨。復何以行般若波羅蜜。答
T25n1509_p0139b10║曰。雖斷結使。十地未滿未莊嚴佛土未
T25n1509_p0139b11║教化眾生。是故行般若波羅蜜。復次斷結
T25n1509_p0139b12║有二種。一者斷三毒。心不著人天中五欲。
T25n1509_p0139b13║二者雖不著人天中五欲。於菩薩功德果
T25n1509_p0139b14║報五欲。未能捨離。如是菩薩應【CL078n1163_p0313b01】行般若波
T25n1509_p0139b15║羅蜜。譬如長老阿泥盧豆。在林中坐禪時。
T25n1509_p0139b16║淨愛天女等。以淨妙之身來試阿泥盧豆。
T25n1509_p0139b17║阿泥盧豆言。諸姊作青色來不用雜色。欲
T25n1509_p0139b18║觀不淨不能得觀。黃赤白色亦復如是。
T25n1509_p0139b19║時阿泥盧豆。閉目不視。語言。諸姊遠去。是
T25n1509_p0139b20║時天女即滅不現。天福報形猶尚如是。何
T25n1509_p0139b21║況菩薩無量功德果報五欲。又如甄陀羅王。
T25n1509_p0139b22║與八萬四千甄陀羅。來到佛所彈琴歌頌
T25n1509_p0139b23║以供養佛。爾時須彌山王及諸山樹木。人民
T25n1509_p0139b24║禽獸一切皆舞。佛邊大眾乃至大迦葉。皆於
T25n1509_p0139b25║座上不能自安。是時天須菩薩。問長老大
T25n1509_p0139b26║迦葉。耆年舊宿行十二頭陀法之第一。何以
T25n1509_p0139b27║在座不能自安。大迦葉言。三界五欲不能
T25n1509_p0139b28║動我。是菩薩神通功德果報力故。令我如
T25n1509_p0139b29║是。非我有心不能自安也。譬如須彌山四
T25n1509_p0139c01║邊風起不能令動。至【CL078n1163_p0314a01】大劫盡時毘藍風起
T25n1509_p0139c02║如吹爛草。以是事故知。二種結中一種未
T25n1509_p0139c03║斷。如是菩薩等應行般若波羅蜜。是阿毘
T25n1509_p0139c04║曇中。如是說。復有人言。般若波羅蜜是有
T25n1509_p0139c05║漏慧。何以故。菩薩至道樹下乃斷結。先雖
T25n1509_p0139c06║有大智慧有無量功德。而諸煩惱未斷。是
T25n1509_p0139c07║故言菩薩般若波羅蜜是有漏智慧。復有人
T25n1509_p0139c08║言。從初發意乃至道樹下。於其中間所有
T25n1509_p0139c09║智慧。是名般若波羅蜜。成佛時是般若波羅
T25n1509_p0139c10║蜜。轉名薩婆若。復有人言。菩薩有漏無漏智
T25n1509_p0139c11║慧。總名般若波羅蜜。何以故。菩薩觀涅槃
T25n1509_p0139c12║行佛道。以是事故。菩薩智慧應是無漏。以
T25n1509_p0139c13║未斷結使事未成辦故。應名有漏。復有
T25n1509_p0139c14║人言。菩薩般若波羅蜜。無漏無為不可見無
T25n1509_p0139c15║對。復有人言。是般若波羅蜜不可得相。若有
T25n1509_p0139c16║若無若常若無常若空若實。是般若波羅蜜。
T25n1509_p0139c17║非陰界入【CL078n1163_p0314b01】所攝。非有為非無為非法非
T25n1509_p0139c18║非法。無取無捨不生不滅。出有無四句。適
T25n1509_p0139c19║無所著。譬如火焰四邊不可觸以燒手
T25n1509_p0139c20║故。般若波羅蜜相亦如是。不可觸以邪見
T25n1509_p0139c21║火燒故。問曰。上種種人說般若波羅蜜。何
T25n1509_p0139c22║者為實。答曰。有人言各各有理皆是實。如
T25n1509_p0139c23║經說。五百比丘各各說二邊及中道義。佛言。
T25n1509_p0139c24║皆有道理。有人言。末後答者為實。所以者
T25n1509_p0139c25║何。不可破不可壞故。若有法如毫氂
T25n1509_p0139c26║許有者。皆有過失可破。若言無亦可破。
T25n1509_p0139c27║此般若中有亦無無亦無非有非無亦無。如
T25n1509_p0139c28║是言說亦無。是名寂滅無量無戲論法。是故
T25n1509_p0139c29║不可破不可壞。是名真實般若波羅蜜。最
T25n1509_p0140a01║勝無過者。如轉輪聖王降伏諸敵而不自
T25n1509_p0140a02║高。般若波羅蜜亦如是。能破一切語言戲
T25n1509_p0140a03║論。亦不有所破。復次從此已後品品中種
T25n1509_p0140a04║種義門。說般若【CL078n1163_p0315a01】波羅蜜。皆是實相。以不住
T25n1509_p0140a05║法住般若波羅蜜中。能具足六波羅蜜。問
T25n1509_p0140a06║曰。云何名不住法住般若波羅蜜中能具
T25n1509_p0140a07║足六波羅蜜。答曰。如是菩薩觀一切法非常
T25n1509_p0140a08║非無常。非苦非樂非空非實。非我非無
T25n1509_p0140a09║我。非生滅非不生滅。如是住甚深般若
T25n1509_p0140a10║波羅蜜中。於般若波羅蜜相亦不取。是名
T25n1509_p0140a11║不住法住。若取般若波羅蜜相。是為住法
T25n1509_p0140a12║住。
T25n1509_p0140a13║問曰。若不取般若波羅蜜相。心無所著。如
T25n1509_p0140a14║佛所言一切諸法欲為其本。若不取者。云
T25n1509_p0140a15║何得具足六波羅蜜。答曰。菩薩憐愍眾生
T25n1509_p0140a16║故。先立誓願我必當度脫一切眾生。以精
T25n1509_p0140a17║進波羅蜜力故。雖知諸法不生不滅如涅
T25n1509_p0140a18║槃相。復行諸功德。具足六波羅蜜。所以者
T25n1509_p0140a19║何。以不住法住般若波羅蜜中故。是名
T25n1509_p0140a20║不住法住般若波羅蜜中。
T25n1509_p0140a21║【CL078n1163_p0315b01】　　大智度論釋初品中讚檀波羅蜜義
T25n1509_p0140a22║　　第十八
T25n1509_p0140a23║問曰。檀有何等利益故。菩薩住般若波羅
T25n1509_p0140a24║蜜中。檀波羅蜜具足滿。答曰。檀有種種利
T25n1509_p0140a25║益。檀為寶藏常隨逐人。檀為破苦能與人
T25n1509_p0140a26║樂。檀為善御開示天道。檀為善府攝諸
T25n1509_p0140a27║善人。(施攝善人與為因緣故言攝)檀為安隱臨命終時
T25n1509_p0140a28║心不怖畏。檀為慈相能濟一切。檀為集樂
T25n1509_p0140a29║能破苦賊。檀為大將能伏慳敵。檀為妙果
T25n1509_p0140b01║天人所愛。檀為淨道賢聖所遊。檀為積善
T25n1509_p0140b02║福德之門。檀為立事聚眾之緣。檀為善行
T25n1509_p0140b03║愛果之種。檀為福業善人之相。檀破貧窮
T25n1509_p0140b04║斷三惡道。檀能全護福樂之果。檀為涅
T25n1509_p0140b05║槃之初緣。入善人聚中之要法。稱譽讚歎之
T25n1509_p0140b06║淵府。入眾無難之功德。心不悔恨之窟宅。善
T25n1509_p0140b07║法道行之根本。種種歡樂之林藪。富貴安隱
T25n1509_p0140b08║之福田。得道涅槃之津梁。聖人大【CL078n1163_p0316a01】士智者之
T25n1509_p0140b09║所行。餘人儉德寡識之所效。復次譬如失
T25n1509_p0140b10║火之家。黠慧之人明識形勢。及火未至急
T25n1509_p0140b11║出財物。舍雖燒盡財物悉在。更修室宅。好
T25n1509_p0140b12║施之人亦復如是。知身危脆財物無常修福
T25n1509_p0140b13║及時。如火中出物後世受樂。亦如彼人更
T25n1509_p0140b14║修宅業福慶自慰。愚惑之人但知惜屋匆
T25n1509_p0140b15║匆營救。狂愚失智不量火勢猛風絕焰土石
T25n1509_p0140b16║為焦。翕響之間蕩然夷滅。屋既不救財物
T25n1509_p0140b17║亦盡。飢寒凍餓憂苦畢世。慳惜之人亦復如
T25n1509_p0140b18║是。不知身命無常須臾叵保。而更聚歛
T25n1509_p0140b19║守護愛惜。死至無期忽焉逝沒。形與土木
T25n1509_p0140b20║同流。財與委物俱棄。亦如愚人憂苦失計。
T25n1509_p0140b21║復次大慧之人有心之士。乃能覺悟知身如
T25n1509_p0140b22║幻財不可保。萬物無常唯福可恃。將人出
T25n1509_p0140b23║苦津通大道。復次大人大心能大布施。能自
T25n1509_p0140b24║利己。小人小心不【CL078n1163_p0316b01】能益他。亦不自厚。復次
T25n1509_p0140b25║譬如勇士見敵必期吞滅。智人慧心深得
T25n1509_p0140b26║悟理。慳賊雖強亦能挫之必令如意。遇良
T25n1509_p0140b27║福田值好時節(時應施之時也遇而不施是名失時)覺事應
T25n1509_p0140b28║心能大布施。復次好施之人為人所敬。如
T25n1509_p0140b29║月初出無不愛者。好名善譽周聞天下人
T25n1509_p0140c01║所歸仰一切皆信。好施之人貴人所念賤
T25n1509_p0140c02║人所敬。命欲終時其心不怖。如是果報今
T25n1509_p0140c03║世所得。譬如樹華大果無量。後世福也。生
T25n1509_p0140c04║死輪轉往來五道無親可恃。唯有布施若
T25n1509_p0140c05║生天上人中得清淨果皆由布施。象馬畜
T25n1509_p0140c06║生得好櫪養。亦是布施之所得也。布施之
T25n1509_p0140c07║德富貴歡樂。持戒之人得生天上。禪智心淨
T25n1509_p0140c08║無所染著得涅槃道。布施之福是涅槃道
T25n1509_p0140c09║之資糧也。念施故歡喜。歡喜故一心。一心
T25n1509_p0140c10║觀生滅無常觀生滅無常故得道。如人
T25n1509_p0140c11║求蔭故種樹。或求華或求果故種【CL078n1163_p0317a01】樹。布施
T25n1509_p0140c12║求報亦復如是。今世後世樂如求蔭。聲聞
T25n1509_p0140c13║辟支佛道如華。成佛如果。是為檀種種功
T25n1509_p0140c14║德。
T25n1509_p0140c15║　　大智度論釋初品中檀相義第十九
T25n1509_p0140c16║問曰。云何名檀。答曰。檀名布施心相應善
T25n1509_p0140c17║思。是名為檀。有人言。從善思起身口業。亦
T25n1509_p0140c18║名為檀。有人言。有信有福田有財物三事和
T25n1509_p0140c19║合時。心生捨法能破慳貪。是名為檀。譬如
T25n1509_p0140c20║慈法觀眾生樂而心生慈。布施心數法亦
T25n1509_p0140c21║復如是。三事和合心生捨法能破慳貪。檀
T25n1509_p0140c22║有三種。或欲界繫或色界繫或不繫。(丹本注云聖人
T25n1509_p0140c23║行施故名不繫)心相應法隨心行共心生。非色法
T25n1509_p0140c24║能作緣。非業業相應隨業行共業生。非先
T25n1509_p0140c25║世業報生。二種修行修得修。二種證身證慧
T25n1509_p0140c26║證。若思惟斷。若不斷。二見斷欲界色界盡
T25n1509_p0140c27║見斷。有覺有觀法凡夫聖人共【CL078n1163_p0317b01】行。如是等
T25n1509_p0140c28║阿毘曇中廣分別說。復次施有二種。有淨
T25n1509_p0140c29║有不淨。不淨施者直施無所為。或有為求
T25n1509_p0141a01║財故施。或愧人故施。或為嫌責故施。或畏
T25n1509_p0141a02║懼故施。或欲取他意故施。或畏死故施。
T25n1509_p0141a03║或狂人令喜故施。或自以富貴故應施。
T25n1509_p0141a04║或諍勝故施。或妒瞋故施。或憍慢自高故施。
T25n1509_p0141a05║或為名譽故施。或為咒願故施。或解除衰
T25n1509_p0141a06║求吉故施。或為聚眾故施。或輕賤不敬施。
T25n1509_p0141a07║如是等種種名為不淨施。淨施者。與上相
T25n1509_p0141a08║違名為淨施。復次為道故施。清淨心生無
T25n1509_p0141a09║諸結使。不求今世後世報。恭敬憐愍故。是
T25n1509_p0141a10║為淨施。淨施是趣涅槃道之資糧。是故言
T25n1509_p0141a11║為道故施。若未得涅槃時施。是人天報樂
T25n1509_p0141a12║之因。淨施者如華瓔珞初成未壞香潔鮮
T25n1509_p0141a13║明。為涅槃淨施得果報香亦復如是。如
T25n1509_p0141a14║佛說。世有二人為難得。一者出家中【CL078n1163_p0318a01】非時
T25n1509_p0141a15║解脫比丘。二者在家白衣能清淨布施。是淨
T25n1509_p0141a16║施相乃至無量世。世世不失。譬如券要終
T25n1509_p0141a17║無失時。是布施果因緣和合時便有。譬如樹
T25n1509_p0141a18║得時節會。便有華葉果實若時節未至有
T25n1509_p0141a19║因而無果。是布施法。若以求道能與人道。
T25n1509_p0141a20║何以故結使滅名涅槃。當布施時。諸煩惱薄
T25n1509_p0141a21║故。能助涅槃。於所施物中不惜故。除慳
T25n1509_p0141a22║敬念受者故。除嫉妒直心布施故。除諂曲。
T25n1509_p0141a23║一心布施故。除調深思惟施故。除悔。觀
T25n1509_p0141a24║受者功德故。除不恭敬。自攝心故。除不慚。
T25n1509_p0141a25║知人好功德故。除不愧。不著財物故。除
T25n1509_p0141a26║愛。慈愍受者故。除瞋。恭敬受者故。除憍
T25n1509_p0141a27║慢。知行善法故。除無明。信有果報故。除
T25n1509_p0141a28║邪見。知決定有報故除疑。如是等種種不
T25n1509_p0141a29║善諸煩惱。布施時悉皆薄。種種善法悉皆得。
T25n1509_p0141b01║布施時六根清淨善欲心生。善欲心生【CL078n1163_p0318b01】故。內
T25n1509_p0141b02║心清淨。觀果報功德故。信心生。身心柔軟
T25n1509_p0141b03║故。喜樂生。喜樂生故。得一心。得一心故。實
T25n1509_p0141b04║智慧生。如是等諸善法悉皆得。復次布施時。
T25n1509_p0141b05║心生相似八正道。信布施果故。得正見。
T25n1509_p0141b06║正見中思惟不亂故。得正思惟。清淨說故
T25n1509_p0141b07║得正語。淨身行故。得正業。不求報故。得
T25n1509_p0141b08║正命。懃心施故。得正方便。念施不廢故。
T25n1509_p0141b09║得正念。心住不散故。得正定。如是等相似
T25n1509_p0141b10║三十七品善法心中生。復次有人言。布施是
T25n1509_p0141b11║得三十二相因緣。所以者何。施時與心堅
T25n1509_p0141b12║固。得足下安立相。布施時。五事圍繞受者。
T25n1509_p0141b13║是眷屬業因緣故。得足下輪相。大勇猛力施
T25n1509_p0141b14║故。得足跟廣平相。施攝人故。得手足縵網
T25n1509_p0141b15║相。美味飲食施故。得手足柔軟七處滿相。施
T25n1509_p0141b16║以益命故。得長指身不曲大直相。施時言
T25n1509_p0141b17║我當相與。施心轉增故。得足趺高【CL078n1163_p0319a01】毛上向
T25n1509_p0141b18║相。施時受者求之一心好聽。慇懃約敕令必
T25n1509_p0141b19║疾得故。得伊泥延[跳-兆+專]相。不瞋不輕求者
T25n1509_p0141b20║故。得臂長過膝相。如求者意施不待言故。
T25n1509_p0141b21║得陰藏相。好衣服臥具金銀珍寶施故。得金
T25n1509_p0141b22║色身相薄皮相。布施令受者獨得自在用。
T25n1509_p0141b23║故。得一一孔一毛生眉間白毫相。求者求
T25n1509_p0141b24║之即言。當與以是業故。得上身如師子肩
T25n1509_p0141b25║圓相。病者施藥飢渴者與飲食故。得兩腋
T25n1509_p0141b26║下滿最上味相。施時勸人行施而安慰之。
T25n1509_p0141b27║開布施道故。得肉髻相。身圓如尼拘盧相。
T25n1509_p0141b28║有乞求者意欲與時。柔軟實語必與不虛
T25n1509_p0141b29║故。得廣長舌相梵音聲相如迦陵毘伽鳥聲
T25n1509_p0141c01║相。施時如實語利益語故。得師子頰相。施時
T25n1509_p0141c02║恭敬受者心清淨故。得牙白齒齊相。施時
T25n1509_p0141c03║實語和合語故。得齒密相四十齒相。【CL078n1163_p0319b01】施時不
T25n1509_p0141c04║瞋不著等心視彼故。得青眼相眼睫如牛
T25n1509_p0141c05║王相。是為種三十二相因緣。復次以七寶
T25n1509_p0141c06║人民車乘金銀燈燭房舍香華布施故。得作
T25n1509_p0141c07║轉輪王七寶具足。復次施得時故。報亦增
T25n1509_p0141c08║多。如佛說。施遠行人遠來人。病人看病人。
T25n1509_p0141c09║風寒眾難時施。是為時施。復次布施時隨土
T25n1509_p0141c10║地所須施故。得報增多。復次曠路中施故。
T25n1509_p0141c11║得福增多。常施不廢故。得報增多。如求者
T25n1509_p0141c12║所欲施故。得福增多。施物重故。得福增多。
T25n1509_p0141c13║如以精舍園林浴池等若施善人故。得報
T25n1509_p0141c14║增多。若施僧故。得報增多。若施者受者俱
T25n1509_p0141c15║有德故。(丹注云如菩薩及佛慈心布施是為施者若施佛及菩薩阿羅漢辟支佛是為受者故)
T25n1509_p0141c16║得報增多。種種將迎恭敬受者故。得福增
T25n1509_p0141c17║多。難得物施故。得福增多。隨所有物盡能
T25n1509_p0141c18║布施故。得福增多。譬如大月氏弗迦羅城中
T25n1509_p0141c19║有一畫師。名千那。到東方多剎陀羅國。
T25n1509_p0141c20║客畫十二年得三【CL078n1163_p0320a01】十兩金。持還本國於弗
T25n1509_p0141c21║迦羅城中。聞打鼓作大會聲。往見眾僧。信
T25n1509_p0141c22║心清淨即問維那。此眾中幾許物。得作一
T25n1509_p0141c23║日食。維那答曰。三十兩金足得一日食。即
T25n1509_p0141c24║以所有三十兩金付維那。為我作一日食。
T25n1509_p0141c25║我明日當來。空手而歸。其婦問曰。十二年作
T25n1509_p0141c26║得何等物。答言。我得三十兩金。即問三十
T25n1509_p0141c27║兩金今在何所。答言。已在福田中種。婦言。
T25n1509_p0141c28║何等福田。答言施與眾僧。婦便縛其夫送
T25n1509_p0141c29║官治罪斷事。大官問。以何事故。婦言我夫
T25n1509_p0142a01║狂癡。十二年客作得三十兩金。不憐愍婦
T25n1509_p0142a02║兒盡以與他人。依如官制輒縛送來。大官
T25n1509_p0142a03║問其夫。汝何以不供給婦兒。乃以與他。答
T25n1509_p0142a04║言。我先世不行功德。今世貧窮受諸辛苦。
T25n1509_p0142a05║今世遭遇福田。若不種福後世復貧。貧貧
T25n1509_p0142a06║相續無得脫時。我今欲頓捨貧窮。以是故
T25n1509_p0142a07║盡以金施眾僧。大【CL078n1163_p0320b01】官是優婆塞信佛清淨。
T25n1509_p0142a08║聞是語已讚言。是為甚難。懃苦得此少物
T25n1509_p0142a09║盡以施僧。汝是善人。即脫身瓔珞及所乘
T25n1509_p0142a10║馬并一聚落以施貧人。而語之言。汝始施眾
T25n1509_p0142a11║僧。眾僧未食是為穀子未種。牙已得生。
T25n1509_p0142a12║大果方在後身以是故言。難得之物盡用
T25n1509_p0142a13║布施其福最多。復次有世間檀。有出世間
T25n1509_p0142a14║檀。有聖人所稱譽檀。有聖人所不稱譽
T25n1509_p0142a15║檀。有佛菩薩檀。有聲聞檀。何等世間檀。凡
T25n1509_p0142a16║夫人布施。亦聖人作有漏心布施。是名世
T25n1509_p0142a17║間檀。復次有人言。凡夫人布施。是為世間
T25n1509_p0142a18║檀。聖人雖有漏心布施。以結使斷故。名出
T25n1509_p0142a19║世間檀。何以故。是聖人得無作三昧故。復
T25n1509_p0142a20║次世間檀者不淨。出世間檀者清淨。二種結
T25n1509_p0142a21║使。一種屬愛一種屬見。為二種結使所使。
T25n1509_p0142a22║是為世間檀。無此二種結使。是為出世間
T25n1509_p0142a23║檀。若三礙繫心【CL078n1163_p0321a01】是為世間檀。何以故。因緣
T25n1509_p0142a24║諸法實無吾我。而言我與彼取。是故名世
T25n1509_p0142a25║間檀。復次我無定處。我以為我彼以為非。
T25n1509_p0142a26║彼以為我我以為非。以是不定故無實我
T25n1509_p0142a27║也。所施財者從因緣和合有。無有一法獨
T25n1509_p0142a28║可得者。如絹如布。眾緣合故成。除絲除縷
T25n1509_p0142a29║則無絹布。諸法亦如是。一相無相相常自
T25n1509_p0142b01║空。人作想念計以為有。顛倒不實是為世
T25n1509_p0142b02║間檀。心無三礙實知法相心不顛倒。是為
T25n1509_p0142b03║出世間檀。出世間檀為聖人所稱譽。世間
T25n1509_p0142b04║檀聖人所不稱譽。復次清淨檀。不雜結
T25n1509_p0142b05║垢如諸法實相。是聖人所稱譽。不清淨雜
T25n1509_p0142b06║結使顛倒心著。是聖人所不稱譽。復次實相
T25n1509_p0142b07║智慧和合布施。是聖人所稱譽。若不爾者聖
T25n1509_p0142b08║人所不稱譽。復次不為眾生。亦不為知
T25n1509_p0142b09║諸法實相故施。但求脫生老病死。是為聲
T25n1509_p0142b10║聞檀。為一切眾【CL078n1163_p0321b01】生故施。亦為知諸法實相
T25n1509_p0142b11║故施。是為諸佛菩薩檀。於諸功德不能具
T25n1509_p0142b12║足。但欲得少許分。是為聲聞檀。一切諸功
T25n1509_p0142b13║德欲具足滿。是為諸佛菩薩檀。畏老病死
T25n1509_p0142b14║故施。是為聲聞檀。為助佛道為化眾生
T25n1509_p0142b15║不畏老病死。是為諸佛菩薩檀。是中應說
T25n1509_p0142b16║菩薩本生經。如說阿婆陀那經中。昔閻浮提
T25n1509_p0142b17║中有王。名婆薩婆。爾時有婆羅門菩薩。
T25n1509_p0142b18║名韋羅摩。是國王師。教王作轉輪聖王法。
T25n1509_p0142b19║韋羅摩財富無量珍寶具足。作是思惟。人謂
T25n1509_p0142b20║我為貴人財富無量。饒益眾生今正是時
T25n1509_p0142b21║應當大施。富貴雖樂一切無常。五家所共
T25n1509_p0142b22║令人心散輕泆不定。譬如獼猴不能暫住。
T25n1509_p0142b23║人命逝速疾於電滅。人身無常眾苦之藪。以
T25n1509_p0142b24║是之故應行布施。如是思惟已自作手疏。
T25n1509_p0142b25║普告閻浮提諸婆羅門及一切出家人。願各
T25n1509_p0142b26║屈德來集【CL078n1163_p0322a01】我舍。欲設大施滿十二歲。飯汁
T25n1509_p0142b27║行船以酪為池。米麵為山蘇油為渠。衣
T25n1509_p0142b28║服飲食臥具湯藥。皆令極妙過十二歲。欲
T25n1509_p0142b29║以布施。八萬四千白象犀甲金飾珞。以名寶
T25n1509_p0142c01║建大金幢。四寶莊嚴。八萬四千馬。亦以犀
T25n1509_p0142c02║甲金飾。四寶交絡。八萬四千車。皆以金銀
T25n1509_p0142c03║琉璃頗梨寶飾。覆以師子虎豹之皮。若白劍
T25n1509_p0142c04║婆羅寶𨏥雜飾以為莊嚴。八萬四千四寶
T25n1509_p0142c05║床。雜色綩綖種種茵蓐柔軟細滑以為挍飾。
T25n1509_p0142c06║丹枕錦被置床兩頭。妙衣盛服皆亦備有。八
T25n1509_p0142c07║萬四千金缽盛滿銀粟。銀缽盛金粟。琉璃缽
T25n1509_p0142c08║盛頗梨粟。頗梨缽盛琉璃粟。八萬四千乳
T25n1509_p0142c09║牛。牛出乳一斛。金飾其𧿵角衣以白疊。
T25n1509_p0142c10║八萬四千美女端正福德。皆以白珠名寶瓔
T25n1509_p0142c11║珞其身。略舉其要如是。種種不可勝記。爾
T25n1509_p0142c12║時婆羅婆王及八萬四千諸小國王。并諸【CL078n1163_p0322b01】臣
T25n1509_p0142c13║民豪傑長者。各以十萬舊金錢贈遺勸助。設
T25n1509_p0142c14║此法祠具足施已。釋提婆那民來語韋羅摩
T25n1509_p0142c15║菩薩。說此偈言。
T25n1509_p0142c16║　天地難得物　　能喜悅一切
T25n1509_p0142c17║　汝今皆以得　　為佛道布施
T25n1509_p0142c18║爾時淨居諸天現身而讚。說此偈言。
T25n1509_p0142c19║　開門大布施　　汝所為者是
T25n1509_p0142c20║　憐愍眾生故　　為之求佛道
T25n1509_p0142c21║是時諸天作是思惟。我當閉其金瓶令水
T25n1509_p0142c22║不下。所以者何。有施者無福田故。是時魔
T25n1509_p0142c23║王語淨居天。此諸婆羅門。皆出家持戒清淨
T25n1509_p0142c24║入道。何以故乃言無有福田。淨居天言。
T25n1509_p0142c25║是菩薩為佛道故布施。今此諸人皆是邪見。
T25n1509_p0142c26║是故我言無有福田。魔王語天言。云何知
T25n1509_p0142c27║是人為佛道故布施。是時淨居天化作婆羅
T25n1509_p0142c28║門身。持金瓶執【CL078n1163_p0323a01】金杖。至韋羅摩菩薩所語
T25n1509_p0142c29║言。汝大布施難捨能捨欲求何等。欲作轉
T25n1509_p0143a01║輪聖王七寶千子王四天下耶。菩薩答言。
T25n1509_p0143a02║不求此事。汝求釋提婆那民。為八千那由
T25n1509_p0143a03║他天女主耶。答言不。汝求六欲天主耶。答
T25n1509_p0143a04║言不。汝求梵天王主三千大千世界為眾
T25n1509_p0143a05║生祖父耶。答言不。汝欲何所求。是時菩薩。
T25n1509_p0143a06║說此偈言。
T25n1509_p0143a07║　我求無欲處　　離生老病死
T25n1509_p0143a08║　欲度諸眾生　　求如是佛道
T25n1509_p0143a09║化婆羅門言。布施主。佛道難得當大辛苦。
T25n1509_p0143a10║汝心軟串樂。必不能求成辦此道。如我先
T25n1509_p0143a11║語。轉輪聖王釋提婆那民六欲天王梵天王
T25n1509_p0143a12║是易可得。不如求此。菩薩答言。汝聽我
T25n1509_p0143a13║一心誓。
T25n1509_p0143a14║　假令熱鐵輪　　在我頭上轉
T25n1509_p0143a15║　一心求佛道　　終不懷悔恨
T25n1509_p0143a16║　若使三惡道　　人中無量苦
T25n1509_p0143a17║　【CL078n1163_p0323b01】一心求佛道　　終不為此轉
T25n1509_p0143a18║化婆羅門言。布施主。善哉善哉求佛如是。
T25n1509_p0143a19║便讚偈言。
T25n1509_p0143a20║　汝精進力大　　慈愍於一切
T25n1509_p0143a21║　智慧無罣礙　　成佛在不久
T25n1509_p0143a22║是時天雨眾華供養菩薩。諸淨居天閉瓶
T25n1509_p0143a23║水者即隱不現。菩薩是時至婆羅門上座
T25n1509_p0143a24║前。以金瓶行水。水閉不下眾人疑怪。此種
T25n1509_p0143a25║種大施一切具足。布施主人功德亦大。今何
T25n1509_p0143a26║以故瓶水不下。菩薩自念。此非他事。將無
T25n1509_p0143a27║我心不清淨耶。得無施物不具足乎。何以
T25n1509_p0143a28║致此。自觀祠經十六種書清淨無瑕。是時
T25n1509_p0143a29║諸天語菩薩言。汝莫疑悔。汝無不辦。是諸
T25n1509_p0143b01║婆羅門惡邪不淨故也。即說偈言。
T25n1509_p0143b02║　是人邪見網　　煩惱破正智
T25n1509_p0143b03║　離諸清淨戒　　【CL078n1163_p0324a01】唐苦墮異道
T25n1509_p0143b04║以是故水閉不下。如是語已忽然不現。爾
T25n1509_p0143b05║時六欲天放種種光明照諸眾會。語菩薩
T25n1509_p0143b06║而說偈言。
T25n1509_p0143b07║　邪惡海中行　　不順汝正道
T25n1509_p0143b08║　諸受施人中　　無有如汝者
T25n1509_p0143b09║說是語已忽然不現。是時菩薩聞說此偈
T25n1509_p0143b10║自念。會中實自無有與我等者。水閉不下
T25n1509_p0143b11║其將為此乎。即說偈言。
T25n1509_p0143b12║　若有十方天地中　　諸有好人清淨者
T25n1509_p0143b13║　我今歸命稽首禮　　右手執瓶灌左手
T25n1509_p0143b14║　而自立願我一人　　應受如是大布施
T25n1509_p0143b15║是時瓶水踊在虛空從上來下而灌其左
T25n1509_p0143b16║手。是時婆薩婆王。見是感應心生恭敬。
T25n1509_p0143b17║而說偈言。
T25n1509_p0143b18║　【CL078n1163_p0324b01】大婆羅門主　　清琉璃色水
T25n1509_p0143b19║　從上流注下　　來墮汝手中
T25n1509_p0143b20║是時大婆羅門眾恭敬心生。合手作禮歸命
T25n1509_p0143b21║菩薩。菩薩是時說此偈言。
T25n1509_p0143b22║　今我所布施　　不求三界福
T25n1509_p0143b23║　為諸眾生故　　以用求佛道
T25n1509_p0143b24║說此偈已。一切大地山川樹木皆六返震
T25n1509_p0143b25║動。韋羅摩本謂此眾應受供養故與。既知
T25n1509_p0143b26║此眾無堪受者。今以憐愍故。以所受物
T25n1509_p0143b27║施之。如是種種檀本生因緣。是中應廣說。
T25n1509_p0143b28║是為外布施。云何名內布施。不惜身命施
T25n1509_p0143b29║諸眾生。如本生因緣說。釋迦文佛本為菩
T25n1509_p0143c01║薩為大國王時。世無佛無法無比丘僧。是
T25n1509_p0143c02║王四出求索佛法。了不能得。時有一婆羅
T25n1509_p0143c03║門言。我知佛偈。供養我者當以與汝。王
T25n1509_p0143c04║即問言。索何等供養。答言。汝能就【CL078n1163_p0325a01】汝身上。
T25n1509_p0143c05║破肉為燈炷供養我者。當以與汝。王心
T25n1509_p0143c06║念言。今我此身危脆不淨。世世受苦不可
T25n1509_p0143c07║復數。未曾為法今始得用甚不惜也。如是
T25n1509_p0143c08║念已喚旃陀羅。遍割身上以作燈炷。而以
T25n1509_p0143c09║白疊纏肉酥油灌之。一時遍燒舉身。火
T25n1509_p0143c10║燃。乃與一偈。又復釋迦文佛本作一鴿在
T25n1509_p0143c11║雪山中。時大雨雪。有一人失道窮厄辛苦。
T25n1509_p0143c12║飢寒并至命在須臾。鴿見此人即飛求火。
T25n1509_p0143c13║為其聚薪然之。又復以身投火施此飢人。
T25n1509_p0143c14║如是等頭目髓腦給施眾生。種種本生因緣
T25n1509_p0143c15║經此中應廣說。如是等種種是名內布施。
T25n1509_p0143c16║如是內外布施無量。是名檀相。
T25n1509_p0143c17║　　大智度論釋初品中檀波羅蜜法施
T25n1509_p0143c18║　　義第二十
T25n1509_p0143c19║問曰。云何名法布施。答曰。有人言。常以好
T25n1509_p0143c20║語有所利益。是為法施。復次有人言。以諸
T25n1509_p0143c21║佛語【CL078n1163_p0325b01】妙善之法。為人演說。是為法施。復次
T25n1509_p0143c22║有人言。以三種法教人。一修妒路二毘尼
T25n1509_p0143c23║三阿毘曇。是為法施。復次有人言。以四種
T25n1509_p0143c24║法藏教人。一修妒路藏二毘尼藏三阿毘曇
T25n1509_p0143c25║藏四雜藏。是為法施。復次有人言。略說以
T25n1509_p0143c26║二種法教人。一聲聞法二摩訶衍法。是為法
T25n1509_p0143c27║施。問曰。如提婆達呵多等。亦以三藏四藏
T25n1509_p0143c28║聲聞法摩訶衍法教人。而身入地獄是事
T25n1509_p0143c29║云何。答曰。提婆達邪見罪多。呵多妄語罪多。
T25n1509_p0144a01║非是為道清淨法施。但求名利恭敬供養。
T25n1509_p0144a02║惡心罪故提婆達生入地獄。呵多死墮惡道。
T25n1509_p0144a03║復次非但言說名為法施。常以淨心善思。
T25n1509_p0144a04║以教一切是名法施。譬如財施不以善
T25n1509_p0144a05║心不名福德法施亦爾。不以淨心善思則
T25n1509_p0144a06║非法施。復次說法者。能以淨心善思讚歎
T25n1509_p0144a07║三寶。開罪福門示四真諦。教化眾生【CL078n1163_p0326a01】令
T25n1509_p0144a08║入佛道。是為真淨法施。復次略說法有二
T25n1509_p0144a09║種。一者不惱眾生善心慈愍。是為佛道因
T25n1509_p0144a10║緣。二者觀知諸法真空。是為涅槃道因緣。
T25n1509_p0144a11║在大眾中興愍哀心說此二法。不為名聞
T25n1509_p0144a12║利養恭敬。是為清淨佛道法施。如說。阿輸
T25n1509_p0144a13║伽王一日作八萬佛圖。雖未見道於佛法
T25n1509_p0144a14║中少有信樂。日日請諸比丘入宮供養。日
T25n1509_p0144a15║日次第留法師說法。有一三藏年少法師。
T25n1509_p0144a16║聰明端正次應說法。在王邊坐。口有異
T25n1509_p0144a17║香。王甚疑怪謂為不端。欲以香氣動王宮
T25n1509_p0144a18║人。語比丘言。口中何等開口看之。即為開
T25n1509_p0144a19║口了無所有。與水令漱香氣如故。王問。大
T25n1509_p0144a20║德新有此香舊有之耶。比丘答言。如此久
T25n1509_p0144a21║有非適今也。又問有此久如。比丘以偈答
T25n1509_p0144a22║言。
T25n1509_p0144a23║　迦葉佛時　　集此香法　　如是久久
T25n1509_p0144a24║　常若新出
T25n1509_p0144a25║【CL078n1163_p0326b01】王言。大德略說未解。為我廣演。答言。王當
T25n1509_p0144a26║一心善聽我說。我昔於迦葉佛法中作說
T25n1509_p0144a27║法比丘。常在大眾之中歡喜演說。迦葉世尊
T25n1509_p0144a28║無量功德諸法實相。無量法門慇懃讚歎教
T25n1509_p0144a29║誨一切。自是以來常有妙香從口中出。世
T25n1509_p0144b01║世不絕恒如今日。而說此偈。
T25n1509_p0144b02║　草木諸華香　　此香氣超絕
T25n1509_p0144b03║　能悅一切心　　世世常不滅
T25n1509_p0144b04║于時國王愧喜交集。白比丘言。未曾有也。
T25n1509_p0144b05║說法功德大果乃爾。比丘言。此名為華。未
T25n1509_p0144b06║是果也。王言其果云何願為演說。答言。果
T25n1509_p0144b07║略說有十。王諦聽之。即為說偈言。
T25n1509_p0144b08║　大名聞端政　　得樂及恭敬
T25n1509_p0144b09║　威光如日月　　為一切所愛
T25n1509_p0144b10║　辯才有大智　　能盡一切結
T25n1509_p0144b11║　苦滅得涅槃　　如是名為十
T25n1509_p0144b12║【CL078n1163_p0327a01】王言。大德。讚佛功德云何而得如是果報。
T25n1509_p0144b13║爾時比丘以偈答曰。
T25n1509_p0144b14║　讚佛諸功德　　令一切普聞
T25n1509_p0144b15║　以此果報故　　而得大名譽
T25n1509_p0144b16║　讚佛實功德　　令一切歡喜
T25n1509_p0144b17║　以此功德故　　世世常端正
T25n1509_p0144b18║　為人說罪福　　令得安樂所
T25n1509_p0144b19║　以此之功德　　受樂常歡豫
T25n1509_p0144b20║　讚佛功德力　　令一切心伏
T25n1509_p0144b21║　以此功德故　　常獲恭敬報
T25n1509_p0144b22║　顯現說法燈　　照悟諸眾生
T25n1509_p0144b23║　以此之功德　　威光如日曜
T25n1509_p0144b24║　種種讚佛德　　能悅於一切
T25n1509_p0144b25║　以此功德故　　常為人所愛
T25n1509_p0144b26║　巧言讚佛德　　無量無窮已
T25n1509_p0144b27║　以此功德故　　辯才不可盡
T25n1509_p0144b28║　讚佛諸妙法　　一切無過者
T25n1509_p0144b29║　以此功德故　　大智慧清淨
T25n1509_p0144c01║　讚佛功德時　　令人煩惱薄
T25n1509_p0144c02║　以此功德故　　結盡諸垢滅
T25n1509_p0144c03║　二種結盡故　　涅槃身已證
T25n1509_p0144c04║　譬如澍大雨　　【CL078n1163_p0327b01】火盡無餘熱
T25n1509_p0144c05║重告王言。若有未悟今是問時。當以智箭
T25n1509_p0144c06║破汝疑軍。王白法師。我心悅悟無所疑也。
T25n1509_p0144c07║大德福人善能讚佛。如是等種種因緣說法
T25n1509_p0144c08║度人。名為法施。問曰。財施法施何者為勝。
T25n1509_p0144c09║答曰。如佛所言二施之中法施為勝。所以
T25n1509_p0144c10║者何。財施果報在欲界中。法施果報或在三
T25n1509_p0144c11║界。或出三界。復次口說清淨深得理中。心
T25n1509_p0144c12║亦得之故出三界。復次財施有量。法施無
T25n1509_p0144c13║量。財施有盡。法施無盡。譬如以薪益火其
T25n1509_p0144c14║明轉多。復次財施之報淨少垢多。法施之報
T25n1509_p0144c15║垢少淨多。復次若作大施必待眾力。法施
T25n1509_p0144c16║出心不待他也。復次財施能令四大諸根
T25n1509_p0144c17║增長。法施能令無漏根力覺道具足。復次財
T25n1509_p0144c18║施之法。有佛無佛世間常有。如法施者唯
T25n1509_p0144c19║有佛世乃當有耳。是故當知法施甚難。云
T25n1509_p0144c20║何為難。乃至有相辟支佛不能【CL078n1163_p0328a01】說法。直行
T25n1509_p0144c21║乞食飛騰變化而以度人。復次從法施中
T25n1509_p0144c22║能出生財施。及諸聲聞辟支佛菩薩及佛。
T25n1509_p0144c23║復次法施能分別諸法。有漏無漏法。色法無
T25n1509_p0144c24║色法。有為無為法。善不善無記法。常法無常
T25n1509_p0144c25║法。有法無法。一切諸法實相清淨不可破不
T25n1509_p0144c26║可壞。如是等法略說則八萬四千法藏。廣
T25n1509_p0144c27║說則無量。如是等種種。皆從法施分別了
T25n1509_p0144c28║知。以是故法施為勝。是二施和合名之為
T25n1509_p0144c29║檀。行是二施願求作佛。則能令人得至
T25n1509_p0145a01║佛道。何況其餘。問曰。四種捨名為檀。所謂
T25n1509_p0145a02║財捨法捨無畏捨煩惱捨。此中何以不說二
T25n1509_p0145a03║種捨。答曰。無畏捨與尸羅無別故不說。有
T25n1509_p0145a04║般若故不說煩惱捨。若不說六波羅蜜。則
T25n1509_p0145a05║應具說四捨。
T25n1509_p0145a06║【○】大智度論卷第十一【CL078n1163_p0328b01】
