T25n1509_p0206a01║【□】
T25n1509_p0206a02║【CL078n1163_p0497a01】大智度論釋初品中三三昧義
T25n1509_p0206a03║第三十二(卷第二十)
T25n1509_p0206a04║【□】
T25n1509_p0206a05║　　　　龍樹菩薩造
T25n1509_p0206a06║　　　　後秦龜茲國三藏鳩摩羅什
T25n1509_p0206a07║　　　　奉　詔譯
T25n1509_p0206a08║【○】【○】【經】空三昧無相三昧無作三昧。四禪四無量
T25n1509_p0206a09║心四無色定。八背捨八勝處九次第定十一
T25n1509_p0206a10║切處。　【論】問曰。何以故次三十七品。後說八
T25n1509_p0206a11║種法。答曰。三十七品是趣涅槃道。行是道
T25n1509_p0206a12║已得到涅槃城。涅槃城有三門。所謂空無
T25n1509_p0206a13║相無作。已說道次應說到處門。四禪等是助
T25n1509_p0206a14║開門法。復次三十七品是上妙法。欲界心散
T25n1509_p0206a15║亂。行者依何地何方便得。當依色界無色
T25n1509_p0206a16║界諸禪定。於四無量心八背捨八勝處九次
T25n1509_p0206a17║第定十一切處【CL078n1163_p0497b01】中試心知得柔軟自在隨意
T25n1509_p0206a18║不。譬如御者試馬曲折隨意然後入陣。十
T25n1509_p0206a19║一切處亦如是。觀取小許青色。視一切物
T25n1509_p0206a20║皆能使青。一切黃一切赤一切白皆如是。復
T25n1509_p0206a21║次於八勝處緣中自在。初二背捨觀身不
T25n1509_p0206a22║淨。第三背捨觀身還使淨。四無量心慈觀
T25n1509_p0206a23║眾生皆樂。悲觀眾生皆苦。喜觀眾生皆喜。
T25n1509_p0206a24║捨是三心但觀眾生無有憎愛。復次有二
T25n1509_p0206a25║種觀。一者得解觀二者實觀。實觀者。是三十
T25n1509_p0206a26║七品。以實觀難得故。次第說得解觀。得
T25n1509_p0206a27║解觀中心柔軟易得實觀。用實觀得入
T25n1509_p0206a28║三涅槃門。問曰。何等空涅槃門。答曰。觀諸
T25n1509_p0206a29║法無我我所空。諸法從因緣和合生。無
T25n1509_p0206b01║有作者無有受者。是名空門。復次空門。
T25n1509_p0206b02║如忍智品中說。知是無我我所已。眾生云
T25n1509_p0206b03║何於諸法中心著。行者思惟作是念。諸法
T25n1509_p0206b04║從因緣生無有實【CL078n1163_p0498a01】法。但有相。而諸眾生取
T25n1509_p0206b05║是相著我我所我今當觀是相有實可得
T25n1509_p0206b06║不。審諦觀之都不可得。若男相女相一異
T25n1509_p0206b07║相等。是相實皆不可得。何以故。諸法無我我
T25n1509_p0206b08║所故空。空故無男無女。一異等法我我所
T25n1509_p0206b09║中名字。是一是異。以是故男女一異法實不
T25n1509_p0206b10║可得。復次四大及造色。圍虛空故名為身。
T25n1509_p0206b11║是中內外入因緣和合。生識種身。得是種和
T25n1509_p0206b12║合。作種種事言語坐起去來。於空六種和合
T25n1509_p0206b13║中強名為男。強名為女。若六種是男應有
T25n1509_p0206b14║六男。不可以一作六六作一。亦於地種中
T25n1509_p0206b15║無男女相。乃至識種亦無男女相。若各各
T25n1509_p0206b16║中無。和合中亦無。如六狗。各各不能生。師
T25n1509_p0206b17║子和合亦不能生。無性故。問曰。何以故無
T25n1509_p0206b18║男女。雖神無有別。即身分別有男女之異。
T25n1509_p0206b19║是身不得離身分。身分亦不得離身。如
T25n1509_p0206b20║見身分足。【CL078n1163_p0498b01】知有有分法名為身。足等身
T25n1509_p0206b21║分異身。身即是男女相。答曰。神已先破身相
T25n1509_p0206b22║亦壞。今當重說。若有是有分名身。為各各
T25n1509_p0206b23║分中具足有為身分。分在諸分中。若諸分
T25n1509_p0206b24║中具足有身者。頭中應有腳。何以故。頭中
T25n1509_p0206b25║具足有身故。若身分分在諸分中。是身與
T25n1509_p0206b26║分無有異。有分者隨諸分故。問曰。若足
T25n1509_p0206b27║等身分與有分異。是有咎。今足等身分與
T25n1509_p0206b28║有分身法不異故無咎。答曰。若足等身分。
T25n1509_p0206b29║與有分不異。頭即是足。何以故。二事是身
T25n1509_p0206c01║不異故。又身分多有分一。不應多作一一
T25n1509_p0206c02║作多。復次因無故果無。非果無故因無。身
T25n1509_p0206c03║分與有分不異。應果無故因無。何以故。因
T25n1509_p0206c04║果一故。若一若異中求身不可得。身無故何
T25n1509_p0206c05║處有男女。若有男女為即是身為異身。身
T25n1509_p0206c06║則無可得。若在餘法餘法非色故。無男女
T25n1509_p0206c07║之別。【CL078n1163_p0499a01】但二世因緣和合。以顛倒心故。謂為
T25n1509_p0206c08║男女。如說。
T25n1509_p0206c09║　俯仰屈申立去來　　視瞻言語中無實
T25n1509_p0206c10║　風依識故有所作　　是識滅相念念無
T25n1509_p0206c11║　彼此男女有我心　　無智慧故妄見有
T25n1509_p0206c12║　骨鎖相連皮肉覆　　機關動作如木人
T25n1509_p0206c13║　內雖無實外似人　　譬如洋金投水中
T25n1509_p0206c14║　亦如野火焚竹林　　因緣合故有聲出
T25n1509_p0206c15║如是等諸相如先所說。此中應廣說。是名
T25n1509_p0206c16║無相門。無作者既知無相。都無所作。是名
T25n1509_p0206c17║無作門。問曰。是三種以智慧觀空觀無相
T25n1509_p0206c18║觀無作。是智慧何以故名三昧。答曰。是三
T25n1509_p0206c19║種智慧若不住定中則是狂慧。多墮邪疑
T25n1509_p0206c20║無所能作。若住定中則能破諸煩惱。得諸
T25n1509_p0206c21║法實相。復次是道異一切世間。與世間相
T25n1509_p0206c22║違。諸聖人在定中得實【CL078n1163_p0499b01】相說。非是狂心語。
T25n1509_p0206c23║復次諸禪定中無此三法。不名為三昧。何
T25n1509_p0206c24║以故。還退失墮生死故。如佛說。
T25n1509_p0206c25║　能持淨戒名比丘　　能觀空名行定人
T25n1509_p0206c26║　一心常懃精進者　　是名真實行道人
T25n1509_p0206c27║　於諸樂中第一者　　斷諸渴愛滅狂法
T25n1509_p0206c28║　捨五眾身及道法　　是為常樂得涅槃
T25n1509_p0206c29║以是故三解脫門。佛說名為三昧。問曰。今
T25n1509_p0207a01║何以故名解脫門。答曰。行是法時。得解
T25n1509_p0207a02║脫到無餘涅槃。以是故名解脫門。無餘涅
T25n1509_p0207a03║槃是真解脫。於身心苦得脫。有餘涅槃為
T25n1509_p0207a04║作門。此三法雖非涅槃。涅槃因故名為涅
T25n1509_p0207a05║槃。世間有因中說果果中說因。是空無相
T25n1509_p0207a06║無作是定性。是定相應心心數法。隨行身業
T25n1509_p0207a07║口業。此中起心不相應。諸行和合皆名為三
T25n1509_p0207a08║昧。譬如王來必有大【CL078n1163_p0500a01】臣營從。三昧如王智
T25n1509_p0207a09║慧如大臣餘法如營從。餘法名雖不說必
T25n1509_p0207a10║應有。何以故。定力不獨生。不能獨有所
T25n1509_p0207a11║作故。是諸法共生共住共滅共成事互相利
T25n1509_p0207a12║益。是空三昧二行。一者觀五受眾一相異相
T25n1509_p0207a13║無故空。二者觀我我所法不可得故無我。無
T25n1509_p0207a14║相三昧四行。觀涅槃種種苦盡故名為盡。
T25n1509_p0207a15║三毒等諸煩惱火滅故名為滅。一切法中第
T25n1509_p0207a16║一故名為妙。離世間故名為出。無作三昧
T25n1509_p0207a17║二行。觀五受眾因緣生故無常。身心惱故
T25n1509_p0207a18║苦。觀五受眾因四行。煩惱有漏業和合能
T25n1509_p0207a19║生苦果故名為集。以六因生苦果故名為
T25n1509_p0207a20║因。四緣生苦果故名為緣。不多不少等因
T25n1509_p0207a21║緣生果故名為生。觀五不受眾四行。是八
T25n1509_p0207a22║聖道分能到涅槃故道不顛倒故正。一切
T25n1509_p0207a23║聖人去處故跡。愛見煩惱不遮故必到。是三
T25n1509_p0207a24║解脫門【CL078n1163_p0500b01】在九地中。四禪未到地禪中間三無
T25n1509_p0207a25║色。無漏性故。或有說者。三解脫門一向無
T25n1509_p0207a26║漏。三三昧或有漏或無漏。以是故三昧解脫
T25n1509_p0207a27║有二名。如是說者在十一地。六地三無色
T25n1509_p0207a28║欲界及有頂地。若有漏者繫在十一地。無漏
T25n1509_p0207a29║者不繫。喜根樂根捨根相應。初學在欲界
T25n1509_p0207b01║中。成就在色無色界中。如是等成就不成就
T25n1509_p0207b02║修不修。如阿毘曇中廣說。復次有二種空
T25n1509_p0207b03║義。觀一切法空。所謂眾生空法空。眾生空
T25n1509_p0207b04║如上說。法空者諸法自相空。如佛告須菩
T25n1509_p0207b05║提。色色相空受想行識識相空。問曰。眾生空
T25n1509_p0207b06║法不空是可信。法自相空是不可信。何以
T25n1509_p0207b07║故。若法自相空則無生無滅。無生無滅故無
T25n1509_p0207b08║罪無福。無罪無福故何用學道。答曰。有法
T25n1509_p0207b09║空故有罪福。若無法空不應有罪福。何
T25n1509_p0207b10║以故。若諸法實有自性則無可壞。【CL078n1163_p0501a01】性相不
T25n1509_p0207b11║從因緣生。若從因緣生便是作法。若法性
T25n1509_p0207b12║是作法則可破。若言法性可作可破。是事
T25n1509_p0207b13║不然。性名不作法。不待因緣有。諸法自性
T25n1509_p0207b14║有。自性有則無生者性先有故。若無生則無
T25n1509_p0207b15║滅。生滅無故無罪福。無罪福故何用學道。
T25n1509_p0207b16║若眾生有真性者。則無能害無能利。自性
T25n1509_p0207b17║定故。如是等人則不知恩義破業果報。法
T25n1509_p0207b18║空中亦無法空相。汝得法空心著故而生
T25n1509_p0207b19║是難。是法空諸佛以憐愍心。為斷愛結除
T25n1509_p0207b20║邪見故說。復次諸法實相能滅諸苦。是諸
T25n1509_p0207b21║聖人真實行處。若是法空有性者。說一切
T25n1509_p0207b22║法空時。云何亦自空。若無法空性汝何所
T25n1509_p0207b23║難。以是二空能觀諸法空。心得離諸法
T25n1509_p0207b24║知世間虛誑如幻。如是觀空。若取是諸法
T25n1509_p0207b25║空相。從是因緣生憍慢等諸結使言。我能
T25n1509_p0207b26║知諸法實相。是時應學無相門。以【CL078n1163_p0501b01】滅取空
T25n1509_p0207b27║相故。若於無相中生戲論。欲分別有所
T25n1509_p0207b28║作著是無相。是時復自思惟。我為謬錯。諸
T25n1509_p0207b29║法空無相中。云何得相取相作戲論。是時
T25n1509_p0207c01║應隨空無相行身口意。不應有所作。應
T25n1509_p0207c02║觀無作相滅三毒。不應起身口意業。不
T25n1509_p0207c03║應求三界中生身。如是思惟時。還入無作
T25n1509_p0207c04║解脫門。是三解脫門。摩訶衍中是一法。以行
T25n1509_p0207c05║因緣故。說有三種。觀諸法空是名空。於
T25n1509_p0207c06║空中不可取相。是時空轉名無相。無相中
T25n1509_p0207c07║不應有所作為三界生。是時無相轉名無
T25n1509_p0207c08║作。譬如城有三門。一人身不得一時從三
T25n1509_p0207c09║門入。若入則從一門。諸法實相是涅槃城。
T25n1509_p0207c10║城有三門。空無相無作。若人入空門不得
T25n1509_p0207c11║是空。亦不取相。是人直入事辦故不須二
T25n1509_p0207c12║門。若入是空門取相得是空。於是人不
T25n1509_p0207c13║名為門。通塗更塞。若除空相是時從無相
T25n1509_p0207c14║【CL078n1163_p0502a01】門入。若於無相相。心著生戲論。是時除取
T25n1509_p0207c15║無相相。入無作門。阿毘曇義中。是空解脫
T25n1509_p0207c16║門。緣苦諦攝五眾。無相解脫門緣一法。所
T25n1509_p0207c17║謂數緣盡。無作解脫門。緣三諦攝五眾。摩
T25n1509_p0207c18║訶衍義中。是三解脫門。緣諸法實相。以是
T25n1509_p0207c19║三解脫門觀世間即是涅槃。何以故。涅槃空
T25n1509_p0207c20║無相無作。世間亦如是。問曰。如經說涅槃
T25n1509_p0207c21║一門。今何以說三。答曰。先已說。法雖一而
T25n1509_p0207c22║義有三。復次應度者有三種。愛多者見多
T25n1509_p0207c23║者愛見等者。見多者為說空解脫門。見一切
T25n1509_p0207c24║諸法從因緣生無有自性。無有自性故
T25n1509_p0207c25║空。空故諸見滅。愛多者為說無作解脫門。
T25n1509_p0207c26║見一切法無常苦從因緣生。見已心厭離
T25n1509_p0207c27║愛即得入道。愛見等者為說無相解脫門。
T25n1509_p0207c28║聞是男女等相無故斷愛。一異等相無故斷
T25n1509_p0207c29║見。佛或一時說二門。或一時說三門。【CL078n1163_p0502b01】菩薩
T25n1509_p0208a01║應遍學知一切道。故說三門。更欲說餘
T25n1509_p0208a02║事故。三解脫門義略說。四禪有二種。一者
T25n1509_p0208a03║淨禪。二者無漏禪。云何名淨禪。有漏善五
T25n1509_p0208a04║眾是。云何名無漏。無漏五眾。是四禪中所
T25n1509_p0208a05║攝身口業是色法。餘殘非色法一切不可見
T25n1509_p0208a06║無對。或有漏或無漏。有漏者善有漏五眾。無
T25n1509_p0208a07║漏者無漏五眾。皆是有為。有漏者色界繫。無
T25n1509_p0208a08║漏者不繫。禪攝身業口業及心不相應。諸行
T25n1509_p0208a09║是非心非心數法非心相應。禪攝受眾想
T25n1509_p0208a10║眾及相應行眾。是心數法亦心相應。禪攝心
T25n1509_p0208a11║意識但心。四禪或有隨心行。非受相應。或
T25n1509_p0208a12║受相應非隨心行。或隨心行亦受相應。或非
T25n1509_p0208a13║隨心行非受相應。隨心行非受相應者。四
T25n1509_p0208a14║禪攝身業口業隨心行心不相應諸行及受。
T25n1509_p0208a15║受相應非隨心行者。四禪攝心意識。隨心
T25n1509_p0208a16║行亦受相應者。四禪【CL078n1163_p0503a01】攝想眾及相應行眾。非
T25n1509_p0208a17║隨心行亦非受相應者。除四禪中攝隨心
T25n1509_p0208a18║行心不相應諸行。餘殘心不相應。諸行想行
T25n1509_p0208a19║相應亦如是。是四禪中三禪非隨覺行。亦
T25n1509_p0208a20║非觀相應。初禪或有隨覺行。非觀相應。或
T25n1509_p0208a21║觀相應非隨覺行。或有隨覺行亦觀相應。
T25n1509_p0208a22║或有非隨覺行非觀相應。隨覺行非觀相
T25n1509_p0208a23║應者。初禪攝身業口業及隨覺行心不相應
T25n1509_p0208a24║諸行及觀。觀相應非隨覺行者。謂覺隨覺
T25n1509_p0208a25║行。亦觀相應者。覺觀相應諸心心數法。非隨
T25n1509_p0208a26║覺行亦非觀相應者。除隨覺行心不相應
T25n1509_p0208a27║諸行。餘殘心不相應諸行。四禪皆有因緣亦
T25n1509_p0208a28║與因緣。四禪中初禪。或次第非與次第緣。
T25n1509_p0208a29║或次第亦與次第緣。或非次第亦非與次
T25n1509_p0208b01║第緣。次第非與次第緣者。未來世中欲生
T25n1509_p0208b02║心心數法。次第亦與次第緣者。過去現在心
T25n1509_p0208b03║【CL078n1163_p0503b01】心數法。非次第亦不與次第緣者。除未來
T25n1509_p0208b04║世欲生心心數法。餘殘未來世中心心數法。
T25n1509_p0208b05║身業口業及心不相應諸行。第二第三禪亦
T25n1509_p0208b06║如是。第四禪次第不與次第緣者。未來世
T25n1509_p0208b07║中欲生心心數法。及無想定若生若欲生。次
T25n1509_p0208b08║第亦與次第緣者。過去現在心心數法。非
T25n1509_p0208b09║次第亦非與次第緣者。除未來世中欲生
T25n1509_p0208b10║心心數法。餘殘未來世心心數法。除心次第
T25n1509_p0208b11║心不相應諸行。餘殘心不相應諸行。及身業
T25n1509_p0208b12║口業。四禪中攝身業口業及心不相應諸行
T25n1509_p0208b13║與緣非緣餘殘亦緣亦與緣。是四禪亦增上
T25n1509_p0208b14║緣。亦與增上緣。如是等阿毘曇分中廣分別。
T25n1509_p0208b15║菩薩得禪方便及禪相禪支禪波羅蜜中
T25n1509_p0208b16║已廣說。問曰。是般若波羅蜜論議中。但說諸
T25n1509_p0208b17║法相空。菩薩云何於空法中能起禪定。答
T25n1509_p0208b18║曰。菩薩知諸【CL078n1163_p0504a01】五欲及五蓋從因緣生無自性
T25n1509_p0208b19║空無所有。捨之甚易。眾生顛倒因緣故。著
T25n1509_p0208b20║此少弊樂。而離禪中深妙樂。菩薩為是眾生
T25n1509_p0208b21║故。起大悲心修行禪定繫心緣中離五欲
T25n1509_p0208b22║除五蓋入大喜初禪。滅覺觀攝心。深入
T25n1509_p0208b23║內清淨得微妙喜。入第二禪。以深喜散定
T25n1509_p0208b24║故。離一切喜得遍滿樂入第三禪。離一切
T25n1509_p0208b25║苦樂。除一切憂喜及出入息。以清淨微妙
T25n1509_p0208b26║捨而自莊嚴。入第四禪。是菩薩雖知諸法
T25n1509_p0208b27║空無相。以眾生不知故。以禪相教化眾生。
T25n1509_p0208b28║若實有諸法空。是不名為空。亦不應捨五
T25n1509_p0208b29║欲而得禪。無捨無得故。今諸法空相亦不
T25n1509_p0208c01║可得。不應作是難言。若諸法空云何能得
T25n1509_p0208c02║禪。復次是菩薩不以取相愛著故。行禪
T25n1509_p0208c03║如人服藥欲以除病不以美也。為戒清淨
T25n1509_p0208c04║智慧成就故行禪。菩薩於一一禪中。行大
T25n1509_p0208c05║慈觀空。【CL078n1163_p0504b01】於禪無所依止。以五欲麤誑顛
T25n1509_p0208c06║倒故。以細微妙虛妄法治。譬如有毒能治
T25n1509_p0208c07║諸毒。
T25n1509_p0208c08║　　大智度論釋初品中四無量義第三十三
T25n1509_p0208c09║四無量心者。慈悲喜捨。慈名愛念眾生。常
T25n1509_p0208c10║求安隱樂事以饒益之。悲名愍念眾生。受
T25n1509_p0208c11║五道中種種身苦心苦。喜名欲令眾生。從樂
T25n1509_p0208c12║得歡喜。捨名捨三種心。但念眾生不憎不
T25n1509_p0208c13║愛。修慈心為除眾生中瞋覺故。修悲心
T25n1509_p0208c14║為除眾生中惱覺故。修喜心為除不悅
T25n1509_p0208c15║樂故。修捨心為除眾生中愛憎故。問曰。
T25n1509_p0208c16║四禪中已有四無量心乃至十一切處。今何
T25n1509_p0208c17║以故別說。答曰。雖四禪中皆有。是法若不
T25n1509_p0208c18║別說名字。則不知其功德。譬如囊中寶
T25n1509_p0208c19║物。不開出則人不知。若欲得大福德者。
T25n1509_p0208c20║為說四無量心。患厭色如在牢獄。為說四
T25n1509_p0208c21║無色定。於緣中不能得自在隨意觀所
T25n1509_p0208c22║緣。為說八勝處。若有遮道不得通達為
T25n1509_p0208c23║說八背【CL078n1163_p0505a01】捨。心不調柔不能從禪起次第
T25n1509_p0208c24║入禪。為說九次第定。不能得一切緣遍照
T25n1509_p0208c25║隨意得解。為說十一切處。若念十方眾生。
T25n1509_p0208c26║令得樂時心數法中生法名為慈。是慈相應
T25n1509_p0208c27║受想行識眾。是法起身業口業及心不相應
T25n1509_p0208c28║諸行。是法和合皆名為慈名為慈故。是法
T25n1509_p0208c29║生以慈為主。是故慈得名。譬如一切心心
T25n1509_p0209a01║數法。雖皆是後世業因緣。而但思得名。於
T25n1509_p0209a02║作業中思最有力故。悲喜捨亦如是。是慈
T25n1509_p0209a03║在色界。或有漏或無漏。或可斷或不可斷。亦
T25n1509_p0209a04║在根本禪中亦禪中間。三根相應除苦根憂
T25n1509_p0209a05║根。如是等阿毘曇分別說。取眾生相故有
T25n1509_p0209a06║漏。取相已入諸法實相故無漏。以是故無
T25n1509_p0209a07║盡意菩薩問中說。慈有三種。一者眾生緣二
T25n1509_p0209a08║者法緣三者無緣。問曰。是四無量心云何行。
T25n1509_p0209a09║答曰。如佛處處經中說。有比【CL078n1163_p0505b01】丘以慈相應
T25n1509_p0209a10║心。無恚無恨無怨無惱。廣大無量善修
T25n1509_p0209a11║慈心得解遍滿。東方世界眾生慈心得解遍
T25n1509_p0209a12║滿。南西北方四維上下十方世界眾生。以
T25n1509_p0209a13║悲喜捨相應心亦如是。慈相應心者。慈名
T25n1509_p0209a14║心數法。能除心中憒濁。所謂瞋恨慳貪等煩
T25n1509_p0209a15║惱。譬如淨水珠著濁水中水即清。無恚恨
T25n1509_p0209a16║者。於眾生中若有因緣若無因緣而瞋。若
T25n1509_p0209a17║欲惡口罵詈殺害劫奪是名瞋。待時節得
T25n1509_p0209a18║處所有勢力當加害是名恨。以慈除此二
T25n1509_p0209a19║事故。名無瞋恨無怨無惱。恨即是怨。初嫌
T25n1509_p0209a20║為恨。恨久成怨身口業加害。是名惱。復次
T25n1509_p0209a21║初生瞋結名為瞋。瞋增長籌量持著。心中
T25n1509_p0209a22║未決了是名恨。亦名怨。若心已定無所畏
T25n1509_p0209a23║忌。是名惱。以慈心力除捨離此三事。是名
T25n1509_p0209a24║無瞋無恨無怨無惱。此無瞋無恨無怨
T25n1509_p0209a25║無惱佛以是讚歎慈心。一【CL078n1163_p0506a01】切眾生皆畏於
T25n1509_p0209a26║苦貪著於樂。瞋為苦因緣慈是樂因緣。眾
T25n1509_p0209a27║生聞是慈三昧。能除苦能與樂故。一心懃
T25n1509_p0209a28║精進行是三昧。以是故無瞋無恨無怨無惱。
T25n1509_p0209a29║廣大無量者。一大心分別有三名。廣名一
T25n1509_p0209b01║方大名高遠無量名下方及九方。復次下
T25n1509_p0209b02║名廣中名大上名無量。復次緣四方眾生
T25n1509_p0209b03║心。是名廣。緣四維眾生心。是名大。緣上下
T25n1509_p0209b04║方眾生心。是名無量。復次破瞋恨心是名
T25n1509_p0209b05║廣。破怨心是名大。破惱心是名無量。復
T25n1509_p0209b06║次一切煩惱心小人所行生小事故名為小。
T25n1509_p0209b07║復小於此故名瞋恨怨惱。破是小中之小。
T25n1509_p0209b08║是名廣大無量。所以者何。大因緣常能破小
T25n1509_p0209b09║事故。廣心者。畏罪畏墮地獄故除心中惡
T25n1509_p0209b10║法大心者。信樂福德果報故除惡心。無量
T25n1509_p0209b11║心者。為欲得涅槃故除惡心。復次行者持
T25n1509_p0209b12║戒清淨故是心廣。禪定【CL078n1163_p0506b01】具足故是心大。智慧
T25n1509_p0209b13║成就故是心無量。以是慈心念得道聖人。
T25n1509_p0209b14║是名無量心。用無量法分別聖人故。念諸
T25n1509_p0209b15║天及人尊貴處故。名為大心。念諸餘下賤
T25n1509_p0209b16║眾生及三惡道。是名廣心。於所愛眾生中。
T25n1509_p0209b17║以慈念廣於念已故。名為廣心。以慈念中
T25n1509_p0209b18║人是名大心。以慈念怨憎其功德多故。
T25n1509_p0209b19║名無量心。復次為狹緣心故名為廣。為小
T25n1509_p0209b20║緣心故名為大。為有量心故名為無量。如
T25n1509_p0209b21║是等分別義。善修者是慈心牢固初得慈
T25n1509_p0209b22║心不名為修。非但愛念眾生中。非但好眾
T25n1509_p0209b23║生中。非但益己眾生中。非但一方眾生中。
T25n1509_p0209b24║名為善修。久行得深。愛樂愛憎及中三種
T25n1509_p0209b25║眾生正等無異。十方五道眾生中。以一慈心
T25n1509_p0209b26║視之。如父如母如兄弟姊妹子姪知識。常
T25n1509_p0209b27║求好事。欲令得利益安隱。如是心遍滿十
T25n1509_p0209b28║方眾生中。如是慈心【CL078n1163_p0507a01】名眾生緣。多在凡夫
T25n1509_p0209b29║人行處或有學人未漏盡者。行法緣者。諸漏
T25n1509_p0209c01║盡阿羅漢辟支佛諸佛。是諸聖人破吾我相。
T25n1509_p0209c02║滅一異相故。但觀從因緣相續生諸欲。
T25n1509_p0209c03║以慈念眾生時。從和合因緣相續生但空。
T25n1509_p0209c04║五眾即是眾生。念是五眾以慈念。眾生不
T25n1509_p0209c05║知是法空。而常一心欲得樂。聖人愍之令
T25n1509_p0209c06║隨意得樂。為世俗法故。名為法緣。無緣者
T25n1509_p0209c07║是慈但諸佛有。何以故。諸佛心不住有為無
T25n1509_p0209c08║為性中。不依止過去世未來現在世知諸
T25n1509_p0209c09║緣不實顛倒虛誑故。心無所緣。佛以眾生
T25n1509_p0209c10║不知是諸法實相。往來五道心著諸法
T25n1509_p0209c11║分別取捨。以是諸法實相智慧。令眾生得
T25n1509_p0209c12║之。是名無緣。譬如給賜貧人。或與財物
T25n1509_p0209c13║或與金銀寶物。或與如意真珠。眾生緣法
T25n1509_p0209c14║緣無緣亦復如是。是為略說慈心義。悲心
T25n1509_p0209c15║義亦如是。以憐愍心【CL078n1163_p0507b01】遍觀十方眾生苦。作
T25n1509_p0209c16║是念眾生可愍莫令受是種種苦。無瞋無
T25n1509_p0209c17║恨無怨無惱心乃至十方亦如是。問曰。有三
T25n1509_p0209c18║種眾生。有受樂如諸天及人少分。有受苦
T25n1509_p0209c19║如三惡道及人中少分。有受不苦不樂五道
T25n1509_p0209c20║中少分。云何行慈者觀一切眾生皆受樂。
T25n1509_p0209c21║行悲者觀一切眾生皆受苦。答曰。行者欲
T25n1509_p0209c22║學是慈無量心時。先作願。願諸眾生受
T25n1509_p0209c23║種種樂。取受樂人相。攝心入禪。是相漸漸
T25n1509_p0209c24║增廣。即見眾生皆受樂。譬如鑽火先以軟
T25n1509_p0209c25║草乾牛屎。火勢轉大能燒大濕木。慈三昧亦
T25n1509_p0209c26║如是。初生慈願時唯及諸親族知識。慈心
T25n1509_p0209c27║轉廣怨親同等皆見得樂。是慈禪定增長成
T25n1509_p0209c28║就故。悲喜捨心亦如是。問曰。悲心中取受
T25n1509_p0209c29║苦人相。喜心中取受喜人相。捨心中取何等
T25n1509_p0210a01║相。答曰。取受不苦不樂人相。行者以是心
T25n1509_p0210a02║漸漸增廣。盡【CL078n1163_p0508a01】見一切受不苦不樂。問曰。是三
T25n1509_p0210a03║種心中應有福德。是捨心於眾生不苦不
T25n1509_p0210a04║樂。有何等饒益。答曰。行者作是念。一切眾
T25n1509_p0210a05║生離樂時得苦。苦時即是苦。得不苦不樂
T25n1509_p0210a06║則安隱。以是饒益。行者行慈喜心。或時貪
T25n1509_p0210a07║著心生行悲心。或時憂愁心生。以是貪
T25n1509_p0210a08║憂故。心亂。入是捨心除此貪憂。貪憂除故
T25n1509_p0210a09║名為捨心。問曰。悲心捨心可知有別。慈心
T25n1509_p0210a10║令眾生樂。喜心令眾生喜。樂與喜有何等
T25n1509_p0210a11║異。答曰。身樂名樂心樂名喜。五識相應樂
T25n1509_p0210a12║名樂。意識相應樂名喜。五塵中生樂名樂。
T25n1509_p0210a13║法塵中生樂名喜。先求樂願令眾生得從
T25n1509_p0210a14║樂。因令眾生得喜。如人憐愍貧人。先施
T25n1509_p0210a15║寶物是名樂。後教令賣買得受五欲樂。是
T25n1509_p0210a16║名喜。復次欲界樂願令眾生得是名樂。色
T25n1509_p0210a17║界樂願令眾生得是名喜。復次欲界中五識
T25n1509_p0210a18║相應樂。初【CL078n1163_p0508b01】禪中三識相應樂。三禪中一切樂。
T25n1509_p0210a19║是名樂。欲界及初禪意識相應樂。二禪中一
T25n1509_p0210a20║切樂。是名喜。麤樂名樂細樂名喜。因時名
T25n1509_p0210a21║樂果時名喜。初得樂時是名樂。歡心內發
T25n1509_p0210a22║樂相。外現歌舞踊躍是名喜。譬如初服藥
T25n1509_p0210a23║時是名樂。藥發遍身時是名喜。問曰。若爾
T25n1509_p0210a24║者何以不和合二心作一無量。而分別為
T25n1509_p0210a25║二法。答曰。行者初心未攝。未能深愛眾生
T25n1509_p0210a26║故。但與樂。攝心深愛眾生故與喜。以是故
T25n1509_p0210a27║先樂而後喜。問曰。若爾者何以不慈喜次
T25n1509_p0210a28║第。答曰。行慈心時。愛眾生如兒子。願與
T25n1509_p0210a29║樂出慈三昧故。見眾生受種種苦。發深愛
T25n1509_p0210b01║心憐愍眾生。令得深樂。譬如父母雖常愛
T25n1509_p0210b02║子。若得病急是時愛心轉重。菩薩亦如是。
T25n1509_p0210b03║入悲心觀眾生苦憐愍心生便與深樂。以
T25n1509_p0210b04║是故悲心在中。問曰。若如是深愛眾生復
T25n1509_p0210b05║何以行【CL078n1163_p0509a01】捨心。答曰。行者如是觀。常不捨眾
T25n1509_p0210b06║生。但念捨是三種心。何以故。妨廢餘法故。
T25n1509_p0210b07║亦以是慈心。欲令眾生樂。而不能令得
T25n1509_p0210b08║樂。悲心欲令眾生離苦。亦不能令得離
T25n1509_p0210b09║苦。行喜心時亦不能令眾生得大喜。此
T25n1509_p0210b10║但憶想未有實事。欲令眾生得實事。當發
T25n1509_p0210b11║心作佛。行六波羅蜜具足佛法。令眾生得
T25n1509_p0210b12║是實樂。以是故捨是三心入是捨心。復次
T25n1509_p0210b13║如慈悲喜。心愛深故捨眾生難。入是捨心
T25n1509_p0210b14║故易得出離。問曰。菩薩行六波羅蜜。乃至
T25n1509_p0210b15║成佛亦不能令一切眾生離苦得樂。何以
T25n1509_p0210b16║故。但言是三心憶想心生無有實事。答曰。
T25n1509_p0210b17║是菩薩作佛時。雖不能令一切眾生得樂。
T25n1509_p0210b18║但菩薩發大誓願。從是大願得大福德果
T25n1509_p0210b19║報。得大報故能大饒益凡夫。聲聞行是四
T25n1509_p0210b20║無量。為自調自利故。亦但空念眾生。諸菩
T25n1509_p0210b21║薩行是慈心。欲令【CL078n1163_p0509b01】眾生離苦得樂。從此慈
T25n1509_p0210b22║心因緣。亦自作福德。亦教他作福德。受果
T25n1509_p0210b23║報時或作轉輪聖王多所饒益。菩薩或時
T25n1509_p0210b24║出家行禪。引導眾生教令行禪。得生清淨
T25n1509_p0210b25║界受無量心樂。若作佛時共無量阿僧祇眾
T25n1509_p0210b26║生。入無餘涅槃。比於空心願益是為大利。
T25n1509_p0210b27║乃至舍利餘法多所饒益。復次若一佛盡度
T25n1509_p0210b28║一切眾生。餘佛則無所復度。是則無未來
T25n1509_p0210b29║佛為斷佛種。有如是等過。以是故一佛不
T25n1509_p0210c01║度一切眾生。復次是眾生性從癡而有。非
T25n1509_p0210c02║實定法。三世十方諸佛。求眾生實不可得。
T25n1509_p0210c03║云何盡度一切。問曰。若空不可得盡度
T25n1509_p0210c04║者少亦俱空。何以度少。答曰。我言三世十
T25n1509_p0210c05║方佛求一切眾生不可得故無所度。汝難言
T25n1509_p0210c06║何以不盡度。是為墮負處。汝於負處不
T25n1509_p0210c07║能自拔。而難言無眾生中多少一種何以
T25n1509_p0210c08║度少。是為重墮負【CL078n1163_p0510a01】處。復次諸法實相第一
T25n1509_p0210c09║義中則無眾生。亦無度。但以世俗法故說
T25n1509_p0210c10║言有度。汝於世俗中。求第一義。是事不可
T25n1509_p0210c11║得。譬如瓦石中求珍寶不可得。復次諸佛
T25n1509_p0210c12║從初發心。乃至法盡。於其中間所有功德。
T25n1509_p0210c13║皆是作法有限有量有初有後故。所度
T25n1509_p0210c14║眾生亦應有量。不應以隨因緣果報有量
T25n1509_p0210c15║法盡度無量眾生。如大力士弓勢雖大箭
T25n1509_p0210c16║遠必墮。亦如劫盡大火燒三千世界明照無
T25n1509_p0210c17║量雖久必滅。菩薩成佛亦如是。從初發意
T25n1509_p0210c18║執精進弓用智慧箭。深入佛法大作佛事
T25n1509_p0210c19║亦必當滅。菩薩得一切種智時。身出光明
T25n1509_p0210c20║照無量世界。一一光明變化作無量身。度
T25n1509_p0210c21║十方無量眾生。涅槃後八萬四千法聚。舍利
T25n1509_p0210c22║化度眾生。如劫盡火照久亦復滅。問曰。汝
T25n1509_p0210c23║自言光明變化作無量身。度十方無量眾生。
T25n1509_p0210c24║今何以言【CL078n1163_p0510b01】有量因緣故。所度亦應有量。答
T25n1509_p0210c25║曰。無量有二種。一者實無量。諸聖人所不
T25n1509_p0210c26║能量。譬如虛空涅槃眾生性是不可量。二
T25n1509_p0210c27║者有法可量。但力劣者不能量。譬如須彌
T25n1509_p0210c28║山大海水斤兩渧數多少。諸佛菩薩能知。諸
T25n1509_p0210c29║天世人所不能知。佛度眾生亦如是。諸佛
T25n1509_p0211a01║能知。但非汝等所及故言無量。復次諸法
T25n1509_p0211a02║因緣和合生故無有自性。自性無故常空。常
T25n1509_p0211a03║空中眾生不可得。如佛說。
T25n1509_p0211a04║　我坐道場時　　智慧不可得
T25n1509_p0211a05║　空拳誑小兒　　以度於一切
T25n1509_p0211a06║　諸法之實相　　則是眾生相
T25n1509_p0211a07║　若取眾生相　　則遠離實道
T25n1509_p0211a08║　常念常空相　　是人非行道
T25n1509_p0211a09║　不生滅法中　　而作分別相
T25n1509_p0211a10║　若分別憶想　　則是魔羅網
T25n1509_p0211a11║　不動不依止　　是則為法印
T25n1509_p0211a12║問曰。若樂有二分。慈心喜心。悲心觀苦何
T25n1509_p0211a13║以【CL078n1163_p0511a01】不作二分。答曰。樂是一切眾生所愛重
T25n1509_p0211a14║故作二分。是苦不愛不念故不作二分。又
T25n1509_p0211a15║受樂時心軟。受苦時心堅。如阿育王弟違
T25n1509_p0211a16║陀輸。七日作閻浮提王。得上妙自恣五欲。
T25n1509_p0211a17║過七日已。阿育王問言。閻浮提主受樂歡
T25n1509_p0211a18║暢不。答言。我不見不聞不覺。何以故。旃陀
T25n1509_p0211a19║羅日日振鈴高聲唱。七日中已爾許日過。過
T25n1509_p0211a20║七日已汝當死。我聞是聲雖作閻浮提王
T25n1509_p0211a21║上妙五欲。憂苦深故不聞不見。以是故知
T25n1509_p0211a22║苦力多樂力弱。若人遍身受樂。得一處針
T25n1509_p0211a23║刺眾樂皆失但覺刺苦。樂力弱故。二分乃
T25n1509_p0211a24║強苦力多故一處足明。問曰。行是四無量心。
T25n1509_p0211a25║得何等果報。答曰。佛說入是慈三昧。現在
T25n1509_p0211a26║得五功德。入火不燒。中毒不死。兵刃不
T25n1509_p0211a27║傷。終不橫死。善神擁護。以利益無量眾生
T25n1509_p0211a28║故。得是無量福德。以是有漏無量心。緣【CL078n1163_p0511b01】眾
T25n1509_p0211a29║生故生清淨處。所謂色界。問曰。何以故。佛
T25n1509_p0211b01║說慈報生梵天上。答曰。以梵天眾生所尊
T25n1509_p0211b02║貴。皆聞皆識故。佛在天竺國。天竺國常多
T25n1509_p0211b03║婆羅門。婆羅門法所有福德盡願生梵天。若
T25n1509_p0211b04║眾生聞行慈生梵天。皆多信向行慈法。以
T25n1509_p0211b05║是故說行慈生梵天。復次斷婬欲天皆名
T25n1509_p0211b06║為梵。說梵皆攝色界。以是故斷婬欲法名
T25n1509_p0211b07║為梵行。離欲亦名梵。若說梵則攝四禪四
T25n1509_p0211b08║無色定。復次覺觀難滅故。不說上地名。譬
T25n1509_p0211b09║如五戒中口律儀。但說一種不妄語則攝
T25n1509_p0211b10║三事。問曰。慈有五功德。悲喜捨何以不說
T25n1509_p0211b11║有功德。答曰。如上譬喻。說一則攝三事
T25n1509_p0211b12║此亦如是。若說慈則已說悲喜捨。復次慈
T25n1509_p0211b13║是真無量。慈為如王餘三隨從如人民。所以
T25n1509_p0211b14║者何。先以慈心欲令眾生得樂。見有不
T25n1509_p0211b15║得樂者故生悲心。欲令眾生離苦心【CL078n1163_p0512a01】得
T25n1509_p0211b16║法樂故生喜心。於三事中。無憎無愛無貪
T25n1509_p0211b17║無憂故生捨心。復次慈以樂與眾生故。增
T25n1509_p0211b18║一阿含中說有五功德悲心。於摩訶衍經
T25n1509_p0211b19║處處說其功德。如明網菩薩經中說。菩薩
T25n1509_p0211b20║處眾生中。行三十二種悲。漸漸增廣轉成
T25n1509_p0211b21║大悲。大悲是一切諸佛菩薩功德之根本。是
T25n1509_p0211b22║般若波羅蜜之母。諸佛之祖母。菩薩以大悲
T25n1509_p0211b23║心故。得般若波羅蜜。得般若波羅蜜故得
T25n1509_p0211b24║作佛。如是等種種讚大悲。喜捨心餘處亦
T25n1509_p0211b25║有讚。慈悲二事遍大故。佛讚其功德。慈以
T25n1509_p0211b26║功德難有故。悲以能成大業故。問曰。佛說
T25n1509_p0211b27║四無量功德。慈心好修善修福極遍淨天。
T25n1509_p0211b28║悲心好修善修福極虛空處。喜心好修善
T25n1509_p0211b29║修福極識處。捨心好修善修福極無所有
T25n1509_p0211c01║處。云何言慈果報應生梵天上。答曰。諸佛
T25n1509_p0211c02║法不可思議。隨眾生應度者如【CL078n1163_p0512b01】是說。復次
T25n1509_p0211c03║從慈定起。迴向第三禪易。從悲定起向
T25n1509_p0211c04║虛空處。從喜定起入識處。從捨定起。入
T25n1509_p0211c05║無所有處易故。復次慈心願令眾生得樂。
T25n1509_p0211c06║此果報自應受樂。三界中遍淨最為樂故。
T25n1509_p0211c07║言福極遍淨。悲心觀眾生老病殘害苦行者
T25n1509_p0211c08║憐愍心生。云何令得離苦。若為除內苦外
T25n1509_p0211c09║苦復來。若為除外苦內苦復來。行者思惟
T25n1509_p0211c10║有身必有苦。唯有無身乃得無苦。虛空能
T25n1509_p0211c11║破色。是故福極虛空處。喜心欲與眾生心
T25n1509_p0211c12║識樂。心識樂者。心得離身如鳥出籠。虛空
T25n1509_p0211c13║處心雖得出身。猶繫心虛空識處無量。
T25n1509_p0211c14║於一切法中皆有心識。識得自在無邊。以
T25n1509_p0211c15║是故喜福極在識處。捨心者。捨眾生中苦
T25n1509_p0211c16║樂。苦樂捨故得真捨法。所謂無所有處。以
T25n1509_p0211c17║是故捨心福。極無所有處。如是四無量。但
T25n1509_p0211c18║聖人所得非凡夫。復次佛知未來【CL078n1163_p0513a01】世諸弟子
T25n1509_p0211c19║鈍根故。分別著諸法。錯說四無量相。是四
T25n1509_p0211c20║無量心。眾生緣故但是有漏。但緣欲界故。
T25n1509_p0211c21║無色界中無。何以故。無色界不緣欲界故。
T25n1509_p0211c22║為斷如是人妄見故。說四無量心無色界
T25n1509_p0211c23║中。佛以四無量心。普緣十方眾生故。亦應
T25n1509_p0211c24║緣無色界中。如無盡意菩薩問中說。慈有
T25n1509_p0211c25║三種。眾生緣法緣無緣。論者言。眾生緣是有
T25n1509_p0211c26║漏無緣是無漏。法緣或有漏或無漏。如是種
T25n1509_p0211c27║種略說四無量心。四無色定者。虛空處識處
T25n1509_p0211c28║無所有處非有想非無想處。是四無色有三
T25n1509_p0211c29║種。一者有垢。二者生得。三者行得。有垢者。
T25n1509_p0212a01║無色中攝三十一結。及此結使中起心相應
T25n1509_p0212a02║行。生得者。行是四無色定業報因緣故。生
T25n1509_p0212a03║無色界得不隱沒無記四眾。行得者。觀是
T25n1509_p0212a04║色麤惡重苦老病殺害等種種苦惱因緣。如
T25n1509_p0212a05║重病如癰瘡如【CL078n1163_p0513b01】毒刺。皆是虛誑妄語應當除
T25n1509_p0212a06║卻。如是思惟已。過一切色相。滅一切有對
T25n1509_p0212a07║相。不念一切異相。入無邊虛空處定。問曰。
T25n1509_p0212a08║云何能滅是三種相。答曰。是三種相。皆從
T25n1509_p0212a09║因緣和合生故無自性。自性無故。是三種虛
T25n1509_p0212a10║誑無實易可得滅。復次是色分別分分破散
T25n1509_p0212a11║後皆無。以是故若後無今亦無。眾生顛倒故。
T25n1509_p0212a12║於和合色中。取一相異相心著色相。我今
T25n1509_p0212a13║不應隨愚人學。當求實事。實事中無是
T25n1509_p0212a14║一相異相。復次行者作是念。我若除卻離諸
T25n1509_p0212a15║法得利為深。我先捨財物妻子。出家得清
T25n1509_p0212a16║淨持戒。心安隱不怖不畏。離諸欲諸惡不
T25n1509_p0212a17║善法。離生喜樂得初禪。離覺觀內清淨故。
T25n1509_p0212a18║得第二禪中大喜樂。離喜在第三禪地。於
T25n1509_p0212a19║諸樂中最第一。捨是樂得念捨清淨第四
T25n1509_p0212a20║禪。今捨是四禪。應更得妙定。以是故過是
T25n1509_p0212a21║色【CL078n1163_p0514a01】相。滅有對相不念異相。佛說三種色。有
T25n1509_p0212a22║色可見有對。有色不可見有對。有色不可見
T25n1509_p0212a23║無對。過色相者。是可見有對色。滅有對相者。
T25n1509_p0212a24║是不可見有對色。不念異相者。是不可見無
T25n1509_p0212a25║對色。復次眼見色壞故名過色。耳聲鼻香
T25n1509_p0212a26║舌味身觸壞故過有對相。於二種餘色及
T25n1509_p0212a27║無教色種種分別故名異相。如是觀離色
T25n1509_p0212a28║界中染。得無邊虛空處。得三無色。因緣方
T25n1509_p0212a29║便如禪波羅蜜品中說。是四無色一常有漏
T25n1509_p0212b01║三當分別。虛空處或有漏或無漏。有漏者。虛
T25n1509_p0212b02║空處攝有漏四眾。無漏者虛空處攝無漏四
T25n1509_p0212b03║眾。識處無所有處亦如是。一切皆有為善。有
T25n1509_p0212b04║漏虛空處是有報無記。及無漏虛空處是無
T25n1509_p0212b05║報。識處無所有處亦如是。善非有想非無
T25n1509_p0212b06║想處是有報無記。非有想非無想處是無
T25n1509_p0212b07║報。善四無【CL078n1163_p0514b01】色定是可修無記。四無色定非可
T25n1509_p0212b08║修。隱沒者是有垢。不隱沒者是無垢。一有
T25n1509_p0212b09║三中。有漏者是有。無漏者是非有。四無色
T25n1509_p0212b10║定攝。心心數法是相應因。心不相應諸行是
T25n1509_p0212b11║非相應因。有善法非四無色中。有四無色中
T25n1509_p0212b12║非善法。有亦善法亦四無色中。有非善法
T25n1509_p0212b13║亦非四無色中。有善法非四無色者。一切
T25n1509_p0212b14║善色眾。及四無色不攝四眾及智緣盡。有
T25n1509_p0212b15║四無色中非善法者。無記四無色。有亦善
T25n1509_p0212b16║法亦四無色者。善四無色。有非善法亦
T25n1509_p0212b17║非四無色者。一切不善五眾。及無記色眾。
T25n1509_p0212b18║及四無色不攝無記四眾虛空。及非智緣盡。
T25n1509_p0212b19║不善法中不相攝。有無記法非四無色。有
T25n1509_p0212b20║四無色非無記法。有亦無記法亦四無色。
T25n1509_p0212b21║有非無記亦非四無色。有無記法非四無
T25n1509_p0212b22║色者。無記色眾及四無色不攝無記四眾虛
T25n1509_p0212b23║空【CL078n1163_p0515a01】及非智緣盡。有四無色中非無記法者。
T25n1509_p0212b24║善四無色。亦無記法亦四無色者。無記四無
T25n1509_p0212b25║色。亦非無記法亦非四無色者。不善五眾
T25n1509_p0212b26║善色眾無色不攝善四眾及智緣盡。或漏非
T25n1509_p0212b27║四無色或四無色非漏。或漏亦四無色或非
T25n1509_p0212b28║漏亦非四無色。漏非四無色者。一漏及二
T25n1509_p0212b29║漏少分。四無色非漏者。漏不攝四無色。亦漏
T25n1509_p0212c01║亦四無色者。二漏少分非漏非四無色者。
T25n1509_p0212c02║色眾及漏無色不攝四眾及無為法。或有漏
T25n1509_p0212c03║非四無色。或四無色非有漏。或有漏亦四無
T25n1509_p0212c04║色。或非有漏非四無色。有漏非四無色者。
T25n1509_p0212c05║有漏色眾。及無色不攝有漏四眾。四無色非
T25n1509_p0212c06║有漏者。三無色少分。亦有漏亦四無色者。一
T25n1509_p0212c07║無色及三無色少分。亦非有漏非四無色
T25n1509_p0212c08║者。無漏色眾無色不攝無漏四眾及三無為。
T25n1509_p0212c09║或無漏非四無【CL078n1163_p0515b01】色。或四無色非無漏。或無漏
T25n1509_p0212c10║亦四無色。或非無漏亦非四無色。無漏非
T25n1509_p0212c11║四無色者。無漏色眾及無色不攝無漏四眾。
T25n1509_p0212c12║及三無為。四無色非無漏者。一無色及三無
T25n1509_p0212c13║色少分。亦無漏亦四無色者。三無色少分。非
T25n1509_p0212c14║無漏非四無色者。有漏色眾及無色不攝有
T25n1509_p0212c15║漏四眾。虛空處或見諦斷或思惟斷或不斷。
T25n1509_p0212c16║見諦斷者。信行法行人。用見諦忍斷。何者
T25n1509_p0212c17║是二十八使。及二十八使相應。虛空處及此
T25n1509_p0212c18║起心不相應諸行。思惟斷者。學見道用思
T25n1509_p0212c19║惟斷。何者是思惟所斷。三使及此相應虛空
T25n1509_p0212c20║處。及此起心不相應諸行。及無垢有漏虛空
T25n1509_p0212c21║處。不斷者。無漏虛空處。識處無所有處亦如
T25n1509_p0212c22║是。非有想非無想處。或見諦斷或思惟斷。見
T25n1509_p0212c23║諦斷者信行法行人。用見諦忍斷。何者是二
T25n1509_p0212c24║十八使。及此相應非有【CL078n1163_p0516a01】想非無想處。及此起
T25n1509_p0212c25║心不相應諸行。思惟斷者。學見道用思惟
T25n1509_p0212c26║斷。何者是思惟所斷。三使及此相應非有想
T25n1509_p0212c27║非無想處。及此起心不相應諸行。及無垢非
T25n1509_p0212c28║有想非無想處。四無色中攝心不相應諸行。
T25n1509_p0212c29║是非心非心數法非心相應。受眾想眾及
T25n1509_p0213a01║此相應行眾是心數法。亦心相應心意識獨
T25n1509_p0213a02║心四無色。或有隨心行非受相應。或受相應
T25n1509_p0213a03║非隨心行。或隨心行亦受相應。或非隨心
T25n1509_p0213a04║行非受相應。隨心行非受相應者。隨心行
T25n1509_p0213a05║心不相應諸行及受。受相應不隨心行者心
T25n1509_p0213a06║是。隨心行亦受相應者。想眾及此相應行眾。
T25n1509_p0213a07║非隨心行非受相應者。除隨心行心不相
T25n1509_p0213a08║應諸行。餘殘心不相應諸行想相應行相
T25n1509_p0213a09║應。亦應如是說。虛空處或從身見因不還
T25n1509_p0213a10║與身見作因。或從身見因亦還與身見作
T25n1509_p0213a11║【CL078n1163_p0516b01】因。或不從身見因。亦不還與身見作因。
T25n1509_p0213a12║從身見因不還與身見作因者。除過去現
T25n1509_p0213a13║在見苦斷諸使及此相應虛空處。亦除過去
T25n1509_p0213a14║現在見集斷諸邊結及此相應虛空處。亦
T25n1509_p0213a15║除未來世中身見及相應虛空處。亦除身
T25n1509_p0213a16║見生老住滅。餘殘有垢虛空處。從身見因亦
T25n1509_p0213a17║還與身見作因者。上所除者是。亦不從身
T25n1509_p0213a18║見因亦不還與身見作因者。無垢虛空處。
T25n1509_p0213a19║識處無所有處非有想非無想處亦如是。四
T25n1509_p0213a20║無色定一切有因緣亦與因緣。虛空處或
T25n1509_p0213a21║次第不與次第緣。或次第亦與次第緣。或
T25n1509_p0213a22║非次第亦不與次第緣。次第不與次第緣
T25n1509_p0213a23║者未來世中欲生。心心數法虛空處及阿羅
T25n1509_p0213a24║漢。過去現在最後滅時。心心數虛空處。次第
T25n1509_p0213a25║亦與次第緣者。除過去現在阿羅漢最後滅
T25n1509_p0213a26║時。心心數虛空處。餘殘過去現在【CL078n1163_p0517a01】心心數法
T25n1509_p0213a27║虛空處。非次第。亦不與次第緣者。除未來
T25n1509_p0213a28║世中。欲生心心數虛空處。餘殘未來世中心
T25n1509_p0213a29║心數虛空處。及心不相應諸行。識處無所有
T25n1509_p0213b01║處亦如是。非有想非無想處。或次第不與
T25n1509_p0213b02║次第緣。或次第亦與次第緣。或非次第亦
T25n1509_p0213b03║不與次第緣。次第不與次第緣者。未來
T25n1509_p0213b04║世中欲生心心數法非有想非無想處。及阿
T25n1509_p0213b05║羅漢。過去現在最後滅時心心數法非有想
T25n1509_p0213b06║非無想處及滅受想。若生若欲生。次第亦與
T25n1509_p0213b07║次第緣者。除過去現在阿羅漢最後滅時心
T25n1509_p0213b08║心數非有想非無想處。餘殘過去現在心心
T25n1509_p0213b09║數非有想非無想處。非次第亦非與次第
T25n1509_p0213b10║緣者。除未來世中欲生心心數非有想非無
T25n1509_p0213b11║想處。餘殘未來世中心心數非有想非無想
T25n1509_p0213b12║處。除心次第心不相應諸行。餘殘心不相應
T25n1509_p0213b13║諸行。四無色中【CL078n1163_p0517b01】攝諸心心數法有緣亦與緣
T25n1509_p0213b14║緣。四無色攝心不相應諸行非緣與緣緣。四
T25n1509_p0213b15║無色皆是增上。亦與增上緣。如是等種種
T25n1509_p0213b16║分別四無色。如阿毘曇分中說。此中應廣
T25n1509_p0213b17║說。問曰。摩訶衍中。四無色云何。答曰。與諸
T25n1509_p0213b18║法實相共智慧行。是摩訶衍中四無色。問曰。
T25n1509_p0213b19║何等是諸法實相。答曰。諸法諸法自性空。問
T25n1509_p0213b20║曰。色法和合分別因緣故空。此無色中云何
T25n1509_p0213b21║空。答曰。色是眼見耳聞麤事能令空。何況不
T25n1509_p0213b22║可見無有對。不覺苦樂而不空。復次色法
T25n1509_p0213b23║分別。乃至微塵皆散滅歸空。是心心數法。
T25n1509_p0213b24║在日月時節須臾頃乃至一念中不可得。
T25n1509_p0213b25║是名四無色定義。如是等種種。略說四無
T25n1509_p0213b26║色。
T25n1509_p0213b27║大智度論卷第二十【○】【○】【○】
