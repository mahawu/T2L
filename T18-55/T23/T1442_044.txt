T23n1442_p0866c01║【□】
T23n1442_p0866c02║【CL071n1113_p0709a01】根本說一切有部毘奈耶卷第四
T23n1442_p0866c03║十四
T23n1442_p0866c04║【□】
T23n1442_p0866c05║　　　　三藏法師義淨奉　制譯
T23n1442_p0866c06║　　入王宮門學處第八十二之一
T23n1442_p0866c07║初總攝頌曰。
T23n1442_p0866c08║　初首二難陀　　七日并善與
T23n1442_p0866c09║　五人四希有　　勝鬘教大王
T23n1442_p0866c10║　二城有盛衰　　月光於夜白
T23n1442_p0866c11║　仙道出家已　　影勝問伽他
T23n1442_p0866c12║　頂髻害父命　　當生無間中
T23n1442_p0866c13║　受二佞臣言　　謗無兩羅漢
T23n1442_p0866c14║　二臣收寶去　　塵沙遍滿城
T23n1442_p0866c15║　大臣以女男　　各付於師主
T23n1442_p0866c16║　紺顏隨師去　　仙道等因緣
T23n1442_p0866c17║　善財造寺緣　　准陀論七福
T23n1442_p0866c18║　壯士曠野手　　紺容證不還
T23n1442_p0866c19║　無比打針人　　廣陳師子事
T23n1442_p0866c20║　二人說善惡　　紺容皆被燒
T23n1442_p0866c21║　曲脊供僧人　　入王宮為後
T23n1442_p0866c22║難陀鄔波難陀者。佛在室羅伐城逝多林給
T23n1442_p0866c23║【CL071n1113_p0709b01】孤獨園。爾時世尊告諸苾芻曰。汝等當於蘭
T23n1442_p0866c24║若樹下。或空室中或山崖坎窟或草𧂐內。或
T23n1442_p0866c25║居露地或在屍林或餘林中。或住邊房受麤弊
T23n1442_p0866c26║臥具。向如是處簡息外緣。端心靜慮求斷煩
T23n1442_p0866c27║惱。勿為放逸後置憂悔。此即是我真實教誡。
T23n1442_p0866c28║如是世尊為諸苾芻說思惟事令棄憒鬧。時
T23n1442_p0866c29║有苾芻得世俗通者。便往妙高山而修靜慮。
T23n1442_p0867a01║佛告諸苾芻。妙高山王者下從金輪與海水
T23n1442_p0867a02║齊。有八萬踰繕那。從水上高出亦復如是。其
T23n1442_p0867a03║形畟方四面。各有二千踰繕那。人天樂觀相
T23n1442_p0867a04║狀端正。上有三十三天四寶所成。東面水精。
T23n1442_p0867a05║南面吠琉璃。西面白銀。北面黃金。於此山下
T23n1442_p0867a06║大海之中有龍王宮。亦四寶所成受用無闕。
T23n1442_p0867a07║有二龍王。名難陀鄔波難陀。而住於此。各有
T23n1442_p0867a08║八萬四千諸龍以為眷屬。此二龍王。假使【CL071n1113_p0710a01】金
T23n1442_p0867a09║翅鳥王不能損害所有飲食皆同諸天上妙供
T23n1442_p0867a10║養。時二龍王由貪愛故。各以其身遶山七匝。
T23n1442_p0867a11║舉首而住。俱作是念。此等受用皆悉是我福
T23n1442_p0867a12║業所招。以惱嫉心故每日三時吐其毒氣。齊
T23n1442_p0867a13║二百五十踰繕那內。所有鳥獸聞毒氣者。並
T23n1442_p0867a14║皆喪命。龍吐氣已遂便睡著。時諸苾芻修靜
T23n1442_p0867a15║慮者。由龍毒氣皮肉變色憔悴萎黃。如世尊
T23n1442_p0867a16║說汝等苾芻欲求戒淨。可於半月為褒灑陀。
T23n1442_p0867a17║求除罪故為隨意事。時彼苾芻至長淨日皆來
T23n1442_p0867a18║集會。時舊住者怪而問曰。何故仁等顏狀異
T23n1442_p0867a19║常萎黃若此。其靜慮苾芻以緣具告。諸苾芻
T23n1442_p0867a20║曰。龍為惱害何不調伏。答曰此唯世尊及大
T23n1442_p0867a21║聲聞方能制伏。非我所堪。時諸苾芻以緣白
T23n1442_p0867a22║佛。佛作是念。我諸弟子誰堪降彼二大龍王。
T23n1442_p0867a23║佛知大目乾連定能摧伏。便告大目【CL071n1113_p0710b01】乾連曰。
T23n1442_p0867a24║汝當觀察難陀鄔波難陀二大龍王。時大目
T23n1442_p0867a25║乾連唯然受教。即作如是方便入定。從室羅
T23n1442_p0867a26║伐城沒於妙高山出。在龍身上經行。龍睡不
T23n1442_p0867a27║覺。復行頂上。亦不覺知。目連即入其腹振大
T23n1442_p0867a28║雷霆。睡仍不覺。爾時尊者便作是念。龍有二
T23n1442_p0867a29║緣方可降伏。云何為二。一者令其瞋怒。二者
T23n1442_p0867b01║發恐怖心。我若遣彼生瞋怒者。令贍部洲悉
T23n1442_p0867b02║皆震動。我今應可使其驚怖即化作龍身大彼
T23n1442_p0867b03║三倍。身遶二龍周圍七匝。舉首而住。龍覺身
T23n1442_p0867b04║重即便唾寤。見彼大身極生驚恐憂惶失計。
T23n1442_p0867b05║作如是念。所居之處今被欺奪。遂化作小身
T23n1442_p0867b06║棄宮逃竄。尊者大目連即復本形。遮彼龍前
T23n1442_p0867b07║整容而住。問曰汝二龍王欲何所作。答曰有大
T23n1442_p0867b08║德龍來至住處。欲害我命奪所居宮。有此難
T23n1442_p0867b09║緣逃向餘處。尊者報曰。我於向者【CL071n1113_p0711a01】到汝宮中
T23n1442_p0867b10║不見斯事。龍曰我等親見。尊者曰汝可還宮
T23n1442_p0867b11║示我形狀。龍曰大德豈復欲殺我耶。尊者曰
T23n1442_p0867b12║我共往看。誰敢相殺。宜可迴去示彼形容。龍
T23n1442_p0867b13║與尊者覆還住處。但睹空宮更無餘物。二龍
T23n1442_p0867b14║問曰。將非聖者見我憍暴現驚恐耶。尊者曰
T23n1442_p0867b15║或容如是。彼龍白言。聖者何緣來此。尊者曰
T23n1442_p0867b16║汝等當聽。汝於過去作鄙惡業。墮傍生中受
T23n1442_p0867b17║斯惡報。今時更復作猛毒心。殺害有情無悲
T23n1442_p0867b18║愍念。從斯沒已除捺洛迦更無生處。彼二龍
T23n1442_p0867b19║王俱來禮足作如是語。欲令我等當作何事。
T23n1442_p0867b20║尊者曰汝等今可歸依三寶受五學處。至盡
T23n1442_p0867b21║形壽不殺生乃至不飲酒。於妙高山有禽獸等
T23n1442_p0867b22║依止住者。施以無畏勿令驚恐彼龍白言。我
T23n1442_p0867b23║等愚癡自無覺慧。幸蒙聖者拔濟苦津。自誓
T23n1442_p0867b24║要心謹依言教。從今已去乃【CL071n1113_p0711b01】至命存。歸依三
T23n1442_p0867b25║寶受五學處。於諸生類不令苦惱。愛同己子
T23n1442_p0867b26║除瞋毒心。時大目連降二龍已欲還本處。彼
T23n1442_p0867b27║二龍王禮尊者足白言。大德。我墜迷津蒙恩
T23n1442_p0867b28║救濟。至世尊處幸持我語頂禮雙足。不審世
T23n1442_p0867b29║尊少病少惱。起居輕利氣力安不。復更白言。
T23n1442_p0867c01║唯願大師慈悲哀愍。苾芻苾芻尼等飯食訖。
T23n1442_p0867c02║凡說福頌伽他之時。願稱我名以福垂濟。捨
T23n1442_p0867c03║此惡業生善趣中。目連告曰。當為汝白。時大
T23n1442_p0867c04║目連所為事訖。猶如壯士屈伸臂頃。於妙高
T23n1442_p0867c05║山沒逝多林出。詣世尊所禮雙足已。白言世
T23n1442_p0867c06║尊。我已降伏二難陀龍。令受三歸并五學處。
T23n1442_p0867c07║於妙高山所住有情皆起悲愍。彼二龍王附申
T23n1442_p0867c08║禮敬世尊足下。不審大師少病少惱。起居輕
T23n1442_p0867c09║利氣力安不。我以惡業墮傍生中受諸苦難。
T23n1442_p0867c10║唯願世尊慈悲救濟。具陳【CL071n1113_p0712a01】請意。世尊聞已讚
T23n1442_p0867c11║言。善哉善哉。彼二龍王能生厭離。即告諸苾
T23n1442_p0867c12║芻曰。從今已去我諸弟子苾芻苾芻尼等。每
T23n1442_p0867c13║食了時說鐸𭣿拏伽他。稱彼二龍王名字為
T23n1442_p0867c14║作咒願。令捨惡道生善趣中。當如是作。若不
T23n1442_p0867c15║依我教者得惡作罪。是二龍王從斯已後。每至
T23n1442_p0867c16║月八日十五日二十三日月盡日。夜復本形。
T23n1442_p0867c17║晝為人像。詣世尊所俱申禮敬受八支學。又
T23n1442_p0867c18║每來時從妙高山至室羅伐城。於路左右布
T23n1442_p0867c19║列龍兵。彌滿虛空以為侍衛。後於異時龍作
T23n1442_p0867c20║長者形。來詣佛所聽受妙法。時勝光大王亦
T23n1442_p0867c21║於彼時來詣佛所。既至門外命左右曰。汝往
T23n1442_p0867c22║佛所觀有何人。時彼左右奉教而去。禮佛足
T23n1442_p0867c23║已見二長者。在世尊處聽佛說法。即還王所
T23n1442_p0867c24║白言。大王。有二長者在世尊處。王作是念。彼
T23n1442_p0867c25║二長者是我國人。見【CL071n1113_p0712b01】我來時敢不恭敬。時勝
T23n1442_p0867c26║光王欲至佛所。彼二龍王見國主來白世尊
T23n1442_p0867c27║曰。大德。既見國主合改常儀。我今為敬法
T23n1442_p0867c28║坐聽。為敬王起立。世尊告曰。諸佛世尊及阿
T23n1442_p0867c29║羅漢等咸皆敬法。以此因緣說三伽他曰。
T23n1442_p0868a01║　若過去諸佛　　及以未來者
T23n1442_p0868a02║　現在諸世尊　　能斷一切憂
T23n1442_p0868a03║　皆共尊敬法　　言說及行住
T23n1442_p0868a04║　常於一切時　　尊重於正法
T23n1442_p0868a05║　是故求益者　　欲希富盛樂
T23n1442_p0868a06║　應當尊敬法　　常思諸佛教
T23n1442_p0868a07║彼二龍王聞佛語已。雖見王來不修敬事。王
T23n1442_p0868a08║既見已便作是念。此二長者是我國人。見我
T23n1442_p0868a09║來至不生敬重。便起瞋恨。至世尊所禮雙足
T23n1442_p0868a10║已在一面坐。佛知王意有瞋恚心。別作餘言
T23n1442_p0868a11║不為說法。時勝光王請世尊曰。唯願大師為
T23n1442_p0868a12║我說法。佛以此緣說伽他曰。
T23n1442_p0868a13║　【CL071n1113_p0713a01】若無清淨心　　而懷瞋恨意
T23n1442_p0868a14║　不能解諸佛　　所說微妙法
T23n1442_p0868a15║　降伏鬥諍心　　及以不淨意
T23n1442_p0868a16║　能除於忿害　　方解諸佛法
T23n1442_p0868a17║時勝光王聞伽他已作如是念。由二長者遂
T23n1442_p0868a18║令世尊不時為我演說法要。即從座起禮佛
T23n1442_p0868a19║而去。命左右曰。汝可伺彼佛邊長者辭佛去
T23n1442_p0868a20║時。待至門外俱斬其首。彼二龍王所有部從。
T23n1442_p0868a21║見王懷忿作是語已。悉皆驚愕怒而議曰。我
T23n1442_p0868a22║等有力能碎高山傾竭大海。王何勢力敢作
T23n1442_p0868a23║此言。即卒起重雲震降雷雹。於虛空中皆下
T23n1442_p0868a24║刀杖。劍輪箭槊未至地頃。爾時世尊。得無
T23n1442_p0868a25║忘念告大目連曰。汝應速疾念勝光王。及此
T23n1442_p0868a26║城中諸有情類。時大目連唯然受教即入慈
T23n1442_p0868a27║定。纔入定已遍虛空中皆雨天花。俱勿頭等
T23n1442_p0868a28║而墮于地。乃至勝光王入宮已來。天花遍落。
T23n1442_p0868a29║王【CL071n1113_p0713b01】怪奇異歎未曾有。遂告中宮妃后王子大
T23n1442_p0868b01║臣。及婆羅門諸士庶等。悉皆總集而下令曰。
T23n1442_p0868b02║我於向者從逝多林迄至宮中。天花灑落曾
T23n1442_p0868b03║所未見。不知此事是誰威力。時有近王說美
T23n1442_p0868b04║言者。白言此是大王如法化人不行枉酷。諸
T23n1442_p0868b05║天歡喜雨此妙花。王曰我常以法安人。福力
T23n1442_p0868b06║應爾。宮內女人作如是語。我等貞居唯事國
T23n1442_p0868b07║主。於餘男子永絕邪心。天神鑒賞慶以祥
T23n1442_p0868b08║瑞。太子曰我於父母盡心孝養。靈祇感應致
T23n1442_p0868b09║此嘉祥。大臣曰王有教令我悉奉行助化國
T23n1442_p0868b10║人。致使天花下落。婆羅門曰我順四時恭祭
T23n1442_p0868b11║天地無虧淨行。致此鮮花。猛將曰國有強叛
T23n1442_p0868b12║我先出師為眾安撫。獲斯嘉應。國人曰我等
T23n1442_p0868b13║躬耕供王國稅無爽時節。神明共知表察恭
T23n1442_p0868b14║勤祥花普散。王聞眾議各述己能。便作是念。
T23n1442_p0868b15║此妙【CL071n1113_p0714a01】靈奇世所未見。不知是誰福力。我今宜
T23n1442_p0868b16║往請問世尊。如佛所言我當信受。
T23n1442_p0868b17║爾時勝光王即以天花盛滿衣裾。乘大象王
T23n1442_p0868b18║至給園外。足步而去。禮世尊已在一面坐。即
T23n1442_p0868b19║以上事具白世尊。佛言大王此之天花非大王
T23n1442_p0868b20║力。亦非內宮及王子臣庶威德所致。是大目
T23n1442_p0868b21║連威神之力。大王向使目連不為觀察不興
T23n1442_p0868b22║悲愍者。於須臾間室羅伐城王及百姓悉為
T23n1442_p0868b23║塵坌。由彼慈悲甚深定力。遂致天花處處充
T23n1442_p0868b24║滿。是故王及臣庶。於大目連皆應供養。時勝
T23n1442_p0868b25║光王白言。世尊。以何因緣但由聖者目連。令
T23n1442_p0868b26║我己身及以宮內國城人等。不為塵坌得存
T23n1442_p0868b27║性命。此之恩力非是世尊非餘弟子。佛言大
T23n1442_p0868b28║王。非我之力。亦非諸餘聲聞弟子。但是目連。
T23n1442_p0868b29║王若疑者可以衣裾天花置地。王奉佛教棄
T23n1442_p0868c01║花於地。悉皆【CL071n1113_p0714b01】變成刀劍輪槊。王既見已便大
T23n1442_p0868c02║驚怖生怪愕心。白佛言。世尊。此之兵仗從何
T23n1442_p0868c03║所來。佛言大王。王豈不憶。前令左右於難陀
T23n1442_p0868c04║鄔波難陀二龍王處。以瞋毒心出暴惡語遣
T23n1442_p0868c05║斷其命。時彼龍王所有部屬。聞是語已皆發
T23n1442_p0868c06║瞋恚。便興密雲於虛空中雨諸刀劍及以箭
T23n1442_p0868c07║槊。時大目連見斯事已即入慈定。勿令王眾
T23n1442_p0868c08║并諸國人悉皆磨滅。遂變兵器咸作天花。令
T23n1442_p0868c09║眾安樂。王言世尊。我不曾見彼二龍王。何得
T23n1442_p0868c10║遣人欲斷其命。佛言王不憶者我令憶之。王
T23n1442_p0868c11║豈不憶向於我所有二長者見王不起王便發
T23n1442_p0868c12║怒敕諸侍從斷其命耶。王言我憶。佛言彼二
T23n1442_p0868c13║長者即是龍王。為聽法故化作人形。來至我
T23n1442_p0868c14║所。王曰由我肉眼不識神龍。既有罪愆。欲作
T23n1442_p0868c15║何事。佛言就二龍所。而為懺摩。王曰彼在妙
T23n1442_p0868c16║高山。我住【CL071n1113_p0715a01】摩揭陀國。相去懸遠如何愧謝。
T23n1442_p0868c17║佛言彼二龍王每月八日及長淨日。為聽法
T23n1442_p0868c18║故必來我所。王亦須至。我當示彼龍王之身。
T23n1442_p0868c19║王可求謝。王曰我於彼龍求謝之時。禮其
T23n1442_p0868c20║足耶。佛言大王不應禮足。宜舒右手至彼龍
T23n1442_p0868c21║前告言。二龍王我出麤言。幸見容恕。彼二龍
T23n1442_p0868c22║王共相容忍。王曰謹奉佛教。當如是作。禮佛
T23n1442_p0868c23║足已還適本宮。後至長淨日。龍作人形來詣
T23n1442_p0868c24║佛所。王亦復至瞻仰世尊。佛為現相指示龍
T23n1442_p0868c25║王。時勝光王見佛現相。即從座起整理衣服。
T23n1442_p0868c26║往二龍所展其右手作如是語。幸二龍王見
T23n1442_p0868c27║相容恕。彼二答曰。善哉大王。共相容捨。
T23n1442_p0868c28║七日者。爾時勝光王作是念。由我麤語惱彼
T23n1442_p0868c29║龍兵。致使雲雷雨諸刀劍。由得聖者大目乾
T23n1442_p0869a01║連慈定力故。變作天花存活我等。我欲酬恩
T23n1442_p0869a02║聖者。請佛及僧。於七日【CL071n1113_p0715b01】中以申供養。即從座
T23n1442_p0869a03║起頂禮佛足白言。世尊。願佛及僧。於七日內
T23n1442_p0869a04║至我宅中哀受微供。爾時世尊見王請已默
T23n1442_p0869a05║然為受。王見受已禮佛而去。既出外已告大
T23n1442_p0869a06║臣曰。我緣聖者大目連故。請佛及僧於七日
T23n1442_p0869a07║中就舍而食。卿等宜應掃飾衢路莊嚴城郭。
T23n1442_p0869a08║辦上味食以待佛僧。大臣奉命悉皆備辦。從
T23n1442_p0869a09║王宮內至逝多林。於此中間寶幢幡蓋香花
T23n1442_p0869a10║等遍滿。既嚴飾已。王令使者往白。佛僧飲
T23n1442_p0869a11║食已辦。願佛眾知時。爾時世尊於日初分執
T23n1442_p0869a12║持衣缽。大眾隨從至王宅所詣其食處。於先
T23n1442_p0869a13║設座就之而坐。時勝光王見眾坐已。自持種
T23n1442_p0869a14║種清淨上妙飲食奉佛僧眾。既飯食已澡漱
T23n1442_p0869a15║復訖。佛為大王說施頌伽他。并演妙法還歸
T23n1442_p0869a16║本處。初日既然。乃至七日悉皆如是。聖眾食
T23n1442_p0869a17║已為王說法還歸本處。時勝【CL071n1113_p0716a01】光王。遂於後時
T23n1442_p0869a18║夜中失火燒殺大象。王令鳴鼓宣告國人曰。
T23n1442_p0869a19║從今已後不得夜中輒然燈火。若有違者罰
T23n1442_p0869a20║六十金錢。其無錢者長繫於獄。
T23n1442_p0869a21║時諸苾芻咸皆有疑。請世尊曰。大德難陀鄔
T23n1442_p0869a22║波難陀此二龍王。曾作何業墮傍生趣。又作
T23n1442_p0869a23║何業所居宮宅皆四寶成。受用飲食與諸天
T23n1442_p0869a24║同類。八萬四千諸龍以為眷屬。假使金翅鳥
T23n1442_p0869a25║王亦無傷損。佛告諸苾芻。此二龍王所作之
T23n1442_p0869a26║業。還以自身而受其報。無餘代者。乃至廣
T23n1442_p0869a27║說。
T23n1442_p0869a28║　假令經百劫　　所作業不亡
T23n1442_p0869a29║　因緣會遇時　　果報還自受
T23n1442_p0869b01║汝等應聽。乃往古昔此賢劫中人壽二萬歲
T23n1442_p0869b02║時。有迦攝波如來出現于世。十號具足。爾時
T23n1442_p0869b03║婆羅痆斯城有王化世。名訖粟枳。國土豐樂
T23n1442_p0869b04║【CL071n1113_p0716b01】人民安隱。時有兄弟。二人俱為大臣。一名難
T23n1442_p0869b05║陀。二名鄔波難陀。彼二大臣以法非法助王
T23n1442_p0869b06║治國。臣有外甥。名曰無憂。於迦攝波佛教法
T23n1442_p0869b07║之中而為出家。厭捨塵俗精誠靡懈。未久之
T23n1442_p0869b08║間斷一切惑證阿羅漢果。每日三時向二舅
T23n1442_p0869b09║所。為其說法。作如是語。唯願二舅勿以非法
T23n1442_p0869b10║助王治國。由此因緣於未來世當受惡報。二
T23n1442_p0869b11║舅答曰。聖者治國之法。不能純以善事而化
T23n1442_p0869b12║於人。阿羅漢曰。若如是者來世資糧可應修
T23n1442_p0869b13║集。彼二舅報曰。我於今時欲作何事。答曰
T23n1442_p0869b14║可為僧伽造立住處。報曰我當修造。即造大
T23n1442_p0869b15║寺施四方僧。四事無闕。所設供食及非時漿。
T23n1442_p0869b16║色香美味悉皆具足。國內苾芻同王太子無
T23n1442_p0869b17║所障礙。諸苾芻尼事同後宮無敢侵擾。彼二
T23n1442_p0869b18║大臣由以法及非法助王治國。有惡業故墮
T23n1442_p0869b19║傍【CL071n1113_p0717a01】生中。由造寺宇施四方僧。故所有居宅皆
T23n1442_p0869b20║四寶所成。由以上妙飲食供眾僧故。所受飲
T23n1442_p0869b21║食皆與天同味。由於苾芻苾芻尼等令無惱
T23n1442_p0869b22║害。得八萬四千諸龍以為眷屬。假使金翅鳥
T23n1442_p0869b23║王不為損害。汝諸苾芻若造惡業還招苦報。
T23n1442_p0869b24║所有善因當得善果。汝等當學。
T23n1442_p0869b25║善與者。室羅伐城有一長者。名曰善與。大富
T23n1442_p0869b26║多財豐足受用。所有資產與北方毘沙門天
T23n1442_p0869b27║王可為儔匹。仁惠無慳給養貧乏。因號善與。
T23n1442_p0869b28║時彼長者曾於一時來詣佛所。禮佛足已在
T23n1442_p0869b29║一面坐。聽說妙法從座而起白言。世尊唯願
T23n1442_p0869c01║慈悲。佛及僧眾明當就舍受我微供。世尊默
T23n1442_p0869c02║然而受。時彼長者見佛受已禮足而去。即於
T23n1442_p0869c03║其夜具辦種種上妙飲食。旦令使者往白時
T23n1442_p0869c04║至。爾時世尊著衣持缽。聖眾隨從至長者家
T23n1442_p0869c05║就座而坐。時彼【CL071n1113_p0717b01】長者睹眾坐已。自手斟酌種
T23n1442_p0869c06║種飲食。眾飽食已澡漱復訖。長者夫婦即於
T23n1442_p0869c07║佛前頂禮佛足長跪而住。世尊觀彼夫婦根
T23n1442_p0869c08║性差別隨機說法。即於座上俱見真諦獲預流
T23n1442_p0869c09║果。乃至廣說歸依三寶受五學處。佛及聖眾
T23n1442_p0869c10║各還住處。時長者婦得果之日。即於其夜便
T23n1442_p0869c11║覺有娠。於時時中供佛僧眾。經九月已請佛
T23n1442_p0869c12║及僧就舍而食。佛為說法。夫婦二人得不還
T23n1442_p0869c13║果。即於是日其子誕生。顏貌希奇人所愛樂。
T23n1442_p0869c14║額廣眉長鼻高脩直。頂圓若蓋色美如金。垂
T23n1442_p0869c15║手過膝眾所稱歎。過三七日歡會宗親。其父
T23n1442_p0869c16║以兒告諸親曰。此兒今者當立何名。舉眾咸
T23n1442_p0869c17║云。此之孩子父母得果之日。來託母胎。及其
T23n1442_p0869c18║生時還得勝果。斯之運會世所未聞。如有神
T23n1442_p0869c19║通。理應嘉讚。應與此子名曰神通。長者養育
T23n1442_p0869c20║孩兒授八乳【CL071n1113_p0718a01】母。二供乳餔二作褓持。二為洗
T23n1442_p0869c21║浴二共歡戲。供給乳養無有闕乏。廣說如
T23n1442_p0869c22║上。是時神通童子年既長大容貌希奇。於王
T23n1442_p0869c23║城下隨路而去。時有宮人。樓上遙見觀彼容
T23n1442_p0869c24║貌染意便生。即以花纓遙擲童子墮其頭上。
T23n1442_p0869c25║有監察人。見是事已便去白王。大王知不。神
T23n1442_p0869c26║通童子於王內人有邪欲想。從城下過。宮人
T23n1442_p0869c27║投以花纓。王聞是已不審思察。即生忿怒命
T23n1442_p0869c28║法官曰。此之童子與內交通。既犯常刑。當斷
T23n1442_p0869c29║其命。法官奉教執縛童子。往至屠所便斬其
T23n1442_p0870a01║首。城中人眾見此童子非法枉死。皆出大聲
T23n1442_p0870a02║作如是語。是非法王不審觀察。神通無過枉
T23n1442_p0870a03║被屠刑。王見諸人說其非理。便自思忖。是我
T23n1442_p0870a04║造次不審刑科。卿等諸人捨斯一過。爾時善
T23n1442_p0870a05║與長者。見兒死已作如是念。我有珍財辛苦
T23n1442_p0870a06║求覓。咸為神通【CL071n1113_p0718b01】擬隆家業。今既身死財何用
T23n1442_p0870a07║為。我今宜應以己珍財。於沙門婆羅門及貧
T23n1442_p0870a08║乏者悉皆施與。唯留金錢一文為衣食本。作
T23n1442_p0870a09║是念已。便於室羅伐城令人擊鼓宣告。諸君
T23n1442_p0870a10║當知。善與長者現有財貨。無遮總施。奴婢雜
T23n1442_p0870a11║畜並放隨緣。若有須者隨意來取。諸人聞已
T23n1442_p0870a12║遠近俱集。長者出物悉皆給施。並稱求心歎
T23n1442_p0870a13║未曾有。是時長者以一金錢買諸貨物。他日
T23n1442_p0870a14║轉賣常得四錢。每日日中以一金錢買諸香
T23n1442_p0870a15║物。磨作香泥塗拭佛殿。又以一錢日日僧中
T23n1442_p0870a16║巡次供養。又以一錢舍內居人用充衣食。餘
T23n1442_p0870a17║有一錢留以為本。善與長者既家產罄竭財食
T23n1442_p0870a18║貧無。諸來乞人隨時給濟。因此號為麤惡善
T23n1442_p0870a19║與。時麤惡長者往詣佛所。禮足已在一面坐。
T23n1442_p0870a20║佛告長者曰。汝之舍中常能施不。長者白言。
T23n1442_p0870a21║世尊我比家【CL071n1113_p0719a01】中雖於日日惠施飲食。然為貧
T23n1442_p0870a22║無不能精細。事多麤惡。佛告長者。凡所施物
T23n1442_p0870a23║若好若惡。此二皆當獲異熟果。長者若人施
T23n1442_p0870a24║時隨好隨惡。不以信心不生恭敬。不自手不
T23n1442_p0870a25║應時不清淨。如是之人得報之時。不能如彼
T23n1442_p0870a26║大富長者隨意受用。於其舍宅奴婢車乘。飲
T23n1442_p0870a27║食衣服床榻臥具。色聲香味觸。而心吝惜不
T23n1442_p0870a28║能受用。長者由不信等所行惠施。獲報如是。
T23n1442_p0870a29║長者又所施物若好若惡。以深信心極生恭
T23n1442_p0870b01║敬。自手應時以清淨物持惠前人。如是施者
T23n1442_p0870b02║得報之時。如大長者隨意受用。於其舍宅奴
T23n1442_p0870b03║婢車乘。飲食衣服床榻臥具。色聲香味觸。而
T23n1442_p0870b04║心廣愛樂多受用。由此因緣。長者應聽。乃往
T23n1442_p0870b05║古昔有勝貴族大婆羅門。名薜羅摩。常於婆
T23n1442_p0870b06║羅門處。以八萬四千大象服以金鞍。鈴鐸旗
T23n1442_p0870b07║幡悉以金作。【CL071n1113_p0719b01】於其象上覆蓋金網。持以惠施。
T23n1442_p0870b08║又以八萬四千馬。鞍轡裝挍悉皆以金。又以
T23n1442_p0870b09║八萬四千車乘。各以四寶金銀琉璃頗梨所
T23n1442_p0870b10║成。金網幰蓋皆以師子虎豹文彩。皮褥上毯
T23n1442_p0870b11║敷置其中。又以八萬四千諸妙樓觀。亦以四
T23n1442_p0870b12║寶所成。又以八萬四千床榻臥具。亦四寶成。
T23n1442_p0870b13║所有敷設簞席氈褥。皆是諸方珍奇上物。於
T23n1442_p0870b14║床兩頭安置丹枕。又以金缽八萬四千盛滿
T23n1442_p0870b15║銀粟。又以銀缽八萬四千盛滿金粟。又以八
T23n1442_p0870b16║萬四千雙上妙疊衣。有其四種。謂加尸細
T23n1442_p0870b17║疊。芻摩細疊。紵麻細疊。孤呫薄迦細疊。又
T23n1442_p0870b18║以八萬四千牸牛。其角皆盛以金角。咸有犢
T23n1442_p0870b19║子俱以疊覆。又以八萬四千童子。皆用金銀
T23n1442_p0870b20║寶物而為瓔珞。如斯等物皆持惠施。諸婆羅
T23n1442_p0870b21║門。何況所餘上妙飲食種種衣服。長者當知。
T23n1442_p0870b22║彼大潮婆羅門。以【CL071n1113_p0720a01】如是等八萬四千奇妙之
T23n1442_p0870b23║物施婆羅門時。所獲福德。不如有人但以飲
T23n1442_p0870b24║食。供養外道離欲五通仙人其數滿百。此之
T23n1442_p0870b25║福德望前福德果報殊勝。復次長者如彼大
T23n1442_p0870b26║潮。以如是等八萬四千奇妙之物施婆羅門。
T23n1442_p0870b27║及施外道一百隱人。不如有人但以飲食。施
T23n1442_p0870b28║一贍部樹下未離欲染異生菩薩。此之福德
T23n1442_p0870b29║望前福德果報殊勝。復次長者如彼大潮。以
T23n1442_p0870c01║如是等八萬四千奇妙之物施婆羅門。及施
T23n1442_p0870c02║外道一百隱人。并施贍部樹下異生菩薩。不
T23n1442_p0870c03║如有人但以飲食施一預流向者。此之福德望
T23n1442_p0870c04║前福德果報殊勝。復次長者如彼大潮。以如
T23n1442_p0870c05║是等八萬四千奇妙之物施婆羅門。及施外
T23n1442_p0870c06║道一百隱人。并施贍部樹下異生菩薩及預
T23n1442_p0870c07║流向。不如有人但以飲食施一預流果者。此
T23n1442_p0870c08║之福德望前福【CL071n1113_p0720b01】德果報殊勝。如是廣說。一來
T23n1442_p0870c09║向一來果。不還向不還果。阿羅漢向。不如有
T23n1442_p0870c10║人但以飲食施一阿羅漢果。此之福德望前
T23n1442_p0870c11║福德果報殊勝(梵本具有恐煩故略)。
T23n1442_p0870c12║復次長者如彼大潮。以如是等勝妙樂具施
T23n1442_p0870c13║婆羅門。及一百隱人異生菩薩。并四向四果。
T23n1442_p0870c14║不如有人以妙園圃施四方僧。此之福德望
T23n1442_p0870c15║前福德果報殊勝。復次長者如彼大潮。以如
T23n1442_p0870c16║是等勝妙樂具施婆羅門。及一百隱人異生
T23n1442_p0870c17║菩薩。并四向四果。以妙園圃施四方僧。不如
T23n1442_p0870c18║有人於此園中。造立寺宇奉施僧伽。此之福
T23n1442_p0870c19║德望前福德果報殊勝。復次長者如彼大潮。
T23n1442_p0870c20║以如是等勝妙樂具施婆羅門。乃至園中造
T23n1442_p0870c21║立寺宇。不如有人於此寺中。施以床榻臥具
T23n1442_p0870c22║及諸座褥被枕之類。此之福德望前福德果
T23n1442_p0870c23║報殊勝。復次長者如彼大潮。以如【CL071n1113_p0721a01】是等勝妙
T23n1442_p0870c24║樂具施婆羅門。乃至於彼寺中。施以床榻臥
T23n1442_p0870c25║具及諸座褥被枕之類。不如有人於此寺中
T23n1442_p0870c26║施僧常食。此之福德望前福德果報殊勝。復
T23n1442_p0870c27║次長者如彼大潮。以如是等勝妙樂具施婆羅
T23n1442_p0870c28║門。乃至寺中施僧常食。不如有人盡形壽。歸
T23n1442_p0870c29║依佛陀。歸依達磨歸依僧伽。受持戒行。此之
T23n1442_p0871a01║福德望前福德果報殊勝。復次長者如彼大
T23n1442_p0871a02║潮。以如是等勝妙樂具施婆羅門。乃至歸依
T23n1442_p0871a03║三寶受持學處。不如有人於一切有情。於少
T23n1442_p0871a04║時間修習慈觀。此之福德望前福德果報殊
T23n1442_p0871a05║勝。復次長者如彼大潮。以如是等勝妙樂具
T23n1442_p0871a06║施婆羅門。乃至廣說於一切有情修習慈觀。
T23n1442_p0871a07║不如有人於暫時間。了知諸行悉皆無常。悉
T23n1442_p0871a08║皆滅壞。是可厭患。修出離想。此之福德望前
T23n1442_p0871a09║福德。果報殊勝不可挍量。由是【CL071n1113_p0721b01】因緣長者當
T23n1442_p0871a10║知。常於諸行修無常等觀求出離行。是要法
T23n1442_p0871a11║門。速得解脫。如是應學。如是應修。勿為放
T23n1442_p0871a12║逸。爾時善與長者及諸大眾。聞佛說已頂禮
T23n1442_p0871a13║雙足。深心歡喜信受奉行從座而去。
T23n1442_p0871a14║爾時長者既至舍已。於其夜中然明燈讀佛
T23n1442_p0871a15║教。時王使者每於夜中巡歷人家。觀察明火
T23n1442_p0871a16║於長者室見有燈明。報言長者豈非大王聲鼓
T23n1442_p0871a17║宣令普告諸人。每於暗夜不秉燈明。若違教
T23n1442_p0871a18║者罰六十金錢。若無錢者終身繫獄。可不聞
T23n1442_p0871a19║耶。長者曰我久聞知。警夜人曰。若如是者何
T23n1442_p0871a20║故然燈。答曰我於夜中受尋佛語。報曰縱讀
T23n1442_p0871a21║佛教豈免輸錢。可速將來。長者答曰。我今貧
T23n1442_p0871a22║悴何處求錢。報曰若爾可來永繫牢獄。答曰
T23n1442_p0871a23║我無別計。即可隨行。使者便將置於獄內。王
T23n1442_p0871a24║所造獄閣有三重。若品第尊高置於上【CL071n1113_p0722a01】閣。其
T23n1442_p0871a25║次之類安在中棚。卑賤庶人拘之下屋。時麤
T23n1442_p0871a26║惡善與長者既是勝流。居在上閣。時四天王。
T23n1442_p0871a27║知此長者地鄰。無學精苦勤心。於初夜分來
T23n1442_p0871a28║詣其所。問言。長者處在獄中是不應事。長者
T23n1442_p0871a29║曰大仙為犯國刑。非我自欲。問曰違犯何事。
T23n1442_p0871b01║答曰夜明燈火被罰六十金錢。我既貧無身須
T23n1442_p0871b02║繫獄。四天王曰。長者。欲於何處安置金寶。我
T23n1442_p0871b03║等持來隨情受用。長者曰唯願大仙勿見憂
T23n1442_p0871b04║慮。王若知者或容見放。大仙有暇暫聽妙法。
T23n1442_p0871b05║時四天王頂禮求聽。長者哀愍為宣法要。四
T23n1442_p0871b06║天身光如四火聚。王遙見之便作是念。何人
T23n1442_p0871b07║獄中然大炬火。至中夜時天帝釋來。所發光
T23n1442_p0871b08║明映四天眾。其有問答如彼四天。乃至求聽
T23n1442_p0871b09║妙法。至後夜時梵王來至。身光晃曜倍勝諸
T23n1442_p0871b10║天問答求聽。聞法歡喜俱還本宮。爾【CL071n1113_p0722b01】時大王。
T23n1442_p0871b11║於一夜中悉遙見此光明奇特。至天曉已問獄
T23n1442_p0871b12║官曰。誰於昨夜獄中然火。掌人白言。夜於獄
T23n1442_p0871b13║內無然明者。王令大臣親往檢察。獄中普問
T23n1442_p0871b14║無然火處。還白王曰無人然火。王曰第三閣
T23n1442_p0871b15║內囚禁何人。獄官答曰。有麤惡人善與長者。
T23n1442_p0871b16║拘在上閣。王曰可喚將來。我自親問。使者喚
T23n1442_p0871b17║至。王問長者。前為然燈禁在牢獄。何故今者
T23n1442_p0871b18║還然火耶。長者答曰。我昨夜中不記然火。王
T23n1442_p0871b19║曰於初更時見四火聚。半夜有五。後夜有六。
T23n1442_p0871b20║何故長者妄語云無。長者即便具以四王帝釋
T23n1442_p0871b21║大梵。為來聽法身有光明。非燈燭也。王聞語
T23n1442_p0871b22║已。深生尊敬歎仰希奇。告言長者。仁有大力。
T23n1442_p0871b23║今何願求。隨所欲者我當給施。長者答曰。
T23n1442_p0871b24║我今敢欲從王乞願。王曰隨意所須。長者曰
T23n1442_p0871b25║我願於夜尋讀佛經。唯願大王勿禁【CL071n1113_p0723a01】燈火。王
T23n1442_p0871b26║曰隨長者意夜秉燈明。乃至餘人亦皆隨意。
T23n1442_p0871b27║夜中然火為讀佛經。悉免其罪。于時麤惡善
T23n1442_p0871b28║與長者及以國人。蒙王放免皆大歡喜。
T23n1442_p0871b29║根本說一切有部毘奈耶卷第四十四【○】【○】【○】【○】【○】【○】【○】【○】【○】【○】【CL071n1113_p0723b01】
