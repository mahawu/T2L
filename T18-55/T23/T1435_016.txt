T23n1435_p0109c02║【□】
T23n1435_p0109c03║【□】
T23n1435_p0109c04║【CL068n1110_p0302a01】十誦律卷第十六(第三誦之三)
T23n1435_p0109c05║【□】
T23n1435_p0109c06║　　　　後秦北印度三藏弗若多羅譯
T23n1435_p0109c07║【○】　　九十波逸提之八
T23n1435_p0109c08║佛在王舍城。爾時瓶沙王。有三種池水。第
T23n1435_p0109c09║一池中王及夫人洗。第二池中王子大臣洗。
T23n1435_p0109c10║第三池中餘人民洗。是王得道深心信佛。問
T23n1435_p0109c11║諸大臣。上人洗不。答言亦洗。王言。上人應
T23n1435_p0109c12║我池中洗。爾時諸比丘。常初夜中夜後夜
T23n1435_p0109c13║數數洗。一時瓶沙王欲洗。語守池人。除人
T23n1435_p0109c14║令淨。我欲往洗。即時除卻餘人。但比丘在。
T23n1435_p0109c15║知池人作是念。王敬比丘。若遣除者王或
T23n1435_p0109c16║當瞋。便白王言。已除諸人但比丘在。王言
T23n1435_p0109c17║大善。令上人先洗。初夜中夜後夜比丘洗竟
T23n1435_p0109c18║便去。知池人白王言。比丘已去。王即往洗。
T23n1435_p0109c19║王法洗遲。王洗竟時【CL068n1110_p0302b01】便即地了。王浴竟作是
T23n1435_p0109c20║念。我不應出城不見佛。直還入城即詣佛所。
T23n1435_p0109c21║頭面禮足卻坐一面。佛知而故問。大王。
T23n1435_p0109c22║晨朝何來。時王以是事向佛廣說。佛爾時為
T23n1435_p0109c23║王說種種法示教利喜。示教利喜已默然。王
T23n1435_p0109c24║聞佛說法已。從坐起頭面禮足右遶而去。王
T23n1435_p0109c25║去不久。佛以是事集比丘僧。種種因緣訶責
T23n1435_p0109c26║諸比丘。云何名比丘。常初夜中夜後夜數
T23n1435_p0109c27║數洗。令灌頂剎利大王自池中不得洗。種種
T23n1435_p0109c28║因緣訶已。語諸比丘。以十利故與比丘結戒。
T23n1435_p0109c29║從今是戒應如是說。若比丘減半月浴波逸
T23n1435_p0110a01║提。波逸提者。煮燒覆障。若不悔過。能障礙
T23n1435_p0110a02║道。是中犯者。若比丘未滿半月浴波逸提。
T23n1435_p0110a03║若滿半月浴若過不犯。
T23n1435_p0110a04║爾時春殘一月半夏初一月。是二月半大熱
T23n1435_p0110a05║時。諸比丘不得浴故。身體垢痒煩悶吐逆。
T23n1435_p0110a06║是事【CL068n1110_p0303a01】白佛。願世尊。如是大熱時。聽諸比丘
T23n1435_p0110a07║洗浴。佛言聽浴。從今是戒應如是說。若比丘
T23n1435_p0110a08║減半月浴波逸提。除因緣。因緣者。春殘一
T23n1435_p0110a09║月半夏初一月。是二月半名大熱時。是中犯
T23n1435_p0110a10║者。若比丘未至大熱時浴波逸提。若大熱時
T23n1435_p0110a11║浴不犯。佛在王舍城。爾時諸比丘病。以酥
T23n1435_p0110a12║油塗身。不得浴故。患痒煩悶吐逆。諸比丘
T23n1435_p0110a13║白佛。願聽病因緣故浴。佛言。從今日聽病
T23n1435_p0110a14║因緣故浴。益利病人如食無異。從今是戒
T23n1435_p0110a15║應如是說。若比丘減半月浴波逸提。除因緣。
T23n1435_p0110a16║因緣者。春殘一月半夏初一月。是二月半大
T23n1435_p0110a17║熱時。除病時。病者。若冷發風發熱發。若洗
T23n1435_p0110a18║浴得差。是名病。是中犯者。若比丘無病減半
T23n1435_p0110a19║月浴波逸提。若病不犯。佛在王舍城。爾時
T23n1435_p0110a20║諸比丘中前著衣持缽入城乞食。時惡風起。
T23n1435_p0110a21║吹衣離體塵土坌身。不得【CL068n1110_p0303b01】浴故煩悶吐逆。是
T23n1435_p0110a22║事白佛願世尊。聽風因緣故浴。佛言。從今
T23n1435_p0110a23║聽風因緣故浴。從今是戒應如是說。若比
T23n1435_p0110a24║丘減半月浴除因緣波逸提因緣者。春殘一
T23n1435_p0110a25║月半夏初一月。是二月半大熱時。除病時風
T23n1435_p0110a26║時。是中犯者。若無風因緣浴波逸提。若有風
T23n1435_p0110a27║因緣浴不犯。
T23n1435_p0110a28║佛在王舍城。爾時諸比丘著新染衣入城乞
T23n1435_p0110a29║食。值雨衣濕染汗著身生疥皰。不得浴故
T23n1435_p0110b01║痒悶吐逆。諸比丘白佛。願世尊。聽雨因緣故
T23n1435_p0110b02║浴。佛言。聽雨因緣故浴。從今是戒應如是
T23n1435_p0110b03║說。若比丘減半月浴除因緣波逸提。因緣者。
T23n1435_p0110b04║春殘一月半夏初一月。是二月半大熱時。除
T23n1435_p0110b05║病時風時雨時。是中犯者。若無雨因緣浴波
T23n1435_p0110b06║逸提。有雨因緣浴不犯。佛在阿羅毘國。爾時
T23n1435_p0110b07║諸比丘作新佛圖。擔土【CL068n1110_p0304a01】持泥墼塼草等。麤泥
T23n1435_p0110b08║細泥黑白泥治。不得浴故。痒悶吐逆疲極
T23n1435_p0110b09║不除。是事白佛。願世尊。聽作因緣故浴。佛
T23n1435_p0110b10║言。聽作因緣故浴。從今是戒應如是說。若
T23n1435_p0110b11║比丘減半月浴除因緣波逸提。因緣者。春殘
T23n1435_p0110b12║一月半夏初一月。是二月半大熱時。除病時
T23n1435_p0110b13║風時雨時作時。作者。乃至掃五掃帚僧坊
T23n1435_p0110b14║地。亦名為作。是中犯者。若比丘無作因緣
T23n1435_p0110b15║浴波逸提。若作因緣者不犯。
T23n1435_p0110b16║佛在舍衛國。爾時諸比丘從憍薩羅遊行向
T23n1435_p0110b17║舍衛國。是土地多土塵。行時塵士坌身。不
T23n1435_p0110b18║得浴故。身體痒悶吐逆。是事白佛。願世尊。
T23n1435_p0110b19║聽行因緣故浴。佛言。聽行因緣故浴。從
T23n1435_p0110b20║今是戒應如是說。若比丘。減半月浴除因緣
T23n1435_p0110b21║波逸提。因緣者。春殘一月半夏初一月是二
T23n1435_p0110b22║月半大熱時。除病時風時雨時作時行時。行
T23n1435_p0110b23║者。乃至【CL068n1110_p0304b01】半由旬若來若去。是中犯者。若比
T23n1435_p0110b24║丘昨日來今日浴波逸提。明日欲去今日浴
T23n1435_p0110b25║波逸提。若至半由旬來去浴者不犯。若比
T23n1435_p0110b26║丘無是六因緣。滅半月浴波逸提若有因緣。
T23n1435_p0110b27║不語餘比丘輒浴者。突吉羅(六十竟)。
T23n1435_p0110b28║佛在維耶離國爾時維耶離國諸王子。出園
T23n1435_p0110b29║林中學射。門扇孔仰射空中。筈筈相拄。爾時
T23n1435_p0110c01║迦留陀夷。中前著衣持缽入城乞食。遙見諸
T23n1435_p0110c02║王子作如是射。見已便笑。諸王子言。何以故
T23n1435_p0110c03║笑。我等射不好耶。答言不好。問言汝能不。
T23n1435_p0110c04║答言能。若能便射。迦留陀夷言。我等法不
T23n1435_p0110c05║應捉弓箭。諸王子言。此有木弓可用。即
T23n1435_p0110c06║與木弓。張時有飛鳥空中迴旋。迦留陀夷
T23n1435_p0110c07║放箭。圍繞不令得出。諸王子言。何故不著。
T23n1435_p0110c08║答言。射著何足為難。諸王子言。不爾。若能
T23n1435_p0110c09║著者。便應令著。莫但【CL068n1110_p0305a01】虛語。即憍慢言。汝等
T23n1435_p0110c10║欲令射著何處。王子言。欲令著右眼。即著
T23n1435_p0110c11║右眼。是鳥即死。爾時諸王子皆慚愧妒瞋
T23n1435_p0110c12║恨言。沙門釋子能故奪畜生命。是中有比
T23n1435_p0110c13║丘。少欲知足行頭陀聞是事心不喜。種種因
T23n1435_p0110c14║緣訶責。云何名比丘。故奪畜生命。種種因緣
T23n1435_p0110c15║訶已。向佛廣說。佛以是事集比丘僧。知而故
T23n1435_p0110c16║問。迦留陀夷。汝實作是事不。答言。實作世
T23n1435_p0110c17║尊。佛以種種因緣訶責。云何名比丘。故奪
T23n1435_p0110c18║畜生命。種種訶已。語諸比丘。以十利故與
T23n1435_p0110c19║比丘結戒。從今是戒應如是說。若比丘故奪
T23n1435_p0110c20║畜生命波逸提。奪命者。若自奪若教他奪。波
T23n1435_p0110c21║逸提者。煮燒覆障。若不悔過能障礙道。是中
T23n1435_p0110c22║犯者。有三種。奪畜生命得波逸提。自教遣使。
T23n1435_p0110c23║自者。若比丘自作自奪畜生命。教者。語他言。
T23n1435_p0110c24║是畜生捉縛打殺。若他受教殺者。是比丘
T23n1435_p0110c25║【CL068n1110_p0305b01】得波逸提。遣使者。若比丘語人言。汝識某
T23n1435_p0111a01║畜生不。答言識。汝往捉縛打殺。使往捉縛
T23n1435_p0111a02║打殺者。比丘得波逸提。又比丘有三種。奪
T23n1435_p0111a03║畜生命得波逸提。一者用受色。二者用不
T23n1435_p0111a04║受色。三者用受不受色。受色者。若比丘以手
T23n1435_p0111a05║打畜生。若足若頭若餘身分。念欲令死。死者
T23n1435_p0111a06║波逸提。若不即死。後因死者波逸提。若不
T23n1435_p0111a07║即死後不因死突吉羅。不受色者。若比丘以
T23n1435_p0111a08║木瓦石刀槊弓箭若木段白鑞段鉛錫段遙擲
T23n1435_p0111a09║畜生。念欲令死。死者波逸提。若不即死。
T23n1435_p0111a10║後因是死亦波逸提。若不即死後不因死突
T23n1435_p0111a11║吉羅。受不受色者。若以手捉木瓦石刀槊弓
T23n1435_p0111a12║箭木段白鑞段鉛錫段就打。念欲令死。死者
T23n1435_p0111a13║波逸提。若不即死。後因是死波逸提。若不即
T23n1435_p0111a14║死後不因死突吉羅。若比丘不以受色不受
T23n1435_p0111a15║色受不受色。為【CL068n1110_p0306a01】殺故。以毒藥著畜生眼中耳
T23n1435_p0111a16║中鼻中口中身上瘡中。著飲食中臥處行
T23n1435_p0111a17║處。念欲令死。死者波逸提。若不即死後因
T23n1435_p0111a18║是死亦波逸提。若不即死後不因死突吉
T23n1435_p0111a19║羅。若比丘不以受色不受色受不受色。不以
T23n1435_p0111a20║毒藥。為殺故。作憂多殺頭多殺。作弶網撥
T23n1435_p0111a21║毘陀羅殺。似毘陀羅殺。斷命殺墮胎殺按腹
T23n1435_p0111a22║殺。推著水火中殺。推著坑中殺。遣令道中
T23n1435_p0111a23║死。乃至母胎中初受二根。身根命根。於中
T23n1435_p0111a24║起方便。念欲令死。死者波逸提。若不即死後
T23n1435_p0111a25║因是死波逸提。若不即死後不因死。突吉
T23n1435_p0111a26║羅(六十一竟)。
T23n1435_p0111a27║佛在王舍城。爾時六群比丘共十七群比丘。
T23n1435_p0111a28║鬥諍相罵心不和合。時六群比丘共十七群
T23n1435_p0111a29║比丘鬥諍相罵已。六群比丘。欲令十七群比
T23n1435_p0111b01║丘疑悔故。作是言。汝等不滿二十歲受具
T23n1435_p0111b02║足戒。【CL068n1110_p0306b01】若人不滿二十歲受具足戒者。不名
T23n1435_p0111b03║得具足戒。若不得具足戒。非比丘非沙門非
T23n1435_p0111b04║釋子。是人得是語已。愁憂疑悔啼泣。諸比丘
T23n1435_p0111b05║問。何故啼耶。答言。六群比丘令我疑悔云。
T23n1435_p0111b06║我等不滿二十受具足戒。若不滿二十受具
T23n1435_p0111b07║足戒者。不名得具戒。若不得具足戒。非比
T23n1435_p0111b08║丘非沙門非釋子。我等聞是語。疑悔故啼。是
T23n1435_p0111b09║中有比丘。少欲知足行頭陀。聞是事種種因
T23n1435_p0111b10║緣訶責。云何名比丘。故令他疑悔。種種因
T23n1435_p0111b11║緣訶已向佛廣說。佛以是事集比丘僧。知而
T23n1435_p0111b12║故問六群比丘。汝實作是事不。答言。實作世
T23n1435_p0111b13║尊。佛以種種因緣呵責六群比丘。云何名比
T23n1435_p0111b14║丘。故令他比丘疑悔。種種因緣呵已語諸比
T23n1435_p0111b15║丘。以十利故與比丘結戒。從今是戒應如是
T23n1435_p0111b16║說。若比丘故令餘比丘疑悔。使須臾時心不
T23n1435_p0111b17║安隱。以是因緣無異【CL068n1110_p0307a01】波逸提。波逸提者。煮燒
T23n1435_p0111b18║覆障。若不悔過。能障礙道。是中犯者。有六
T23n1435_p0111b19║事。一者生。二者受具戒。三者犯。四者問。
T23n1435_p0111b20║五者物。六者法。生者。若比丘問餘比丘。汝
T23n1435_p0111b21║何時生。答言。某王時生。某大臣時生。某
T23n1435_p0111b22║豐樂時。某飢儉時。某安隱時。某疾病時生。
T23n1435_p0111b23║即復言。若人某王時生。某大臣時。若豐樂
T23n1435_p0111b24║飢儉安隱疫病時生者。是人不滿二十歲。若
T23n1435_p0111b25║人不滿二十。不得受具足戒。若不得受具
T23n1435_p0111b26║足戒。非比丘非沙門非釋子。若他比丘起
T23n1435_p0111b27║疑悔若不起。皆波逸提。又比丘問他比丘
T23n1435_p0111b28║言。汝掖下何時生毛。口邊何時生鬚。咽喉
T23n1435_p0111b29║何時現。若言某王時某大臣時若豐樂飢儉
T23n1435_p0111c01║安隱疫病時生。即復言。若人某王時某大臣
T23n1435_p0111c02║時若豐樂飢儉安隱疫病時。生毛生鬚咽喉
T23n1435_p0111c03║現者。是人不滿二十。若人不滿二十受具足
T23n1435_p0111c04║戒。不名得【CL068n1110_p0307b01】具足戒。若不得具足戒。非比丘非
T23n1435_p0111c05║沙門非釋子。若起疑悔若不起。皆波逸提。是
T23n1435_p0111c06║名生受具足戒者。若比丘問他比丘言。汝何
T23n1435_p0111c07║時受具足戒。答言。某王時某大臣時若豐
T23n1435_p0111c08║樂飢儉安隱疫病時受具足戒。即復言。若
T23n1435_p0111c09║人某王時某大臣時若豐樂飢儉安隱疫病時
T23n1435_p0111c10║受具足戒者。是人不得具足戒。不得具足戒
T23n1435_p0111c11║者。非比丘非沙門非釋子。若起疑悔若不起。
T23n1435_p0111c12║皆波逸提。又比丘問他比丘。誰是汝具足
T23n1435_p0111c13║戒和上。誰作阿闍梨。誰作教師。答言。某作
T23n1435_p0111c14║和上。某作阿闍梨。某作教師。即復言。若某
T23n1435_p0111c15║作和上。某作阿闍梨。某作教師。是人不名
T23n1435_p0111c16║得具足戒。若不得具足戒。非比丘非沙門非
T23n1435_p0111c17║釋子。若起疑悔若不起。皆波逸提。又比丘
T23n1435_p0111c18║問他比丘言。汝於十眾中受具足戒。於五眾
T23n1435_p0111c19║中受具戒耶。答言。十眾中。即復【CL068n1110_p0308a01】言。若如是
T23n1435_p0111c20║十眾中受具戒。是人不得具足戒。若不得
T23n1435_p0111c21║具戒者。非比丘非沙門非釋子。若起疑悔若
T23n1435_p0111c22║不起。皆波逸提。又比丘問他比丘。汝於界
T23n1435_p0111c23║內受具戒界外受。答言。界內受。即復言。若
T23n1435_p0111c24║界內受。是人不得具足戒。若不得具足戒
T23n1435_p0111c25║者。非比丘非沙門非釋子。若起疑悔若不起。
T23n1435_p0111c26║皆波逸提。是名受具足戒。犯者。若比丘語
T23n1435_p0111c27║他比丘言。汝犯僧伽婆尸沙罪犯波逸提波
T23n1435_p0111c28║羅提提舍尼突吉羅。若比丘犯僧伽婆尸沙
T23n1435_p0111c29║波逸提波羅提提舍尼突吉羅者。是人非比
T23n1435_p0112a01║丘非沙門非釋子。若起疑悔若不起。皆波逸
T23n1435_p0112a02║提。是名犯。問者。若比丘問他比丘。汝入某
T23n1435_p0112a03║聚落。行某巷。至某家。坐某處。共某女人
T23n1435_p0112a04║語。到某比丘尼坊。共某比丘尼語耶。答
T23n1435_p0112a05║言。我入某聚落。行某巷。到某家。坐某處。共
T23n1435_p0112a06║某女人語。到某比【CL068n1110_p0308b01】丘尼坊。共某比丘尼語。
T23n1435_p0112a07║即復言。若比丘入某聚落行某巷到某家坐
T23n1435_p0112a08║某處共某女人語到某比丘尼坊共某比丘
T23n1435_p0112a09║尼語者。是人非比丘非沙門非釋子。若起疑
T23n1435_p0112a10║悔若不起。皆波逸提。是名問。物者。若比丘語
T23n1435_p0112a11║餘比丘。汝誰同心用缽。誰同心用衣。用戶
T23n1435_p0112a12║鉤時藥夜分藥七日藥終身藥。答言。與某
T23n1435_p0112a13║同心用缽衣戶鉤時藥夜分藥七日藥終身
T23n1435_p0112a14║藥。即復言。若比丘與某同心用衣缽戶鉤時
T23n1435_p0112a15║藥夜分藥七日藥終身藥者。是人非比丘非
T23n1435_p0112a16║沙門非釋子。若起疑悔若不起。皆波逸提。是
T23n1435_p0112a17║名物。法者。若比丘語他比丘。莫多畜衣。莫數
T23n1435_p0112a18║數食。莫別眾食。莫他不請入其舍。莫非
T23n1435_p0112a19║時入聚落。莫不著僧伽梨入村邑。若比丘答
T23n1435_p0112a20║言。我受迦絺那衣。即復言。若比丘隨意多
T23n1435_p0112a21║畜衣。數數食別眾食。他不請【CL068n1110_p0309a01】入其舍。非時
T23n1435_p0112a22║入聚落。不著僧伽梨入村邑者。是人非比丘
T23n1435_p0112a23║非沙門非釋子。若起疑悔若不起。皆波逸提。
T23n1435_p0112a24║是名法。若比丘以是六事。令他比丘疑悔。
T23n1435_p0112a25║皆波逸提。除是六事。以餘事令他比丘疑
T23n1435_p0112a26║悔。突吉羅。若除比丘以是六事。以餘因緣
T23n1435_p0112a27║令餘人疑悔。皆突吉羅(六十二竟)。
T23n1435_p0112a28║佛在王舍城。爾時十七群比丘中。有一白衣
T23n1435_p0112a29║小兒。喜笑。時十七群比丘以喜笑故。用指
T23n1435_p0112b01║擊擽。小兒多笑乃至氣絕。不能動手足。便
T23n1435_p0112b02║死。時十七群比丘生疑。我等將無得波羅夷。
T23n1435_p0112b03║是事白佛。佛知故問十七群比丘。汝以何心
T23n1435_p0112b04║作。答言。我以戲笑故。佛言。若爾者不犯
T23n1435_p0112b05║殺。語諸比丘。以十利故與比丘結戒。從今是
T23n1435_p0112b06║戒應如是說。若比丘以指擊擽他者波逸
T23n1435_p0112b07║提。波逸提者。煮燒覆障。若不悔過。能障礙
T23n1435_p0112b08║道。是中犯者。若比丘以【CL068n1110_p0309b01】一指擊擽他。一波
T23n1435_p0112b09║逸提。二三四五六七八九十指。十波逸提。若
T23n1435_p0112b10║以木石擊擽他。突吉羅(六十三竟)。
T23n1435_p0112b11║佛在舍衛國。爾時波斯匿王。有洗浴池。處
T23n1435_p0112b12║處作堰。時十七群比丘共相謂言。至阿脂羅
T23n1435_p0112b13║河上洗浴去來。十七群比丘中。有一比丘。
T23n1435_p0112b14║得禪定故。實不樂往。為護餘人意故去。諸
T23n1435_p0112b15║比丘皆到阿脂羅河岸上。脫衣入河中作
T23n1435_p0112b16║種種戲。或手拍水。或倒沒。或如魚轉。或掉
T23n1435_p0112b17║臂。或兩手把水。或一手。或仰浮。是洗浴
T23n1435_p0112b18║處。王殿上悉得遙見。時王與末利夫人。於殿
T23n1435_p0112b19║上受五欲樂。女妓自娛。時王遙見十七群
T23n1435_p0112b20║比丘在水中種種戲。語末利夫人。此是汝所
T23n1435_p0112b21║尊重者。於水中作如是種種麤戲。夫人答言。
T23n1435_p0112b22║王何以言看。此是年少耳。王何不言看摩訶
T23n1435_p0112b23║迦葉舍利弗目【CL068n1110_p0310a01】揵連阿那律。爾時是中得禪
T23n1435_p0112b24║定者。不洗在別處坐禪聞是二語。王語夫人
T23n1435_p0112b25║語。聞已語餘比丘言。汝洗己足勿復更洗。當
T23n1435_p0112b26║上岸著衣皆盛滿澡罐水著前結加趺坐。
T23n1435_p0112b27║如是教已。即皆上岸著衣盛滿瓶水著前
T23n1435_p0112b28║結加趺坐。時得定者。以神通力令瓶水各各
T23n1435_p0112b29║在前空中去。令諸比丘大坐閉眼隨後而去。
T23n1435_p0112c01║時末利夫人見已語王言。此是我所尊重者
T23n1435_p0112c02║也。作如是行。乃至王所不見處。時夫人即
T23n1435_p0112c03║遣使詣佛所。白佛言。是王常喜出比丘過罪。
T23n1435_p0112c04║以此水中洗戲故。願令諸比丘莫復此中洗。
T23n1435_p0112c05║佛以是事集比丘僧。知而故問十七群比丘。
T23n1435_p0112c06║汝實作是事不。答言。實作世尊。佛以種種
T23n1435_p0112c07║因緣訶責十七群比丘。云何名比丘。水中作
T23n1435_p0112c08║種種戲。以手拍水倒沒。或如魚轉。或兩手
T23n1435_p0112c09║把水。或一手。或仰浮。種種訶已語【CL068n1110_p0310b01】諸比丘。
T23n1435_p0112c10║以十利故與比丘結戒。從今是戒應如是說。
T23n1435_p0112c11║若比丘水中戲波逸提。波逸提者。煮燒覆障。
T23n1435_p0112c12║若不悔過。能障礙道。是中犯者有八種。一者
T23n1435_p0112c13║作喜。二者作樂。三者作笑。四者作戲。五者
T23n1435_p0112c14║弄水。六者令他喜。七者令他樂。八者令他
T23n1435_p0112c15║笑。若比丘欲作喜故。以手拍水波逸提。若於
T23n1435_p0112c16║水中倒沒或轉如魚。或一臂兩臂浮。或身
T23n1435_p0112c17║踊。或仰浮。皆波逸提。若比丘欲作樂作笑
T23n1435_p0112c18║作戲弄水。令他喜令他樂令他笑故。作是種
T23n1435_p0112c19║種浮戲。皆波逸提。乃至盤上有水若坐床
T23n1435_p0112c20║上有水。以指畫之突吉羅。不犯者。若學浮若
T23n1435_p0112c21║直渡。不犯(六十四竟)。
T23n1435_p0112c22║佛在舍衛國。爾時長老阿那律。從憍薩羅
T23n1435_p0112c23║遊行向舍衛國。到一聚落無僧坊處欲宿。是阿
T23n1435_p0112c24║那律本國王子。性貴故不喜問小小事又【CL068n1110_p0311a01】不
T23n1435_p0112c25║知何人可問不可問。見聚落中諸立年少。即
T23n1435_p0113a01║往問言。是聚落中誰能與出家人宿處。時聚
T23n1435_p0113a02║落中有一婬女。是諸年少欲戲弄比丘故。答
T23n1435_p0113a03║言。某處可宿。即往到女門前立彈指。時女人
T23n1435_p0113a04║出看。見阿那律端正有威德顏色可愛。見已
T23n1435_p0113a05║婬欲心發。女人問言。汝何所索。答言寄宿。
T23n1435_p0113a06║女言可得。即入與坐處。共相問訊。然後乃
T23n1435_p0113a07║坐。女敕家人。辦種種飲食種種莊嚴供養是
T23n1435_p0113a08║客。即敷大床好褥被枕。即此床邊更著一床。
T23n1435_p0113a09║自為身故。是女人初夜請比丘作不淨事。我
T23n1435_p0113a10║當為汝供給捺腳。比丘答言。我是斷婬欲人。
T23n1435_p0113a11║莫說是事。女人意念。此必有欲。但以初至疲
T23n1435_p0113a12║極故。至中夜更語。猶故不從。至後夜復語。
T23n1435_p0113a13║亦故不從。至地了時女語比丘言。國王大臣
T23n1435_p0113a14║有持百金錢來。我不肯從。二百三百四百五
T23n1435_p0113a15║百我【CL068n1110_p0311b01】亦不從。我於今夜三自相請。而汝不肯。
T23n1435_p0113a16║汝於比丘所應得法。必當得之。若不欲爾者。
T23n1435_p0113a17║為愍我故受我施食。阿那律念言。我道中行
T23n1435_p0113a18║必。當復須食。作是念已即默然受。知默然
T23n1435_p0113a19║受已。即時辦飲食。自手行水。自與多美飲
T23n1435_p0113a20║食飽滿已。知洗手攝缽竟。取小床在前坐
T23n1435_p0113a21║聽說法。時阿那律。觀女人心本末因緣。為
T23n1435_p0113a22║說次第法。即於座上遠塵離垢得法眼淨。是
T23n1435_p0113a23║女人見法聞法知法入法。度疑悔不隨他。於
T23n1435_p0113a24║佛法中得自在心無所畏。從坐處起。頭面禮
T23n1435_p0113a25║阿那律足言。我從今日。歸依佛歸依法歸依
T23n1435_p0113a26║僧。我盡形作佛優婆夷。時阿那律更為說
T23n1435_p0113a27║種種法示教利喜。示教利喜已從坐起去。從
T23n1435_p0113a28║是已來此家常供給沙門釋子衣服飲食。是
T23n1435_p0113a29║婬女少多送阿那律已便還。爾時阿那律漸
T23n1435_p0113b01║到舍衛國。脫衣缽著一處。往【CL068n1110_p0312a01】詣佛所。頭面作
T23n1435_p0113b02║禮在一面坐。諸佛常法。有客比丘來。以如是
T23n1435_p0113b03║語勞問。忍不足不。乞食不難。道路不疲極
T23n1435_p0113b04║耶。佛即以如是語勞問阿那律。忍不足不。乞
T23n1435_p0113b05║食不難。道路不疲極耶。阿那律答言。世尊。
T23n1435_p0113b06║忍足乞食不難。道路不疲。以是事向佛廣說。
T23n1435_p0113b07║佛以是事集比丘僧。語諸比丘。阿那律雖離
T23n1435_p0113b08║欲得阿羅漢。不應與女人共宿。如熟飲食人
T23n1435_p0113b09║之所欲。女人於男亦復如是。種種因緣訶
T23n1435_p0113b10║責。不應與女人共宿。以十利故與比丘結
T23n1435_p0113b11║戒。從今是戒應如是說。若比丘與女人同舍
T23n1435_p0113b12║宿波逸提。女者。人女非人女畜生女是。人
T23n1435_p0113b13║女若臥若坐名為宿。象若倚若立亦名宿。
T23n1435_p0113b14║駝馬牛羊若臥若立亦名宿。鵝鴈孔雀雞若
T23n1435_p0113b15║一腳立若持頭置項上亦名宿。舍者有四種。
T23n1435_p0113b16║一切覆一切障。一切障不覆。一切覆不障。
T23n1435_p0113b17║【CL068n1110_p0312b01】一切覆少障。是中犯者。若比丘是四種舍中。
T23n1435_p0113b18║共女人宿。皆波逸提。若起還臥。更得波逸
T23n1435_p0113b19║提。隨起還臥。一一波逸提。不犯者。通夜坐
T23n1435_p0113b20║不臥。乃至他舍有女人宿。孔容貓子入處。
T23n1435_p0113b21║是中宿波逸提(六十五竟)。
T23n1435_p0113b22║佛在維耶離國摩俱羅山中。爾時與侍者象
T23n1435_p0113b23║守比丘俱。諸佛侍者法。佛未入房不得先入。
T23n1435_p0113b24║時佛初夜露地經行。爾時小雨墮。釋提桓因
T23n1435_p0113b25║作是念。佛今在露地經行小雨墮。我何不變
T23n1435_p0113b26║作琉璃窟令佛在中經行。即變化作。佛在
T23n1435_p0113b27║中經行。帝釋隨後。佛經行久。是象守比丘風
T23n1435_p0113b28║雨所惱。作是念。當以何方便令佛入舍。我當
T23n1435_p0113b29║得入。爾時摩俱羅山中所有人民。小兒啼時
T23n1435_p0113c01║則以婆俱羅夜叉。怖之令止。時象守反被俱
T23n1435_p0113c02║執。在經行道頭立。以兩手覆兩耳語佛言。
T23n1435_p0113c03║【CL068n1110_p0313a01】婆俱羅夜叉來。時釋提桓因白佛言。世尊。云
T23n1435_p0113c04║何佛法中乃有是癡人。佛言。憍尸迦。我家廣
T23n1435_p0113c05║大。此人現身亦當得漏盡。所作已辦更不
T23n1435_p0113c06║復受後有。佛種種因緣示教利喜。示教利
T23n1435_p0113c07║喜已默然。釋提桓因聞佛示教利喜已。頭面
T23n1435_p0113c08║禮佛足右繞而去。釋去不久。佛入自房敷
T23n1435_p0113c09║坐床坐。是夜過已。以是因緣集比丘僧。種種
T23n1435_p0113c10║因緣訶責象守比丘言。癡人。云何能恐怖如
T23n1435_p0113c11║來佛世尊。汝癡人。佛者。無怖畏衣毛不豎。爾
T23n1435_p0113c12║時佛說偈言。
T23n1435_p0113c13║　佛於自法中　　通達無礙智
T23n1435_p0113c14║　有人可以此　　婆俱夜叉恐
T23n1435_p0113c15║　佛於自法中　　通達無礙智
T23n1435_p0113c16║　是故能過度　　生老病死苦
T23n1435_p0113c17║　佛於自法中　　通達無礙智
T23n1435_p0113c18║　是故能除滅　　諸結使煩惱
T23n1435_p0113c19║佛種種因緣訶責象守比丘已。語諸比丘。【CL068n1110_p0313b01】以
T23n1435_p0113c20║十利故與比丘結戒。從今是戒應如是說。若
T23n1435_p0113c21║比丘自恐怖他比丘。若教他恐怖。乃至戲笑
T23n1435_p0113c22║波逸提。波逸提者。煮燒覆障。若不悔過。能
T23n1435_p0113c23║障礙道。是中犯者。有六種。色聲香味觸法。
T23n1435_p0113c24║色者。若比丘作象色。若作馬色羝羊色水牛
T23n1435_p0113c25║色。作如是等可畏色恐怖比丘。若能令怖若
T23n1435_p0113c26║不能。皆波逸提。是名色。聲者。若比丘作象
T23n1435_p0113c27║聲馬聲車聲步聲羝羊聲水牛聲。作如是等
T23n1435_p0113c28║可畏聲恐怖他比丘。若能令恐怖若不能。皆
T23n1435_p0113c29║波逸提。是名聲。香者。若比丘作好香。若作
T23n1435_p0114a01║臭若等分香若作希有香。作如是等香恐
T23n1435_p0114a02║怖他比丘。若能令恐怖若不能。皆波逸提。
T23n1435_p0114a03║是名香。味者。若比丘問他比丘。汝今日用何
T23n1435_p0114a04║物噉飯。答言。用酪酥。又言。若用酪酥噉飯
T23n1435_p0114a05║者。是人得癩癬病。若能令恐怖若不能。皆
T23n1435_p0114a06║波逸提。若比丘復問他比丘。汝今日以何物
T23n1435_p0114a07║【CL068n1110_p0314a01】噉飯。答言。用酪酥毘羅漿。又言。若人用酪
T23n1435_p0114a08║酥毘羅漿噉飯者。是人得癩癬病。若能令恐
T23n1435_p0114a09║怖若不能。皆波逸提。又比丘問餘比丘。汝今
T23n1435_p0114a10║日以何物噉飯。答言。以酥豬肉。又言。若人
T23n1435_p0114a11║用酥豬肉噉飯者。是人得癩癬病。若能令恐
T23n1435_p0114a12║怖若不能。皆波逸提。是名味。觸者。若比丘
T23n1435_p0114a13║持身令堅。若麤若軟若細滑若澀。令身皆異。
T23n1435_p0114a14║以觸他比丘。若能令恐怖若不能。皆波逸
T23n1435_p0114a15║提。是名觸。法者。若比丘語餘比丘。汝莫於
T23n1435_p0114a16║生草中大小便。當墮地獄餓鬼畜生。是比丘
T23n1435_p0114a17║答言。我自知是法。又言。若比丘生草中大
T23n1435_p0114a18║小便者。是比丘便墮地獄餓鬼畜生。若能令
T23n1435_p0114a19║恐怖若不能。皆波逸提。是名法。若比丘以是
T23n1435_p0114a20║六事恐怖比丘波逸提。除是六事。以餘事恐
T23n1435_p0114a21║怖比丘突吉羅。若以六事及餘事。恐怖餘
T23n1435_p0114a22║人突吉羅(六十六竟)。
T23n1435_p0114a23║【CL068n1110_p0314b01】佛在舍衛國。有一居士。請佛及僧明日食。佛
T23n1435_p0114a24║默然受。是居士知佛默然受已。從坐起頭面
T23n1435_p0114a25║禮佛足右繞而去。還家通夜辦種種多美飲
T23n1435_p0114a26║食敷坐處。爾時諸比丘。早起持衣缽著露地
T23n1435_p0114a27║待時到。爾時六群比丘。與十七群比丘共
T23n1435_p0114a28║鬥諍不相喜。時六群比丘。取十七群比丘衣
T23n1435_p0114a29║缽藏著異處。時十七群比丘來求衣缽。久覓
T23n1435_p0114b01║不得。十七群比丘法。有所作事皆共相語。時
T23n1435_p0114b02║失衣者語餘者言。我不知衣缽處。相助求覓。
T23n1435_p0114b03║於是中間。居士敷坐處已。遣使白佛時到。飲
T23n1435_p0114b04║食已辦。佛自知時。諸比丘僧往居士舍。佛
T23n1435_p0114b05║自房住迎食分。居士見僧坐已。自手行水。自
T23n1435_p0114b06║與多美飲食自恣飽滿。自恣飽滿已。知僧攝
T23n1435_p0114b07║缽自行水竟。取小床在僧前坐。欲聽說法。
T23n1435_p0114b08║上座說法已。及餘比丘各從坐起。出居士
T23n1435_p0114b09║舍。十七群【CL068n1110_p0315a01】比丘爾許時覓衣始得來入。眾僧
T23n1435_p0114b10║出時見已問言。何故在後。答言。六群比丘藏
T23n1435_p0114b11║我衣缽。久覓始得。是中有比丘。少欲知足行
T23n1435_p0114b12║頭陀。聞是事心不喜。種種因緣訶責六群比
T23n1435_p0114b13║丘。云何名比丘。藏他比丘衣缽。求覓時間垂
T23n1435_p0114b14║當斷食。種種因緣訶已向佛廣說。佛以是事
T23n1435_p0114b15║集比丘僧。知而故問六群比丘。汝實作是事
T23n1435_p0114b16║不。答言。實作世尊。佛種種因緣訶責。云何名
T23n1435_p0114b17║比丘。藏他比丘衣缽。求覓時間垂當斷食。佛
T23n1435_p0114b18║種種因緣呵已語諸比丘。以十利故與比丘
T23n1435_p0114b19║結戒。從今是戒應如是說。若比丘藏他比丘
T23n1435_p0114b20║缽若衣戶鉤革屣針筒。如是隨法所須物。
T23n1435_p0114b21║若自藏。若教他藏。乃至戲笑波逸提。自藏者
T23n1435_p0114b22║自手藏。教藏者教他藏。波逸提者。煮燒覆障。
T23n1435_p0114b23║若不悔過。能障礙道。是中犯者。若比丘藏
T23n1435_p0114b24║他比丘缽。彼比【CL068n1110_p0315b01】丘若覓不得。是比丘得波逸
T23n1435_p0114b25║提。若覓得突吉羅。若衣戶鉤革屣針筒。若
T23n1435_p0114b26║覓不得波逸提。若覓得突吉羅。若藏空針
T23n1435_p0114b27║筒。彼比丘若覓不得突吉羅。若得亦突吉羅
T23n1435_p0114b28║(六十七竟)。
T23n1435_p0114b29║佛在王舍城。爾時六群比丘性嬾惰。不喜自
T23n1435_p0114c01║浣染衣割截篸縫。若有衣可浣染割截篸
T23n1435_p0114c02║縫者。便持是衣與比丘若比丘尼式叉摩尼
T23n1435_p0114c03║若沙彌沙彌尼。諸人生自衣想。浣染割截篸
T23n1435_p0114c04║縫作衣竟。爾時六群比丘知衣已成。便往索
T23n1435_p0114c05║言。此衣何以久不還我。軟語不得。即強奪
T23n1435_p0114c06║取。爾時諸比丘。不見六群比丘浣染割截篸
T23n1435_p0114c07║縫衣時。但見著新衣。諸比丘問六群比丘言。
T23n1435_p0114c08║不見汝浣染割截篸縫衣時。但見著新衣。
T23n1435_p0114c09║六群比丘言。我等有可浣染割截篸縫衣。持
T23n1435_p0114c10║與比丘比丘尼式叉摩尼沙彌沙彌尼。諸人
T23n1435_p0114c11║是衣中【CL068n1110_p0316a01】生自衣想。浣染作衣竟。我便往索。
T23n1435_p0114c12║此衣何以久不還我。軟語不得。即強奪取著。
T23n1435_p0114c13║以是因緣故。汝等不見我浣染割截篸縫衣
T23n1435_p0114c14║時。但見我著新衣。是中有比丘。少欲知足行
T23n1435_p0114c15║頭陀。聞是事種種因緣訶責六群比丘。云何
T23n1435_p0114c16║名比丘。與比丘比丘尼式叉摩尼沙彌沙彌
T23n1435_p0114c17║尼衣。他不還。便強奪取著。諸比丘種種因
T23n1435_p0114c18║緣訶已。向佛廣說。佛以是事集比丘僧。知而
T23n1435_p0114c19║故問六群比丘。汝實作是事不。答言。實作
T23n1435_p0114c20║世尊。佛種種因緣訶責六群比丘。云何名比
T23n1435_p0114c21║丘。與比丘比丘尼式叉摩尼沙彌沙彌尼衣。
T23n1435_p0114c22║他不還。便強奪取著。種種因緣訶已語諸比
T23n1435_p0114c23║丘。以十利故與諸比丘結戒。從今是戒應
T23n1435_p0114c24║如是說。若比丘與他比丘比丘尼式叉摩尼
T23n1435_p0114c25║沙彌沙彌尼衣。他不還。便強奪取著。波逸
T23n1435_p0114c26║提。波逸提者。煮燒覆障。若【CL068n1110_p0316b01】不悔過。能障礙
T23n1435_p0114c27║道。是中犯者。若比丘。與比丘比丘尼式叉摩
T23n1435_p0114c28║尼沙彌沙彌尼衣。他不還。便奪取著波逸提。
T23n1435_p0114c29║爾時諸比丘不知長衣當云何畜。是事白佛。
T23n1435_p0115a01║佛言。應作淨畜。有比丘。現前作淨。與他衣
T23n1435_p0115a02║已。他不肯還。即生鬥諍。是事白佛。佛言。不
T23n1435_p0115a03║應現前與。爾時有比丘與二三人衣。作是
T23n1435_p0115a04║言。我所有衣缽皆與某甲。某甲二三人如是
T23n1435_p0115a05║散亂不應淨法。是事白佛。佛言。不應與二
T23n1435_p0115a06║三人。應好思惟籌量與一好人應作是言。我
T23n1435_p0115a07║衣缽皆與某甲一人。從今日比丘。有應常
T23n1435_p0115a08║用衣。不應與他。若遣與若作淨若受持。比丘
T23n1435_p0115a09║有衣應與他者。與六群比丘中一人。是人受
T23n1435_p0115a10║衣已便不肯還。餘比丘亦得懊惱。不能得好
T23n1435_p0115a11║同心比丘故。又一時夏末月。佛遊行諸國。餘
T23n1435_p0115a12║比丘皆著新染衣。是一比丘著故弊衣。佛【CL068n1110_p0317a01】見
T23n1435_p0115a13║是比丘。知而故問。汝何故著弊故衣。比丘答
T23n1435_p0115a14║言。世尊。我有衣應淨故。與六群比丘中一人。
T23n1435_p0115a15║受我衣缽已便不肯還。餘比丘亦得懊惱。不
T23n1435_p0115a16║得好同心比丘故。佛言。是施不名真實。為清
T23n1435_p0115a17║淨因緣故與。即時是比丘應還。索取若得者
T23n1435_p0115a18║好。若不得者應強奪取。應教彼作突吉羅
T23n1435_p0115a19║罪悔過。從今日比丘。所有常用衣隨意不應
T23n1435_p0115a20║與他。若作淨若受持若施人不犯(六十八竟)。
T23n1435_p0115a21║佛在維耶離國。爾時有彌多羅浮摩比丘。
T23n1435_p0115a22║作是念。我以無根波羅夷法。謗陀驃比丘力
T23n1435_p0115a23║士子。不能得成。是事無根故。又以小因緣
T23n1435_p0115a24║作波羅夷謗。亦不得成。無小因緣故。我今
T23n1435_p0115a25║當以無根僧伽婆尸沙法。謗陀驃比丘力士
T23n1435_p0115a26║子。作是念已。即以無根僧伽婆尸沙法。謗陀
T23n1435_p0115a27║驃比丘。是中有比丘。少欲知足行頭陀。聞是
T23n1435_p0115a28║事種種【CL068n1110_p0317b01】因緣訶責彌多羅浮摩比丘。云何名
T23n1435_p0115a29║比丘。以無根僧伽婆尸沙法。謗清淨梵行比
T23n1435_p0115b01║丘。諸比丘種種因緣訶責彌多羅浮摩比丘
T23n1435_p0115b02║已。向佛廣說。佛以是事集比丘僧。知而故問
T23n1435_p0115b03║彌多羅浮摩比丘。汝實作是事不。答言。實作
T23n1435_p0115b04║世尊。佛以種種因緣訶責。云何名比丘。以無
T23n1435_p0115b05║根僧伽婆尸沙法。謗清淨梵行比丘。種種因
T23n1435_p0115b06║緣訶已語諸比丘。以十利故與比丘結戒。從
T23n1435_p0115b07║今是戒應如是說。若比丘以無根僧伽婆尸
T23n1435_p0115b08║沙法。謗他比丘。波逸提。無根者根有三
T23n1435_p0115b09║種。若見若聞若疑僧伽婆尸沙者。十三僧伽
T23n1435_p0115b10║婆尸沙中隨彼所說。謗者。他所不作強言作
T23n1435_p0115b11║罪。波逸提者。煮燒覆障。若不悔過。能障礙
T23n1435_p0115b12║道。是中犯者。若比丘以無根僧伽婆尸沙法。
T23n1435_p0115b13║謗不清淨比丘。十一種犯五種不犯。十一種
T23n1435_p0115b14║犯者。若不見不【CL068n1110_p0318a01】聞不疑若見忘若聞忘若疑
T23n1435_p0115b15║忘。若聞信聞若聞不信聞。聞已言我疑。疑已
T23n1435_p0115b16║言我見。疑已言我聞。是名十一種犯。五種
T23n1435_p0115b17║不犯者。是事若見若聞若疑。見已不忘聞
T23n1435_p0115b18║已不忘。是名五種不犯。不清淨比丘似清淨
T23n1435_p0115b19║比丘亦如是。若比丘以無根僧伽婆尸沙法。
T23n1435_p0115b20║謗清淨比丘。十種犯四種不犯。十種犯者。
T23n1435_p0115b21║不見不聞不疑。若聞忘疑忘。若聞信聞。若
T23n1435_p0115b22║聞不信聞。聞已言疑。疑已言見。疑已言聞。
T23n1435_p0115b23║是名十種。犯四種不犯者。若聞若疑。若聞不
T23n1435_p0115b24║忘。若疑不忘。清淨比丘似不清淨亦如是(六十
T23n1435_p0115b25║九竟)。
T23n1435_p0115b26║佛在維耶離。去維耶離城不遠。有織師聚落。
T23n1435_p0115b27║是中一織師婦。有小事不隨夫言。夫以手腳
T23n1435_p0115b28║痛打驅出舍。是女父母家。在維耶離城中。婦
T23n1435_p0115b29║作是念。我當還歸。作是念時。有迦留羅提
T23n1435_p0115c01║舍【CL068n1110_p0318b01】比丘。從跋耆國遊行向維耶離。是婦出外
T23n1435_p0115c02║見是比丘。問言。善人那去。答言。向維耶離。
T23n1435_p0115c03║婦言俱去。即便俱發。爾時以染心相看調
T23n1435_p0115c04║戲大語掉手臂行。作種種不淨事。時織師
T23n1435_p0115c05║還作是念。我婦或當走去。即出舍求婦不
T23n1435_p0115c06║得。諸織師法。有事皆相佐助。即語餘織師
T23n1435_p0115c07║言。我婦走去。諸織師即於要道中覓。是夫
T23n1435_p0115c08║作是念。是婦生在維耶離。必當還歸。即自
T23n1435_p0115c09║向維耶離道中。見婦與向比丘俱行。即往
T23n1435_p0115c10║捉比丘以衣繫項言。汝比丘法。應將我婦
T23n1435_p0115c11║去耶。答言。我不將去。我自向維耶離。汝婦
T23n1435_p0115c12║自隨我來。夫言。云何肯直首。即以手腳打
T23n1435_p0115c13║比丘。婦見打比丘故。語夫言。何以打他。此
T23n1435_p0115c14║比丘不將我來。我自向維耶離。夫語婦言。
T23n1435_p0115c15║小婢。汝必共作不淨事。復更以手腳打比
T23n1435_p0115c16║丘已放去。是迦留羅提舍比丘。起【CL068n1110_p0319a01】如是惡
T23n1435_p0115c17║事便去。到維耶離向諸比丘說。諸比丘以是
T23n1435_p0115c18║事向佛廣說。佛以是事集比丘僧。語諸比丘。
T23n1435_p0115c19║如是罪及餘過罪。皆由與女人共期道行故。
T23n1435_p0115c20║以十利故與比丘結戒。從今是戒應如是說。
T23n1435_p0115c21║若比丘與女人共期道行。乃至一聚落波逸
T23n1435_p0115c22║提。女人者。有命女人堪作婬欲。期者有二
T23n1435_p0115c23║種。若比丘作期。若女人作期。道者有二種。
T23n1435_p0115c24║水道陸道。波逸提者。煮燒覆障。若不悔過。
T23n1435_p0115c25║能障礙道。是中犯者。若比丘與女人共期陸
T23n1435_p0115c26║道行。從一聚落至一聚落波逸提。若中道
T23n1435_p0115c27║還突吉羅。若無聚落空地行。乃至一拘盧
T23n1435_p0115c28║舍波逸提。中道還突吉羅。水道亦如是。不
T23n1435_p0115c29║犯者。若比丘不共期行。若與國王夫人共道
T23n1435_p0116a01║行。不犯(七十竟)。
T23n1435_p0116a02║佛在維耶離。爾時諸比丘。從跋耆國遊行向
T23n1435_p0116a03║【CL068n1110_p0319b01】維耶離。是道多草木。諸比丘失道。入薩羅
T23n1435_p0116a04║樹林中。爾時有賊。作惡事竟先在林中。諸
T23n1435_p0116a05║賊見比丘作是言。比丘那去。答言。向維耶
T23n1435_p0116a06║離。賊言。此非維耶離道。諸比丘言。我等亦
T23n1435_p0116a07║知非向維耶離道。我等失道故。諸比丘問賊。
T23n1435_p0116a08║汝等那去。答言。向維耶離。諸比丘言。我
T23n1435_p0116a09║曹與汝等共去。諸賊言。不知我等是賊耶。
T23n1435_p0116a10║我等或隨道行。或不隨道行。或從濟渡恒
T23n1435_p0116a11║河。或不從濟渡。或由門入。或不由門入。若
T23n1435_p0116a12║共我等去者。或得衰惱事。諸比丘言。我等
T23n1435_p0116a13║以失道有事無事為當共去。答言。隨意。即
T23n1435_p0116a14║與賊俱去。不由濟渡恒河時。為邏人所捉。
T23n1435_p0116a15║邏人問諸比丘。汝等亦是賊耶。答言。我等
T23n1435_p0116a16║非賊。以失道故。邏人即看無異財物。邏人
T23n1435_p0116a17║言。汝肯直首耶。當將詣官治。眾官問言。汝
T23n1435_p0116a18║等亦是賊耶。答言。我等非賊。以【CL068n1110_p0320a01】失道故。
T23n1435_p0116a19║眾官即看無異財物。時斷事人信佛法故。作
T23n1435_p0116a20║是言。沙門釋子不作是惡事。必是失道。
T23n1435_p0116a21║語比丘言。今放汝去。後莫復與惡人共道
T23n1435_p0116a22║行。諸比丘起如是大惡事已便去。以是事向
T23n1435_p0116a23║諸比丘說。諸比丘以是事向佛廣說。佛以是
T23n1435_p0116a24║事集比丘僧。語諸比丘。如是罪及過是罪。以
T23n1435_p0116a25║與賊眾共道行故。以十利故與比丘結戒。從
T23n1435_p0116a26║今是戒應如是說。若比丘與賊共期同道行。
T23n1435_p0116a27║乃至一聚落波逸提。賊者。偷象馬牛羊。到
T23n1435_p0116a28║小聚落抄奪他物。期者有二種。若比丘作期。
T23n1435_p0116a29║若賊作期。道者有二種。水道陸道。波逸提
T23n1435_p0116b01║者。煮燒覆障。若不悔過能障礙道。是中犯者。
T23n1435_p0116b02║若比丘陸道與賊共期。從一聚落至一聚落
T23n1435_p0116b03║波逸提。若中道還突吉羅。若無聚落空地。
T23n1435_p0116b04║乃至一拘盧舍波逸提。若中道還突吉羅。水
T23n1435_p0116b05║道行亦【CL068n1110_p0320b01】如是。不犯者。若不期不犯。若險難處
T23n1435_p0116b06║賊送度者不犯(七十一竟)。
T23n1435_p0116b07║佛在王舍城。爾時王舍城中。十七群年少富
T23n1435_p0116b08║貴家子。柔軟樂人和提等。未滿二十歲。長老
T23n1435_p0116b09║目揵連與受具戒。是人晡時飢急故。於僧坊
T23n1435_p0116b10║內發大音聲。作小兒啼。佛聞僧坊內小兒啼
T23n1435_p0116b11║聲。知而故問阿難。何故僧坊內有小兒啼聲。
T23n1435_p0116b12║阿難答言。世尊。是王舍城中。有十七群年少
T23n1435_p0116b13║富貴家子。柔軟樂人未滿二十歲。長老目揵
T23n1435_p0116b14║連與受具戒。晡時飢急。是故僧坊內發大音
T23n1435_p0116b15║聲作小兒啼。佛以是事集比丘僧。知而故問
T23n1435_p0116b16║大目揵連。汝實作是事不。答言。實作世尊。
T23n1435_p0116b17║佛種種因緣訶責目揵連。汝不知時不知量。
T23n1435_p0116b18║趣得便與受具足戒。汝云何不滿二十歲
T23n1435_p0116b19║人與受具戒。何以故。不滿二十歲人。不能
T23n1435_p0116b20║堪忍寒【CL068n1110_p0321a01】熱飢渴。蚊虻風雨蛇毒所螫。他人惡
T23n1435_p0116b21║口苦急奪命重病。皆不能堪忍。是不滿二十
T23n1435_p0116b22║歲人未成就故。佛言。滿二十歲人。能堪忍
T23n1435_p0116b23║寒熱飢渴。蚊虻風雨蛇毒所螫。他人惡口
T23n1435_p0116b24║苦急奪命重病。皆能堪忍。以成就故。佛種
T23n1435_p0116b25║種因緣訶已語諸比丘。以十利故與比丘結
T23n1435_p0116b26║戒。從今是戒應如是說。若比丘未滿二十歲
T23n1435_p0116b27║人。與受具足戒波逸提。是人不得具足戒。
T23n1435_p0116b28║諸比丘亦可訶。是事應爾。波逸提者。煮
T23n1435_p0116b29║燒覆障。若不悔過能障礙道。是中犯者。若人
T23n1435_p0116c01║不滿二十歲。自想不滿。僧中問。汝滿二十
T23n1435_p0116c02║不。答言。不滿。若僧與受具足戒。是人不
T23n1435_p0116c03║得戒。諸比丘得罪。共事共住者亦得罪又人
T23n1435_p0116c04║不滿二十歲。自想不滿。僧中問。汝滿二十
T23n1435_p0116c05║不。答言滿。若僧與受具足戒。是人得戒。共
T23n1435_p0116c06║事共住無犯。諸比丘得罪。又人不滿【CL068n1110_p0321b01】二十歲。
T23n1435_p0116c07║自想不滿。僧中問。汝滿二十不。答言。不知
T23n1435_p0116c08║不憶疑。若僧不審諦問。便與受具足戒。是
T23n1435_p0116c09║人得戒。共事共住無罪。諸比丘得罪。若人不
T23n1435_p0116c10║滿二十歲。忘不知不滿。僧中問。汝滿二十
T23n1435_p0116c11║不。答言。不滿。若僧與受具足戒。是人不
T23n1435_p0116c12║得戒。諸比丘得罪。共事共住亦得罪。又人不
T23n1435_p0116c13║滿二十歲。忘不知不滿。僧中問汝滿二十
T23n1435_p0116c14║不。答言滿。若僧與受具戒。是人得戒。共事
T23n1435_p0116c15║共住無罪。諸比丘得罪。又人不滿二十歲。忘
T23n1435_p0116c16║不知不滿。僧中問。汝滿二十不。答言。不知
T23n1435_p0116c17║不憶疑。若僧不審諦問。便與受具戒。是人得
T23n1435_p0116c18║戒。共事共住無罪。諸比丘得罪。若人不滿二
T23n1435_p0116c19║十歲。不自知不滿。僧中問。汝滿二十不。答
T23n1435_p0116c20║言。不滿。若僧與受具足戒。是人不得戒。諸
T23n1435_p0116c21║比丘得罪。共事共住者亦得罪。又人不滿二
T23n1435_p0116c22║十歲。不自知不滿。僧中問。【CL068n1110_p0322a01】汝滿二十不。答
T23n1435_p0116c23║言滿。若僧與受具足戒。是人得戒。共事共
T23n1435_p0116c24║住無罪。諸比丘得罪。又人不滿二十歲。不自
T23n1435_p0116c25║知不滿。僧中問。汝滿二十不。答言。不知
T23n1435_p0116c26║不憶疑。若僧不審諦問。便與受具足戒。是
T23n1435_p0116c27║人得戒。共事共住無罪。諸比丘得罪。
T23n1435_p0116c28║若人不滿二十歲。自疑為滿不滿。僧中問。汝
T23n1435_p0116c29║滿二十不。答言。不滿。若僧與受具足戒。是
T23n1435_p0117a01║人不得戒。諸比丘得罪。共事共住者亦得罪。
T23n1435_p0117a02║又人不滿二十歲。自疑為滿不滿。僧中問。汝
T23n1435_p0117a03║滿二十不。答言滿。若僧與受具足戒。是
T23n1435_p0117a04║人得戒。共事共住者無罪。諸比丘得罪。又
T23n1435_p0117a05║人不滿二十歲。自疑為滿不滿。僧中問。汝
T23n1435_p0117a06║滿二十不。答言。我不知不憶疑。若僧不審
T23n1435_p0117a07║諦問。便與受具足戒。是人得戒。共事共住
T23n1435_p0117a08║者無罪。諸比丘得罪。若人滿二十歲。自想
T23n1435_p0117a09║滿二十。僧中問。汝滿二十不。答言滿。【CL068n1110_p0322b01】若僧
T23n1435_p0117a10║與受具足戒。是人得戒。諸比丘無罪。共事
T23n1435_p0117a11║共住者亦無罪。又人滿二十歲。自想滿二十。
T23n1435_p0117a12║僧中問。汝滿二十不。答言。不滿。若僧與受
T23n1435_p0117a13║具戒。是人不得戒。諸比丘得罪。共事共住者
T23n1435_p0117a14║亦得罪。又人滿二十。自想滿二十。僧中問。
T23n1435_p0117a15║汝滿二十不。答言。不知不憶疑。若僧不審諦
T23n1435_p0117a16║問。便與受具戒。是人得戒。共事共住無罪。
T23n1435_p0117a17║諸比丘得罪。若人滿二十歲。忘不自知滿。
T23n1435_p0117a18║僧中問。汝滿二十不。答言滿。若僧與受具
T23n1435_p0117a19║戒。是人得戒。諸比丘無罪。共事共住亦無
T23n1435_p0117a20║罪。又人滿二十。忘不自知滿。僧中問。汝
T23n1435_p0117a21║滿二十不。答言。不滿。若僧與受具戒。是人
T23n1435_p0117a22║不得戒。共事共住得罪。諸比丘亦得罪。
T23n1435_p0117a23║又人滿二十。忘不自知滿。僧中問。汝滿
T23n1435_p0117a24║二十不。答言。不知不憶疑。若僧不審諦問。
T23n1435_p0117a25║便與受具戒。是人得戒。共事共住【CL068n1110_p0323a01】無罪。諸
T23n1435_p0117a26║比丘得罪。
T23n1435_p0117a27║若人滿二十歲。不自知滿。僧中問。汝滿二
T23n1435_p0117a28║十不。答言滿。若僧與受具戒。是人得戒。諸
T23n1435_p0117a29║比丘無罪。共事共住亦無罪。又人滿二十歲。
T23n1435_p0117b01║不自知滿。僧中問。汝滿二十不。答言。不滿
T23n1435_p0117b02║若僧與受具戒。是人不得戒。共事共住得
T23n1435_p0117b03║罪。諸比丘亦得罪。又人滿二十歲。不自知
T23n1435_p0117b04║滿。僧中問。汝滿二十不。答言。不知不憶疑。
T23n1435_p0117b05║若僧不審諦問。便與受具戒。是人得戒共事
T23n1435_p0117b06║共住無罪。諸比丘得罪。若人滿二十歲。自疑
T23n1435_p0117b07║為滿不滿。僧中問。汝滿二十不。答言滿。若
T23n1435_p0117b08║僧與受具戒。是人得戒。諸比丘無罪。共事
T23n1435_p0117b09║共住亦無罪。又人滿二十歲。自疑為滿不滿。
T23n1435_p0117b10║僧中問。汝滿二十不。答言。不滿。若僧與受具
T23n1435_p0117b11║戒。是人不得戒。諸比丘得罪。共事共住
T23n1435_p0117b12║亦得罪。又人滿二十歲。自疑為滿不滿。僧
T23n1435_p0117b13║中問。汝滿二十不。答【CL068n1110_p0323b01】言。我不知不憶疑。若
T23n1435_p0117b14║僧不審諦問。便與受具戒。是人得戒。共事共
T23n1435_p0117b15║住無罪。諸比丘得罪(七十二竟)。
T23n1435_p0117b16║佛在阿羅毘國。爾時阿羅毘比丘。自手掘
T23n1435_p0117b17║地。作牆基。掘渠池井。掘泥處。有居士。是
T23n1435_p0117b18║外道弟子。說地中有命根。是人以嫉心故。訶
T23n1435_p0117b19║責言。沙門釋子自言。善好有功德。而奪一根
T23n1435_p0117b20║眾生命。是中有比丘。少欲知足行頭陀。聞是
T23n1435_p0117b21║事心不喜。向佛廣說。佛以是事集比丘僧。知
T23n1435_p0117b22║而故問阿羅毘比丘言。汝實作是事不。答
T23n1435_p0117b23║言。實作世尊。佛以種種因緣訶責。云何名
T23n1435_p0117b24║比丘。自手掘地。掘作牆基。掘渠池井。掘泥
T23n1435_p0117b25║處。種種因緣訶已語諸比丘。以十利故與諸
T23n1435_p0117b26║比丘結戒。從今是戒應如是說。若比丘自手
T23n1435_p0117b27║掘地。若教他掘。作是言。汝掘是處波逸提。
T23n1435_p0117b28║地者。有二種。生地不【CL068n1110_p0324a01】生地。頹牆土石底蟻
T23n1435_p0117b29║封土聚。生地者。若多雨國土八月地生。若少
T23n1435_p0117c01║雨國土四月地生。是名生地。除是名不生
T23n1435_p0117c02║地。自掘者。手自掘。教他掘者。教他人掘。
T23n1435_p0117c03║波逸提者。煮燒覆障。若不悔過能障礙道。
T23n1435_p0117c04║是中犯者。若比丘掘不生地。隨一一掘突吉
T23n1435_p0117c05║羅。若頹牆土石底蟻封土聚。若掘者隨一一
T23n1435_p0117c06║掘突吉羅。若比丘掘生地。隨一一掘波逸提。
T23n1435_p0117c07║若掘作牆基。若掘渠池井。隨一一掘波逸
T23n1435_p0117c08║提。若掘泥處。乃至沒膝處掘取。隨一一掘
T23n1435_p0117c09║突吉羅。若手畫地。乃至沒芥子。一一畫突
T23n1435_p0117c10║吉羅。若比丘作師匠。欲新起佛圖僧坊。畫
T23n1435_p0117c11║地作模像處所。不犯餘比丘畫者犯罪。若生
T23n1435_p0117c12║金銀硨磲瑪瑙朱砂礦處。若掘是處不犯。
T23n1435_p0117c13║若生鐵礦處。銅白鑞鉛錫礦處。若雌黃赭
T23n1435_p0117c14║土白墡處。若生石處生黑石處。沙處鹽地。
T23n1435_p0117c15║掘者不犯【CL068n1110_p0324b01】(七十三竟)。
T23n1435_p0117c16║【○】【○】【○】十誦律卷第十六【○】【○】【○】【○】【○】【○】【○】【○】【○】【○】
