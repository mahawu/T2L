T23n1443_p0940c10║【□】
T23n1443_p0940c11║【CL074n1119_p0811a01】根本說一切有部苾芻尼毘奈耶
T23n1443_p0940c12║卷第七
T23n1443_p0940c13║【□】
T23n1443_p0940c14║　　　　三藏法師義淨奉　制譯
T23n1443_p0940c15║　　污家學處第十九
T23n1443_p0940c16║爾時薄伽梵。在室羅伐城。時枳吒山有十二
T23n1443_p0940c17║眾苾芻尼。謂難陀。鄔波難陀。吐羅難陀。珠髻
T23n1443_p0940c18║難陀。底沙底沙。蜜恒羅底沙。波離多底沙。
T23n1443_p0940c19║洛綺多。跋陀羅。蘇跋陀羅。孫陀羅。逝延多。
T23n1443_p0940c20║斯等皆為污家惡法。與諸男子共為戲笑。歡
T23n1443_p0940c21║言交涉作掉舉事。身相打觸同一床座。同槃
T23n1443_p0940c22║而食同觴飲酒。採花摘果隨情所好。歌舞
T23n1443_p0940c23║作樂粧粉嚴身。放逸掉舉倒身反躑。狀若魚
T23n1443_p0940c24║翻。或作馬鳴。或為牛吼。口中更出種種音聲。
T23n1443_p0940c25║鳥雀共鬥及男女相擒。如是戲弄作諸非法。
T23n1443_p0940c26║由是因緣。於枳吒山聚落惡名流布。所有諸
T23n1443_p0940c27║尼欲來此者。聞斯穢響皆不復來。諸舊住人
T23n1443_p0940c28║並皆四【CL074n1119_p0811b01】散。時有眾多苾芻尼。遊行至此。於日
T23n1443_p0940c29║初分執持衣缽入聚落行乞食。空缽而還一
T23n1443_p0941a01║無所獲。諸尼便念。此大眾聚落人民熾盛安
T23n1443_p0941a02║隱豐樂。諸乞求者咸得充軀。因何我等一無
T23n1443_p0941a03║所獲。豈非尼眾先於此住作諸非法。為污家
T23n1443_p0941a04║行作不軌事身相觸近。遂令人眾生不信心
T23n1443_p0941a05║耶。時聚落中諸長者等。因有籌議同聚一處。
T23n1443_p0941a06║中有鄔波索迦。名嗢路迦。見諸乞食尼空缽
T23n1443_p0941a07║而入還空缽出。見已在一邊立。問諸尼曰。何
T23n1443_p0941a08║故空歸。諸尼即便具說其事。鄔波索迦曰。若
T23n1443_p0941a09║爾仁等可往室羅伐城宜以此事白世尊知。哀
T23n1443_p0941a10║愍我等故。諸苾芻尼默受其語。時鄔波索迦
T23n1443_p0941a11║禮諸尼足。白言聖者。今日慈愍於我宅中為
T23n1443_p0941a12║受微供。尼眾為受。既至宅所。以上妙食手自
T23n1443_p0941a13║持奉皆令飽足。嚼齒木澡漱已屏除缽器。施
T23n1443_p0941a14║主取【CL074n1119_p0812a01】席上坐前坐。尼為說法示教利喜從座
T23n1443_p0941a15║而去。時諸尼眾於憍薩羅。人間遊行。漸至室
T23n1443_p0941a16║羅伐城。時彼尼眾見客尼來。即為解勞。共相
T23n1443_p0941a17║問訊得安樂不。諸尼以緣悉皆具報。諸尼聞
T23n1443_p0941a18║已告諸苾芻。苾芻白佛。佛告大世主曰。喬答
T23n1443_p0941a19║彌。頗能與五百上座苾芻尼往枳吒山為十
T23n1443_p0941a20║二眾尼作驅遣羯磨不。答言大德。我實能去。
T23n1443_p0941a21║佛言。喬答彌。有五因緣作驅遣羯磨。非法非
T23n1443_p0941a22║律尼眾得越法罪。云何為五。謂一不詰問。二
T23n1443_p0941a23║不令憶念。三不審其事。四彼不自言。五人不
T23n1443_p0941a24║現前。雖實犯罪應合責心令其說悔。已說之
T23n1443_p0941a25║罪更令重說。是謂五種非法驅遣眾得越法
T23n1443_p0941a26║罪。復有五緣作驅遣羯磨。如法如律眾無
T23n1443_p0941a27║越法。翻上應知。欲至彼山。可於路次一處而
T23n1443_p0941a28║住。應差詰問苾芻尼。若無五法即不應差。設
T23n1443_p0941a29║差應捨。【CL074n1119_p0812b01】云何為五。有愛恚怖癡。於詰不詰不
T23n1443_p0941b01║能解了。若有五法合差不應捨棄。云何為五。
T23n1443_p0941b02║反上應知。如是應差。如常集僧已。應先問
T23n1443_p0941b03║彼。汝某甲苾芻尼。能往枳吒山詰問十二眾
T23n1443_p0941b04║苾芻尼行非法不。彼尼答我能。次令苾芻尼
T23n1443_p0941b05║作白羯磨。大德尼僧伽聽。此某甲苾芻尼。樂
T23n1443_p0941b06║欲往彼枳吒山詰問十二眾污家苾芻尼。若
T23n1443_p0941b07║尼僧伽時至聽者。僧伽應許。僧伽今差某甲
T23n1443_p0941b08║苾芻尼為詰問人。往枳吒山詰問十二眾污
T23n1443_p0941b09║家苾芻尼。白如是。羯磨准白應作。
T23n1443_p0941b10║次當往至枳吒山城敷座席鳴犍稚。若彼聞
T23n1443_p0941b11║聲來集者善。如不來者即應為作驅遣羯磨
T23n1443_p0941b12║若來應告元由。汝等共作如是種種非法不
T23n1443_p0941b13║清淨事。若臣其罪。應告彼言。由此因緣故
T23n1443_p0941b14║來為汝作驅遣羯磨。時十二眾聞大世主欲
T23n1443_p0941b15║為我等作驅遣事。是時【CL074n1119_p0813a01】跋陀羅蘇跋陀羅孫
T23n1443_p0941b16║陀羅逝延多。作如是念。若餘十二眾由其惡
T23n1443_p0941b17║行毀壞正法。我等同爾。今大世主為彼諸人
T23n1443_p0941b18║作驅遣羯磨者。亦為我等作驅遣事。便持衣
T23n1443_p0941b19║缽出城西門。漸漸遊行至室羅伐。所犯之罪。
T23n1443_p0941b20║可說悔者如法對說。可責心者依法責除。與
T23n1443_p0941b21║清淨尼共為受用。其大世主與五百人城東
T23n1443_p0941b22║門入。至所住處敷座席鳴犍稚。餘十二眾
T23n1443_p0941b23║聞皆來集。其詰問尼問十二眾曰。今由汝等
T23n1443_p0941b24║行其惡行毀壞正法。是事實不。答言實爾。時
T23n1443_p0941b25║詰問尼知眾集已。作白羯磨。
T23n1443_p0941b26║大德尼僧伽聽。此難陀鄔波難陀吐羅難陀
T23n1443_p0941b27║珠髻難陀苾芻尼。作污家行。此等諸尼作諸
T23n1443_p0941b28║惡行毀壞正法。若苾芻尼僧伽時至聽者。苾
T23n1443_p0941b29║芻尼僧伽應許難陀等苾芻尼作污家行無【CL074n1119_p0813b01】棄
T23n1443_p0941c01║捨心。僧伽今為作驅遣羯磨。白如是。(羯磨准白)時
T23n1443_p0941c02║有嗢路迦鄔波索迦。見是事已。往詣大世主
T23n1443_p0941c03║喬答彌處。頂禮足已在一面坐。時大世主喬
T23n1443_p0941c04║答彌。為嗢路迦鄔波索迦說法。示教利喜。勸
T23n1443_p0941c05║令修善發歡喜心。告言。彼污家惡行苾芻尼
T23n1443_p0941c06║已驅遣訖。時嗢路迦鄔波索迦白世主喬答
T23n1443_p0941c07║彌。願哀愍我。明日就家為受微供。喬答彌默
T23n1443_p0941c08║然受請。時嗢路迦鄔波索迦既見受已。即於
T23n1443_p0941c09║其夜備辦飲食。明日清旦令使往請。喬答彌。
T23n1443_p0941c10║飲食已辦幸願知時。喬答彌與諸尼眾。執持
T23n1443_p0941c11║衣缽往嗢路迦鄔波索迦宅。苾芻尼眾就座
T23n1443_p0941c12║而坐。鄔波索迦持淨飲食。依次行與令眾飽
T23n1443_p0941c13║滿。洗手嚼齒木漱口已。時鄔波索迦於世
T23n1443_p0941c14║主喬答彌前。卑座聽法。示教利喜從座起去。
T23n1443_p0941c15║時大世主喬答彌。遊行人間至室羅伐城。【CL074n1119_p0814a01】置
T23n1443_p0941c16║衣缽洗足已。往詣佛所頂禮佛足在一面住。
T23n1443_p0941c17║白佛言。我為難陀鄔波難陀等苾芻尼作污
T23n1443_p0941c18║家惡行。驅遣羯磨法訖。白佛已禮足而去。
T23n1443_p0941c19║時難陀鄔波難陀等苾芻尼。共相謂言若人
T23n1443_p0941c20║墮地還依地起。我等共往室羅伐城。於佛及
T23n1443_p0941c21║大世主喬答彌苾芻尼眾所。求哀懺謝。即漸
T23n1443_p0941c22║行至室羅伐城。時喬答彌。聞難陀鄔波難陀
T23n1443_p0941c23║苾芻尼等來至此城。時世主喬答彌。共五百
T23n1443_p0941c24║尼眾往詣佛所。頂禮佛足在一面坐。時大世
T23n1443_p0941c25║主喬答彌白佛言。世尊。我聞難陀鄔波難陀
T23n1443_p0941c26║苾芻尼等今來至此。若相見者如何逢迎。佛
T23n1443_p0941c27║言。若見彼時不須共語。若尊老者亦莫禮拜。
T23n1443_p0941c28║少者來拜莫言無病。若求居止當與邊房。若
T23n1443_p0941c29║覓床席臥具與故破物。若言我是尊老何為
T23n1443_p0942a01║與我故破之物。即可語言。汝是癡老。為佛【CL074n1119_p0814b01】大
T23n1443_p0942a02║慈與汝等此物。時大世主喬答彌聞佛說已。
T23n1443_p0942a03║禮佛而去。
T23n1443_p0942a04║時給孤長者詣世尊所。頂禮佛足退坐一面。
T23n1443_p0942a05║合掌白言。大德世尊。我聞難陀鄔波難陀苾
T23n1443_p0942a06║芻尼等來至此城行污家惡法。我今云何。佛
T23n1443_p0942a07║言。不應敬禮問訊。然須施食。時難陀鄔波難
T23n1443_p0942a08║陀尼。詣大世主及諸耆宿尼所頂禮問訊。皆
T23n1443_p0942a09║不報言無病安樂。年少諸尼不申敬禮。從索
T23n1443_p0942a10║臥具皆得故破之物。求居止處得下惡房。便
T23n1443_p0942a11║作是語。我等尊老何因與惡物。時大世主
T23n1443_p0942a12║方便告言。汝等實是癡老。大師悲愍令與汝
T23n1443_p0942a13║等故破之物不生歡喜。時難陀鄔波難陀尼
T23n1443_p0942a14║等。作如是議。我等所為言語意趣。彼跋陀羅
T23n1443_p0942a15║孫陀羅逝延多等。與我相似事無有別。我今
T23n1443_p0942a16║宜往共彼籌量。既至彼已。時跋陀羅等見彼
T23n1443_p0942a17║【CL074n1119_p0815a01】尼來。皆不共語歡懷問訊。彼既見已。報言。理
T23n1443_p0942a18║合諸老宿尼不共我語。仁等先時所有行跡
T23n1443_p0942a19║語言。與我相似。何因亦復不見逢迎。諸尼答
T23n1443_p0942a20║曰。我等所有行跡語言。誠先不異。然我於犯。
T23n1443_p0942a21║應說悔者已為說悔。應責心者我已責除。無
T23n1443_p0942a22║犯清淨。是故我等不能與汝惡行破戒之人
T23n1443_p0942a23║共為受用。如持戒者。聞是告已便作是語。彼
T23n1443_p0942a24║諸尼眾有愛恚怖癡。有如是同罪。
T23n1443_p0942a25║苾芻尼。有驅者有不驅者。即以此緣。尼白苾
T23n1443_p0942a26║芻。苾芻白佛。佛告諸苾芻尼。汝等應可屏諫
T23n1443_p0942a27║難陀鄔波難陀等苾芻尼。廣說乃至作白四
T23n1443_p0942a28║驅擯羯磨。堅執不捨。云此真實餘皆虛妄。復
T23n1443_p0942a29║以此緣。尼白苾芻。苾芻白佛。佛以此緣。同前
T23n1443_p0942b01║集尼問實訶責。乃至制學應如是說。若復苾
T23n1443_p0942b02║芻尼。於村落城邑住。污他家行惡行。污他家
T23n1443_p0942b03║亦眾見聞【CL074n1119_p0815b01】知。行惡行亦眾見聞知。諸苾芻尼。
T23n1443_p0942b04║應語彼苾芻尼言。具壽。汝等污他家行惡行。
T23n1443_p0942b05║污他家亦眾見聞知。行惡行亦眾見聞知。汝
T23n1443_p0942b06║等可去不應住此。彼苾芻尼。語諸苾芻尼言。
T23n1443_p0942b07║大德。有愛恚怖癡。有如是同罪苾芻尼。有驅
T23n1443_p0942b08║者有不驅者。時諸苾芻尼。語彼苾芻尼言。具
T23n1443_p0942b09║壽。莫作是語。諸大德。有愛恚怖癡。有如是同
T23n1443_p0942b10║罪苾芻尼。有驅者有不驅者。何以故。諸苾芻
T23n1443_p0942b11║尼無愛恚怖癡。汝等污他家行惡行。污他家
T23n1443_p0942b12║亦眾見聞知。行惡行亦眾見聞知。具壽。汝等
T23n1443_p0942b13║應捨愛恚等言。諸苾芻尼如是諫時捨者善。
T23n1443_p0942b14║若不捨者。應可再三慇懃正諫。隨教應詰令
T23n1443_p0942b15║捨是事。捨者善。若不捨者僧伽伐尸沙。
T23n1443_p0942b16║尼者。謂是難陀鄔波難陀等尼。或復餘尼。乃
T23n1443_p0942b17║至三人或多人。於聚落中者。謂枳吒山。污他
T23n1443_p0942b18║家者。有二因緣【CL074n1119_p0816a01】而污他家。云何為二。一謂共
T23n1443_p0942b19║住。二謂受用。何謂共住。謂與男子同一床坐
T23n1443_p0942b20║同一槃食同觴飲酒歡娛戲笑。何謂受用。樹
T23n1443_p0942b21║葉花果及齒木等。行惡行者。謂行麤重罪惡
T23n1443_p0942b22║之法。家者。婆羅門居士等舍。見謂眼識。聞
T23n1443_p0942b23║謂耳識。知謂餘識。諸苾芻尼者。謂此法中尼。
T23n1443_p0942b24║應語彼苾芻尼者。謂別諫言詞。如前廣說若
T23n1443_p0942b25║別諫時捨者善。若不捨者。苾芻尼應再三諫
T23n1443_p0942b26║以白四法。皆如上說此中犯相其事云何。苾
T23n1443_p0942b27║芻尼知彼如法為作驅擯羯磨。而後說言有
T23n1443_p0942b28║愛恚等。皆得惡作。苾芻尼別諫時若捨者善。
T23n1443_p0942b29║若不捨者得窣吐羅底也。餘並同前破僧處
T23n1443_p0942c01║說。
T23n1443_p0942c02║　　惡性違諫學處第二十
T23n1443_p0942c03║緣處同前。時底沙洛綺多苾芻尼。有其過惡。
T23n1443_p0942c04║諸尼詰念令其改悔利益而住。語言。姊妹有
T23n1443_p0942c05║【CL074n1119_p0816b01】過。可如法發露勿作覆藏。若發露者得安樂
T23n1443_p0942c06║住。時底沙尼語諸尼曰。汝等種種家族。廣說
T23n1443_p0942c07║如餘。莫向我說少許若好若惡。我亦不向諸
T23n1443_p0942c08║大德說若好若惡。諸大德止。莫勸我莫論說
T23n1443_p0942c09║我。即以此緣。尼白苾芻。苾芻白佛。佛告諸苾
T23n1443_p0942c10║芻尼。汝等應可與彼屏諫。廣說乃至作白四
T23n1443_p0942c11║羯磨。堅執不捨。云此法實餘皆虛妄。復以此
T23n1443_p0942c12║緣。尼白苾芻。苾芻白佛。佛緣此事。同前集尼
T23n1443_p0942c13║問實訶責。乃至制學應如是說。若復苾芻尼
T23n1443_p0942c14║惡性不受人語。諸苾芻尼於佛所說戒經中。
T23n1443_p0942c15║如法如律勸誨之時。不受諫語言。諸大德莫
T23n1443_p0942c16║向我說少許若好若惡。我亦不向諸大德說
T23n1443_p0942c17║若好若惡。諸大德止。莫勸我莫論說我。諸苾
T23n1443_p0942c18║芻尼。語是苾芻尼言。具壽。汝等莫不受諫語。
T23n1443_p0942c19║諸苾芻尼於佛所說戒經中。如法如律勸【CL074n1119_p0817a01】誨
T23n1443_p0942c20║之時。應受諫語。具壽。如法諫諸苾芻尼。諸苾
T23n1443_p0942c21║芻尼亦如法諫。具壽。如是如來應正等覺佛
T23n1443_p0942c22║聲聞眾便得增長共相諫誨。具壽。汝等應捨
T23n1443_p0942c23║此事。諸苾芻尼如是諫時捨者善。若不捨者。
T23n1443_p0942c24║應可再三慇懃正諫。隨教應詰令捨是事。捨
T23n1443_p0942c25║者善。若不捨者僧伽伐尸沙。
T23n1443_p0942c26║尼者。謂底沙苾芻尼。或復餘尼。惡性不受人
T23n1443_p0942c27║語者。若善苾芻尼以隨順言。不違正理。正勸
T23n1443_p0942c28║諫時。自用己情不相領納。諸苾芻尼者。謂此
T23n1443_p0942c29║法中尼。於佛所說戒經中者。佛謂大師。於戒
T23n1443_p0943a01║經中。說八波羅市迦法。二十僧伽伐尸沙法。
T23n1443_p0943a02║三十三泥薩祇波逸底迦法。一百八十波逸
T23n1443_p0943a03║底迦法。十一波羅底提舍尼法眾多學法。七
T23n1443_p0943a04║滅諍法。經者是佛所說或弟子說與理相應。
T23n1443_p0943a05║是略詮義。依如是等法律勸諫之時。不受他
T23n1443_p0943a06║語自守惡性。【CL074n1119_p0817b01】堅執而住。諸大德莫向我說若
T23n1443_p0943a07║好若惡等者。謂好事不須勸惡事勿相遮。此
T23n1443_p0943a08║等皆是別諫之詞。大德止者。更重慇懃彰不
T23n1443_p0943a09║受語。乃至三諫。廣說如前。此中犯相其事云
T23n1443_p0943a10║何。知諸苾芻尼如法諫時。得罪輕重亦如前
T23n1443_p0943a11║說。若得羯磨已。所有行法應可順行。云何行
T23n1443_p0943a12║法。所謂不應與他出家近圓及為依止。不畜
T23n1443_p0943a13║求寂女。不應差往苾芻處而請教授。設先被
T23n1443_p0943a14║差亦不應去。有犯苾芻尼不應詰問。羯磨等
T23n1443_p0943a15║事亦不應呵。若有二十法者。所有羯磨不應
T23n1443_p0943a16║為解及出罪。何謂二十。謂眾所不現恭敬。身
T23n1443_p0943a17║不輕利故。或於眾處不生卑下。不蠲傲慢故。
T23n1443_p0943a18║或於出離不肯隨從。不從治法故。或於眾邊
T23n1443_p0943a19║不行恭勤。乖敬法故。或於界中不求解放。於
T23n1443_p0943a20║罪無悔故。或仗王家及斷事官。或依外道及
T23n1443_p0943a21║以別人不依【CL074n1119_p0818a01】於眾。著俗人衣及外道服。承事
T23n1443_p0943a22║外道作不應行。苾芻尼學處而不修習。或罵
T23n1443_p0943a23║苾芻尼。或時瞋恚。或復呵叱。或令眾失利。
T23n1443_p0943a24║或不欲同住。若有此二十法不應與解。
T23n1443_p0943a25║諸大德。我已說二十僧伽伐尸沙法。十二初
T23n1443_p0943a26║犯八至三諫。若苾芻尼隨一一犯故覆藏者。
T23n1443_p0943a27║二部僧伽應與作半月行摩那𭅤。行摩那𭅤
T23n1443_p0943a28║竟餘有出罪。若稱可二部僧伽意者。二部僧
T23n1443_p0943a29║伽各二十眾。當於四十眾中出是苾芻尼罪。
T23n1443_p0943b01║若少一人不滿四十眾。是苾芻尼罪不得除。
T23n1443_p0943b02║二部僧伽得罪。此是出罪法。今問。諸大德。是
T23n1443_p0943b03║中清淨不(如是三說)。
T23n1443_p0943b04║諸大德。是中清淨。默然故。我今如是持。
T23n1443_p0943b05║　　第三部三十三捨墮事
T23n1443_p0943b06║諸大德此三十三泥薩祇波逸底迦法。半月
T23n1443_p0943b07║半月戒經中說(尼無二不定)。
T23n1443_p0943b08║【CL074n1119_p0818b01】初攝頌曰。
T23n1443_p0943b09║　持離畜浣衣　　取衣乞過受
T23n1443_p0943b10║　同價及別主　　遣使送衣直
T23n1443_p0943b11║　　有長衣不分別學處第一
T23n1443_p0943b12║緣在室羅伐城。時諸苾芻多畜長衣。每於嚼
T23n1443_p0943b13║齒木時。洗濯手足禮拜二師及禮世尊。掃灑
T23n1443_p0943b14║寺宇或塗牛糞。或入村乞食。或噉飲食受教
T23n1443_p0943b15║聽法。於此等時各別著衣。舒張卷疊多有營
T23n1443_p0943b16║務。廢修善品讀誦思惟。時諸少欲苾芻見共
T23n1443_p0943b17║嫌恥。云何苾芻多畜長衣廢修正業。諸苾芻
T23n1443_p0943b18║以緣白佛。佛集二眾廣說如前。問知實已種
T23n1443_p0943b19║種訶責。多欲不足難養難滿。讚歎少欲知足
T23n1443_p0943b20║易養易滿。知量而受修杜多行。告諸苾芻曰。
T23n1443_p0943b21║廣說乃至我觀十利為二部弟子制其學處。
T23n1443_p0943b22║應如是說。
T23n1443_p0943b23║若復苾芻尼。作衣已竟。羯恥那衣【CL074n1119_p0819a01】復出。得長
T23n1443_p0943b24║衣分別應畜。若過畜者泥薩祇波逸底迦。
T23n1443_p0943b25║爾時世尊。為諸聲聞弟子制學處已。時有長
T23n1443_p0943b26║者施衣具。如苾芻律。乃至前是創制今更隨
T23n1443_p0943b27║開。應如是說。
T23n1443_p0943b28║若復苾芻尼。作衣已竟。羯恥那衣復出。得長
T23n1443_p0943b29║衣齊十日。不分別應畜。若過畜者。泥薩祇波
T23n1443_p0943c01║逸底迦。
T23n1443_p0943c02║若復苾芻尼者。謂此法中尼。作衣已竟羯恥
T23n1443_p0943c03║那衣復出者。有作衣竟非出羯恥那衣。有出
T23n1443_p0943c04║羯恥那衣非作衣竟。有出羯恥那衣作衣亦
T23n1443_p0943c05║竟。有非作衣竟非出羯恥那衣。初句者若苾
T23n1443_p0943c06║芻尼。浣染縫刺作衣已竟。然僧伽未出羯恥
T23n1443_p0943c07║那衣。第二句者。若苾芻尼作衣未竟。僧伽已
T23n1443_p0943c08║出羯恥那衣。第三句者。若苾芻尼作衣已了。
T23n1443_p0943c09║僧伽復出羯恥那衣。第四句者。若苾芻尼作
T23n1443_p0943c10║【CL074n1119_p0819b01】衣未竟。羯恥那衣未出。言得長衣齊十日者。
T23n1443_p0943c11║謂是十夜。長衣者。謂守持衣外別有餘衣。作
T23n1443_p0943c12║分別法應畜。若過畜者泥薩祇波逸底迦者。
T23n1443_p0943c13║此物應捨其罪當說。波逸底迦者。謂是燒煮
T23n1443_p0943c14║墮落義。謂犯罪者。墮在地獄傍生餓鬼惡道
T23n1443_p0943c15║之中。受燒煮苦。又犯此罪若不慇懃說除。便
T23n1443_p0943c16║能障礙所有善法。故名波逸底迦。此中犯相
T23n1443_p0943c17║其事云何。若苾芻尼月一日得衣。於十日內
T23n1443_p0943c18║應持應捨應作法若與他。若不持捨不作法
T23n1443_p0943c19║不與他。至十一日明相出時。泥薩祇波逸
T23n1443_p0943c20║底迦。
T23n1443_p0943c21║若苾芻尼一日得衣。二日不得衣。乃至十日
T23n1443_p0943c22║得衣。不為持等至十一日明相出。九日中所
T23n1443_p0943c23║得衣皆犯捨墮。如是乃至八日等所得衣。作
T23n1443_p0943c24║句日數多少准前應知。
T23n1443_p0943c25║若苾芻尼一日得衣二日得衣。彼苾芻尼於
T23n1443_p0943c26║十日內。前所得衣【CL074n1119_p0820a01】應持。後所得衣應捨等。
T23n1443_p0943c27║或可翻此。若不作法至十一日明相出時。二
T23n1443_p0943c28║日中所得衣。皆泥薩祇波逸底迦。如是乃至
T23n1443_p0943c29║三日等得衣。准事應知。若苾芻尼一日得五
T23n1443_p0944a01║衣。乃至二日等得衣。應同前作。法若不作法
T23n1443_p0944a02║至十一日。明相出時皆泥薩祇波逸底迦。
T23n1443_p0944a03║若苾芻尼一日得眾多衣。若前若後應持一
T23n1443_p0944a04║衣。餘皆作法。若不作法至十一日明相出時。
T23n1443_p0944a05║皆泥薩祇波逸底迦。若苾芻尼一日得眾多
T23n1443_p0944a06║衣。二日已去亦得眾多衣。作法同前。若不作
T23n1443_p0944a07║法至十一日明相出時。得罪同前。此等皆是
T23n1443_p0944a08║由前染後相續生過故。若苾芻尼犯泥薩祇
T23n1443_p0944a09║衣。此衣不捨不經宿其罪不說悔。若得餘衣
T23n1443_p0944a10║皆犯捨墮。若苾芻尼其泥薩祇衣。雖捨而不
T23n1443_p0944a11║經宿罪不說悔。餘所得衣並犯捨墮。若捨衣
T23n1443_p0944a12║經宿而罪不說悔。得所餘【CL074n1119_p0820b01】衣並犯捨墮。由前
T23n1443_p0944a13║染故。若苾芻尼畜長衣已犯捨墮。不為三事。
T23n1443_p0944a14║凡所得衣。若缽缽絡水羅腰絛。乃至隨有所
T23n1443_p0944a15║得沙門女資具養命之緣。並泥薩祇波逸底
T23n1443_p0944a16║迦。由前染故。若捨衣經宿其罪說悔得所餘
T23n1443_p0944a17║衣。並皆無犯。
T23n1443_p0944a18║　　離五衣學處第二
T23n1443_p0944a19║緣處同前。時諸苾芻多畜三衣。隨安居處所
T23n1443_p0944a20║得衣財。浣染刺已內衣袋中。繫縛使牢寄主
T23n1443_p0944a21║人。苾芻著上下二衣遊行人間。既去之後主
T23n1443_p0944a22║人為彼藏舉曝曬開張。多有作務。遂廢讀誦
T23n1443_p0944a23║攝念思惟。省事苾芻便生嫌賤。咸作是語。如
T23n1443_p0944a24║何苾芻多畜長衣妨他正業時諸苾芻以事白
T23n1443_p0944a25║佛。佛以此緣。同前集眾問實訶責。廣說乃至
T23n1443_p0944a26║制其學處。應如是說。
T23n1443_p0944a27║若復苾芻尼作衣已竟。羯恥耶衣復出。於五
T23n1443_p0944a28║衣中離一一衣。界外【CL074n1119_p0821a01】宿下至一夜。泥薩祇波
T23n1443_p0944a29║逸底迦。
T23n1443_p0944b01║如是世尊為諸聲聞弟子制學處已。時大迦
T23n1443_p0944b02║攝波衣重如苾芻律。乃至前是創制今更隨
T23n1443_p0944b03║開。應如是說。
T23n1443_p0944b04║若復苾芻尼作衣已竟。羯恥那衣復出。於五
T23n1443_p0944b05║衣中離一一衣。界外宿下至一夜。除眾作法。
T23n1443_p0944b06║泥薩祇波逸底迦。
T23n1443_p0944b07║衣已竟羯恥那衣復出。有四句差別如前。離
T23n1443_p0944b08║一一衣者。於僧伽胝嗢呾羅僧伽安呾婆娑
T23n1443_p0944b09║俱蘇洛迦僧腳崎五衣之中。離一一衣異界
T23n1443_p0944b10║而宿。乃至明相出。除僧伽羯磨。泥薩祇波
T23n1443_p0944b11║逸底伽。此犯捨物同前作法。此中犯相其事
T23n1443_p0944b12║云何。
T23n1443_p0944b13║攝頌曰。
T23n1443_p0944b14║　一二多舍村　　牆籬塹圍繞
T23n1443_p0944b15║　家樂外道舍　　鋪店及樓場
T23n1443_p0944b16║　堂車舡林樹　　皆有四不同
T23n1443_p0944b17║　【CL074n1119_p0821b01】於四威儀中　　彼衣應善識
T23n1443_p0944b18║有一舍村二舍村多舍村。牆圍村籬圍村塹
T23n1443_p0944b19║圍村。一村有一勢分有多勢分。多村有一勢
T23n1443_p0944b20║分有多勢分。一家有一勢分有多勢分。多家
T23n1443_p0944b21║有一勢分有多勢分。如是應知。若伎樂家外
T23n1443_p0944b22║道家。若鋪店樓及場堂車舡林樹。皆有一多
T23n1443_p0944b23║勢分四種不同。
T23n1443_p0944b24║云何一舍村。謂山野人同居一舍。此齊幾何
T23n1443_p0944b25║是其勢分。謂盡舍內外有一尋。又復齊其舂
T23n1443_p0944b26║擣炒磨餐噉飲食聚會之處。亦名勢分。若苾
T23n1443_p0944b27║芻尼。衣在舍中身居勢分。或衣居勢分身在
T23n1443_p0944b28║舍中。明相出時此無有犯。若置衣舍內及勢
T23n1443_p0944b29║分中。身居異處。便得捨墮。一舍既爾二舍亦
T23n1443_p0944c01║然。
T23n1443_p0944c02║云何多舍村。謂村內人家門無次第撩亂而住。
T23n1443_p0944c03║此齊幾何名為勢分。為異為同。答此村無勢
T23n1443_p0944c04║分亦無共處。離衣分齊【CL074n1119_p0822a01】據家為准。云何牆圍
T23n1443_p0944c05║村。謂村四面以牆圍繞。此齊幾何名為勢分。
T23n1443_p0944c06║謂盡牆內外有一尋。又復齊其雞飛墮處。又
T23n1443_p0944c07║齊懷慚愧人便利之處。是其勢分。餘如前說。
T23n1443_p0944c08║云何籬圍村。謂村四面以籬圍繞。此齊幾何
T23n1443_p0944c09║名為勢分。謂盡籬內外有一尋。又復齊其牛
T23n1443_p0944c10║羊足塵所及之處。又齊六牛竹車迴轉之處。
T23n1443_p0944c11║是為勢分。
T23n1443_p0944c12║云何塹圍村。謂村四面以塹圍繞。此齊幾何
T23n1443_p0944c13║名為勢分。謂盡塹內外有一尋。又復齊其十
T23n1443_p0944c14║二肘梯所及之處。又齊棄糞掃時麤大塼石
T23n1443_p0944c15║所及之處。是其勢分。云何一村有一勢分。謂
T23n1443_p0944c16║於此村有一園林一神廟眾集之處。是謂一
T23n1443_p0944c17║村有一勢分。此齊幾何名為勢分。謂盡園林
T23n1443_p0944c18║外有一尋。又復齊其舂擣炒磨餐噉飲食聚
T23n1443_p0944c19║會之處。是其勢分。云何一村有多勢分。謂於
T23n1443_p0944c20║此村有多園【CL074n1119_p0822b01】林多神廟眾集之處。是謂一村
T23n1443_p0944c21║有多勢分。此齊幾何名為勢分。為異為同。答
T23n1443_p0944c22║此無勢分但齊室中。云何多村有一勢分。謂
T23n1443_p0944c23║此多村有一園林一神廟眾集之處。是謂多
T23n1443_p0944c24║村有一勢分。此齊幾何名為勢分。村中並是
T23n1443_p0944c25║外各一尋。又復齊其舂擣炒磨餐噉飲食聚
T23n1443_p0944c26║會之處。亦名勢分。云何多村有多勢分。謂此
T23n1443_p0944c27║多村有多園林多神廟眾集之處。是謂多村
T23n1443_p0944c28║有多勢分。此齊幾何名為勢分。為異為同。答
T23n1443_p0944c29║此無勢分。餘並如前。云何一家有一勢分。謂
T23n1443_p0945a01║此家中唯一家長兄弟姊妹。是謂一家有一
T23n1443_p0945a02║勢分。事並同前。一舍村說。云何一家有多勢
T23n1443_p0945a03║分。謂此家中有多家長等分別。是謂一家有
T23n1443_p0945a04║多勢分。此齊幾何名為勢分。謂齊門來更無
T23n1443_p0945a05║勢分。云何多家有一勢分。謂諸家中唯一家
T23n1443_p0945a06║長兄弟不分。【CL074n1119_p0823a01】是謂多家有一勢分。云何多家
T23n1443_p0945a07║有多勢分。謂此諸家有多家長兄弟分別。此
T23n1443_p0945a08║齊幾何名為勢分。此無勢分。餘並同前。云何
T23n1443_p0945a09║一伎樂家有一勢分。宅中總是外有一尋。又
T23n1443_p0945a10║復齊其安置竿鼓琵琶簫笛料理供具聚會
T23n1443_p0945a11║飲食處來。亦是勢分云何一伎樂家有多勢
T23n1443_p0945a12║分。謂此家中有多家長兄弟分別。是謂一家
T23n1443_p0945a13║有多勢分。此齊幾何名為勢分。何共何別。別
T23n1443_p0945a14║謂據彼兄弟所居分齊。共謂安置幡竿處來。
T23n1443_p0945a15║云何多伎樂家有一勢分。謂此諸家唯一家
T23n1443_p0945a16║長兄弟不分。是謂多家有一勢分。此齊幾何
T23n1443_p0945a17║名為勢分。宅中總是外有一尋。又復齊其安
T23n1443_p0945a18║置竿等。並名勢分。云何多伎樂有多勢分。謂
T23n1443_p0945a19║此。諸家有多家長兄弟分別。此齊幾何名為
T23n1443_p0945a20║勢分。何共何別。答此無勢分。云何一外道家
T23n1443_p0945a21║有一勢分。謂【CL074n1119_p0823b01】此家中同一見解無別意趣。此
T23n1443_p0945a22║之勢分。宅中總是外有一尋。又齊曬曝牛糞
T23n1443_p0945a23║安置柴薪皮服君持祠祀箄杓火鑪咒祭舂
T23n1443_p0945a24║擣飲食聚會處來。云何一外道家有多勢分。
T23n1443_p0945a25║謂此家中有多見解意趣不同。此之勢分何
T23n1443_p0945a26║共何別。謂齊天祠。云何多外道家有一勢
T23n1443_p0945a27║分。謂諸家中同一見解無別意趣。此之勢分。
T23n1443_p0945a28║宅中總是外有一尋。又齊曬曝牛糞等處。
T23n1443_p0945a29║云何多外道家有多勢分。謂此諸家有多見
T23n1443_p0945b01║解意趣不同。此之勢分何共何別。此無勢
T23n1443_p0945b02║分。云何一鋪有一勢分。謂此鋪中有一家長
T23n1443_p0945b03║兄弟不分。此之勢分。中間總是外有一尋。
T23n1443_p0945b04║又齊安置貨物計秤量度交易之處。云何
T23n1443_p0945b05║一鋪有多勢分。謂此鋪中有多家長兄弟分
T23n1443_p0945b06║別。此之勢分何共何別。謂交易坐床。云何多
T23n1443_p0945b07║鋪有一勢分。謂此諸鋪唯【CL074n1119_p0824a01】一家長兄弟不分。
T23n1443_p0945b08║此之勢分。中間總是外有一尋。又齊安置貨
T23n1443_p0945b09║物等處。云何多鋪有多勢分。謂此諸鋪有多
T23n1443_p0945b10║家長或兄弟分別。此齊幾何是其勢分。何共
T23n1443_p0945b11║何別。此無勢分。云何一店有一勢分。謂此店
T23n1443_p0945b12║中有一家長兄弟不分。此之勢分。中間總是
T23n1443_p0945b13║外有一尋。又齊安置小麥大麥油麻小豆粟
T23n1443_p0945b14║米粳米劫貝絲綿衣裳等物計秤量度交易
T23n1443_p0945b15║之處。云何一店有多勢分。謂此店中有多店
T23n1443_p0945b16║主或兄弟分別。此齊幾何是其勢分。何共何
T23n1443_p0945b17║別。謂著物板處。云何多店有一勢分。謂此諸
T23n1443_p0945b18║店唯一店主兄弟不分。此之勢分。中間總是
T23n1443_p0945b19║外有一尋。又齊安置麥豆等物。云何多店有
T23n1443_p0945b20║多勢分。謂此諸店有多店主或兄弟分別。此
T23n1443_p0945b21║齊幾何是其勢分。何共何別。答此無勢分。云
T23n1443_p0945b22║何一樓有一勢分。謂此樓【CL074n1119_p0824b01】中有一樓主兄弟
T23n1443_p0945b23║不分。此之勢分。中間總是外有一尋。又齊聚
T23n1443_p0945b24║會飲食處來。云何一樓有多勢分。謂此樓中
T23n1443_p0945b25║有多樓主或兄弟分別。此齊幾何是其勢分。
T23n1443_p0945b26║何共何別。謂安置梯處。
T23n1443_p0945b27║云何多樓有一勢分。謂此諸樓有一樓主兄
T23n1443_p0945b28║弟不分。此之勢分。中間總是外有一尋。此齊
T23n1443_p0945b29║幾何是其勢分。何共何別。謂安置梯處。云何
T23n1443_p0945c01║多樓有多勢分。謂此諸樓有多樓主或兄弟
T23n1443_p0945c02║分別。此齊幾何是其勢分。何共何別。答此無
T23n1443_p0945c03║勢分。云何一場有一勢分。謂此場中有一場
T23n1443_p0945c04║主兄弟不分。此之勢分。中間總是外有一尋。
T23n1443_p0945c05║安置穀麥筐斗之處。云何一場有多勢分。謂
T23n1443_p0945c06║此場中有多場主或兄弟分別。此齊幾何是
T23n1443_p0945c07║其勢分。何共何別。謂場界畔。云何多場有一
T23n1443_p0945c08║勢分。謂此諸場有一場主兄弟不分。此之勢
T23n1443_p0945c09║分。【CL074n1119_p0825a01】中間總是外有一尋。安置穀麥之處。云何
T23n1443_p0945c10║多場有多勢分。謂此諸場有多場主或兄弟
T23n1443_p0945c11║分別。此齊幾何是其勢分。何共何別。答此無
T23n1443_p0945c12║勢分。云何一堂有一勢分。謂此堂中有一堂
T23n1443_p0945c13║主兄弟不分。此之勢分。中間總是外有一尋。
T23n1443_p0945c14║謂繫牛馬處。剉草棄糞所及之處。云何一堂
T23n1443_p0945c15║有多勢分。謂此堂中有多堂主或兄弟分別。
T23n1443_p0945c16║此齊幾何是其勢分。謂到門內。云何多堂有
T23n1443_p0945c17║一勢分。謂此諸堂有一堂主兄弟不分。此之
T23n1443_p0945c18║勢分。中間總是外有一尋。繫牛馬剉草棄糞
T23n1443_p0945c19║所及之處。云何多堂有多勢分。謂此諸堂有
T23n1443_p0945c20║多堂主或兄弟分別。此齊幾何是其勢分。何
T23n1443_p0945c21║共何別。答此無勢分。云何一車有一勢分。謂
T23n1443_p0945c22║此一車有一車主兄弟不分。此之勢分。謂駕
T23n1443_p0945c23║車行住中間。總是外有一尋餐噉飲食繫牛
T23n1443_p0945c24║剉【CL074n1119_p0825b01】草棄糞及處。云何一車有多勢分。謂此一
T23n1443_p0945c25║車有多車主或兄弟分。謂此齊幾何是其勢
T23n1443_p0945c26║分。謂齊車軛。何共何別。共謂軾處。云何多
T23n1443_p0945c27║車有一勢分。謂此諸車有一車主兄弟不分。
T23n1443_p0945c28║此之勢分。謂駕車行處。云何多車有多勢分。
T23n1443_p0945c29║謂此諸車有多車主或兄弟分別。此齊幾何
T23n1443_p0946a01║是其勢分。何共何別。答此無勢分。云何一舡
T23n1443_p0946a02║有一勢分。謂此一舡有一舡主兄弟不分。此
T23n1443_p0946a03║之勢分。謂舡行住。中間總是外有一尋。謂
T23n1443_p0946a04║繫船處餐噉飲食。云何一舡有多勢分。謂此
T23n1443_p0946a05║一舡有多舡主或兄弟分別。此齊幾何是其
T23n1443_p0946a06║勢分。謂齊舡邊。云何多舡有一勢分。謂此諸
T23n1443_p0946a07║舡有一舡主兄弟不分。此之勢分。謂舡行
T23n1443_p0946a08║住。
T23n1443_p0946a09║云何多舡有多勢分。謂此諸舡有多舡主或
T23n1443_p0946a10║兄弟分別。此齊幾何是其勢分。何共何別。答
T23n1443_p0946a11║此無勢分。【CL074n1119_p0826a01】云何一林有一勢分。謂此林中有
T23n1443_p0946a12║一林主兄弟不分。此之勢分。謂此林內中間
T23n1443_p0946a13║總是外有一尋。又復齊其採花之處。餐噉飲
T23n1443_p0946a14║食之處。云何一林有多勢分。謂此一林有多
T23n1443_p0946a15║林主或兄弟分別。此齊幾何是其勢分。謂齊
T23n1443_p0946a16║井來。云何多林有一勢分。謂此諸林有一林
T23n1443_p0946a17║主兄弟不分。此之勢分。中間總是外有一尋。
T23n1443_p0946a18║及採花處。云何多林有多勢分。謂此諸林有
T23n1443_p0946a19║多林主或兄弟分別。此齊幾何是其勢分。何
T23n1443_p0946a20║共何別。答此無勢分。云何一樹有一勢分。謂
T23n1443_p0946a21║枝葉交密所及之處。中間總是外有一尋。又
T23n1443_p0946a22║於五月日正中時樹影及處。若無風時花葉
T23n1443_p0946a23║果子墮落之處。及天雨時水渧及處。云何
T23n1443_p0946a24║一樹有多勢分。謂樹枝葉疏散不交。此齊幾
T23n1443_p0946a25║何是其勢分。何共何別。謂是齊樹根。云何多
T23n1443_p0946a26║樹有一勢分。謂【CL074n1119_p0826b01】→此諸樹枝葉相交覆所及處。
T23n1443_p0946a27║中間總是。云何多樹有多勢分。謂此諸樹各
T23n1443_p0946a28║各相離枝葉不交。此齊幾何是其勢分。何共
T23n1443_p0946a29║何別。此無勢分。苾芻尼。有犯無犯准上可知。
T23n1443_p0946b01║爾時具壽鄔波離。白佛言。世尊大德。若苾芻
T23n1443_p0946b02║尼行住坐臥時。齊幾許來是離衣勢分。佛言。
T23n1443_p0946b03║如生聞婆羅門種菴沒羅樹。相離七尋花果
T23n1443_p0946b04║茂盛。此七樹間有四十九尋。齊此已來。是行
T23n1443_p0946b05║苾芻尼不失衣分齊。過此便失。若住坐臥時
T23n1443_p0946b06║但一尋內。若二界中間臥時衣角不離身來。
T23n1443_p0946b07║是其勢分。若苾芻尼。離衣宿應為三事。犯文
T23n1443_p0946b08║並如前說。
T23n1443_p0946b09║【○】【○】【○】根本說一切有部苾芻尼毘奈耶卷第七【CL074n1119_p0827a01】【CL074n1119_p0827b01】
