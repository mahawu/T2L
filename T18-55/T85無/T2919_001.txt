T85n2919_p1463a14║
T85n2919_p1463a15║
T85n2919_p1463a16║　　No. 2919
T85n2919_p1463a17║佛母經
T85n2919_p1463a18║
T85n2919_p1463a19║爾時世尊入般涅槃。倚臥雙告諸大眾。吾今
T85n2919_p1463a20║欲般涅槃。不見阿難及吾迦葉。來時語言。吾
T85n2919_p1463a21║與汝不相見也。即使憂波梨往詣刀利天上。
T85n2919_p1463a22║告吾母知。舉身疼痛不可思議。願母早來。
T85n2919_p1463a23║禮敬三寶。爾時佛母於其中夜作六種惡夢。
T85n2919_p1463a24║一者夢見珍山崩。二者夢見四海枯竭。三者
T85n2919_p1463a25║夢見五月下霜。四者夢見寶幢幡摧斫幡花
T85n2919_p1463a26║崩倒。五者夢見四火來燒我身。六者夢見兩
T85n2919_p1463a27║乳自然流出。爾時佛母說夢未訖。正見憂波
T85n2919_p1463a28║梨從空而來。口問。聖人從何方來。顏容憔
T85n2919_p1463a29║瘁。面色無光。狀似怯人。爾□憂波梨哽咽聲
T85n2919_p1463b01║嘶。量久不語。告言。佛母佛母。我如來大師
T85n2919_p1463b02║昨夜子時捨大法身入般涅槃。故遺我來告。
T85n2919_p1463b03║請眷屬。爾時佛母聞此語。以渾堆自摸。如須
T85n2919_p1463b04║彌山崩。遍體而現。如波羅奢花。悶絕躃地。時
T85n2919_p1463b05║有二天女。將水噀之。量久還惺。爾時佛母將
T85n2919_p1463b06║諸徒眾恭敬圍遶。從刀利天下至娑羅雙樹
T85n2919_p1463b07║間。正見如來。殯斂以訖。唯有僧伽梨衣。疊
T85n2919_p1463b08║著棺邊。缽盂錫杖掛其樹上。有二師子。自剄
T85n2919_p1463b09║而死。十大弟子向天號哭。爾時佛母手攜此
T85n2919_p1463b10║物而作是言。此是我子。生存在日持用此物。
T85n2919_p1463b11║化導眾生。此物今無主也。爾時佛母遶棺三
T85n2919_p1463b12║匝。卻住一面。悶淚而言告言。慈子。汝是我
T85n2919_p1463b13║子。我是汝母。汝今入般涅槃。云何不留半偈
T85n2919_p1463b14║之法。爾時如來聞母喚聲。金棺自開。卻坐
T85n2919_p1463b15║千葉蓮花臺上。為母說法。
T85n2919_p1463b16║　世間苦空　　諸行無常　　是生滅法
T85n2919_p1463b17║　生滅滅已　　寂滅為樂
T85n2919_p1463b18║爾時佛母聞此法。以心生歡喜。還歸本天。未
T85n2919_p1463b19║至天所。住立虛空。心生慈悲。嗚呼大哭。天
T85n2919_p1463b20║地震動。淚下如雨。雲中百鳥皆作哭聲。一切
T85n2919_p1463b21║恩愛會有別離。何其如來□□□□□涅槃
T85n2919_p1463b22║大般涅槃經佛。
