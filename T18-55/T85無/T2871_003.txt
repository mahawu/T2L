T85n2871_p1349a18║
T85n2871_p1349a19║
T85n2871_p1349a20║
T85n2871_p1349a21║大通方廣懺悔滅罪莊嚴成佛
T85n2871_p1349a22║經卷下
T85n2871_p1349a23║
T85n2871_p1349a24║□□釋迦牟尼佛因信相菩薩。為一切眾生
T85n2871_p1349a25║及自己身問諸佛名。佛說十方三世諸佛十
T85n2871_p1349a26║二部經。大菩薩僧已復欲大師子吼。師子吼
T85n2871_p1349a27║者名決定說。決定說者。明知如來常住不滅。
T85n2871_p1349a28║□說眾生盡有佛□□魔怖畏外道歸伏故□
T85n2871_p1349a29║□□□□□□□□□□舌遍覆三千大千世
T85n2871_p1349b01║界。一切世界六種震動。六種震動者。東涌西
T85n2871_p1349b02║沒西涌東沒。南涌北沒北涌南沒。中涌邊沒
T85n2871_p1349b03║邊涌中沒。是名六□□□□□□舌根放大
T85n2871_p1349b04║光明大光普照。大光普照者。轉無常以為常。
T85n2871_p1349b05║轉不淨以為淨。轉苦以為樂。轉無明以為明。
T85n2871_p1349b06║□□佛光所照之處。山林國土江河大海鐵
T85n2871_p1349b07║圍山川。一切地獄高下平正。皆悉清淨無諸
T85n2871_p1349b08║穢惡。猶如東方清淨莊嚴滿月世界。
T85n2871_p1349b09║爾時釋迦分身諸佛。從空化下猶如雨華。從
T85n2871_p1349b10║地化出猶如涌雲。遍滿虛空間無空處。是時
T85n2871_p1349b11║化佛異口同音。皆言如來常性不滅。說諸眾
T85n2871_p1349b12║生皆有□□□□□法皆歸於空。萬行因果
T85n2871_p1349b13║皆歸一乘。眾生見之。說是語已忽然不現。唯
T85n2871_p1349b14║見釋迦在本坐上。當於爾時一切大眾皆見
T85n2871_p1349b15║化佛。所以見者。皆是釋迦威神之力。釋迦
T85n2871_p1349b16║慈父現此神通威德力時。是時眾中四十恒
T85n2871_p1349b17║河沙菩薩得無生法忍。八萬聲聞發大乘心。
T85n2871_p1349b18║十千比丘得阿羅漢道。萬八千比丘尼得阿
T85n2871_p1349b19║那含道。四億優婆塞得斯陀含道。十億優婆
T85n2871_p1349b20║夷得須陀洹道。無量天人得法眼淨自識宿
T85n2871_p1349b21║命。知有為法悉皆無常。
T85n2871_p1349b22║爾時眾中師子吼菩薩摩訶薩。即從坐起正
T85n2871_p1349b23║衣服頂禮佛足而白佛言。世尊如上所說聞
T85n2871_p1349b24║佛名亦滅罪。聞法名亦滅罪。聞僧名亦滅罪。
T85n2871_p1349b25║為佛力為法力為僧力。如其佛力應求佛。如
T85n2871_p1349b26║其法力應求法。如其僧力應求僧。何須求三。
T85n2871_p1349b27║如上所說唯有一乘。眾生見三。佛自說三。何
T85n2871_p1349b28║況眾生。佛告師子吼菩薩摩訶薩言。善哉善
T85n2871_p1349b29║哉。快問是義。利益眾生。諦聽諦聽。今當為汝
T85n2871_p1349c01║分別解說。非但佛力。非但法力。非但僧力。皆
T85n2871_p1349c02║是眾力。佛是眾生歸處父母。菩薩僧者是證
T85n2871_p1349c03║明知識。迷子眾生若有惺悟。自生厭離念力
T85n2871_p1349c04║多故。求出三界煩惱大海。方廣經典為作大
T85n2871_p1349c05║船。善男子。佛即是法。法即是僧。僧即無為。
T85n2871_p1349c06║無為是空。無為空有為空。內空外空。大空小
T85n2871_p1349c07║空。皆歸一空更無別空。善男子。汝向所問應
T85n2871_p1349c08║當求一。何須求三。善男子。譬如有人怖畏虛
T85n2871_p1349c09║空。處處遊行藏護其身。不離虛空。善男子。十
T85n2871_p1349c10║方佛說及我所說萬善因緣三寶三乘。不過
T85n2871_p1349c11║有一為初中後善。一切眾生分別說三。是故
T85n2871_p1349c12║名為一相三寶。師子吼菩薩言。善哉善哉。實
T85n2871_p1349c13║如聖教。我以久知。為諸眾生問如此事。師子
T85n2871_p1349c14║吼菩薩摩訶薩復白佛言。世尊如佛所說無
T85n2871_p1349c15║二無三。是方廣經典。諸佛之母。菩薩大道。學
T85n2871_p1349c16║者眼目。攝諸邪見。救護失□□三惡道。開無
T85n2871_p1349c17║上菩提門。進諸聲聞趣於大乘。我當以大陀
T85n2871_p1349c18║羅尼咒以守護之。淨持戒行修學是經亦當
T85n2871_p1349c19║護之。或復有人敬是經典修行七日。或有惡
T85n2871_p1349c20║魔欲來惱亂。使諸惡魔不得其便。世尊我護
T85n2871_p1349c21║是經令得久住盡菩提性。佛言。善男子。汝護
T85n2871_p1349c22║是經即護三寶。亦護行教者。爾時師子吼菩
T85n2871_p1349c23║薩。即於佛前而說咒曰。
T85n2871_p1349c24║南無佛陀南無達摩南無僧伽阿亶地陀羅尼
T85n2871_p1349c25║多陀呵阿伽闍尼婆毘薩婆達摩尼婆毘伊舍
T85n2871_p1349c26║摩陀毘婆舍那毘摩羅修缽離達摩尼佉那婆
T85n2871_p1349c27║樓尼叉夜多摩隸遮隸睺樓睺樓師鞞帝曼哆
T85n2871_p1349c28║羅曼哆羅沙訶
T85n2871_p1349c29║一讀百遍右遶七匝。如是七日一日三時。於
T85n2871_p1350a01║其七日勿念餘經。存心方廣更莫異境。
T85n2871_p1350a02║世尊是陀羅尼咒。八百萬億諸佛所說。我今
T85n2871_p1350a03║說之。若有謗此咒者。即為謗此諸佛如來。已
T85n2871_p1350a04║謗此咒者。世世與道不成不出三界。何以故。
T85n2871_p1350a05║是咒能令失心者使得本心。是陀羅尼咒一
T85n2871_p1350a06║經於耳聞以書寫。不食酒肉齋戒自守。去離
T85n2871_p1350a07║論戲不入憒市。常行大慈貴於坐禪。是人或
T85n2871_p1350a08║從無量劫來三障重罪。聞此咒已至心受持。
T85n2871_p1350a09║日日讀誦經念不忘。是人乃至菩提不墮三
T85n2871_p1350a10║塗。佛告師子吼菩薩言。善哉善哉。能護三寶。
T85n2871_p1350a11║慈念眾生令出三有。說如是咒大作利益。無
T85n2871_p1350a12║量學人開闡導教斷諸邪見。善男子。一切眾
T85n2871_p1350a13║生聞汝名者。咒音聲者信敬不毀。是人現世
T85n2871_p1350a14║安穩。及其命終常見諸佛亦得見我。亦見汝
T85n2871_p1350a15║身并諸菩薩。自知得作佛決定無有疑。一切
T85n2871_p1350a16║見佛性都由清淨信。萬善成佛道會捨一切
T85n2871_p1350a17║惡。佛言。若有善男子善女人。能於我滅後。或
T85n2871_p1350a18║復一日或復一夜。或復一時或復一念。禮拜
T85n2871_p1350a19║三世十方諸佛十二部經諸大菩薩。心念大
T85n2871_p1350a20║乘思第一義。是人一念一彈指頃。十惡五逆
T85n2871_p1350a21║及謗方等一切惡業。悉皆除滅無有遺餘。若
T85n2871_p1350a22║有比丘比丘尼。若菩薩若沙彌若沙彌尼。或
T85n2871_p1350a23║失本心身犯四重八禁六重十惡五逆誹謗方
T85n2871_p1350a24║等。今若生信禮拜如是十方三世諸佛名者。
T85n2871_p1350a25║如是惡業悉得除滅無有遺餘。作是語已。爾
T85n2871_p1350a26║時定光佛時善見王子與三千人。俱忽然之
T85n2871_p1350a27║頃來至佛所。頂禮佛足同聲白佛言。世尊我
T85n2871_p1350a28║等或從無量劫來造作惡業不可具說。或犯
T85n2871_p1350a29║十惡或犯五逆及謗方等。或造無量阿僧祇
T85n2871_p1350b01║罪。求依如來十二部經。諸菩薩眾發露懺悔。
T85n2871_p1350b02║唯願聽許。佛言。善哉善哉。怖心難生善根難
T85n2871_p1350b03║發。欲懺十惡欲懺五逆。乃至一闡提欲見佛
T85n2871_p1350b04║性者。應當如是隨意說之。爾時三千人聞佛
T85n2871_p1350b05║慈音。正理衣服合掌作禮。偏袒右肩右膝著
T85n2871_p1350b06║地。作如是言。世尊我等今者歸命十方佛。歸
T85n2871_p1350b07║命十方法。歸命十方僧。次復歸命稽首東方
T85n2871_p1350b08║阿閦佛。亦復歸命南方寶相。稽首西方阿彌
T85n2871_p1350b09║陀佛。亦復歸命北方妙勝。稽首上方香積如
T85n2871_p1350b10║來。亦復歸命下方億像。稽首東方普賢大士。
T85n2871_p1350b11║亦復歸命南方持世。稽首西方觀音大士。亦
T85n2871_p1350b12║復歸命北方滿月。稽首上方虛空大士。亦復
T85n2871_p1350b13║歸命下方堅德。稽首本師定光如來。亦復歸
T85n2871_p1350b14║命未來佛性。稽首他方分身化佛。歸命今者
T85n2871_p1350b15║我師釋迦。稽首大士維摩文殊。亦復歸命阿
T85n2871_p1350b16║難迦葉。稽首出現四道聖人。亦復歸命有教
T85n2871_p1350b17║初心。稽首大藏十二部經方等正典。亦復歸
T85n2871_p1350b18║命諸餘經法。稽首八分舍利形像。亦復歸命
T85n2871_p1350b19║現有佛事四方四王忉利釋梵三十三天。虛
T85n2871_p1350b20║空天上地上地下有諸山林樹下一切神仙。
T85n2871_p1350b21║有大神足有天眼者有天耳者。願使聞知皆
T85n2871_p1350b22║為證明。願一切眾生若未懺者皆得滅罪。作
T85n2871_p1350b23║如是言。我等或從無始世界及今惡身。狂惑
T85n2871_p1350b24║心亂無量倒見煩惱惡業不可具陳。所作眾罪
T85n2871_p1350b25║不自覺知。惡心熾盛不見後世但見現在。樂
T85n2871_p1350b26║習煩惱遠離善根。惡業障隔近惡知識。於比
T85n2871_p1350b27║丘邊作非法。比丘尼邊作非法。於父母邊作
T85n2871_p1350b28║非法。或復自在用僧鬘物。於五部僧邊或作
T85n2871_p1350b29║是非。或說世間無量惡業。或殺菩提善根眾
T85n2871_p1350c01║生。或謗法師法說非法非法說法。謂如來無
T85n2871_p1350c02║常正法無常僧寶無常。不樂慧施信受邪法。
T85n2871_p1350c03║是故今日無量怖畏無量慚愧。歸依三寶。諸
T85n2871_p1350c04║佛慈悲方等父母菩薩知識。聽許我等發露
T85n2871_p1350c05║懺悔。願除無量劫以來生死重罪。願又更莫
T85n2871_p1350c06║造。
T85n2871_p1350c07║復次世尊我等或從無量劫來造作五逆。或
T85n2871_p1350c08║犯過去未來現在諸佛禁戒。作一闡提行。發
T85n2871_p1350c09║麤惡言誹謗正法。造是重業。未曾改悔心無
T85n2871_p1350c10║慚愧。或犯十惡五逆等罪。自知定犯如是重
T85n2871_p1350c11║事。本心初無怖畏慚愧。默受供養未曾發露。
T85n2871_p1350c12║於彼正法未有護惜建立之心。於其中間毀
T85n2871_p1350c13║呰輕賤言多過惡。或復說言無佛法僧。或造
T85n2871_p1350c14║如是十惡五逆無間重罪。是故今日無量怖
T85n2871_p1350c15║畏無量慚愧。歸依三寶。諸佛慈悲方等父母
T85n2871_p1350c16║菩薩知識。聽許我等發露懺悔。願除無量劫
T85n2871_p1350c17║以來生死重罪。願又更莫造。
T85n2871_p1350c18║復次世尊我等或從無量劫來。或四倒見四
T85n2871_p1350c19║重之法說偷蘭遮偷蘭遮法說為四重。犯說
T85n2871_p1350c20║非犯。非犯說犯。輕罪說重。重罪說輕。淨見不
T85n2871_p1350c21║淨。不淨見淨。或復邪見讚說世典不敬佛經。
T85n2871_p1350c22║諸惡論義畜八不淨。真是佛語以為魔語。真
T85n2871_p1350c23║是魔語以為佛語。或復信受六師所說。或作
T85n2871_p1350c24║是言。如來今日畢竟涅槃。三寶無常身心起
T85n2871_p1350c25║惑無量倒見。是故今日無量怖畏無量慚愧。
T85n2871_p1350c26║歸依三寶。諸佛慈悲方等父母菩薩知識。聽
T85n2871_p1350c27║許我等發露懺悔。願除無量劫以來生死重
T85n2871_p1350c28║罪。願後更莫造。
T85n2871_p1350c29║復次世尊我等或從無量劫來及今一形。或
T85n2871_p1351a01║犯招提僧物。或犯十方僧物。或犯現前僧物。
T85n2871_p1351a02║或犯五部僧物。乃至一比丘物。一切檀越物。
T85n2871_p1351a03║或復自稱我得正法。四禪四果緣是惡業不
T85n2871_p1351a04║善因緣。或本出家造作四重。八禁六重十三
T85n2871_p1351a05║僧殘。二不定法三十捨墮。九十一墮四懺悔
T85n2871_p1351a06║法。眾多學法七滅諍法。或犯如是一一諸戒。
T85n2871_p1351a07║從突吉羅復至四重。或復五逆誹謗正法甚
T85n2871_p1351a08║深經典。造一闡提行。覆藏不悔日夜增長。曾
T85n2871_p1351a09║聞佛說。若犯四重乃至五逆或謗正法。若不
T85n2871_p1351a10║發露定墮地獄。諸佛菩薩聲聞緣覺無能救
T85n2871_p1351a11║護。師僧父母諸天世人亦不能救。是故今日
T85n2871_p1351a12║無量怖畏無量慚愧。是故今日歸依三寶。過
T85n2871_p1351a13║去多寶未來千佛現在分身諸來釋迦。諸佛
T85n2871_p1351a14║慈悲方等父母菩薩知識。聽許我等發露懺
T85n2871_p1351a15║悔。願除無量劫以來煩惱障業障報障四重
T85n2871_p1351a16║無間十惡重罪。
T85n2871_p1351a17║復次世尊我等今者為諸眾生及自己身。十
T85n2871_p1351a18║方佛前今者懺悔。一切眾生無量劫來。不識
T85n2871_p1351a19║諸佛及父母恩。不解善法造作眾惡。自恃種
T85n2871_p1351a20║性及諸財寶。盛年放逸作諸惡業。隨心所作
T85n2871_p1351a21║不見其過。凡夫愚行無智闇覆。親近惡友煩
T85n2871_p1351a22║惱亂心。五欲因緣心生忿恚不知厭足。故作
T85n2871_p1351a23║眾惡。親近非聖因生慳嫉。貧窮因緣而造諸
T85n2871_p1351a24║惡。及以女色姦諂作惡。繫屬於他常有怖畏。
T85n2871_p1351a25║不得自在諸結惱熱。貪欲恚癡嬈動其心。渴
T85n2871_p1351a26║愛所逼造作眾惡。身口意惡所集三業。是眾
T85n2871_p1351a27║罪等今悉懺悔。或不恭敬佛法聖僧。如是眾
T85n2871_p1351a28║罪今悉懺悔。或不恭敬菩薩緣覺。如是眾罪
T85n2871_p1351a29║今悉懺悔。以無智故誹謗正法。不知恭敬父
T85n2871_p1351b01║母師長。如是眾罪今悉懺悔。愚惑所覆憍慢
T85n2871_p1351b02║放逸。因貪恚癡造作諸惡。如是諸罪今悉懺
T85n2871_p1351b03║悔。我今供養十方諸佛。願諸眾生令住十地。
T85n2871_p1351b04║悉令具足如來正覺。
T85n2871_p1351b05║爾時佛告善見王子。善哉善哉大士大士。自
T85n2871_p1351b06║能觀身不善惡業。生大怖畏發露諸惡。復為
T85n2871_p1351b07║眾生懺悔眾罪。以是名以是真大士。自離眾
T85n2871_p1351b08║惡復令眾生遠離眾惡。是故名汝是真大士。
T85n2871_p1351b09║不自願身先願眾生令得正覺。是故名汝是
T85n2871_p1351b10║真大士是真大士。
T85n2871_p1351b11║爾時善見王子三千人懺悔以訖以偈讚佛。
T85n2871_p1351b12║　唯佛一人獨第一　　三界父母一切智
T85n2871_p1351b13║　於一切等無與等　　稽首世尊希有比
T85n2871_p1351b14║　凡人行惠為己利　　求報以財而給施
T85n2871_p1351b15║　佛大慈仁無此事　　怨親憎愛以等利
T85n2871_p1351b16║　大精進人我歸命　　佛二足中尊最上
T85n2871_p1351b17║　智慧眼人能知見　　諸天不解此智慧
T85n2871_p1351b18║　過去未來今諸佛　　一切我皆稽首禮
T85n2871_p1351b19║　如是我今歸命佛　　亦如恭敬二世尊
T85n2871_p1351b20║爾時十方諸佛即為善見王子及三千人而說
T85n2871_p1351b21║偈教。
T85n2871_p1351b22║　若欲求佛道　　常隨多聞人　　如事善師相
T85n2871_p1351b23║　成佛亦不久　　若持戒清淨　　是名實比丘
T85n2871_p1351b24║　若有能觀空　　是名得三昧　　若有能精進
T85n2871_p1351b25║　是名行道人　　若有得涅槃　　是名為實樂
T85n2871_p1351b26║　持戒大沙門　　大戒清淨尼　　半月常布薩
T85n2871_p1351b27║　結淨行乞食　　身被僧伽梨　　衣缽行隨身
T85n2871_p1351b28║　諸天皆歡喜　　恭敬合掌禮　　我使諸天人
T85n2871_p1351b29║　以為作給使　　亦如諸小天　　奉事天帝釋
T85n2871_p1351c01║　今日得現報　　未來不可量　　出家持禁戒
T85n2871_p1351c02║　是名報佛恩　　復次善見王　　除我及菩薩
T85n2871_p1351c03║　世間一切人　　心生清淨信　　了知十方佛
T85n2871_p1351c04║　常住不涅槃　　法僧亦復然　　如是諸人等
T85n2871_p1351c05║　是名報佛恩
T85n2871_p1351c06║　復次善見王　　世間一切人　　心無分別相
T85n2871_p1351c07║　了知一乘道　　過去並未來　　十方及現在
T85n2871_p1351c08║　唯有一佛乘　　無二亦無三　　若能發是意
T85n2871_p1351c09║　心無分別相　　如是諸人等　　是名報佛恩
T85n2871_p1351c10║　復次善見王　　若能有一人　　於我滅度後
T85n2871_p1351c11║　心常生信解　　皆言諸眾生　　悉有如來性
T85n2871_p1351c12║　如是諸人等　　亦名報佛恩　　若修一念善
T85n2871_p1351c13║　不求天果報　　直向無上道　　亦名報佛恩
T85n2871_p1351c14║　復次善見王　　於我滅度後　　若能有一人
T85n2871_p1351c15║　須臾讀是經　　敬重佛法僧　　孝順供養師
T85n2871_p1351c16║　如是諸人等　　亦名報佛恩　　若人捨一財
T85n2871_p1351c17║　欲食及衣服　　普施諸大眾　　亦名報佛恩
T85n2871_p1351c18║　復次善見王　　於我末法中　　有能化一人
T85n2871_p1351c19║　須臾聽是經　　復勝別供養　　百億菩薩眾
T85n2871_p1351c20║　如是大乘經　　諸佛菩薩母　　念佛敬是經
T85n2871_p1351c21║　並諸菩薩眾　　等心無彼此　　是名報佛恩
T85n2871_p1351c22║　復次善見王　　有能末法中　　若欲報佛恩
T85n2871_p1351c23║　一念在禪定　　勝活三千界　　滿中一切人
T85n2871_p1351c24║　謗禪壞亂眾　　如殺三千界　　滿中一切人
T85n2871_p1351c25║　及諸眾生類　　謗禪壞亂眾　　其罪亦如是
T85n2871_p1351c26║　若人見修善　　誹謗不信受　　斷壞三寶種
T85n2871_p1351c27║　不名報佛恩
T85n2871_p1351c28║爾時善見王子三千人蒙佛教已歡喜頂受重
T85n2871_p1351c29║說偈言。
T85n2871_p1352a01║　我等今者　　稽首過去　　未來現在
T85n2871_p1352a02║　三世諸佛　　亦復歸命　　釋迦文佛
T85n2871_p1352a03║　稽首八萬　　四千法藏　　亦復歸命
T85n2871_p1352a04║　諸餘經法　　稽首過去　　維摩文殊
T85n2871_p1352a05║　亦復歸命　　多聞大智　　阿難舍利
T85n2871_p1352a06║　稽首無學　　五分法身　　亦復歸命
T85n2871_p1352a07║　始學初因　　稽首以訖
T85n2871_p1352a08║重說偈言。
T85n2871_p1352a09║　諸佛說何實　　何者是不實　　實之以不實
T85n2871_p1352a10║　二事不可得　　如是真實相　　不戲於諸法
T85n2871_p1352a11║　憐愍眾生故　　方便轉法輪　　諸聖所從來
T85n2871_p1352a12║　佛示如是來　　實相及所去　　佛亦爾無異
T85n2871_p1352a13║　諸聖如實語　　佛亦如實說　　以是故名佛
T85n2871_p1352a14║　多陀阿伽度　　忍鎧心堅固　　精進弓力強
T85n2871_p1352a15║　智慧箭到利　　破憍慢諸賊　　應受天世人
T85n2871_p1352a16║　一切諸供養　　以是故名佛　　以為阿羅呵
T85n2871_p1352a17║　正知苦實相　　亦實知苦因　　知苦盡實相
T85n2871_p1352a18║　亦知苦盡道　　真正解四諦　　定實不可變
T85n2871_p1352a19║　是故十方中　　號三藐三佛　　得微妙三明
T85n2871_p1352a20║　清淨行亦具　　是故號世尊　　鞞闍遮羅那
T85n2871_p1352a21║　解知一切法　　自得妙道法　　或時方便說
T85n2871_p1352a22║　愍念一切故　　滅除老病死　　令到安穩處
T85n2871_p1352a23║　以是故名佛　　以為修伽陀　　知世所從來
T85n2871_p1352a24║　亦知世盡道　　以是故名佛　　為路迦鞞陀
T85n2871_p1352a25║　禪戒智等眼　　無及況出上　　以是故名佛
T85n2871_p1352a26║　為阿耨多羅　　大悲度眾生　　軟善教調御
T85n2871_p1352a27║　以是故名佛　　富樓沙曇藐　　智慧無煩惱
T85n2871_p1352a28║　說最上解脫　　以是故名佛　　提婆魔㝹舍
T85n2871_p1352a29║　三世動不動　　盡及不盡法　　道樹下悉知
T85n2871_p1352b01║　是故名為佛
T85n2871_p1352b02║爾時十方諸佛入神通三昧。而自舉身處於
T85n2871_p1352b03║空中。異口同音唱如是言。是善見大士及以
T85n2871_p1352b04║三千人。汝等罪性不在外不在內不在中間。
T85n2871_p1352b05║心實故善力實。心解故罪性解。空慧故罪性
T85n2871_p1352b06║空。信力故福力多。若能如是懺悔者。則為己
T85n2871_p1352b07║見我亦見多寶佛及諸分身者。懺悔滅罪。以
T85n2871_p1352b08║常見我今日教化諸菩薩。如是懺悔者。令我
T85n2871_p1352b09║及分身滅度多寶佛一切皆歡喜。十方現在
T85n2871_p1352b10║佛並過去未來亦見亦供養亦令得歡喜。順
T85n2871_p1352b11║此大乘經得入菩提門。
T85n2871_p1352b12║佛告諸弟子。有罪欲懺悔。當如善見王禮是
T85n2871_p1352b13║三世佛十二部尊經諸大菩薩僧。一一心禮。
T85n2871_p1352b14║亦如遭我相值我相見我相見一佛相二佛相
T85n2871_p1352b15║七佛相見百佛相千佛相萬佛相亦如見無
T85n2871_p1352b16║量佛相。如是一一心禮。是人福德無量。滅除
T85n2871_p1352b17║生死重罪。阿僧祇劫中不墮三惡道。安住於
T85n2871_p1352b18║佛道決定無有疑。是故悔諸罪至心諦信之
T85n2871_p1352b19║定得滅重罪。
T85n2871_p1352b20║爾時善見王子三千人等俱發聲言以偈讚
T85n2871_p1352b21║佛。
T85n2871_p1352b22║　世尊大慈悲　　釋種大法王　　處眾師子吼
T85n2871_p1352b23║　普攝諸眾生　　視眾如一子　　無彼亦無此
T85n2871_p1352b24║　以見無上尊　　是故今敬禮
T85n2871_p1352b25║爾時佛告善見王子及以三千人等。若能如
T85n2871_p1352b26║是發露懺悔不覆藏罪。是真菩薩。汝於來世
T85n2871_p1352b27║必得作佛。復次善男子。於我滅後有能直心
T85n2871_p1352b28║禮是十方諸佛十二部經諸菩薩僧者。是名
T85n2871_p1352b29║報三寶恩。即滅十惡五逆及謗方等。滅是罪
T85n2871_p1352c01║已。應以須陀洹得度者授與須陀洹果。應以
T85n2871_p1352c02║斯陀含得度者授與斯陀含果。應以阿那含
T85n2871_p1352c03║得度者授與阿那含果。應以阿羅漢得度者
T85n2871_p1352c04║授與阿羅漢果。應以辟支佛得度者授與辟
T85n2871_p1352c05║支佛果。應以菩薩得度者授與菩薩果。今是
T85n2871_p1352c06║經中諸大菩薩摩訶薩得一生實相。皆由禮
T85n2871_p1352c07║是十方三世諸佛。或有菩薩得二生法界。皆
T85n2871_p1352c08║由禮是三世諸佛。或有菩薩得畢竟智。皆由
T85n2871_p1352c09║禮是三世諸佛。或有菩薩得悟第一義諦。皆
T85n2871_p1352c10║由禮是三世諸佛。或有菩薩得首楞嚴三昧。
T85n2871_p1352c11║皆由禮是三世諸佛。或有菩薩得虛空三昧
T85n2871_p1352c12║智印三昧。皆由禮是三世諸佛。或有菩薩得
T85n2871_p1352c13║不退忍如法忍如法界。皆由禮是三世諸佛。
T85n2871_p1352c14║或有菩薩得陀羅尼大念心無礙智。皆由禮
T85n2871_p1352c15║是三世諸佛。或有菩薩得師子吼三昧金剛
T85n2871_p1352c16║三昧五智印三昧。皆由禮是三世諸佛。或有
T85n2871_p1352c17║菩薩得平等三昧大慈大悲阿耨多羅三藐三
T85n2871_p1352c18║菩提佛行。皆由禮是十方無量三世諸佛。爾
T85n2871_p1352c19║時文殊師利法王子菩薩摩訶薩而白佛言。
T85n2871_p1352c20║世尊一切眾生狂惑心亂造作惡逆。云何自
T85n2871_p1352c21║知而得滅罪。
T85n2871_p1352c22║佛告文殊師利。如上所說若人聞是方廣經
T85n2871_p1352c23║典。反聞十方三世諸佛名十二部經諸大菩
T85n2871_p1352c24║薩。心生歡喜無量。信敬書寫受持讀誦。通利
T85n2871_p1352c25║空淨之處淨治一室。香埿塗地。以好幡蓋莊
T85n2871_p1352c26║嚴其內。先燒好香。然後請佛。不問多少香水
T85n2871_p1352c27║洗浴著淨衣服。一上廁一洗浴。安置寶坐久
T85n2871_p1352c28║修是經。了知法相無我見人。請命令上分別
T85n2871_p1352c29║稱揚。燒好妙香一心除亂。正憶正念一心念
T85n2871_p1353a01║佛。是諸行人和合為上。若不和合瞋恚諍訟
T85n2871_p1353a02║不名懺悔。瞋恚俱懷與道相違。想念大乘思
T85n2871_p1353a03║第一義。七日七夜不得眠臥。一日三時讀誦
T85n2871_p1353a04║是經。日夜六時燒香供養禮拜懺悔。稱是經
T85n2871_p1353a05║中諸佛菩薩十二部經。心心不亂心心不錯
T85n2871_p1353a06║心心不異。心心時進心心日進。心心生信心
T85n2871_p1353a07║心歡喜。心心相次心心相續。心心深重心心
T85n2871_p1353a08║不離心心思罪。心心念佛心心念法心心念
T85n2871_p1353a09║僧。心心念戒心心念捨心心念天。是人如是
T85n2871_p1353a10║讀誦如是禮拜如是至心如是懺悔。從初一
T85n2871_p1353a11║日至第六日。復以香埿塗地。復以香水浴身。
T85n2871_p1353a12║燒種種妙香深心供養。以此至心是人懺悔
T85n2871_p1353a13║震動十方。我於爾時與無量無邊恒沙諸佛。
T85n2871_p1353a14║無量無邊恒沙菩薩。隨其音聲入其室內。與
T85n2871_p1353a15║作證明。如是七日定得滅。所以知者。凡夫
T85n2871_p1353a16║之人未合真諦。當取夢相。若見一夢即滅一
T85n2871_p1353a17║逆。見此五夢即滅五逆。是人其夜夢見自身
T85n2871_p1353a18║欲渡大河上大橋行。當知是人定得度脫。其
T85n2871_p1353a19║人或時夢見自身人與洗浴天雨其身。當知
T85n2871_p1353a20║是人定得清淨。其人或時夢見自身入沙門
T85n2871_p1353a21║大會之中入次而坐。當知是人真佛弟子。其
T85n2871_p1353a22║人或時夢見自身入塔寺中見好大像及見菩
T85n2871_p1353a23║薩。當知是人得正門已。其人或時夢見自身
T85n2871_p1353a24║自得果食而食。當知是人還得果報。
T85n2871_p1353a25║佛告文殊師利。若有比丘比丘尼菩薩清信
T85n2871_p1353a26║士女沙彌沙彌尼。失心錯亂。身犯如是一一
T85n2871_p1353a27║禁戒。如是懺悔。若不滅罪無有是處。除不至
T85n2871_p1353a28║心。
T85n2871_p1353a29║文殊師利問佛言。世尊行此法時。得多人不。
T85n2871_p1353b01║佛言。一人以上二十人以下。行此法時亦勿
T85n2871_p1353b02║曾念諸餘經典。從此悔已後更莫造。是名悔
T85n2871_p1353b03║法。應作是念。我等今者如死還活。我當持戒。
T85n2871_p1353b04║我當精進。我當讀誦大乘方等。是人爾時應
T85n2871_p1353b05║作是念。從今日始堅持禁戒。願如金剛。是
T85n2871_p1353b06║人作是念時。維摩大士復與無量菩薩立其
T85n2871_p1353b07║人前為作時證。大德普賢為作羯磨。大德迦
T85n2871_p1353b08║葉與作依止。佛告文殊。是名滅罪。是名解
T85n2871_p1353b09║脫。是名具戒。是名得住。
T85n2871_p1353b10║爾時世尊復告文殊師利菩薩摩訶薩言。若
T85n2871_p1353b11║有犯四重八禁六法十戒三歸五戒八禁十善
T85n2871_p1353b12║一一戒律乃至五逆及謗方等。除一闡提。若
T85n2871_p1353b13║不懺悔發露諸罪。其人命終決定必墮阿鼻
T85n2871_p1353b14║地獄。文殊師利自佛言。世尊云何名為阿鼻
T85n2871_p1353b15║地獄。唯願如來為一切眾生。說其因緣形狀
T85n2871_p1353b16║大小苦樂受報劫數多小。
T85n2871_p1353b17║佛告文殊。快哉快哉。快問是義。諦聽諦聽。及
T85n2871_p1353b18║諸大眾善思念之。吾當為汝廣開分別。云何
T85n2871_p1353b19║名為阿鼻地獄。阿者言無。鼻者言間。間無暫
T85n2871_p1353b20║樂故言無聞。阿者言無。鼻者言遮。阿者言無。
T85n2871_p1353b21║鼻者言救。阿者言無。鼻者言不動。阿者言極
T85n2871_p1353b22║熱。鼻者言極惱。阿者言不閑。鼻者言不住。不
T85n2871_p1353b23║住不閑故名阿鼻地獄。阿者言大火。鼻者言
T85n2871_p1353b24║極熱。猛火入心故名阿鼻地獄。
T85n2871_p1353b25║佛復告文殊師利菩薩摩訶薩言。善男子。阿
T85n2871_p1353b26║鼻地獄縱廣正等八萬由旬。七重鐵城上有七
T85n2871_p1353b27║重鐵網。下有十八鬲周匝七重。是皆刀林。
T85n2871_p1353b28║其七重城內復有劍林。下有十八鬲。其一一
T85n2871_p1353b29║鬲八萬四千重。於其四角復有四大銅狗。其
T85n2871_p1353c01║身長大四十由旬。眼如電光。牙如劍樹。齒如
T85n2871_p1353c02║刀山。舌如鐵鉤。抓如鐵杈。尾如鐵蟒。一
T85n2871_p1353c03║切毛孔皆出猛火。其煙臭惡。世間臭物無以
T85n2871_p1353c04║可比。其獄四門。一一門邊復有十八獄卒。頭
T85n2871_p1353c05║如羅剎頭。口如羅剎口。頭上十八角。手捉鐵
T85n2871_p1353c06║叉。七重城內有無數鐵幢。幢頭火涌如沸涌
T85n2871_p1353c07║泉。其鐵流迸滿阿鼻城中。阿鼻四門。其一
T85n2871_p1353c08║一門上復有十八銅釜沸鐵。涌出四門漫流
T85n2871_p1353c09║滿阿鼻城。一一鬲間復有八萬四千鐵蟒大
T85n2871_p1353c10║蛇。吐毒吐火。身滿城中。其蛇哮吼如天大雷
T85n2871_p1353c11║雨。大鐵丸滿阿鼻城。此城苦事八萬億千。苦
T85n2871_p1353c12║中苦者。腦中腦者。皆集此城。阿鼻地獄四
T85n2871_p1353c13║方有門。一一門外各有猛火。東西南北交過
T85n2871_p1353c14║通徹八萬由旬。周匝鐵牆鐵網彌覆其地。亦
T85n2871_p1353c15║鐵上火徹下。下火徹上。四維上下周匝一時
T85n2871_p1353c16║苦事俱起。如上所說四重八禁犯戒五逆及
T85n2871_p1353c17║謗方等。若不依此經中懺悔而無慚愧。其人
T85n2871_p1353c18║命終如大壯士屈申臂頃。落入阿鼻地獄。身
T85n2871_p1353c19║滿其中。熱腦急故口噤不語。唯復張眼合口。
T85n2871_p1353c20║合口張眼。此人罪故萬億刀輪從空而下頭
T85n2871_p1353c21║入足出。一切苦事過上所說百千萬倍。若有
T85n2871_p1353c22║具犯四重受大苦腦具足五大劫。八禁復倍。
T85n2871_p1353c23║五逆復倍。謗方等經復倍。謗三寶偷僧祇物。
T85n2871_p1353c24║污淨行比丘污比丘尼。謗師害師者。若人姦
T85n2871_p1353c25║母。如此人等復倍加上。除一闡提永斷善根
T85n2871_p1353c26║不出阿鼻。是等罪人受苦之時。猛火入心悶
T85n2871_p1353c27║絕而死。獄卒羅剎以鐵叉打地喚言活活應
T85n2871_p1353c28║聲即活。一日一夜萬死萬生。受大苦腦如上
T85n2871_p1353c29║所說。其人從阿鼻地獄出。以破戒因緣虛
T85n2871_p1354a01║食信施。復入諸小十八地獄。所謂寒冰地獄。
T85n2871_p1354a02║黑闇地獄。燋熱地獄。刀輪地獄。劍輪地獄。火
T85n2871_p1354a03║車地獄。沸屎地獄。濩湯地獄。灰河地獄。劍林
T85n2871_p1354a04║地獄。鐵床地獄。銅柱地獄。鐵機地獄。鐵輪地
T85n2871_p1354a05║獄。鐵窟地獄。鐵丸地獄。尖石地獄。飲銅地
T85n2871_p1354a06║獄。各八百萬歲。然後得出。常生下處。五百
T85n2871_p1354a07║世中不識三寶。值善知識得發菩提。不值知
T85n2871_p1354a08║識還墮地獄。犯突吉羅罪若不懺悔地獄受
T85n2871_p1354a09║苦。如四天王日月八百萬歲。波夜提罪復加
T85n2871_p1354a10║二倍。僧殘罪復加二倍。是諸罪人受苦之時
T85n2871_p1354a11║更無餘言唯得唱言。阿波波阿吒吒阿羅羅
T85n2871_p1354a12║阿婆婆。是故有罪當急懺悔還歸三寶。復次
T85n2871_p1354a13║文殊師利菩薩摩訶薩。若欲速疾除滅罪者。
T85n2871_p1354a14║如是經中懺悔發露。行道七日一日一食。思
T85n2871_p1354a15║惟正觀。憶念如來成佛時大人相。覺人相。不
T85n2871_p1354a16║動人相。解脫人相。光明人相。滿智慧人相。具
T85n2871_p1354a17║足諸波羅密相。首楞嚴等諸三昧海相。菩薩
T85n2871_p1354a18║摩訶薩從勝意慈三昧起入滅意定。從滅意
T85n2871_p1354a19║定起還入首楞嚴定。從首楞嚴定起入慧炬
T85n2871_p1354a20║三昧。從慧炬三昧起入諸法相三昧。從諸法
T85n2871_p1354a21║相三昧起入光明相三昧。從光明相三昧起
T85n2871_p1354a22║入師子音聲三昧。從師子音聲三昧起入師
T85n2871_p1354a23║子奮迅三昧。從師子奮迅三昧起入海意三
T85n2871_p1354a24║昧。從海意三昧起入普知三昧。從普智三
T85n2871_p1354a25║昧起入陀羅尼印三昧。從陀羅尼印三昧起
T85n2871_p1354a26║入普現色身三昧。從普現色身三昧起入法
T85n2871_p1354a27║界性三昧。從法界性三昧起入師子王三昧。
T85n2871_p1354a28║從師子王三昧起入滅諸魔相三昧。從滅諸
T85n2871_p1354a29║魔相三昧起入空慧三昧。從空慧三昧起入
T85n2871_p1354b01║解空相三昧。從解空相三昧起入大空知三
T85n2871_p1354b02║昧。從大空智三昧起入遍一切處色身三昧。
T85n2871_p1354b03║從遍一切處色身三昧起入觀心相三昧。從
T85n2871_p1354b04║觀心相三昧起入菩薩摩訶薩金剛相三昧。
T85n2871_p1354b05║從菩薩摩訶薩金剛相三昧起入金剛頂三
T85n2871_p1354b06║昧。從金剛頂三昧起入一切海三昧。從一切
T85n2871_p1354b07║海三昧起入一切陀羅尼海三昧。從一切陀
T85n2871_p1354b08║羅尼海三昧起入一切佛境界海三昧。從一
T85n2871_p1354b09║切佛境界海三昧起入一切諸佛解脫解脫知
T85n2871_p1354b10║見海三昧。從一切諸佛解脫解脫知見海三
T85n2871_p1354b11║昧起然後方入無量無邊諸三昧海門。從諸
T85n2871_p1354b12║三昧海門起入寂意滅意三昧。從寂意滅意
T85n2871_p1354b13║三昧起入金剛辟定大解脫三昧門。
T85n2871_p1354b14║佛告文殊。於我滅後若有善男子善女人。生
T85n2871_p1354b15║一念信心。若能書寫讀誦一偈。念是相憶
T85n2871_p1354b16║是相觀是相。信心成就。一念之頃除卻九十
T85n2871_p1354b17║億那由他恒河沙等微塵數劫生死重罪。永
T85n2871_p1354b18║離闇障。明知如來常住不滅。爾時世尊為諸
T85n2871_p1354b19║大眾重說偈言。
T85n2871_p1354b20║　力士諸鬼神　　畜生惡象王　　婬女及惡龍
T85n2871_p1354b21║　無量諸惡人　　婆藪阿闍世　　提婆殃崛魔
T85n2871_p1354b22║　身心起逆罪　　應墮阿鼻獄　　生信禮三世
T85n2871_p1354b23║　十方無量佛　　釋迦臨涅槃　　為住無量劫
T85n2871_p1354b24║　摩伽陀國人　　悉發菩提心　　皆由恭敬禮
T85n2871_p1354b25║　十方三世佛　　阿若憍陳如　　五百聲聞等
T85n2871_p1354b26║　來世成佛道　　皆由恭敬禮　　十方三世佛
T85n2871_p1354b27║　外道婆羅門　　十仙大梵志　　念得阿羅漢
T85n2871_p1354b28║　乃往過去世　　皆由恭敬禮　　十方三世佛
T85n2871_p1354b29║　自悟第一義　　十方佛土中　　一切菩薩眾
T85n2871_p1354c01║　往生無量壽　　皆由恭敬禮　　十方三世佛
T85n2871_p1354c02║　復次善見王　　我昔作國王　　名曰大仙譽
T85n2871_p1354c03║　佛日未出昧　　供養出家人　　五百婆羅門
T85n2871_p1354c04║　飲食及衣服　　房舍及臥具　　悉滿二十年
T85n2871_p1354c05║　我時即告言　　師等發菩提　　是諸婆羅門
T85n2871_p1354c06║　雖復受供養　　實不信三寶　　師便答我言
T85n2871_p1354c07║　世間無菩提　　及以無解脫　　我等聞是語
T85n2871_p1354c08║　實護方等經　　斷是婆羅門　　五百人命根
T85n2871_p1354c09║　是人命終已　　即墮阿鼻獄　　既墮地獄已
T85n2871_p1354c10║　即時發三念　　禮是三世佛　　敬信方等經
T85n2871_p1354c11║　大士菩薩僧　　作是三念已　　即時出地獄
T85n2871_p1354c12║　往生甘露鼓　　受命十小劫　　皆由生信心
T85n2871_p1354c13║　敬禮十方佛　　是諸波羅門　　初謗墮地獄
T85n2871_p1354c14║　後信便得出　　況汝大菩薩　　具足慚愧者
T85n2871_p1354c15║　本自實無罪　　為諸眾生故　　懺悔四重禁
T85n2871_p1354c16║　及以五無間　　乃至一闡提　　若有凡夫人
T85n2871_p1354c17║　身犯如是罪　　若能如是懺　　除滅四重禁
T85n2871_p1354c18║　五逆一闡提　　必得成佛道　　唯除不信者
T85n2871_p1354c19║　若有信解心　　恭敬禮諸佛　　不成無是處
T85n2871_p1354c20║　爾時善見王　　及以三千人　　同聲白佛言
T85n2871_p1354c21║　若我等得佛　　願度生死流　　唯願天人尊
T85n2871_p1354c22║　為我分別說　　其有受持者　　書寫及讀誦
T85n2871_p1354c23║　功德為云何　　佛言善見王　　汝今當善聽
T85n2871_p1354c24║　吾為汝說之　　若人以七寶　　供養千世界
T85n2871_p1354c25║　施與一切眾　　復能善說法　　化得羅漢果
T85n2871_p1354c26║　不如有一人　　聞是諸佛名　　乃至一念信
T85n2871_p1354c27║　或復一時禮　　其福復過彼　　何況讀誦書
T85n2871_p1354c28║　敬信禮拜者　　功德不可量　　若人能書寫
T85n2871_p1354c29║　受持及讀誦　　發心時禮拜　　勝以起塔寺
T85n2871_p1355a01║　遍千世界中　　爾時大迦葉　　阿難舍利弗
T85n2871_p1355a02║　護塔金剛士　　諸梵及帝釋　　轉輪四天王
T85n2871_p1355a03║　頭面禮佛足　　同聲白佛言　　如來去世後
T85n2871_p1355a04║　我等當流布　　教化諸眾生　　護念禮拜者
T85n2871_p1355a05║　得心常安隱　　或犯破重禁　　五逆謗方等
T85n2871_p1355a06║　使得是佛名　　安住清淨地　　亦如善見王
T85n2871_p1355a07║　來世見佛性
T85n2871_p1355a08║爾時釋迦牟尼佛告諸大眾。汝等善聽。我今
T85n2871_p1355a09║為汝說本因緣。我於往昔過無量劫。於妙
T85n2871_p1355a10║光佛所聞是十方三世佛名。心生歡喜合掌
T85n2871_p1355a11║頂受。在在處處教化無量無邊眾生聞是佛
T85n2871_p1355a12║名。爾時眾中唯有三千人共我法儀生無量
T85n2871_p1355a13║信心。從我禮拜是諸佛名。今睹現在十方悉
T85n2871_p1355a14║皆成正覺。佛告大眾。諸善男子欲滅四重無
T85n2871_p1355a15║間重罪謗大方等一闡提罪。皆由信心。復次
T85n2871_p1355a16║善男子。若人不信輕呰不敬。則為謗此十二
T85n2871_p1355a17║部經。及謗金剛色身。及謗大士文殊師利。及
T85n2871_p1355a18║以謗此十方諸佛。是人定墮地獄而無虛也。
T85n2871_p1355a19║何以故。而不信故。謗正法故。謗上人故。謗一
T85n2871_p1355a20║切十方三世佛故。定墮地獄。信是佛名至心
T85n2871_p1355a21║禮拜。若不除滅十惡五逆及謗方等。無有是
T85n2871_p1355a22║處。唯除不信者斷善根人一闡提者。諸善男
T85n2871_p1355a23║子。百億釋迦一一分身國土教化。末後釋迦
T85n2871_p1355a24║則我身是也。
T85n2871_p1355a25║爾時所將三千人等今皆成佛。初千人者華
T85n2871_p1355a26║光為首。中千人者樓至為首。後千人者彌勒
T85n2871_p1355a27║為首。是故汝等應當禮敬如是十方三世諸
T85n2871_p1355a28║佛名號之者。汝於來世當為大眾開闡道教
T85n2871_p1355a29║廣濟群盲令出三界。寂然閑居安處道場。如
T85n2871_p1355b01║我無異。
T85n2871_p1355b02║爾時陀羅尼菩薩即從坐起。正衣服合掌恭
T85n2871_p1355b03║敬而白佛言。世尊當何名此經。云何奉持。云
T85n2871_p1355b04║何修行。佛告陀羅尼菩薩。善男子。是經名為
T85n2871_p1355b05║大通方廣。亦名懺悔除罪得福。如是受持。亦
T85n2871_p1355b06║名三千人莊嚴成佛經。如是受持。廣大無對。
T85n2871_p1355b07║如是受持。普攝一切。如是受持。無量藏門。如
T85n2871_p1355b08║是受持。金剛寶藏。如是受持。濟諸重禁。如是
T85n2871_p1355b09║受持。陀羅尼菩薩白佛言世尊。如佛所說是
T85n2871_p1355b10║經如是唯大利益無量眾生滅罪成佛。是經
T85n2871_p1355b11║即是諸佛之母。菩薩之道。聲聞之眼。天人之
T85n2871_p1355b12║舍。有如是等不思議事。我當受持。天上人
T85n2871_p1355b13║中在在處處。廣宣流布常使不斷令得久住。
T85n2871_p1355b14║佛言。善哉善哉。如是大士總持無量一切大
T85n2871_p1355b15║藏。當於來世坐我坐處行我行處。佛說是經
T85n2871_p1355b16║時。無量菩薩住不退不動地。八萬聲聞發大
T85n2871_p1355b17║乘心。十千比丘得阿羅漢果。八萬四千天人
T85n2871_p1355b18║得法眼淨。百千眾生發阿耨多羅三藐三菩
T85n2871_p1355b19║提心。佛說是經已。金華寶池忽然不現。佛
T85n2871_p1355b20║攝光明娑婆世界高下不淨穢惡如本。人行
T85n2871_p1355b21║惡故地獄如本。說是經已發向娑羅。一切大
T85n2871_p1355b22║眾歡喜奉行。
T85n2871_p1355b23║大通方廣經卷下
T85n2871_p1355b24║　知識數二十七人下寸主水通勢部麿造奉
T85n2871_p1355b25║　　天平三年十一月十六日奉
T85n2871_p1355b26║
T85n2871_p1355b27║　此本藏外經也武周刊定偽經目錄有此經
T85n2871_p1355b28║　蓋別本歟按日本靈異記修方廣懺者不少
T85n2871_p1355b29║　矣夫懺悔者四事五念之一而療三毒之良
T85n2871_p1355c01║　方也今閱此經以懺法為主莫有害於義。
T85n2871_p1355c02║　文久二年壬戌仲夏
T85n2871_p1355c03║　　　　　　　　　佛眼山竺徹定敬題
T85n2871_p1355c04║　傳聞文字法身惠命也裝褾此零經者其志
T85n2871_p1355c05║　尤厚矣哉。
T85n2871_p1355c06║　元治改元甲子九月
T85n2871_p1355c07║　　　　　　　　　　　華林山堯款誌
