T85n2871_p1345b02║
T85n2871_p1345b03║
T85n2871_p1345b04║
T85n2871_p1345b05║大通方廣經卷中
T85n2871_p1345b06║
T85n2871_p1345b07║無憍慢。三□□□法利□自顯現。四者教人
T85n2871_p1345b08║善法不求名利。是名為四。善男子復有四法
T85n2871_p1345b09║善開法施。何等為四。一者守護正法。二者自
T85n2871_p1345b10║益智慧亦益前人。三者常行善人之法。四者
T85n2871_p1345b11║示人垢淨青白。是名為四。善男子復有四法。
T85n2871_p1345b12║得先因力不失善根。何等為四。一者見他人
T85n2871_p1345b13║闕不以為愚。二者於瞋怒人常修慈心。三者
T85n2871_p1345b14║常說諸因緣。四者常念無上菩提。是名為四。
T85n2871_p1345b15║善男子復有四法。不由他教而能自行六波
T85n2871_p1345b16║羅蜜。何等為四。一者常以法施施導與人。二
T85n2871_p1345b17║者不說他人毀禁之罪。三者善知攝法教化
T85n2871_p1345b18║眾生。四者解達深法。是名為四。善男子復有
T85n2871_p1345b19║四法。能捨禪定現生欲界。何等為四。一者其
T85n2871_p1345b20║心柔軟。二者能得諸善根力。三者不捨一切
T85n2871_p1345b21║眾生。四者常能善修智慧方便之力。是名為
T85n2871_p1345b22║四。善男子復有四法。於佛法得不退轉。何
T85n2871_p1345b23║等為四。一者離受無量生死。二者常能供養
T85n2871_p1345b24║無量諸佛。三者修行無量慈心。四者信解無
T85n2871_p1345b25║量佛慧。是名為四。善男子復有四法不斷佛
T85n2871_p1345b26║性。何等為四。一者為諸眾生不退本願。二者
T85n2871_p1345b27║受信施行。三者大欲精進。四者常能深心行
T85n2871_p1345b28║於佛道。是名為四。菩薩摩訶薩遊於三界。行
T85n2871_p1345b29║種種行利益眾生。常修出世不斷佛性。說是
T85n2871_p1345c01║大乘四法之時。四萬天人皆發三菩提心。二
T85n2871_p1345c02║萬五千人得無生法忍。四萬八千菩薩得達
T85n2871_p1345c03║法界忍善人佛慧。
T85n2871_p1345c04║爾時佛告虛空藏菩薩摩訶薩言。汝今應當
T85n2871_p1345c05║受持是經。虛空藏菩薩白佛言。世尊當何名
T85n2871_p1345c06║之。云何奉持。佛言。此經名為大通方廣。能破
T85n2871_p1345c07║魔境。壞外道軍。消除煩惱。能解五欲邪見
T85n2871_p1345c08║繫縛。破三界獄。放諸生死。向涅槃舍。潤益久
T85n2871_p1345c09║涸正因種子。雨大緣因六度法雨。增長眾生
T85n2871_p1345c10║三乘芽華。成就一乘菩提極果。善男子汝問
T85n2871_p1345c11║經名。我說如是。汝當受持。
T85n2871_p1345c12║爾時虛空藏菩薩白佛言。世尊我從過去無
T85n2871_p1345c13║量佛所。無量會處無量眾中。聞種種法種種
T85n2871_p1345c14║事種種相種種乘。未曾聞此希有之法希有
T85n2871_p1345c15║之事希有之相希有大乘。我常受持使不斷
T85n2871_p1345c16║絕。世尊如來常住法僧不滅。三界眾生自生
T85n2871_p1345c17║自滅。不見如來及以法僧唱言滅度。我等今
T85n2871_p1345c18║者承佛威神遊於三界。順從時宜假唱滅度。
T85n2871_p1345c19║世尊我等今者於佛滅後。當與八萬久遠慧
T85n2871_p1345c20║法身大士流通此經。使法界眾生受持讀誦
T85n2871_p1345c21║如說修行一時成佛猶不放捨。世尊若善男
T85n2871_p1345c22║子善女人。於佛滅後濁惡世中。若有受持讀
T85n2871_p1345c23║誦書寫經卷。得幾所福。
T85n2871_p1345c24║佛言。善男子。若人以三千大千世界滿中珍
T85n2871_p1345c25║寶以用布施。不如聞此經名。福勝於彼。復置
T85n2871_p1345c26║是事。若人以十千世界滿中珍寶以用布施。
T85n2871_p1345c27║不如有人攝持經卷。福多於彼。復置是事。若
T85n2871_p1345c28║人以十方世界滿中珍寶以用布施。不如有
T85n2871_p1345c29║人書寫大乘方廣經典乃至一字一句或復一
T85n2871_p1346a01║偈。福多於彼。復置是事。雖施無量國珍寶。不
T85n2871_p1346a02║如至心讀誦一偈。復置是事。雖施十千世界
T85n2871_p1346a03║滿中眾生命。不如至心解義一句為人說一
T85n2871_p1346a04║偈之義　福勝於彼。所以者何。財食布施是
T85n2871_p1346a05║世間布施。長養性命不出世間。大乘法施長
T85n2871_p1346a06║養眾生菩提道根。能續三乘智慧。常命善男
T85n2871_p1346a07║子讀持是經者。本雖惡人今是善人。本雖苦
T85n2871_p1346a08║人今是樂人。本雖縛人今是脫人。本雖未度
T85n2871_p1346a09║今是度人。本雖無智今是論師。本雖有漏今
T85n2871_p1346a10║是無漏。本雖凡行今是聖行。本雖失道今入
T85n2871_p1346a11║聖道。身雖凡夫。讀持是經智同聖慧。本雖煩
T85n2871_p1346a12║惱。讀持是經共諸佛如來同有涅槃。
T85n2871_p1346a13║虛空藏菩薩白佛言。世尊如佛所說。本是凡
T85n2871_p1346a14║行今是聖行。本是煩惱。讀持是經共諸佛如
T85n2871_p1346a15║來同有涅槃。破戒五逆誹謗正法。讀持是經
T85n2871_p1346a16║斷除煩惱同得涅槃。此義雖明。唯願世尊當
T85n2871_p1346a17║為說之。佛言。善哉善哉善男子。汝能善問。我
T85n2871_p1346a18║能善答。善男子。一切眾生以不值佛故。邪見
T85n2871_p1346a19║犯戒誹謗正法。若佛在世終無犯戒誹謗正
T85n2871_p1346a20║法。何以故。譬如長者唯有一子。愛之甚重。
T85n2871_p1346a21║若父在時。日夜教令事事順之。其子孝順受
T85n2871_p1346a22║父教令都無所犯。若父遠行不時來還。其子
T85n2871_p1346a23║忘悟多有所犯。以不時來唱言死滅。悲啼㘁
T85n2871_p1346a24║哭復似起逆愁憒失心。忘父本教似若不順。
T85n2871_p1346a25║謂如謗法。其父久時遠行來歸。而子歡喜憶
T85n2871_p1346a26║父本教受持不犯。以得見父信知不死。不名
T85n2871_p1346a27║墮逆。捉父本敕順教而行。不名誹謗。善男
T85n2871_p1346a28║子。長者即是如來。一子者即是一切眾生。令
T85n2871_p1346a29║者即是教戒。遠行者即是餘化。不見父故即
T85n2871_p1346b01║是唱滅。愁惱故即是障弊。不持故即是犯戒。
T85n2871_p1346b02║唱滅故即是逆罪　迷理故即是誹謗。如來世
T85n2871_p1346b03║尊餘化迴來。眾生見之即生信心知佛不滅。
T85n2871_p1346b04║佛為說法還得本心。不名犯戒。以不知滅不
T85n2871_p1346b05║名墮逆。順教人行於理得解。不名謗法。善男
T85n2871_p1346b06║子。讀持是經者。即能消除無量生死煩惱重
T85n2871_p1346b07║惡之罪。聞是經名即得聞佛。見是經者即得
T85n2871_p1346b08║見佛。持是經者即持佛身。行是經者即行佛
T85n2871_p1346b09║事。說是經者即說佛事。解是經者即解佛義。
T85n2871_p1346b10║若行佛事善解佛義。如此之人永無煩惱。何
T85n2871_p1346b11║以故。得值是經斷除煩惱。善男子。若八萬劫
T85n2871_p1346b12║以為一日。以是三十日為一月。十二月為一
T85n2871_p1346b13║歲。以此歲數過百千億劫得值一佛。復過是
T85n2871_p1346b14║數得值一佛。此經難值復過於是。得值此經
T85n2871_p1346b15║即值十方三世諸佛。是故智者受持讀誦書
T85n2871_p1346b16║寫解說。能除邪見無明煩惱結漏重罪。住於
T85n2871_p1346b17║福田。能除世間無量供養。虛空藏菩薩白佛
T85n2871_p1346b18║言。世尊辟支佛尚不能消世間供養。何況凡
T85n2871_p1346b19║夫得消供養。佛言。善男子。辟支佛不消供
T85n2871_p1346b20║養。無有是處。雖不能說法度人。入禪三昧。從
T85n2871_p1346b21║三昧起現大神通度諸眾生。得消供養。
T85n2871_p1346b22║爾時虛空藏菩薩白佛言。世尊經中所說邪
T85n2871_p1346b23║見破戒。不得共一國同住一河飲水。說戒布
T85n2871_p1346b24║薩懺悔自恣。此人名為退失聖道不入眾數。
T85n2871_p1346b25║云何而言得消供養。若消供養。即與諸佛同
T85n2871_p1346b26║受應供。過於羅漢辟支佛等。唯願世尊分別
T85n2871_p1346b27║說之。我聞此已亦為眾生如佛解說令得度
T85n2871_p1346b28║脫。佛告虛空藏菩薩。善哉善哉善男子。汝
T85n2871_p1346b29║等今者慈悲具足。哀愍眾生而問此事。諦聽
T85n2871_p1346c01║諦聽善思念之。吾當為汝分別解說。善男子。
T85n2871_p1346c02║此經境界非聲聞緣覺所知。亦非諸魔外道
T85n2871_p1346c03║凡夫思惟境界。唯佛能知。汝亦得達。善男
T85n2871_p1346c04║子。我常為行菩薩道者。說施行檀。不觀好惡
T85n2871_p1346c05║福田成就。而說是言。布施畜生得百福報。布
T85n2871_p1346c06║施闡提得千福報。善男子。斷善根者死趣闡
T85n2871_p1346c07║提。無慚愧者死趣畜生。畜生闡提果報熟者。
T85n2871_p1346c08║尚能受供種人福田。何況此人。以是義故。今
T85n2871_p1346c09║此大乘大通方廣威德力大不可思議。能使
T85n2871_p1346c10║破戒五逆誹謗正法邪見煩惱悉得除滅。能
T85n2871_p1346c11║受供養。虛空藏菩薩白佛言。世尊諸佛如來
T85n2871_p1346c12║不可思議。大通方廣威神之力亦不可思議。
T85n2871_p1346c13║受持經者其人功德亦不可思議。佛言。如是
T85n2871_p1346c14║如是。如汝所說。得不可思議無邊功德。
T85n2871_p1346c15║爾時世尊告虛空藏菩薩摩訶薩言。善男子。
T85n2871_p1346c16║我念往昔過去有劫名曰清淨。我於此劫供
T85n2871_p1346c17║養九十二億那由他佛。以行小乘多諸過罪
T85n2871_p1346c18║犯戒無量。是諸如來不見授記。復過此劫劫
T85n2871_p1346c19║名樂見。我於此劫供養四十二億諸佛如來。
T85n2871_p1346c20║是諸如來亦不見授記。復過此劫劫名梵音。
T85n2871_p1346c21║我於此劫供養二十二億諸佛如來。是諸如
T85n2871_p1346c22║來亦不見授記。復過此劫劫名心喜。我於此
T85n2871_p1346c23║劫供養八萬四千諸佛如來。是諸如來亦不
T85n2871_p1346c24║見授記。復過此劫劫名救苦。國名莊嚴。佛號
T85n2871_p1346c25║大施。如來應供正遍知十號具足。我於此劫
T85n2871_p1346c26║供養四十億佛。得聞此經煩惱永除。自猶未
T85n2871_p1346c27║睹。我於爾時。皆以一切供養之具而供養之。
T85n2871_p1346c28║是諸如來亦不見與我授記。善男子。我於往
T85n2871_p1346c29║昔若干劫中。供養若干諸佛如來。尊重讚歎
T85n2871_p1347a01║煩惱得除。具足聲聞威儀禁戒。淨修梵行學
T85n2871_p1347a02║行布施。一切持戒及行頭陀。離於憍慢瞋恚
T85n2871_p1347a03║愚癡。忍辱慈心如聞能說懃行精進。一切所
T85n2871_p1347a04║聞受持不失。獨處遠離入諸禪定。出禪定已
T85n2871_p1347a05║隨所聞慧讀誦思議。是諸如來亦不見授記。
T85n2871_p1347a06║何以故。所受禁戒多毀犯故。深著聲聞二乘
T85n2871_p1347a07║行故。不聞大乘方廣經故。以是義故。若諸菩
T85n2871_p1347a08║薩摩訶薩等。應當遠離二乘之行。修集大乘
T85n2871_p1347a09║方廣經典。則得授記。若我以一劫若滅一劫
T85n2871_p1347a10║說是佛名不可得盡。善男子。我過是後得見
T85n2871_p1347a11║定光佛為無量大眾說是大乘大通方廣我於
T85n2871_p1347a12║爾時得聞得見彼佛所。受持讀誦思惟其義。
T85n2871_p1347a13║即得無生法忍。定光如來即授我記。汝於來
T85n2871_p1347a14║世當得作佛。號釋迦牟尼如來應供正遍知。
T85n2871_p1347a15║是故善男子。受持是經疾至佛地。況消世間
T85n2871_p1347a16║人天供養。善男子。是故大乘經典力施寶藏
T85n2871_p1347a17║不可思議。惠施破戒貧窮依儀寶珠。善男子。
T85n2871_p1347a18║大乘如大海。小乘中跡水。大乘如須彌。小乘
T85n2871_p1347a19║蟻子城。大乘如日月。小乘打失星。是乘名大
T85n2871_p1347a20║乘不可思議乘。容受諸眾生猶如虛空中。一
T85n2871_p1347a21║切諸乘中此乘為第一。如是大乘者□□□
T85n2871_p1347a22║□乘。小乘有限量。不能度一切。唯此無上乘
T85n2871_p1347a23║悉能度眾生。若行此無量虛空之大乘。虛空
T85n2871_p1347a24║無有量亦無有形色。大乘亦如是。無量無障
T85n2871_p1347a25║礙。一切諸眾生乘於此大乘。當觀是乘相廣
T85n2871_p1347a26║博多容受。若於無量劫說大乘功德及乘此
T85n2871_p1347a27║乘者。不可得窮盡。一切諸乘中大乘最為勝。
T85n2871_p1347a28║至心受大乘得趣菩提樹無縛無障礙。今此無
T85n2871_p1347a29║上乘能勝下劣乘。坐於道樹下觀於十二緣。
T85n2871_p1347b01║哀愍眾生故為說大乘經。十方諸眾生若乘
T85n2871_p1347b02║大乘者。亦無增減容受如虛空。大乘叵思議
T85n2871_p1347b03║神通大智慧。是故諸眾生當懃修集之。一切
T85n2871_p1347b04║諸天眾天魔及外道。欲除煩惱縛歸依於大
T85n2871_p1347b05║乘。具足六神通三明三達門。能壞魔外道并
T85n2871_p1347b06║及諸邪見。大乘最為要能破諸煩惱具足諸
T85n2871_p1347b07║善根。是故大乘力其實難思議。一切世間法
T85n2871_p1347b08║及以出世法有學無學法攝在大乘中。若
T85n2871_p1347b09║有眾生行惡道。親近邪見惡知識。遠離此事
T85n2871_p1347b10║歸大乘。若人不樂求大乘。不能破壞煩惱結。
T85n2871_p1347b11║欲求解脫學大乘。若有大人解大事。聞說大
T85n2871_p1347b12║乘心歡喜。當知即是大乘人。得心寂靜具神
T85n2871_p1347b13║通。皆由大乘自莊嚴。若人有能行大行。是
T85n2871_p1347b14║則不斷三寶種。若有趣向大乘者。是人即得
T85n2871_p1347b15║無量福。能到十方諸世界。供養十方無量佛。
T85n2871_p1347b16║如是大乘方廣經。世間諸乘無能勝。具足威
T85n2871_p1347b17║德破生死。是故大乘難思議。得色力得自在。
T85n2871_p1347b18║具足成就常法身。若有乘此大乘者。是人受
T85n2871_p1347b19║於無上樂。捨身自施修慈悲。是故得此無上
T85n2871_p1347b20║乘。持戒精進修梵行。能以神通障日月。皆由
T85n2871_p1347b21║久修大乘行。自心懃修常精進。是人則得於
T85n2871_p1347b22║大乘。應有無量苦惱報。修集大乘得除滅。若
T85n2871_p1347b23║能安住大乘典。長受快樂如諸佛。具足正念
T85n2871_p1347b24║懃精進。獲四如意神通力。依止正法及真義。
T85n2871_p1347b25║皆由久修大乘經。具足十力無所畏。相好莊
T85n2871_p1347b26║嚴三十二。金剛三昧一切智。皆由修於大乘
T85n2871_p1347b27║久。善男子。若有持此大乘經典一字一句乃
T85n2871_p1347b28║至一偈。永脫諸苦難。終不墮惡道。得到安
T85n2871_p1347b29║樂處。於後惡世時。若得是經者。我皆與授記。
T85n2871_p1347c01║究竟成佛道。若持此經者。佛常近是人。是人
T85n2871_p1347c02║常近佛。是人護佛法。諸佛護是人。獲大神通
T85n2871_p1347c03║慧。能轉大法輪。度諸生死趣。能破壞魔軍。我
T85n2871_p1347c04║於定光佛。聞此方便經。住忍得授記。號為釋
T85n2871_p1347c05║迦牟尼。於我滅度後。若有學是經。我亦與授
T85n2871_p1347c06║記。若人來世中。能解此經義。為諸愚者說。佛
T85n2871_p1347c07║雖不在世。不斷於三寶。亦如佛現在。所以者
T85n2871_p1347c08║何。我從無量佛受持此經。於末劫中為人
T85n2871_p1347c09║廣說。是以獲得三十二相。虛空藏菩薩白佛
T85n2871_p1347c10║言。世尊一切諸佛皆亦說此三十二相。佛今
T85n2871_p1347c11║復說三十二相。是何業因之所成就。唯願世
T85n2871_p1347c12║尊當為說之。
T85n2871_p1347c13║佛告虛空藏菩薩言。善男子。如來成就無量
T85n2871_p1347c14║功德。是故得成三十二相。我若廣說窮劫不
T85n2871_p1347c15║盡。今當為汝略而說之。如來至心護持淨戒
T85n2871_p1347c16║得足下平相。修種種惠施故得千輻輪相。不
T85n2871_p1347c17║欺一切諸眾生故得足跟傭相。護正法故得
T85n2871_p1347c18║指纖長相。不破壞他故得同縵相。以妙眼奉
T85n2871_p1347c19║施故得手足軟相。以淨食施故得七處滿相。
T85n2871_p1347c20║喜聞法故得鹿王膊相。覆藏他罪過故得馬
T85n2871_p1347c21║陰藏相。修十善法故得上身如師子王相。常
T85n2871_p1347c22║以善法化眾生故得缺骨平滿相。救護怖畏
T85n2871_p1347c23║故得臂肘傭相。見他造三寶業樂佐助故得
T85n2871_p1347c24║手摩膝相。常修萬善法故得清淨身相。常施
T85n2871_p1347c25║病者藥故得所食之物至鳴悉現相。常發莊
T85n2871_p1347c26║嚴修善法故得師子頰相。於諸眾生心平等
T85n2871_p1347c27║故得四十齒相。喜和合諍訟故得齒密相。以
T85n2871_p1347c28║珍寶施故得齒齋相。身口意淨故得二牙白
T85n2871_p1347c29║相。護四口過故得廣長舌相。成就無量功德
T85n2871_p1348a01║故得味中上味相。於諸眾生常以軟語故得
T85n2871_p1348a02║梵音相。修集慈心故得細長目相。至心求於
T85n2871_p1348a03║無上菩提故得牛王睫相。讚歎他人所有功
T85n2871_p1348a04║德故得白豪相。恭敬供養父母和上阿闍梨
T85n2871_p1348a05║師故得內髻相。樂說大乘法故得身柔軟相。
T85n2871_p1348a06║喜敷具故得金光明相。遠離聚說世間故得
T85n2871_p1348a07║一一孔毛生相。樂受善友師長教敕故得身
T85n2871_p1348a08║毛上靡相。不以惡事加眾生故得髮色精相。
T85n2871_p1348a09║常勸眾生修三昧故得圓滿如尼拘陀相。所
T85n2871_p1348a10║生之處喜造佛像故得那羅延力相。善男子。
T85n2871_p1348a11║菩薩摩訶薩成就如是無量功德。獲得如是
T85n2871_p1348a12║三十二相。
T85n2871_p1348a13║虛空藏菩薩白佛言。世尊我觀諸法都無相
T85n2871_p1348a14║貌。又觀如來亦非是行。云何而言廣修諸行。
T85n2871_p1348a15║我觀諸佛法僧。苦集滅道。陰入界等。十二因
T85n2871_p1348a16║緣。諸波羅蜜。內外因果。空無相願。不見出生
T85n2871_p1348a17║不見滅沒。如幻如化。如炎如響。如水中月龜
T85n2871_p1348a18║毛兔角。如空中之花。如石女之子。如著影衣
T85n2871_p1348a19║多乘白鳥。如有如無及以有無非有非無。非
T85n2871_p1348a20║常非斷非生無滅。非內非外非見非識。猶如
T85n2871_p1348a21║虛空。云何而言我修諸法。我觀如來亦非眾
T85n2871_p1348a22║生壽命士夫。亦非眼色非色相行。非耳非聲
T85n2871_p1348a23║非聲相行。非鼻非香非鼻香相行。非舌非味
T85n2871_p1348a24║相行。非身非觸相行。非意非法非意法相行。
T85n2871_p1348a25║非識非色非識色相行。非色非苦非色苦相
T85n2871_p1348a26║行。非我非願非行非陰。非實非虛非聚非散。
T85n2871_p1348a27║非出非入。受相行識亦復如是。非去非來無
T85n2871_p1348a28║有住處。無心意意識。無有身口意業。非一非
T85n2871_p1348a29║二非去來現在。非垢非淨。非我眾生壽命士
T85n2871_p1348b01║夫。非常非斷無生無滅。無修無行無捨無受。
T85n2871_p1348b02║畢竟常住。云何而言廣修諸行。爾時佛讚虛
T85n2871_p1348b03║空藏菩薩摩訶薩言。善哉善哉善男子。汝過
T85n2871_p1348b04║去世時。曾已供養無量諸佛。久達大乘無上
T85n2871_p1348b05║空義。了知萬法皆悉空寂。亦如如來畢竟常
T85n2871_p1348b06║住。善男子。譬如清淨琉璃寶珠。雖在泥中逕
T85n2871_p1348b07║歷千年。其性常淨出已如本。汝等今者亦復
T85n2871_p1348b08║如是。了知法相本性清淨。汝等今者雖在三
T85n2871_p1348b09║界五濁泥中助佛揚化。亦復不為泥之所污。
T85n2871_p1348b10║以不污故能問此義。善男子。汝今復聽當為
T85n2871_p1348b11║說之。一切萬法實無相貌。有文字故說言有
T85n2871_p1348b12║法。法中無字。字中無法。為流布故說有文
T85n2871_p1348b13║字。文字之中亦無菩提。菩提之中亦無文字。
T85n2871_p1348b14║第一義諦雖無文字。世俗道中說有文字。眾
T85n2871_p1348b15║生佛性無上菩提不離文字。善男子。實如說。
T85n2871_p1348b16║如來無盡無生不修不行。離諸修行不入正
T85n2871_p1348b17║位。亦不退轉。一生不生兜率陀天。不從天下。
T85n2871_p1348b18║不處世胎。於一切法心無所住。亦不說言我
T85n2871_p1348b19║已過去於生老病死。亦不四維七步而行。亦
T85n2871_p1348b20║不自言我是世間無上之尊。不處中宮婇女
T85n2871_p1348b21║娛樂。不習世間伎樂之事。亦復不學槃馬角
T85n2871_p1348b22║力。欲度眾生示現老人。為壞貪身示現病苦。
T85n2871_p1348b23║為壞貪壽示現死相。為壞欲及我我所示現
T85n2871_p1348b24║沙門為令眾生不求梵天帝釋之身懃求出世
T85n2871_p1348b25║無上之法。踰出宮城示現出離三界繫縛。及
T85n2871_p1348b26║示非果前後故。示現無瞋愛。是故三十二相
T85n2871_p1348b27║莊嚴其身。為示眾生良祐福田。剃除周羅棄
T85n2871_p1348b28║捨瓔珞。遣馬令還放闡陀羅。示現遠離一切
T85n2871_p1348b29║煩惱。現剃鬚髮。示現貪著於一切法。受持袈
T85n2871_p1348c01║裟。示調眾生從鬱陀伽阿羅邊諮問受法。示
T85n2871_p1348c02║現破壞自高之心。六年苦行為外道現受飲
T85n2871_p1348c03║食。隨世俗法現受[葶-丁+呆]草。示於知足坐草辱上。
T85n2871_p1348c04║示懷憍慢諸天龍神讚嘆恭敬。示現功德莊
T85n2871_p1348c05║嚴果報。降伏外道。示勇猛力右手指地。示作
T85n2871_p1348c06║福力大地震動。示報恩故修無相願獲得無
T85n2871_p1348c07║上菩提之道。示現了知一切法相觀法平等。
T85n2871_p1348c08║名之為佛。佛之智慧無能勝者。所說法要知
T85n2871_p1348c09║去來現佛。以是義故名為如來。了了見知三
T85n2871_p1348c10║世之事善不善法名薩婆若。真實語故名天
T85n2871_p1348c11║人師。若有學者能作是觀。是名菩薩。若作異
T85n2871_p1348c12║觀不名菩薩。則名欺誑一切諸佛。善男子。一
T85n2871_p1348c13║切諸佛不出不入不生不滅。為度眾生唱言
T85n2871_p1348c14║出世。為度眾生唱言滅度。虛空藏菩薩白佛
T85n2871_p1348c15║言。世尊我實久知法相理空。諸佛如來無出
T85n2871_p1348c16║無沒。不生王宮雙樹不滅。畢竟常住。為度
T85n2871_p1348c17║眾生修諸苦行。而入涅槃實無動轉。諸佛如
T85n2871_p1348c18║來真實常存。應身三界現五種法身。何等為
T85n2871_p1348c19║五。一者實相法身。二者功德法身。三者法性
T85n2871_p1348c20║法身。四者應化法身。五者虛空法身。所以名
T85n2871_p1348c21║為實相法身。所以名為功德法身。為度眾生
T85n2871_p1348c22║施功積行萬善備足。是故名為功德法身。法
T85n2871_p1348c23║性法身者。達悟一切法相理無不周。從竟生
T85n2871_p1348c24║於空解。空解滿足從竟得名。稱為法性法身。
T85n2871_p1348c25║何故名為應化法身。如來出世備應五道善
T85n2871_p1348c26║惡悉現。物無不濟從化物得名。是故名為應
T85n2871_p1348c27║化法身。所以復名虛空法身。虛空無邊法身
T85n2871_p1348c28║無邊。虛空不可度量法身亦不可度量。如來
T85n2871_p1348c29║之身猶如大虛。為度眾生應身五分。故知如
T85n2871_p1349a01║來無生無滅。諸法亦爾。為度眾生佛現法興。
T85n2871_p1349a02║爾時佛告虛空藏菩薩言。善男子。汝與如來
T85n2871_p1349a03║同解法相。一切境界無障無礙。善男子。未來
T85n2871_p1349a04║有劫名曰清淨。國名快樂。彼國悉以諸大菩
T85n2871_p1349a05║薩論義大耳。初不聞二乘之名。況餘惡道。汝
T85n2871_p1349a06║於此劫當得作佛。號曰清淨莊嚴佛如來應
T85n2871_p1349a07║供正遍知。他方大方皆往詣彼。聽受大乘大
T85n2871_p1349a08║通方廣。是故一切眾生若聞虛空藏菩薩名
T85n2871_p1349a09║者。禮拜供養皆得生彼快樂世界。若有眾生
T85n2871_p1349a10║求於大乘未得無生受持是經。當知是人不
T85n2871_p1349a11║過十佛使得授記。
T85n2871_p1349a12║大通方廣經卷中
T85n2871_p1349a13║　開皇十年十一月二十日清信女董仙妃稽
T85n2871_p1349a14║　和南十方一切三寶今謹為亡夫曾雅造此
T85n2871_p1349a15║　經一部流通供養願亡夫泳此善因遊魂淨
T85n2871_p1349a16║　土面睹諸佛永雖三途長超八難耳餐法音
T85n2871_p1349a17║　心悟智忍普共六道同向菩提。
