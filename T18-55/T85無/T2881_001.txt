T85n2881_p1380b15║
T85n2881_p1380b16║　　No. 2881
T85n2881_p1380b17║佛說善惡因果經
T85n2881_p1380b18║
T85n2881_p1380b19║如是我聞。一時佛在舍衛國祇樹給孤獨園。
T85n2881_p1380b20║爾時世尊與無量菩薩。人天大眾圍繞說法
T85n2881_p1380b21║一心靜聽。爾時阿難為眾生故而白佛言。世
T85n2881_p1380b22║尊今見世間等同一種生在人中。有好有醜
T85n2881_p1380b23║有強有弱。有貧有富有苦有樂。有貴有賤。音
T85n2881_p1380b24║聲不同言語殊方。有百歲不死。有三十早亡。
T85n2881_p1380b25║有十五夭喪。胞胎墮落。有端政而貧賤。有
T85n2881_p1380b26║醜陋而富貴。有大強下劣。有軟弱登上位。有
T85n2881_p1380b27║苦而長壽。有樂而命殤。有行善而致過。有作
T85n2881_p1380b28║惡而福利。有肥白眼𭾸睞。有青黑而婉媚。有
T85n2881_p1380b29║雖短小而足意氣。有雖長大為他僕使。有豐
T85n2881_p1380c01║饒男女。有孤單獨自。有在外遊飢寒憔悴。有
T85n2881_p1380c02║入宮在朝衣食自恣。有少時貧賤老始富貴。
T85n2881_p1380c03║有理實無辜橫罹獄事。有父慈子孝論經說
T85n2881_p1380c04║義。有兄弟乖各鬥諍交至。有安居立宅種種
T85n2881_p1380c05║豐備。有自無舍屋處處浮寄。有烏栖鹿宿𤢌
T85n2881_p1380c06║狩同類。有衣毛茹血不識文字。有端坐受報。
T85n2881_p1380c07║有客作無地。有聰明高爽。有闇鈍無智。有經
T85n2881_p1380c08║營始得。有不求自至。有富而慳貪。有貧窮而
T85n2881_p1380c09║好施。有出言和睦。有發語棘刺。有為他愛
T85n2881_p1380c10║敬。有眾人遠避。有慈心養命。有殺生無比。有
T85n2881_p1380c11║寬而得眾。有為他所棄。有婦姑相憎。有妯娌
T85n2881_p1380c12║歡戲。有喜聽法語。有聞經眠睡。有武夫無禮。
T85n2881_p1380c13║有好學文義。有作畜生之形種種異類。唯願
T85n2881_p1380c14║世尊廣說因果。大眾死聞一心從善。
T85n2881_p1380c15║佛告阿難。如汝所問受報不同者。皆由先世
T85n2881_p1380c16║用心不等。是以所受千差萬別。今身端政者
T85n2881_p1380c17║從忍辱中來為人。醜陋者從瞋恚中來為人。
T85n2881_p1380c18║貧窮者從慳貪中來為人。高貴從禮拜中來
T85n2881_p1380c19║為人。下賤從憍慢中來為人。長大從恭敬中
T85n2881_p1380c20║來為人。座短從慢法中來為人。狠戾從羊中
T85n2881_p1380c21║來為人。黑𤸑從障佛光明中來為人。緊脣從
T85n2881_p1380c22║嘗齊食中來為人。赤眼從惜火光明中來為
T85n2881_p1380c23║人。雀目從縫鷹眼合中來為人。瘖啞從謗法
T85n2881_p1380c24║中來為人。耳聾從不喜聞法中來為人。缺齒
T85n2881_p1380c25║從喜咬骨肉中來為人。塞鼻從燃不好香供
T85n2881_p1380c26║養佛中來為人。脣缺從穿魚鰓中來為人。黃
T85n2881_p1380c27║髮從攕豬中來為人。穴耳從穿耳中來為人。
T85n2881_p1380c28║蛇體從著輕衣盪突佛像中來為人。黑色從
T85n2881_p1380c29║安佛像著屋簷下煙熏處中來為人。癵躄從
T85n2881_p1381a01║見師長不起中來為人。僂脊從輕衣出入背佛
T85n2881_p1381a02║像中來為人。脛額者從見佛不禮捉手打額
T85n2881_p1381a03║中來為人。短項從見尊長縮頭走避中來為
T85n2881_p1381a04║人。心痛病者從斫刺眾生身體中來為人。癩
T85n2881_p1381a05║病從枉取他物中來為人。氣嗽從冬月與人
T85n2881_p1381a06║冷食中為人。無男女者從殺他諸鳥子中來
T85n2881_p1381a07║為人。饒兒息者從喜養生物命中來為人。長
T85n2881_p1381a08║命者從慈心中來為人。短命者從殺生中來為
T85n2881_p1381a09║人。大富者從布施中來為人。有車馬者從施
T85n2881_p1381a10║三寶車馬中來為人。聰明從學問誦經中來
T85n2881_p1381a11║為人。闇鈍從畜生中來為人。奴婢從貧責中
T85n2881_p1381a12║來為人。躁狂從獼猴中來為人。病癩者從破
T85n2881_p1381a13║壞三寶中來為人。手腳不隨者從縛敕眾生
T85n2881_p1381a14║手腳中來為人。惡性從蛇蠍中來為人。六根
T85n2881_p1381a15║具足者從持戒中來為人。諸根不具足者從
T85n2881_p1381a16║破戒中來為人。不淨潔者從豬中來為人。喜
T85n2881_p1381a17║歌舞者從伎兒中來為人。多貪從狗中來為
T85n2881_p1381a18║人。項有癭肉者從獨食中來為人。口氣嗅者
T85n2881_p1381a19║從惡罵中來為人。男根不具足者從揵豬狗
T85n2881_p1381a20║中來為人。舌短者從屏處盜罵尊長中來為
T85n2881_p1381a21║人。喜婬他婦女者死墮鵝鴨中為人。喜婬九
T85n2881_p1381a22║族親者死墮雀中為人。慳惜經書藏匿智慧
T85n2881_p1381a23║不為人說者死作土木中虫。好帶弓箭騎乘
T85n2881_p1381a24║死墮六夷中。好猲殺生者死墮豺狼中。好著
T85n2881_p1381a25║創華者死作載勝虫。喜著長衣者死作長尾
T85n2881_p1381a26║虫。喜臥食者死墮豬中。好著綵色衣服者死作
T85n2881_p1381a27║斑駮鳥。喜學人語調弄者死作鸚鵡鳥。喜讒
T85n2881_p1381a28║人者死墮蟒蛇惡毒中。橫惱他人者死作懊
T85n2881_p1381a29║惱虫。為人喜傳惡作信者死作鴟梟鳥。為人
T85n2881_p1381b01║喜作殃禍語者死作野狐。喜驚恐人者死作
T85n2881_p1381b02║䑜鹿虫。前身著木屣入寺者今身生在𨂊蹄
T85n2881_p1381b03║馬中。先月喜放下氣者今作𮕇𧓙虫。先身
T85n2881_p1381b04║用眾僧碓磑者今作叩頭虫。先身節量人食
T85n2881_p1381b05║者今作啄木虫。盜用僧水者今作水中魚鱉。
T85n2881_p1381b06║污眾僧地者作屏中虫。盜僧果子者作食泥
T85n2881_p1381b07║土虫。偷僧物者今作碓磪牛驢。強從僧乞貸
T85n2881_p1381b08║者今作白鴿鳥。罵辱眾僧者今作牛領中虫。
T85n2881_p1381b09║食眾僧菜者作蓼中虫。坐僧床者作蛐蟮虫。
T85n2881_p1381b10║用僧雜物者作飛蛾投火虫。捶骨捭入寺者
T85n2881_p1381b11║今作長嘴鳥。著煙炆胡粉朱脣入寺者今作
T85n2881_p1381b12║赤嘴鳥。著綵色衣入寺者今作黃𮭂𪅛。夫婦
T85n2881_p1381b13║在寺中止宿者今作青頭台虫。卻坐佛塔者
T85n2881_p1381b14║今作駱駝身。著鞋靴入浮圖精舍中者今作
T85n2881_p1381b15║蝦蟆虫。聽法亂語者今作百舌鳥。污淨行尼
T85n2881_p1381b16║僧者死墮鐵窟地獄中百萬刀輪一時來下斬
T85n2881_p1381b17║截其身。
T85n2881_p1381b18║爾時阿難白佛言。如佛所說犯眾僧物實是
T85n2881_p1381b19║大重。若如是者四輩檀越。云何得詣寺中恭
T85n2881_p1381b20║敬禮拜。佛言往僧藍中有二種心。一者善心
T85n2881_p1381b21║二者惡心。云何名為善心。若至僧中見佛禮
T85n2881_p1381b22║拜見僧恭敬。請經問義受戒懺悔。捨於財物
T85n2881_p1381b23║經營三寶。不惜身命護持大法。如是之人舉
T85n2881_p1381b24║足一步天堂自來。未來受果如樹提伽。是則
T85n2881_p1381b25║名為最上善人也。云何名為惡心。若有眾生
T85n2881_p1381b26║入寺之時。唯從眾僧乞索借貸。或求僧長短
T85n2881_p1381b27║專欲破壞。或噉僧食都無愧心。餅果菜茹懷
T85n2881_p1381b28║挾歸家。如是之人死墮鐵丸地獄。鑊湯爐炭
T85n2881_p1381b29║刀山劍樹靡所不經。是即名為最下惡人。佛
T85n2881_p1381c01║語阿難。誡語來世是我弟子者於三寶所謹
T85n2881_p1381c02║慎莫犯。努力崇成勿生退心。用佛語者彌勒
T85n2881_p1381c03║出世得度無疑。佛言今身劫剝人衣者死墮
T85n2881_p1381c04║寒冰地獄又生蠶虫。為他燝剝今身不喜燃
T85n2881_p1381c05║燈照經像者死墮鐵圍山間黑闇地獄中。今
T85n2881_p1381c06║身屠殺斬截眾生者死墮刀山劍樹地獄中。
T85n2881_p1381c07║今身飛鷹走狗喜獵射者死墮鐵鋸地獄中。
T85n2881_p1381c08║今身多邪行者死墮銅柱鐵床地獄中。今身
T85n2881_p1381c09║畜多婦者死墮鐵磑地獄中。今身畜多夫主
T85n2881_p1381c10║者死墮毒蛇地獄中。今身燒燝雞子者死墮
T85n2881_p1381c11║灰河地獄中。今身攕豬雞者死墮鑊湯地獄
T85n2881_p1381c12║中。今身犍豬狗者死墮尖石地獄中。今身飲
T85n2881_p1381c13║酒醉亂者死墮飲銅地獄中。今身斬截眾生
T85n2881_p1381c14║者死墮鐵輪地獄中。今身偷眾僧果子者死
T85n2881_p1381c15║墮鐵丸地獄中。今身食豬狗腸肉者死墮糞
T85n2881_p1381c16║屎地獄中。今身作生魚食者死墮刀林劍樹
T85n2881_p1381c17║地獄中。今身作後母諛剋前母兒者死墮火
T85n2881_p1381c18║車地獄中。今身兩舌鬥亂者死墮鐵犁地獄
T85n2881_p1381c19║中。今身兩口罵人者死墮拔舌地獄中。今身
T85n2881_p1381c20║多妄語者死墮鐵針地獄中。今身殺生祠邪神
T85n2881_p1381c21║者死墮鐵碓地獄中。今身作師母鬼語誑他
T85n2881_p1381c22║取物者死墮肉山地獄中。今身作師母合眼
T85n2881_p1381c23║眠地誑他上天取禰魂神者死墮斬腰地獄
T85n2881_p1381c24║中。今身作師母教他殺生求其大神。或禍五
T85n2881_p1381c25║道土地社公阿魔女郎。諸如是等皆是誑惑
T85n2881_p1381c26║愚人死墮斫地獄中。為諸獄卒莝斬其身鐵
T85n2881_p1381c27║嘴之鳥啄兩眼睛。今身作師公或葬埋死人
T85n2881_p1381c28║占宅吉凶五姓便利安龍謝蠶壓衰禍誑其癡
T85n2881_p1381c29║人多取財物妄作吉凶之語者。如是之徒死
T85n2881_p1382a01║墮鐵銅地獄中。無量惡鳥集在其身食噉肉
T85n2881_p1382a02║盡啄其筋骨受苦無窮。今身作其醫師不能
T85n2881_p1382a03║差病誑他取物。死墮針灸地獄中舉身火燃。
T85n2881_p1382a04║今身破塔壞寺反戾師僧不孝父母者。死墮
T85n2881_p1382a05║入阿鼻大地獄中。備經八大地獄復入諸小
T85n2881_p1382a06║地獄。一百三十六所悉皆入中。或經一劫二
T85n2881_p1382a07║劫乃至五劫。然後得出值善知識發菩提心。
T85n2881_p1382a08║若不值遇還墮地獄。
T85n2881_p1382a09║佛言。為人身大臭穢健瞋難解者。從駱駝
T85n2881_p1382a10║中來為人。喜行健食不避嶮難者從馬中來
T85n2881_p1382a11║為人。堪履寒熱無記錄心者從牛中來為人。
T85n2881_p1382a12║高聲無愧多所愛念不別是非者從驢中來為
T85n2881_p1382a13║人。恒貪肉食所作無畏者從師子中來為人。
T85n2881_p1382a14║身長眼圓多遊曠野憎嫉妻子者從虎中來為
T85n2881_p1382a15║人。毛長眼小不樂一處者從飛鳥中來為人。
T85n2881_p1382a16║性無返復喜殺害虫者從野狐中來為人。勇
T85n2881_p1382a17║健少於婬慾不愛妻子者從狼中來為人。不
T85n2881_p1382a18║好妙服伺捕奸非小時眼惡多怒者從狗中
T85n2881_p1382a19║來為人。好婬喜談眾人所愛者從鸚鵡中來
T85n2881_p1382a20║為人。樂人眾中言語多煩者鸚鵅中來為人。
T85n2881_p1382a21║體小好婬意不專定見色心惑者從雀中來為
T85n2881_p1382a22║人。眼赤齒短語便吐沫臥則纏身者從蛇蚖
T85n2881_p1382a23║中來為人。語則瞋恚不察來義口出火毒者
T85n2881_p1382a24║從蝎中來為人。獨處貪食夜則少睡者從狸
T85n2881_p1382a25║中來為人。穿牆竊盜貪財健怨無有親疏者
T85n2881_p1382a26║從鼠中來。
T85n2881_p1382a27║佛言。為人破塔壞寺隱藏三寶物作己用者。
T85n2881_p1382a28║死墮阿鼻大地獄中。從地獄出受畜生身所
T85n2881_p1382a29║謂鴿雀鴛鴦鸚鵡青雀魚鱉獼猴獐鹿。若得
T85n2881_p1382b01║人身受黃門形女人二根無根婬女。為人喜
T85n2881_p1382b02║瞋恚者。死墮毒蛇師子虎狼熊羆貓狸鷹雞
T85n2881_p1382b03║之屬。若得人身喜養雞豬屠兒獵師網捕獄
T85n2881_p1382b04║卒為人遇癡不解道理者。死墮象豬牛羊水
T85n2881_p1382b05║牛蚤虱蚊虻蟻子等形。若得人身聾盲瘖啞
T85n2881_p1382b06║癃殘背瘺諸根不具足不能受法。為人憍慢
T85n2881_p1382b07║者。死墮糞虫駝驢犬馬。若生人中受奴婢
T85n2881_p1382b08║身貪窮乞丐眾所輕賤。為人因官形勢貪取
T85n2881_p1382b09║民物者。死墮肉山地獄中。百千萬人割肉而
T85n2881_p1382b10║噉。今身喜立他人者。死墮白象中。腳直不得
T85n2881_p1382b11║眼臥。今身破齋夜食者。死墮餓鬼中。百萬
T85n2881_p1382b12║萬歲不得飲食。若行之時節頭火出。今身喜
T85n2881_p1382b13║露形坐者死作寒鴞虫。今身懷挾齋殘飲
T85n2881_p1382b14║食者。死墮熱鐵地獄中。又生人間著咽塞病
T85n2881_p1382b15║短命而死。今身禮佛頭不至地者。死墮倒懸
T85n2881_p1382b16║地獄。又生人間多為欺誑。今身禮佛不合掌
T85n2881_p1382b17║者。死墮邊地多用功力無所收獲。今身聞鐘
T85n2881_p1382b18║聲不起者。死墮蟒蛇中其身長大為諸小虫
T85n2881_p1382b19║之所唼食。今身拱手禮佛者。死墮反縛地
T85n2881_p1382b20║獄。又生人中橫遭惡事。今身合掌五體投地
T85n2881_p1382b21║至心禮佛者。常處尊貴恒受快樂。今身健瞋
T85n2881_p1382b22║懊食者。從顛狂中來。今身眼目[目*(色-巴+用)]睞者。從
T85n2881_p1382b23║邪看他婦女中來。今身護婦罵父母者。死
T85n2881_p1382b24║墮斬舌地獄中。今身如水著酒中。沽與人
T85n2881_p1382b25║者。死作水中虫。又生人間水腫斷氣而死。
T85n2881_p1382b26║佛告阿難。如向所說種種眾苦皆由十惡之
T85n2881_p1382b27║業。上者地獄因緣。中者畜生因緣。下者餓
T85n2881_p1382b28║鬼因緣。於中殺生之罪能令眾生墮於地獄
T85n2881_p1382b29║畜生餓鬼。若生人中得二種果報。一者短命。
T85n2881_p1382c01║二者多病。劫盜之罪亦令眾生墮於地獄畜
T85n2881_p1382c02║生餓鬼。若生人中得二種果報。一者貧窮二
T85n2881_p1382c03║者共財不得自在邪婬之罪亦令眾生墮於地
T85n2881_p1382c04║獄畜生餓鬼。若生人中得二種果報。一者婦
T85n2881_p1382c05║不貞良。二者二妻相諍不隨己心。妄語之罪
T85n2881_p1382c06║亦令眾生墮於地獄畜生餓鬼。若生人中得
T85n2881_p1382c07║二種果報。一者多被誹謗。二者恒為多人所
T85n2881_p1382c08║誑。兩舌之罪亦令眾生墮於地獄畜生餓鬼。
T85n2881_p1382c09║若生人中得二種果報。一者得破壞眷屬。二
T85n2881_p1382c10║者得弊惡眷屬。惡口之罪亦令眾生墮於地
T85n2881_p1382c11║獄畜生餓鬼。若生人間得二種果報。一者
T85n2881_p1382c12║常聞惡聲。二者所有言說恒有諍訟。綺語
T85n2881_p1382c13║之罪亦令眾生墮於地獄畜生餓鬼。若生人
T85n2881_p1382c14║間有二種果報。一者說正人不言受。二者
T85n2881_p1382c15║所有言說不能辯了。貪慾之罪亦令眾生墮
T85n2881_p1382c16║於地獄畜生餓鬼。若生人中得二種果報。一
T85n2881_p1382c17║者貪財無有厭足。二者多求恒無從意。瞋恚
T85n2881_p1382c18║之罪亦令眾生墮於地獄畜生餓鬼。若生人
T85n2881_p1382c19║中得二種果報。一者常為他人求其長短。二
T85n2881_p1382c20║者常為他所惱害邪見之罪亦令眾生墮於地
T85n2881_p1382c21║獄畜生餓鬼。若生人間得二種果報。一者常
T85n2881_p1382c22║生邪見家。二者心恒諂曲。諸佛子如是十惡
T85n2881_p1382c23║業道皆是眾苦大聚因緣。
T85n2881_p1382c24║爾時大眾之中有作十惡業者。聞佛說斯
T85n2881_p1382c25║地獄苦報皆大號哭而白佛言。世尊弟子作
T85n2881_p1382c26║何善行得免斯苦。佛言當復教化一切眾生
T85n2881_p1382c27║共同福業。云何修福若有眾生今身作大化
T85n2881_p1382c28║主造立浮圖寺舍者。未來必作國王統領萬
T85n2881_p1382c29║民無往不伏。今身作邑王中正維那輪主者。
T85n2881_p1383a01║未來之世必作王臣輔相州郡令長衣馬具
T85n2881_p1383a02║足所須自恣。今身率化諸人作諸功德者。未
T85n2881_p1383a03║來世中必作豪富長者眾人敬仰四道開通所
T85n2881_p1383a04║向對偶。今身好喜燃燈續明者。生在日月天
T85n2881_p1383a05║中光明自照。今身喜布施慈心養命者。生處
T85n2881_p1383a06║大富衣食自然今身好施人飲食者。所生之
T85n2881_p1383a07║處天廚自至色力具足聰慧辯才壽命長遠。
T85n2881_p1383a08║若施畜生得百倍報。施一闡提得千倍報。施
T85n2881_p1383a09║持戒比丘得萬倍報。若施法師流通大乘講
T85n2881_p1383a10║宣如來祕密之藏。令使大眾開其心眼者。得
T85n2881_p1383a11║無量報。若施菩薩諸佛受報無窮。又復施三
T85n2881_p1383a12║種人果報無盡。一者諸佛二者父母三者病
T85n2881_p1383a13║人。一食之施尚獲無量之報況能常施何
T85n2881_p1383a14║可窮盡。今身洗浴眾僧者。所生之處面目
T85n2881_p1383a15║端正自然衣裳眾人敬仰。今身喜讚歎讀誦
T85n2881_p1383a16║經法者。所生之處音聲雅妙聞者歡欣。今身
T85n2881_p1383a17║喜持戒者。所生端正人中最勝。今身好喜
T85n2881_p1383a18║造作義井獎瓮在道種樹蔭蓋諸人者。所生
T85n2881_p1383a19║之處常作人王百味飲食隨念即至。今身喜
T85n2881_p1383a20║抄寫經法施人讀者。所生之處口辯多才。所
T85n2881_p1383a21║學之法一聞領悟。諸佛菩薩常加擁護。人中
T85n2881_p1383a22║最勝恒為上首。今身喜造橋船濟渡人者。所
T85n2881_p1383a23║生之處七寶具足眾人敬歎莫不瞻仰行來入
T85n2881_p1383a24║出為人扶接。
T85n2881_p1383a25║佛告阿難。如我處處經中所說因果。勸諸眾
T85n2881_p1383a26║生讀誦修行得度苦難。若聞是經生誹謗者。
T85n2881_p1383a27║其人現世舌則墮落。
T85n2881_p1383a28║爾時阿難白佛言。世尊當何名斯經以何勸
T85n2881_p1383a29║發之。佛告阿難。此經名為善惡因果亦名菩
T85n2881_p1383a30║薩發願修行經。如是受持佛說是經時。眾
T85n2881_p1383b01║中八萬天人發阿耨多羅三藐三菩提心。百
T85n2881_p1383b02║千女人現轉女身得成男子。千二百惡人捨
T85n2881_p1383b03║其毒意自知宿命。無量善人得無生忍恒受
T85n2881_p1383b04║快樂。無量正者生諸淨土共諸佛菩薩以
T85n2881_p1383b05║為等侶。一切大眾歸家作福歡喜奉行。
T85n2881_p1383b06║佛說善惡因果經一卷(終)
