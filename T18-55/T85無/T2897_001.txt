T85n2897_p1422b11║
T85n2897_p1422b12║
T85n2897_p1422b13║　　No. 2897
T85n2897_p1422b14║佛說天地八陽神咒經
T85n2897_p1422b15║
T85n2897_p1422b16║　　　　唐三藏法師義淨奉詔譯
T85n2897_p1422b17║聞如是。一時佛在毘耶達摩城。寥廓宅中。十
T85n2897_p1422b18║方相隨。四眾圍繞。爾時無礙菩薩。在大眾中。
T85n2897_p1422b19║即從座起。而白佛言。世尊。此閻浮提眾生。
T85n2897_p1422b20║遞代相生。無始已來。相續不斷。有識者少。無
T85n2897_p1422b21║識者多。念佛者少。不念佛者多。神通者少。
T85n2897_p1422b22║不神通者多。持戒者少。破戒者多。精進者少。
T85n2897_p1422b23║懈怠者多。智慧者少。愚癡者多。長壽者少。短
T85n2897_p1422b24║命者多。禪定者少。散亂者多。富貴者少。貧賤
T85n2897_p1422b25║者多。柔軟者少。剛強者多。布施者少。慳貪
T85n2897_p1422b26║者多。信實者少。虛妄者多。被使世俗淺薄。官
T85n2897_p1422b27║法荼毒。賊役煩重。百姓窮苦。取求難得。良
T85n2897_p1422b28║由信邪倒見。獲如是苦。唯願世尊。為諸邪
T85n2897_p1422b29║見眾生。說其正見之法。令得悟解。免於眾
T85n2897_p1422c01║苦。
T85n2897_p1422c02║佛言。善哉善哉。無礙菩薩。汝大慈悲。為諸邪
T85n2897_p1422c03║見眾生。問於如來正見之法。不可思議。汝等
T85n2897_p1422c04║諦聽。善思念之。吾當為汝。分別演說天地
T85n2897_p1422c05║八陽之經。此經過去諸佛已說。未來諸佛當
T85n2897_p1422c06║說。現在諸佛今說。夫天地之間。為人最勝最
T85n2897_p1422c07║上者。貴於一切萬物。人者。真也正也。心無虛
T85n2897_p1422c08║妄。身行正真。左[必-心]為真。右乀為正。常行正
T85n2897_p1422c09║真。故名為人。是知人能弘道。以潤身。依道依
T85n2897_p1422c10║人。皆成聖道。
T85n2897_p1422c11║復次無礙菩薩一切眾生。既得人身。不能修
T85n2897_p1422c12║福。背真向偽。造種種惡業。命將欲終。必沈
T85n2897_p1422c13║苦海。受種種罪。若聞此經。信受不逆。即得
T85n2897_p1422c14║解脫諸罪之難。出於苦海。善神加護。無諸障
T85n2897_p1422c15║礙。延年益壽。而無橫夭。以信力故。獲如是
T85n2897_p1422c16║福。何況有人。盡能書寫。受持讀誦。如法修
T85n2897_p1422c17║行。說其功德。不可稱。不可量。無有邊際。
T85n2897_p1422c18║壽終之後。並得成佛。佛告無礙菩薩摩訶
T85n2897_p1422c19║薩。若有眾生。信邪倒見。即被邪魔外道。魑魅
T85n2897_p1422c20║魍魎。鳥鳴百怪。諸惡鬼神。競來惱亂。與其橫
T85n2897_p1422c21║病。惡種惡注。受其苦痛。無有休息。遇善知
T85n2897_p1422c22║識為讀此經三遍。是諸惡鬼。皆悉消滅。病
T85n2897_p1422c23║即除愈。身強力足。讀經功德。獲如是福。若
T85n2897_p1422c24║有眾生。多於婬欲瞋恚愚癡慳貪嫉妒。若見
T85n2897_p1422c25║此經。信敬供養。即讀三遍。愚癡等惡。並皆
T85n2897_p1422c26║除滅。慈悲喜捨。得佛法分。
T85n2897_p1422c27║復次無礙菩薩。若善男子善女人等。興有為
T85n2897_p1422c28║法。先讀此經三遍。築牆動土。安立家宅。南堂
T85n2897_p1422c29║北堂。東廂西廂。廚舍密屋。門戶井灶。碓
T85n2897_p1423a01║磑庫藏。六畜欄圂。日遊月殺。大將軍太歲。
T85n2897_p1423a02║黃幡豹尾。五土地神。青龍白虎。朱雀玄武。六
T85n2897_p1423a03║甲禁諱。十二諸神。土府伏龍。一切鬼魅。皆
T85n2897_p1423a04║悉隱藏。遠屏四方。影銷影滅。不敢為害。甚
T85n2897_p1423a05║大吉利。得德無量。善男子。興功之後。堂舍
T85n2897_p1423a06║永安。屋宅牢固。富貴吉昌。不求自得。若遠行
T85n2897_p1423a07║從軍。仕官興生。甚得宜利。門興人貴。百子千
T85n2897_p1423a08║孫。父慈子孝。男忠女貞。兄恭弟順　夫妻
T85n2897_p1423a09║和睦。信義篤親。所願成就。若有眾生。忽被縣
T85n2897_p1423a10║官拘執。盜賊牽挽。暫讀此經三遍。即得解
T85n2897_p1423a11║脫。若有善男子善女人。受持讀誦。為他書
T85n2897_p1423a12║寫八陽經者。設入水火。不被焚漂。或在
T85n2897_p1423a13║山澤虎狼。猛獸屏跡不敢。善神衛護。成無
T85n2897_p1423a14║上道。
T85n2897_p1423a15║若復有人。多於語綺語惡口兩舌。若能受持
T85n2897_p1423a16║讀誦此經。永除四惡過。得四無礙辯。而成
T85n2897_p1423a17║佛道。
T85n2897_p1423a18║若善男子善女人等。父母有罪。臨終之日。當
T85n2897_p1423a19║墮地獄。受無量苦。其子即為讀此經七遍。
T85n2897_p1423a20║父母即離地獄而生天上。見佛聞法。悟無生
T85n2897_p1423a21║忍。以成佛道。
T85n2897_p1423a22║佛告無礙菩薩。毘婆尸佛時。有優婆塞優婆
T85n2897_p1423a23║夷。心不信邪。敬崇佛法。書寫此經。受持讀
T85n2897_p1423a24║誦。所作所為。須作即作。一無所問。以正信
T85n2897_p1423a25║故。兼行布施。平等供養。得無漏身。成菩提
T85n2897_p1423a26║道。號曰普光如來應正等覺。劫名大漏。國
T85n2897_p1423a27║名無邊。但是人民。行菩薩道。無所得法。以
T85n2897_p1423a28║是經威德。獲如是報。
T85n2897_p1423a29║復次無礙菩薩。此八陽經。行在閻浮提。在
T85n2897_p1423b01║在處處。有八菩薩。諸梵天王。一切明靈圍繞
T85n2897_p1423b02║此經。香華供養。如佛無異。
T85n2897_p1423b03║佛告無礙菩薩摩訶薩言。若善男子善女人
T85n2897_p1423b04║等。為諸眾生。講說此經。深達實相。得甚深
T85n2897_p1423b05║理。即知身心佛身法心。所以能知即是智
T85n2897_p1423b06║慧眼常見種種無盡色。色即是空。空即是色。
T85n2897_p1423b07║受想行識亦空。即是妙色身如來。耳常聞種
T85n2897_p1423b08║種無盡聲。聲即是空。空即是聲。即是妙音聲
T85n2897_p1423b09║如來。鼻常嗅種種無盡香。香即是空。空即是
T85n2897_p1423b10║香。即是香積如來。舌常了種種無盡味。味即
T85n2897_p1423b11║是空。空即是味。即是法喜如來。身常覺種種
T85n2897_p1423b12║無盡觸。觸即是空。空即是觸。即是智明如來。
T85n2897_p1423b13║意常思想能分別種種無盡法。法即是空。空
T85n2897_p1423b14║即是法。即是法明如來。
T85n2897_p1423b15║善男子。觀此六根顯現人皆空口常說之。
T85n2897_p1423b16║若說善語。善法常轉。即成聖道。若說邪
T85n2897_p1423b17║語。惡法常轉。即墮地獄。善男子。善惡之理。
T85n2897_p1423b18║不得不信。善男子。人之身心。是佛法器。亦
T85n2897_p1423b19║是十二部大經卷也。無始已來。轉讀不盡。不
T85n2897_p1423b20║損毫毛。如來藏經。唯識心見性者之所能知。
T85n2897_p1423b21║非諸聲聞凡夫所能知。善男子。讀誦此經。深
T85n2897_p1423b22║解真理。即知身心是佛法器。若醉迷不醒。不
T85n2897_p1423b23║了自心。是佛法根本。流轉諸趣。墮於惡道。
T85n2897_p1423b24║永沈苦海。不聞佛法名字。
T85n2897_p1423b25║爾時五百天子。在大眾中。聞佛所說。得法眼
T85n2897_p1423b26║淨。皆大歡喜。即發無等等阿耨多羅三藐三
T85n2897_p1423b27║菩提心。
T85n2897_p1423b28║無礙菩薩復白佛言。世尊。人之在世。生死為
T85n2897_p1423b29║重。生不擇日。時至即生。死不擇日。時至即
T85n2897_p1423c01║死。何因殯葬即問良辰吉日。然始殯葬。殯葬
T85n2897_p1423c02║之後。還有妨害。貧窮者多。滅門者不少。唯願
T85n2897_p1423c03║世尊。為諸邪見無智眾生。說其因緣。令得正
T85n2897_p1423c04║道。除其顛倒。
T85n2897_p1423c05║佛言。善哉善哉。善男子。汝實甚能。問於眾生
T85n2897_p1423c06║生死之事。殯葬之法。汝等諦聽。吾當為汝
T85n2897_p1423c07║說智慧之理。大道之法。夫天地廣大清。日月
T85n2897_p1423c08║廣長明。時年善美。實無有異。善男子。人王菩
T85n2897_p1423c09║薩。甚大慈悲。愍念眾生。皆如赤子。下為人
T85n2897_p1423c10║主。作蓬民父母。順於俗人。教於俗法。造
T85n2897_p1423c11║作曆日。須下天下。令知時節。為有平滿。成
T85n2897_p1423c12║收開閉。建除定執。破危之文。愚人依字信
T85n2897_p1423c13║用。無不免其凶禍。又使邪師厭鎮。說是道非。
T85n2897_p1423c14║謾求邪神拜餓鬼。卻福招殃自受苦。如斯人
T85n2897_p1423c15║皆返天時逆地理。背日月之光明。沒闇室。
T85n2897_p1423c16║違正道之廣路。恒尋邪徑。顛倒之甚也。善
T85n2897_p1423c17║男子。產生時讀此經三遍。兒即易生。甚大
T85n2897_p1423c18║吉利。聰明智慧。福德具足。而不中夭。死時
T85n2897_p1423c19║讀此經三遍。一無妨害。得福無量。善男子。
T85n2897_p1423c20║日日大好日。月月大好月。年年大好年。
T85n2897_p1423c21║實無間隔。但辨即須殯葬。殯葬之日。讀此
T85n2897_p1423c22║經七遍。甚大吉利。獲福無量。門榮人貴。延
T85n2897_p1423c23║年益壽。命終之日。並得成聖道。善男子。殯
T85n2897_p1423c24║葬之地。莫問東西南北。安穩之處。諸人愛樂。
T85n2897_p1423c25║鬼神愛樂。即讀此經三遍。便以修榮。安置
T85n2897_p1423c26║墓內。永無災障。家富人興。甚大吉利。爾時
T85n2897_p1423c27║世尊。欲重宣此義。而說偈言。
T85n2897_p1423c28║　營生善善日　　休殯好好時
T85n2897_p1423c29║　生死讀誦經　　甚得大利益
T85n2897_p1424a01║　月月善明月　　年年大好年
T85n2897_p1424a02║　讀經即殯葬　　榮花萬代昌
T85n2897_p1424a03║爾時眾中。七萬七千人。聞佛所說。心開意
T85n2897_p1424a04║解。捨邪歸正得佛法分。永斷疑惑。皆發阿
T85n2897_p1424a05║耨多羅三藐三菩提心。
T85n2897_p1424a06║無礙菩薩。復白佛言。世尊。一切凡夫。皆以婚
T85n2897_p1424a07║媾為親。先問相宜。後取吉日。然始成親。成
T85n2897_p1424a08║親之後。富貴偕老者少。貧窮生離死別者
T85n2897_p1424a09║多。一種信邪。如何而有差別。唯願世尊。為
T85n2897_p1424a10║決眾疑。
T85n2897_p1424a11║佛言。善男子。汝等諦聽。當為汝說。夫天陽
T85n2897_p1424a12║地陰。月陰日陽。水陰火陽。女陰男陽。天地
T85n2897_p1424a13║氣合。一切草木生焉。日月交通。四時八節明
T85n2897_p1424a14║焉。水火相承。一切萬物熟焉。男女允諧。子孫
T85n2897_p1424a15║興焉。皆是天之常道。自然之理。世諦之法。
T85n2897_p1424a16║善男子。愚人無智。信其邪師。卜問望吉。而
T85n2897_p1424a17║不修善。造種種惡業。命終之後。復得人身者。
T85n2897_p1424a18║如指甲上土。墮於地獄。作畜餓鬼者。如大
T85n2897_p1424a19║地土。善男子。復得人身。正信修善者。如指甲
T85n2897_p1424a20║上土。信邪造惡業者。如大地土。善男子。
T85n2897_p1424a21║欲結婚親。莫問水火相剋。胎胞相厭。年
T85n2897_p1424a22║紀不同。唯看祿命書。知福德多少。以為眷
T85n2897_p1424a23║屬。呼迎之日。即讀此經三遍而以成禮。此
T85n2897_p1424a24║乃善善相因。明明相屬。門高人貴。子孫興盛。
T85n2897_p1424a25║聰明利智。孝敬相承。甚大吉利。而無中夭。
T85n2897_p1424a26║福德具足。皆成佛道。是時有八菩薩。承佛
T85n2897_p1424a27║威神。得大總持。常處人間。和光同塵。破邪立
T85n2897_p1424a28║正。其名曰。
T85n2897_p1424b01║　跋陀羅菩薩漏盡和　　羅鄰竭菩薩漏盡和
T85n2897_p1424b02║　憍自兜菩薩漏盡和　　那羅達菩薩漏盡和
T85n2897_p1424b03║　須彌深菩薩漏盡和　　因桓達菩薩漏盡和
T85n2897_p1424b04║　和輪調菩薩漏盡和　　無緣觀菩薩漏盡和
T85n2897_p1424b05║是八菩薩。俱白佛言。世尊。我等於諸佛所。
T85n2897_p1424b06║受持得陀羅尼神咒。而今說之。擁護受持
T85n2897_p1424b07║讀誦八陽經者。永無恐怖。使一切不善之
T85n2897_p1424b08║物。不得侵損讀經法師。即於佛前而說咒
T85n2897_p1424b09║曰。
T85n2897_p1424b10║　阿佉尼(一)尼佉尼(二)阿毘羅(三)曼隸(四)
T85n2897_p1424b11║　曼多隸(五)娑婆訶
T85n2897_p1424b12║世尊。若有不善者。欲來惱法師。聞我說此咒。
T85n2897_p1424b13║頭破作七分。如阿梨樹枝。
T85n2897_p1424b14║爾時無邊身菩薩。即從座起。前白佛言。世
T85n2897_p1424b15║尊。云何名為八陽經。唯願世尊。為諸聽眾。
T85n2897_p1424b16║解說其義。令得覺悟。速達本心。入佛知見。
T85n2897_p1424b17║永斷疑悔。
T85n2897_p1424b18║佛言。善哉善哉。善男子。汝等諦聽。吾今為
T85n2897_p1424b19║汝解說八陽之經者。八者分別也。陽者明
T85n2897_p1424b20║解也。明解大乘空無之理。了能分別。八識
T85n2897_p1424b21║因緣。空無所得。云何八識名為經。八陽
T85n2897_p1424b22║名為緯。經緯相交。以成經教。故名八陽
T85n2897_p1424b23║經。八者八識。云何名八識。眼是色識耳
T85n2897_p1424b24║是聲識。鼻是香識。舌者是味識。身是觸識。
T85n2897_p1424b25║意是分別識。六根是六識。含藏識。阿賴耶
T85n2897_p1424b26║識。是名曰八識。明了分別八識根源。空
T85n2897_p1424b27║無所得。即知兩眼是光明天。光明天中。
T85n2897_p1424b28║即現日月光明。世尊。兩耳是聲聞天。聲聞
T85n2897_p1424b29║天中。即現無量聲如來。兩鼻是佛香天。
T85n2897_p1424c01║佛香天中。即現香積如來。口是法味天。法
T85n2897_p1424c02║味天中。即現法喜如來。身是盧舍那天。盧
T85n2897_p1424c03║舍那天中。即現成就盧舍那佛。盧舍那鏡
T85n2897_p1424c04║像佛。盧舍那光明佛。意是無分別天。無分別
T85n2897_p1424c05║天中。即現不動如來。大光明佛。心是法界天。
T85n2897_p1424c06║法界天中。即現空王如來。含藏識天。演
T85n2897_p1424c07║出阿那含經。大般涅槃經。阿賴耶識天。演
T85n2897_p1424c08║出大智度論經。瑜伽論經。善男子。佛即是
T85n2897_p1424c09║法。法即是佛。合為一相。即現大通智勝如
T85n2897_p1424c10║來。
T85n2897_p1424c11║佛說此經時。一切大地。六種震動。光照天
T85n2897_p1424c12║地。無有邊際。浩浩蕩蕩。而無所名。一切幽
T85n2897_p1424c13║冥。悉皆明朗。一切地獄。並皆消滅。一切罪
T85n2897_p1424c14║人。俱得離苦。皆發無上菩提心。
T85n2897_p1424c15║爾時大眾之中。八萬八千菩薩。一時成佛。
T85n2897_p1424c16║號曰空王如來應正等覺。劫名離苦。國號
T85n2897_p1425a01║無邊。一切人民。皆行菩薩六波羅蜜。逮無
T85n2897_p1425a02║所得法。六萬六千比丘。比丘尼。優婆塞。優
T85n2897_p1425a03║婆夷。得大總持。入不二法門。無數天龍夜
T85n2897_p1425a04║叉。乾闥婆。阿修羅。迦樓羅。緊那羅。摩睺羅
T85n2897_p1425a05║伽。人非人等。得法眼淨。行菩薩道。
T85n2897_p1425a06║復次善男子。若復有人。得官登位日。及
T85n2897_p1425a07║入新宅之時。暫讀此經三遍。甚大吉利。
T85n2897_p1425a08║善神加護。延年益壽。福德具足。善男子。若
T85n2897_p1425a09║讀此經一遍。如讀一切經一部。若書寫一
T85n2897_p1425a10║卷。如書寫一切經一部。其功德不可稱。不
T85n2897_p1425a11║可量。等空無有邊際。如斯人等。即成
T85n2897_p1425a12║就聖道。
T85n2897_p1425a13║復次無邊身菩薩摩訶薩。若有眾生。不信正
T85n2897_p1425a14║法。常生邪見。忽聞此經。即生誹謗言非佛說。
T85n2897_p1425a15║是人現世。得白癩病。惡瘡膿血。遍體交流。
T85n2897_p1425a16║腥臊臭穢。人皆憎嫉。命終之日。即墮阿
T85n2897_p1425a17║鼻無間地獄。上火徹下。下火徹上。鐵槍鐵
T85n2897_p1425a18║叉。遍體穿穴。融銅灌口。筋骨爛壞。一日一
T85n2897_p1425a19║夜。萬死萬生。受大苦痛。無有休息。謗斯經
T85n2897_p1425a20║故。獲罪如是。佛為罪人。而說偈言。
T85n2897_p1425a21║　身是自然身　　五體自然足
T85n2897_p1425a22║　長乃自然長　　老乃自然老
T85n2897_p1425a23║　生乃自然生　　死乃自然死
T85n2897_p1425a24║　求長不得長　　求短不得短
T85n2897_p1425a25║　苦樂汝自當　　邪正由汝已
T85n2897_p1425a26║　欲作有為功　　讀經莫問師
T85n2897_p1425a27║　千千萬萬世　　得道轉法輪
T85n2897_p1425a28║佛說此經已。一切大眾。得未曾有。心明意
T85n2897_p1425a29║淨。歡喜踊躍。皆見諸相非相。入佛知見。悟佛
T85n2897_p1425a30║知見。無入無悟。無知無見。不得一法。即涅槃
T85n2897_p1425b01║樂故。此諸菩薩聖眾。天神地祇。皆悉歡喜
T85n2897_p1425b02║奉行。
T85n2897_p1425b03║佛說天地八陽神咒經終
