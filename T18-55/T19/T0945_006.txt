T19n0945_p0128b08║【□】
T19n0945_p0128b09║【□】
T19n0945_p0128b10║【CL047n0442_p0067a01】大佛頂如來密因修證了義諸
T19n0945_p0128b11║菩薩萬行首楞嚴經卷第六(一名中印度那蘭陀
T19n0945_p0128b12║大道場經於灌頂部錄出別行)
T19n0945_p0128b13║【□】
T19n0945_p0128b14║　　　　唐天竺沙門般剌蜜帝譯
T19n0945_p0128b15║爾時觀世音菩薩即從座起。頂禮佛足而白
T19n0945_p0128b16║佛言。世尊憶念我昔無數恒河沙劫。於時有
T19n0945_p0128b17║佛出現於世名觀世音。我於彼佛發菩提心。
T19n0945_p0128b18║彼佛教我從聞思修入三摩地。初於聞中入
T19n0945_p0128b19║流亡所。所入既寂動靜二相了然不生。如是
T19n0945_p0128b20║漸增聞所聞盡。盡聞不住覺所覺空。空覺極
T19n0945_p0128b21║圓空所空滅。生滅既滅寂滅現前。忽然超越
T19n0945_p0128b22║世出世間。十方圓明獲二殊勝。一者上合十
T19n0945_p0128b23║方諸佛本妙覺心。與佛如來同一慈力。二者
T19n0945_p0128b24║下合十方一切六道眾生。與諸眾生同一悲
T19n0945_p0128b25║仰。
T19n0945_p0128b26║世尊由我供養觀音如來。蒙彼如來授我【CL047n0442_p0067b01】如
T19n0945_p0128b27║幻聞薰聞修金剛三昧。與佛如來同慈力故。
T19n0945_p0128b28║令我身成三十二應入諸國土。世尊若諸菩
T19n0945_p0128b29║薩入三摩地。進修無漏勝解現圓。我現佛身
T19n0945_p0128c01║而為說法令其解脫。若諸有學寂靜妙明勝
T19n0945_p0128c02║妙現圓。我於彼前現獨覺身。而為說法令
T19n0945_p0128c03║其解脫。若諸有學斷十二緣。緣斷勝性勝妙
T19n0945_p0128c04║現圓。我於彼前。現緣覺身。而為說法令其解
T19n0945_p0128c05║脫。若諸有學得四諦空。修道入滅勝性現圓。
T19n0945_p0128c06║我於彼前現聲聞身。而為說法令其解脫。若
T19n0945_p0128c07║諸眾生。欲心明悟。不犯欲塵欲身清淨。我於
T19n0945_p0128c08║彼前現梵王身。而為說法令其解脫。若諸
T19n0945_p0128c09║眾生欲為天主統領諸天。我於彼前現帝釋
T19n0945_p0128c10║身。而為說法令其成就。若諸眾生欲身自在
T19n0945_p0128c11║遊行十方。我於彼前現自在天身。而為說法
T19n0945_p0128c12║令其成就。若諸眾生欲身自在飛行虛空。我
T19n0945_p0128c13║於【CL047n0442_p0068a01】彼前現大自在天身。而為說法令其成就。
T19n0945_p0128c14║若諸眾生愛統鬼神救護國土。我於彼前現
T19n0945_p0128c15║天大將軍身。而為說法令其成就。若諸眾生
T19n0945_p0128c16║愛統世界保護眾生。我於彼前現四天王身。
T19n0945_p0128c17║而為說法令其成就。若諸眾生愛生天宮驅
T19n0945_p0128c18║使鬼神。我於彼前現四天王國太子身。而為
T19n0945_p0128c19║說法令其成就。若諸眾生樂為人主。我於彼
T19n0945_p0128c20║前現人王身。而為說法令其成就。若諸眾生
T19n0945_p0128c21║愛主族姓世間推讓。我於彼前現長者身。而
T19n0945_p0128c22║為說法令其成就。若諸眾生愛談名言清淨
T19n0945_p0128c23║其居。我於彼前現居士身。而為說法令其成
T19n0945_p0128c24║就。若諸眾生愛治國土剖斷邦邑。我於彼前
T19n0945_p0128c25║現宰官身。而為說法令其成就。若諸眾生愛
T19n0945_p0128c26║諸數術攝衛自居。我於彼前現婆羅門身。而
T19n0945_p0128c27║為說法令其成就。若有男子好學出家持諸
T19n0945_p0128c28║戒【CL047n0442_p0068b01】律。我於彼前現比丘身。而為說法令其成
T19n0945_p0128c29║就。若有女子好學出家持諸禁戒。我於彼
T19n0945_p0129a01║前現比丘尼身。而為說法令其成就。若有男
T19n0945_p0129a02║子樂持五戒。我於彼前現優婆塞身。而為說
T19n0945_p0129a03║法令其成就。若復女子五戒自居。我於彼
T19n0945_p0129a04║前現優婆夷身。而為說法令其成就。若有女
T19n0945_p0129a05║人內政立身以修家國。我於彼前現女主身。
T19n0945_p0129a06║及國夫人命婦大家。而為說法令其成就。若
T19n0945_p0129a07║有眾生不壞男根。我於彼前現童男身。而為
T19n0945_p0129a08║說法令其成就。若有處女愛樂處身不求侵
T19n0945_p0129a09║暴。我於彼前現童女身。而為說法令其成就。
T19n0945_p0129a10║若有諸天樂出天倫。我現天身而為說法令
T19n0945_p0129a11║其成就。若有諸龍樂出龍倫。我現龍身而為
T19n0945_p0129a12║說法令其成就。若有藥叉樂度本倫。我於彼
T19n0945_p0129a13║前現藥叉身。而為說法令其成就。若乾闥婆
T19n0945_p0129a14║樂脫其【CL047n0442_p0069a01】倫。我於彼前現乾闥婆身。而為說法
T19n0945_p0129a15║令其成就。若阿修羅樂脫其倫。我於彼前現
T19n0945_p0129a16║阿修羅身。而為說法令其成就。若緊陀羅樂
T19n0945_p0129a17║脫其倫。我於彼前現緊陀羅身。而為說法令
T19n0945_p0129a18║其成就。若摩呼羅伽樂脫其倫。我於彼前現
T19n0945_p0129a19║摩呼羅伽身。而為說法令其成就。若諸眾生
T19n0945_p0129a20║樂人修人。我現人身而為說法令其成就。若
T19n0945_p0129a21║諸非人有形無形。有想無想樂度其倫。我於
T19n0945_p0129a22║彼前皆現其身。而為說法令其成就。是名妙
T19n0945_p0129a23║淨三十二應入國土身。皆以三昧聞薰聞修。
T19n0945_p0129a24║無作妙力自在成就。
T19n0945_p0129a25║世尊我復以此聞薰聞修金剛三昧無作妙
T19n0945_p0129a26║力。與諸十方三世六道。一切眾生同悲仰故。
T19n0945_p0129a27║令諸眾生於我身心。獲十四種無畏功德。一
T19n0945_p0129a28║者由我不自觀音以觀觀者。令彼十方苦惱
T19n0945_p0129a29║眾生。觀其音聲即得解脫。二者【CL047n0442_p0069b01】知見旋復。令
T19n0945_p0129b01║諸眾生設入大火火不能燒。三者觀聽旋復。
T19n0945_p0129b02║令諸眾生大水所漂水不能溺。四者斷滅妄
T19n0945_p0129b03║想心無殺害。令諸眾生入諸鬼國鬼不能害。
T19n0945_p0129b04║五者薰聞成聞。六根銷復同於聲聽。能令眾
T19n0945_p0129b05║生臨當被害刀段段壞。使其兵戈猶如割水。
T19n0945_p0129b06║亦如吹光性無搖動。六者聞薰精明明遍法
T19n0945_p0129b07║界。則諸幽暗性不能全。能令眾生藥叉羅剎
T19n0945_p0129b08║鳩槃茶鬼。及毘舍遮富單那等。雖近其傍目
T19n0945_p0129b09║不能視。七者音性圓銷。觀聽返入離諸塵妄。
T19n0945_p0129b10║能令眾生禁繫枷鎖所不能著。八者滅音圓
T19n0945_p0129b11║聞遍生慈力。能令眾生經過嶮路賊不能劫
T19n0945_p0129b12║九者薰聞離塵色所不劫。能令一切多婬眾
T19n0945_p0129b13║生遠離貪欲。十者純音無塵。根境圓融無對
T19n0945_p0129b14║所對。能令一切忿恨眾生離諸嗔恚。十一者
T19n0945_p0129b15║銷塵旋明法界身心。猶如琉璃【CL047n0442_p0070a01】朗徹無礙。能
T19n0945_p0129b16║令一切昏鈍性障。諸阿顛迦永離癡暗。十二
T19n0945_p0129b17║者融形復聞。不動道場涉入世間。不壞世界
T19n0945_p0129b18║能遍十方。供養微塵諸佛如來。各各佛邊為
T19n0945_p0129b19║法王子。能令法界無子眾生。欲求男者誕生
T19n0945_p0129b20║福德智慧之男。十三者六根圓通。明照無二
T19n0945_p0129b21║含十方界。立大圓鏡空如來藏。承順十方微
T19n0945_p0129b22║塵如來。祕密法門受領無失。能令法界無子
T19n0945_p0129b23║眾生。欲求女者誕生端正福德柔順。眾人愛
T19n0945_p0129b24║敬有相之女。十四者此三千大千世界百億
T19n0945_p0129b25║日月。現住世間諸法王子。有六十二恒河沙
T19n0945_p0129b26║數修法垂範。教化眾生隨順眾生。方便智慧
T19n0945_p0129b27║各各不同。由我所得圓通本根發妙耳門。然
T19n0945_p0129b28║後身心微妙含容遍周法界。能令眾生持我
T19n0945_p0129b29║名號。與彼共持六十二恒河沙諸法王子。二
T19n0945_p0129c01║人福德正等無異。世尊我一號【CL047n0442_p0070b01】名與彼眾多
T19n0945_p0129c02║名號無異。由我修習得真圓通。是名十四施
T19n0945_p0129c03║無畏力福備眾生。
T19n0945_p0129c04║世尊我又獲是圓通修證無上道故。又能善
T19n0945_p0129c05║獲四不思議無作妙德。一者由我初獲妙妙
T19n0945_p0129c06║聞心心精遺聞。見聞覺知不能分隔。成一圓
T19n0945_p0129c07║融清淨寶覺。故我能現眾多妙容。能說無邊
T19n0945_p0129c08║祕密神咒。其中或現一首三首。五首七首九
T19n0945_p0129c09║首十一首。如是乃至一百八首。千首萬首八
T19n0945_p0129c10║萬四千爍迦囉首。二臂四臂六臂八臂。十臂
T19n0945_p0129c11║十二臂十四十六。十八二十至二十四。如是
T19n0945_p0129c12║乃至一百八臂千臂萬臂。八萬四千母陀羅
T19n0945_p0129c13║臂。二目三目四目九目。如是乃至一百八目
T19n0945_p0129c14║千目萬目。八萬四千清淨寶目。或慈或威或
T19n0945_p0129c15║定或慧。救護眾生得大自在。二者由我聞思
T19n0945_p0129c16║脫出六塵。如聲度垣不能為礙。故我妙能現
T19n0945_p0129c17║一一形。誦一【CL047n0442_p0071a01】一咒。其形其咒。能以無畏施諸
T19n0945_p0129c18║眾生。是故十方微塵國土。皆名我為施無畏
T19n0945_p0129c19║者。三者由我修習本妙圓通清淨本根。所遊
T19n0945_p0129c20║世界。皆令眾生。捨身珍寶求我哀愍。四者我
T19n0945_p0129c21║得佛心證於究竟。能以珍寶種種供養十方
T19n0945_p0129c22║如來。傍及法界六道眾生。求妻得妻求子得
T19n0945_p0129c23║子。求三昧得三昧。求長壽得長壽。如是乃至
T19n0945_p0129c24║求大涅槃得大涅槃。佛問圓通我從耳門圓
T19n0945_p0129c25║照三昧。緣心自在因入流相。得三摩提成就
T19n0945_p0129c26║菩提斯為第一。世尊彼佛如來。歎我善得圓
T19n0945_p0129c27║通法門。於大會中授記我為觀世音號。由我
T19n0945_p0129c28║觀聽十方圓明。故觀音名遍十方界。
T19n0945_p0129c29║爾時世尊於師子座。從其五體同放寶光。遠
T19n0945_p0130a01║灌十方微塵如來。及法王子諸菩薩頂。彼諸
T19n0945_p0130a02║如來亦於五體同放寶光。從微塵方來灌佛
T19n0945_p0130a03║頂。并灌會中諸大菩【CL047n0442_p0071b01】薩及阿羅漢。林木池沼
T19n0945_p0130a04║皆演法音。交光相羅如寶絲網。是諸大眾得
T19n0945_p0130a05║未曾有。一切普獲金剛三昧。即時天雨百寶
T19n0945_p0130a06║蓮華。青黃赤白間錯紛糅。十方虛空成七寶
T19n0945_p0130a07║色。此娑婆界大地山河俱時不現。唯見十方
T19n0945_p0130a08║微塵國土合成一界。梵唄詠歌自然數奏。於
T19n0945_p0130a09║是如來告文殊師利法王子。汝今觀此二十
T19n0945_p0130a10║五無學諸大菩薩及阿羅漢。各說最初成道
T19n0945_p0130a11║方便。皆言修習真實圓通。彼等修行實無優
T19n0945_p0130a12║劣前後差別。我今欲令阿難開悟。二十五行
T19n0945_p0130a13║誰當其根。兼我滅後此界眾生。入菩薩乘求
T19n0945_p0130a14║無上道。何方便門得易成就。文殊師利法王
T19n0945_p0130a15║子奉佛慈旨。即從座起頂禮佛足。承佛威神
T19n0945_p0130a16║說偈對佛。
T19n0945_p0130a17║　覺海性澄圓　　圓澄覺元妙
T19n0945_p0130a18║　元明照生所　　所立照性亡
T19n0945_p0130a19║　迷妄有虛空　　依空立世界
T19n0945_p0130a20║　【CL047n0442_p0072a01】想澄成國土　　知覺乃眾生
T19n0945_p0130a21║　空生大覺中　　如海一漚發
T19n0945_p0130a22║　有漏微塵國　　皆從空所生
T19n0945_p0130a23║　漚滅空本無　　況復諸三有
T19n0945_p0130a24║　歸元性無二　　方便有多門
T19n0945_p0130a25║　聖性無不通　　順逆皆方便
T19n0945_p0130a26║　初心入三昧　　遲速不同倫
T19n0945_p0130a27║　色想結成塵　　精了不能徹
T19n0945_p0130a28║　如何不明徹　　於是獲圓通
T19n0945_p0130a29║　音聲雜語言　　但伊名句味
T19n0945_p0130b01║　一非含一切　　云何獲圓通
T19n0945_p0130b02║　香以合中知　　離則元無有
T19n0945_p0130b03║　不恒其所覺　　云何獲圓通
T19n0945_p0130b04║　味性非本然　　要以味時有
T19n0945_p0130b05║　其覺不恒一　　云何獲圓通
T19n0945_p0130b06║　觸以所觸明　　無所不明觸
T19n0945_p0130b07║　合離性非定　　云何獲圓通
T19n0945_p0130b08║　法稱為內塵　　憑塵必有所
T19n0945_p0130b09║　能所非遍涉　　云何獲圓通
T19n0945_p0130b10║　見性雖洞然　　明前不明後
T19n0945_p0130b11║　四維虧一半　　云何獲圓通
T19n0945_p0130b12║　鼻息出入通　　現前無交氣
T19n0945_p0130b13║　支離匪涉入　　【CL047n0442_p0072b01】云何獲圓通
T19n0945_p0130b14║　舌非入無端　　因味生覺了
T19n0945_p0130b15║　味亡了無有　　云何獲圓通
T19n0945_p0130b16║　身與所觸同　　各非圓覺觀
T19n0945_p0130b17║　涯量不冥會　　云何獲圓通
T19n0945_p0130b18║　知根雜亂思　　湛了終無見
T19n0945_p0130b19║　想念不可脫　　云何獲圓通
T19n0945_p0130b20║　識見雜三和　　詰本稱非相
T19n0945_p0130b21║　自體先無定　　云何獲圓通
T19n0945_p0130b22║　心聞洞十方　　生于大因力
T19n0945_p0130b23║　初心不能入　　云何獲圓通
T19n0945_p0130b24║　鼻想本權機　　秖令攝心住
T19n0945_p0130b25║　住成心所住　　云何獲圓通
T19n0945_p0130b26║　說法弄音文　　開悟先成者
T19n0945_p0130b27║　名句非無漏　　云何獲圓通
T19n0945_p0130b28║　持犯但束身　　非身無所束
T19n0945_p0130b29║　元非遍一切　　云何獲圓通
T19n0945_p0130c01║　神通本宿因　　何關法分別
T19n0945_p0130c02║　念緣非離物　　云何獲圓通
T19n0945_p0130c03║　若以地性觀　　堅礙非通達
T19n0945_p0130c04║　有為非聖性　　云何獲圓通
T19n0945_p0130c05║　若以水性觀　　想念非真實
T19n0945_p0130c06║　如如非覺觀　　云何獲圓通
T19n0945_p0130c07║　【CL047n0442_p0073a01】若以火性觀　　厭有非真離
T19n0945_p0130c08║　非初心方便　　云何獲圓通
T19n0945_p0130c09║　若以風性觀　　動寂非無對
T19n0945_p0130c10║　對非無上覺　　云何獲圓通
T19n0945_p0130c11║　若以空性觀　　昏鈍先非覺
T19n0945_p0130c12║　無覺異菩提　　云何獲圓通
T19n0945_p0130c13║　若以識性觀　　觀識非常住
T19n0945_p0130c14║　存心乃虛妄　　云何獲圓通
T19n0945_p0130c15║　諸行是無常　　念性無生滅
T19n0945_p0130c16║　因果今殊感　　云何獲圓通
T19n0945_p0130c17║　我今白世尊　　佛出娑婆界
T19n0945_p0130c18║　此方真教體　　清淨在音聞
T19n0945_p0130c19║　欲取三摩提　　實以聞中入
T19n0945_p0130c20║　離苦得解脫　　良哉觀世音
T19n0945_p0130c21║　於恒沙劫中　　入微塵佛國
T19n0945_p0130c22║　得大自在力　　無畏施眾生
T19n0945_p0130c23║　妙音觀世音　　梵音海潮音
T19n0945_p0130c24║　救世悉安寧　　出世獲常住
T19n0945_p0130c25║　我今啟如來　　如觀音所說
T19n0945_p0130c26║　譬如人靜居　　十方俱擊鼓
T19n0945_p0130c27║　十處一時聞　　此則圓真實
T19n0945_p0130c28║　目非觀障外　　口鼻亦復然
T19n0945_p0130c29║　身以合方知　　【CL047n0442_p0073b01】心念紛無緒
T19n0945_p0131a01║　隔垣聽音響　　遐邇俱可聞
T19n0945_p0131a02║　五根所不齊　　是則通真實
T19n0945_p0131a03║　音聲性動靜　　聞中為有無
T19n0945_p0131a04║　無聲號無聞　　非實聞無性
T19n0945_p0131a05║　聲無既無滅　　聲有亦非生
T19n0945_p0131a06║　生滅二圓離　　是則常真實
T19n0945_p0131a07║　縱令在夢想　　不為不思無
T19n0945_p0131a08║　覺觀出思惟　　身心不能及
T19n0945_p0131a09║　今此娑婆國　　聲論得宣明
T19n0945_p0131a10║　眾生迷本聞　　循聲故流轉
T19n0945_p0131a11║　阿難縱強記　　不免落邪思
T19n0945_p0131a12║　豈非隨所淪　　旋流獲無妄
T19n0945_p0131a13║　阿難汝諦聽　　我承佛威力
T19n0945_p0131a14║　宣說金剛王　　如幻不思議
T19n0945_p0131a15║　佛母真三昧　　汝聞微塵佛
T19n0945_p0131a16║　一切祕密門　　欲漏不先除
T19n0945_p0131a17║　畜聞成過誤　　將聞持佛佛
T19n0945_p0131a18║　何不自聞聞　　聞非自然生
T19n0945_p0131a19║　因聲有名字　　旋聞與聲脫
T19n0945_p0131a20║　能脫欲誰名　　一根既返源
T19n0945_p0131a21║　六根成解脫　　見聞如幻翳
T19n0945_p0131a22║　三界若空花　　聞復翳根除
T19n0945_p0131a23║　【CL047n0442_p0074a01】塵銷覺圓淨　　淨極光通達
T19n0945_p0131a24║　寂照含虛空　　卻來觀世間
T19n0945_p0131a25║　猶如夢中事　　摩登伽在夢
T19n0945_p0131a26║　誰能留汝形　　如世巧幻師
T19n0945_p0131a27║　幻作諸男女　　雖見諸根動
T19n0945_p0131a28║　要以一機抽　　息機歸寂然
T19n0945_p0131a29║　諸幻成無性　　六根亦如是
T19n0945_p0131b01║　元依一精明　　分成六和合
T19n0945_p0131b02║　一處成休復　　六用皆不成
T19n0945_p0131b03║　塵垢應念銷　　成圓明淨妙
T19n0945_p0131b04║　餘塵尚諸學　　明極即如來
T19n0945_p0131b05║　大眾及阿難　　旋汝倒聞機
T19n0945_p0131b06║　反聞聞自性　　性成無上道
T19n0945_p0131b07║　圓通實如是　　此是微塵佛
T19n0945_p0131b08║　一路涅槃門　　過去諸如來
T19n0945_p0131b09║　斯門已成就　　現在諸菩薩
T19n0945_p0131b10║　今各入圓明　　未來修學人
T19n0945_p0131b11║　當依如是法　　我亦從中證
T19n0945_p0131b12║　非唯觀世音　　誠如佛世尊
T19n0945_p0131b13║　詢我諸方便　　以救諸末劫
T19n0945_p0131b14║　求出世間人　　成就涅槃心
T19n0945_p0131b15║　觀世音為最　　自餘諸方便
T19n0945_p0131b16║　皆是佛威神　　【CL047n0442_p0074b01】即事捨塵勞
T19n0945_p0131b17║　非是長修學　　淺深同說法
T19n0945_p0131b18║　頂禮如來藏　　無漏不思議
T19n0945_p0131b19║　願加被未來　　於此門無惑
T19n0945_p0131b20║　方便易成就　　堪以教阿難
T19n0945_p0131b21║　及末劫沈淪　　但以此根修
T19n0945_p0131b22║　圓通超餘者　　真實心如是
T19n0945_p0131b23║於是阿難及諸大眾。身心了然得大開示。觀
T19n0945_p0131b24║佛菩提及大涅槃。猶如有人因事遠遊未得
T19n0945_p0131b25║歸還。明了其家所歸道路。普會大眾天龍八
T19n0945_p0131b26║部有學二乘。及諸一切新發心菩薩。其數凡
T19n0945_p0131b27║有十恒河沙皆得本心。遠塵離垢獲法眼淨。
T19n0945_p0131b28║性比丘尼聞說偈已成阿羅漢。無量眾生皆
T19n0945_p0131b29║發無等等阿耨多羅三藐三菩提心。
T19n0945_p0131c01║阿難整衣服。望大眾中合掌頂禮。心跡圓明
T19n0945_p0131c02║悲欣交集。欲益未來諸眾生故。稽首白佛大
T19n0945_p0131c03║悲世尊。我今已悟成佛法門。是中修行得無
T19n0945_p0131c04║疑惑。常【CL047n0442_p0075a01】聞如來說如是言。自未得度先度人
T19n0945_p0131c05║者菩薩發心。自覺已圓能覺他者如來應世。
T19n0945_p0131c06║我雖未度願度末劫一切眾生。世尊此諸眾
T19n0945_p0131c07║生去佛漸遠。邪師說法如恒河沙。欲攝其心
T19n0945_p0131c08║入三摩地。云何令其安立道場遠諸魔事。於
T19n0945_p0131c09║菩提心得無退屈。
T19n0945_p0131c10║爾時世尊於大眾中稱讚阿難。善哉善哉。如
T19n0945_p0131c11║汝所問。安立道場救護眾生末劫沈溺。汝今
T19n0945_p0131c12║諦聽當為汝說。阿難大眾唯然奉教。
T19n0945_p0131c13║佛告阿難汝常聞我毘奈耶中。宣說修行三
T19n0945_p0131c14║決定義。所謂攝心為戒因戒生定因定發慧。
T19n0945_p0131c15║是則名為三無漏學。阿難云何攝心我名為
T19n0945_p0131c16║戒。若諸世界六道眾生其心不婬。則不隨其
T19n0945_p0131c17║生死相續。汝修三昧本出塵勞。婬心不除塵
T19n0945_p0131c18║不可出。縱有多智禪定現前。如不斷婬必落
T19n0945_p0131c19║魔道。上品魔王中品魔民下品魔女。彼等【CL047n0442_p0075b01】諸
T19n0945_p0131c20║魔亦有徒眾。各各自謂成無上道。我滅度後
T19n0945_p0131c21║末法之中。多此魔民熾盛世間。廣行貪婬為
T19n0945_p0131c22║善知識。令諸眾生。落愛見坑失菩提路。汝教
T19n0945_p0131c23║世人修三摩地先斷心婬。是名如來先佛世
T19n0945_p0131c24║尊。第一決定清淨明誨。是故阿難若不斷婬
T19n0945_p0131c25║修禪定者。如蒸沙石欲其成飯。經百千劫秖
T19n0945_p0131c26║名熱沙。何以故此非飯本石沙成故。汝以
T19n0945_p0131c27║婬身求佛妙果。縱得妙悟皆是婬根。根本成
T19n0945_p0131c28║婬輪轉三途必不能出。如來涅槃何路修證。
T19n0945_p0131c29║必使婬機身心俱斷斷性亦無。於佛菩提斯
T19n0945_p0132a01║可希冀。如我此說名為佛說。不如此說即波
T19n0945_p0132a02║旬說。
T19n0945_p0132a03║阿難又諸世界六道眾生其心不殺。則不隨
T19n0945_p0132a04║其生死相續。汝修三昧本出塵勞。殺心不除
T19n0945_p0132a05║塵不可出。縱有多智禪定現前。如不斷殺必
T19n0945_p0132a06║落神道。上品之人為大力鬼。中品即為【CL047n0442_p0076a01】飛行
T19n0945_p0132a07║夜叉諸鬼帥等。下品尚為地行羅剎。彼諸
T19n0945_p0132a08║鬼神亦有徒眾。各各自謂成無上道。我滅度
T19n0945_p0132a09║後末法之中。多此神鬼熾盛世間。自言食肉
T19n0945_p0132a10║得菩提路。阿難我令比丘食五淨肉。此肉皆
T19n0945_p0132a11║我神力化生本無命根。汝婆羅門地多蒸濕。
T19n0945_p0132a12║加以沙石草菜不生。我以大悲神力所加。因
T19n0945_p0132a13║大慈悲假名為肉。汝得其味。奈何如來滅度
T19n0945_p0132a14║之後。食眾生肉名為釋子。汝等當知是食肉
T19n0945_p0132a15║人縱得心開似三摩地。皆大羅剎。報終必沈
T19n0945_p0132a16║生死苦海非佛弟子。如是之人相殺相吞相
T19n0945_p0132a17║食未已。云何是人得出三界。汝教世人修三
T19n0945_p0132a18║摩地次斷殺生。是名如來先佛世尊。第二決
T19n0945_p0132a19║定清淨明誨。是故阿難若不斷殺修禪定者。
T19n0945_p0132a20║譬如有人自塞其耳。高聲大叫求人不聞。此
T19n0945_p0132a21║等名為欲隱彌露。清淨比丘及諸菩薩。於【CL047n0442_p0076b01】岐
T19n0945_p0132a22║路行不踏生草。況以手拔。云何大悲取諸眾
T19n0945_p0132a23║生血肉充食。若諸比丘不服東方絲綿絹帛。
T19n0945_p0132a24║及是此土靴覆裘毳乳酪醍醐。如是比丘於
T19n0945_p0132a25║世真脫。酬還宿債不遊三界。何以故服其身
T19n0945_p0132a26║分皆為彼緣。如人食其地中百穀。足不離地
T19n0945_p0132a27║必使身心。於諸眾生若身身分。身心二途不
T19n0945_p0132a28║服不食。我說是人真解脫者。如我此說名為
T19n0945_p0132a29║佛說。不如此說即波旬說。
T19n0945_p0132b01║阿難又復世界六道眾生其心不偷。則不隨
T19n0945_p0132b02║其生死相續。汝修三昧本出塵勞。偷心不除
T19n0945_p0132b03║塵不可出。縱有多智禪定現前。如不斷偷必
T19n0945_p0132b04║落邪道。上品精靈中品妖魅。下品邪人諸魅
T19n0945_p0132b05║所著。彼等群邪亦有徒眾。各各自謂成無上
T19n0945_p0132b06║道。我滅度後末法之中。多此妖邪熾盛世間。
T19n0945_p0132b07║潛匿姦欺稱善知識。各自謂已得上人法。詃
T19n0945_p0132b08║惑無識恐令失【CL047n0442_p0077a01】心。所過之處其家耗散。我教
T19n0945_p0132b09║比丘循方乞食。令其捨貪成菩薩道。諸比丘
T19n0945_p0132b10║等不自熟食。寄於殘生旅泊三界。示一往還
T19n0945_p0132b11║去已無返。云何賊人假我衣服。裨販如來造
T19n0945_p0132b12║種種業。皆言佛法卻非出家。具戒比丘為小
T19n0945_p0132b13║乘道。由是疑誤無量眾生墮無間獄。若我滅
T19n0945_p0132b14║後其有比丘。發心決定修三摩提。能於如
T19n0945_p0132b15║來形像之前。身然一燈燒一指節。及於身上
T19n0945_p0132b16║爇一香炷。我說是人無始宿債一時酬畢。長
T19n0945_p0132b17║挹世間永脫諸漏。雖未即明無上覺路。是人
T19n0945_p0132b18║於法已決定心。若不為此捨身微因。縱成無
T19n0945_p0132b19║為必還生人酬其宿債。如我馬麥正等無異。
T19n0945_p0132b20║汝教世人修三摩地後斷偷盜。是名如來先
T19n0945_p0132b21║佛世尊。第三決定清淨明誨。是故阿難若不
T19n0945_p0132b22║斷偷修禪定者。譬如有人水灌漏卮欲求其
T19n0945_p0132b23║滿。縱經塵劫終無【CL047n0442_p0077b01】平復。若諸比丘衣缽之餘
T19n0945_p0132b24║分寸不畜。乞食餘分施餓眾生。於大集會合
T19n0945_p0132b25║掌禮眾。有人捶罵同於稱讚。必使身心二俱
T19n0945_p0132b26║捐捨。身肉骨血與眾生共。不將如來不了義
T19n0945_p0132b27║說。迴為已解以誤初學。佛印是人得真三昧。
T19n0945_p0132b28║如我所說名為佛說。不如此說即波旬說。
T19n0945_p0132b29║阿難如是世界六道眾生。雖則身心無殺盜
T19n0945_p0132c01║婬。三行已圓若大妄語。即三摩提不得清淨。
T19n0945_p0132c02║成愛見魔失如來種。所謂未得謂得未證言
T19n0945_p0132c03║證。或求世間尊勝第一。謂前人言。我今已得
T19n0945_p0132c04║須陀洹果。斯陀含果阿那含果。阿羅漢道辟
T19n0945_p0132c05║支佛乘。十地地前諸位菩薩。求彼禮懺貪其
T19n0945_p0132c06║供養。是一顛迦銷滅佛種。如人以刀斷多羅
T19n0945_p0132c07║木。佛記是人永殞善根無復知見。沈三苦海
T19n0945_p0132c08║不成三昧。我滅度後敕諸菩薩及阿羅漢。應
T19n0945_p0132c09║身生彼末法之中。作【CL047n0442_p0078a01】種種形度諸輪轉。或作
T19n0945_p0132c10║沙門白衣居士。人王宰官童男童女。如是乃
T19n0945_p0132c11║至婬女寡婦姦偷屠販。與其同事稱歎佛乘。
T19n0945_p0132c12║令其身心入三摩地。終不自言我真菩薩真
T19n0945_p0132c13║阿羅漢。泄佛密因輕言未學。唯除命終陰有
T19n0945_p0132c14║遺付。云何是人惑亂眾生成大妄語。汝教世
T19n0945_p0132c15║人修三摩地。後復斷除諸大妄語。是名如來
T19n0945_p0132c16║先佛世尊。第四決定清淨明誨。是故阿難若
T19n0945_p0132c17║不斷其大妄語者。如刻人糞為栴檀形。欲求
T19n0945_p0132c18║香氣無有是處。我教比丘直心道場。於四威
T19n0945_p0132c19║儀一切行中尚無虛假。云何自稱得上人法。
T19n0945_p0132c20║譬如窮人妄號帝王自取誅滅。況復法王如
T19n0945_p0132c21║何妄竊。因地不直果招紆曲。求佛菩提如
T19n0945_p0132c22║噬臍人。欲誰成就。若諸比丘心如直絃。一
T19n0945_p0132c23║切真實入三摩提永無魔事。我印是人成就
T19n0945_p0132c24║菩薩無上知覺。如我是說【CL047n0442_p0078b01】名為佛說不如此
T19n0945_p0132c25║說即波旬說。
T19n0945_p0132c26║【○】【○】大佛頂萬行首楞嚴經卷第六【○】【○】【○】【○】【○】【○】【○】【○】【○】【○】
