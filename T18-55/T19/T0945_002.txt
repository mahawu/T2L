T19n0945_p0110a08║【□】
T19n0945_p0110a09║【□】
T19n0945_p0110a10║【□】
T19n0945_p0110a11║【CL047n0442_p0013a01】大佛頂如來密因修證了義諸
T19n0945_p0110a12║菩薩萬行首楞嚴經卷第二(一名中印度那蘭陀
T19n0945_p0110a13║大道場經於灌頂部錄出別行)
T19n0945_p0110a14║【□】
T19n0945_p0110a15║　　　　唐天竺沙門般剌蜜帝譯
T19n0945_p0110a16║爾時阿難及諸大眾。聞佛示誨身心泰然。念
T19n0945_p0110a17║無始來失卻本心。妄認緣塵分別影事。今日
T19n0945_p0110a18║開悟如失乳兒忽遇慈母。合掌禮佛。願聞如
T19n0945_p0110a19║來顯出身心真妄虛實現前生滅與不生滅二
T19n0945_p0110a20║發明性。
T19n0945_p0110a21║波斯匿王起立白佛。我昔未承諸佛誨敕。見
T19n0945_p0110a22║迦旃延毘羅胝子。咸言此身死後斷滅名為
T19n0945_p0110a23║涅槃。我雖值佛今猶狐疑。云何發揮證知此
T19n0945_p0110a24║心不生滅地。令此大眾諸有漏者咸皆願聞。
T19n0945_p0110a25║佛告大王汝身現存今復問汝。汝此肉身為
T19n0945_p0110a26║同金剛常住不朽。為復變壞。世尊我今此身
T19n0945_p0110a27║終從變滅。
T19n0945_p0110a28║佛言大王汝未曾滅【CL047n0442_p0013b01】云何知滅。世尊我此無
T19n0945_p0110a29║常變壞之身。雖未曾滅我觀現前。念念遷謝
T19n0945_p0110b01║新新不住。如火成灰漸漸銷殞。殞亡不息。決
T19n0945_p0110b02║知此身當從滅盡。
T19n0945_p0110b03║佛言如是大王。汝今生齡已從衰老。顏貌何
T19n0945_p0110b04║如童子之時。世尊我昔孩孺膚腠潤澤。年至
T19n0945_p0110b05║長成血氣充滿。而今頹齡迫於衰耄。形色枯
T19n0945_p0110b06║悴精神昏昧。髮白面皺逮將不久。如何見比
T19n0945_p0110b07║充盛之時。
T19n0945_p0110b08║佛言大王汝之形容應不頓朽。王言世尊變
T19n0945_p0110b09║化密移我誠不覺。寒暑遷流漸至於此。何以
T19n0945_p0110b10║故我年二十雖號年少。顏貌已老初十年時。
T19n0945_p0110b11║三十之年又衰二十。于今六十又過于二。觀
T19n0945_p0110b12║五十時宛然強壯。世尊我見密移雖此殂落。
T19n0945_p0110b13║其間流易且限十年。若復令我微細思惟。其
T19n0945_p0110b14║變寧唯一紀二紀實為年變。豈唯年變亦兼
T19n0945_p0110b15║月化。何直月化兼又日遷。沈思諦觀【CL047n0442_p0014a01】剎那剎
T19n0945_p0110b16║那。念念之間不得停住。故知我身終從變
T19n0945_p0110b17║滅。
T19n0945_p0110b18║佛言大王汝見變化遷改不停。悟知汝滅亦
T19n0945_p0110b19║於滅時。知汝身中有不滅耶。波斯匿王合掌
T19n0945_p0110b20║白佛我實不知。佛言我今示汝不生滅性。大
T19n0945_p0110b21║王汝年幾時見恒河水。王言我生三歲慈母
T19n0945_p0110b22║攜我。謁耆婆天經過此流。爾時即知是恒河
T19n0945_p0110b23║水。佛言大王如汝所說。二十之時衰於十歲。
T19n0945_p0110b24║乃至六十日月歲時念念遷變。則汝三歲見
T19n0945_p0110b25║此河時。至年十三其水云何。王言如三歲時
T19n0945_p0110b26║宛然無異。乃至于今年六十二亦無有異。佛
T19n0945_p0110b27║言汝今自傷髮白面皺。其面必定皺於童年。
T19n0945_p0110b28║則汝今時觀此恒河。與昔童時觀河之見有
T19n0945_p0110b29║童耄不。王言不也世尊。佛言大王汝面雖皺
T19n0945_p0110c01║而此見精性未曾皺。皺者為變不皺非變。變
T19n0945_p0110c02║者受滅彼不變者元無生滅。云何於【CL047n0442_p0014b01】中受汝
T19n0945_p0110c03║生死。而猶引彼末伽梨等。都言此身死後全
T19n0945_p0110c04║滅。王聞是言信知身後捨生趣生。與諸大眾
T19n0945_p0110c05║踊躍歡喜得未曾有。阿難即從座起禮佛。合
T19n0945_p0110c06║掌長跪白佛世尊。若此見聞必不生滅。云何
T19n0945_p0110c07║世尊名我等輩。遺失真性顛倒行事。願興慈
T19n0945_p0110c08║悲洗我塵垢。
T19n0945_p0110c09║即時如來垂金色臂。輪手下指示阿難言。汝
T19n0945_p0110c10║今見我母陀羅手為正為倒。阿難言世間眾
T19n0945_p0110c11║生以此為倒。而我不知誰正誰倒。佛告阿難
T19n0945_p0110c12║若世間人以此為倒。即世間人將何為正。阿
T19n0945_p0110c13║難言如來豎臂兜羅綿手。上指於空則名為
T19n0945_p0110c14║正。佛即豎臂告阿難言。若此顛倒首尾相換。
T19n0945_p0110c15║諸世間人一倍瞻視。則知汝身與諸如來。清
T19n0945_p0110c16║淨法身比類發明。如來之身名正遍知。汝等
T19n0945_p0110c17║之身號性顛倒。隨汝諦觀汝身佛身。稱顛倒
T19n0945_p0110c18║者名字何處號為顛倒。
T19n0945_p0110c19║【CL047n0442_p0015a01】于時阿難與諸大眾。瞪瞢瞻佛目精不瞬。不
T19n0945_p0110c20║知身心顛倒所在。佛興慈悲哀愍阿難及諸
T19n0945_p0110c21║大眾。發海潮音遍告同會。諸善男子我常說
T19n0945_p0110c22║言。色心諸緣及心所使諸所緣法唯心所現。
T19n0945_p0110c23║汝身汝心皆是妙明真精妙心中所現物。云
T19n0945_p0110c24║何汝等遺失本妙圓妙明心寶明妙性。認悟
T19n0945_p0110c25║中迷晦昧為空。空晦暗中結暗為色。色雜妄
T19n0945_p0110c26║想想相為身。聚緣內搖趣外奔逸。昏擾擾相
T19n0945_p0110c27║以為心性。一迷為心。決定惑為色身之內。不
T19n0945_p0110c28║知色身外泊山河虛空大地。咸是妙明真心
T19n0945_p0110c29║中物。譬如澄清百千大海。棄之唯認一浮漚
T19n0945_p0111a01║體。目為全潮窮盡瀛渤。汝等即是迷中倍人。
T19n0945_p0111a02║如我垂手等無差別。如來說為可憐愍者。
T19n0945_p0111a03║阿難承佛悲救深誨。垂泣叉手而白佛言。我
T19n0945_p0111a04║雖承佛如是妙音。悟妙明心元所圓滿常住
T19n0945_p0111a05║心【CL047n0442_p0015b01】地。而我悟佛現說法音。現以緣心允所瞻
T19n0945_p0111a06║仰。徒獲此心未敢認為本元心地。願佛哀愍
T19n0945_p0111a07║宣示圓音。拔我疑根歸無上道。
T19n0945_p0111a08║佛告阿難汝等尚以緣心聽法。此法亦緣非
T19n0945_p0111a09║得法性。如人以手指月示人。彼人因指當應
T19n0945_p0111a10║看月。若復觀指以為月體。此人豈唯亡失月
T19n0945_p0111a11║輪亦亡其指。何以故。以所標指為明月故。豈
T19n0945_p0111a12║唯亡指。亦復不識明之與暗。何以故。即以指
T19n0945_p0111a13║體為月明性。明暗二性無所了故。汝亦如是
T19n0945_p0111a14║若以分別我說法音為汝心者。此心自應離
T19n0945_p0111a15║分別音有分別性。譬如有客寄宿旅亭。暫止
T19n0945_p0111a16║便去終不常住。而掌亭人都無所去名為亭
T19n0945_p0111a17║主。此亦如是若真。汝心則無所去。云何離聲
T19n0945_p0111a18║無分別性。斯則豈唯聲分別心。分別我容離
T19n0945_p0111a19║諸色相無分別性。如是乃至分別都無非色
T19n0945_p0111a20║非空。拘舍離等【CL047n0442_p0016a01】昧為冥諦離諸法緣無分別
T19n0945_p0111a21║性。則汝心性各有所還云何為主。
T19n0945_p0111a22║阿難言若我心性各有所還。則如來說妙明
T19n0945_p0111a23║元心云何無還。惟垂哀愍為我宣說。
T19n0945_p0111a24║佛告阿難且汝見我見精明元。此見雖非妙
T19n0945_p0111a25║精明心。如第二月非是月影。汝應諦聽今當
T19n0945_p0111a26║示汝無所還地。阿難此大講堂洞開東方。日
T19n0945_p0111a27║輪昇天則有明耀。中夜黑月雲霧晦暝則
T19n0945_p0111a28║復昏暗。戶牖之隙則復見通。牆宇之間則復
T19n0945_p0111a29║觀擁。分別之處則復見緣。頑虛之中遍是空
T19n0945_p0111b01║性。鬱𡋯之象則紆昏塵。澄霽歛氛又觀清
T19n0945_p0111b02║淨。阿難汝咸看此諸變化相。吾今各還本所
T19n0945_p0111b03║因處。云何本因。阿難此諸變化明還日輪。何
T19n0945_p0111b04║以故。無日不明明因屬日。是故還日暗還黑
T19n0945_p0111b05║月。通還戶牖擁還牆宇。緣還分別頑虛還空。
T19n0945_p0111b06║鬱𡋯還塵清明還霽。則諸世間一切所【CL047n0442_p0016b01】有不
T19n0945_p0111b07║出斯類。汝見八種見精明性當欲誰還。何以
T19n0945_p0111b08║故。若還於明。則不明時無復見暗。雖明暗等
T19n0945_p0111b09║種種差別見無差別。諸可還者自然非汝。不
T19n0945_p0111b10║汝還者非汝而誰。則知汝心本妙明淨。汝自
T19n0945_p0111b11║迷悶喪本受輪。於生死中常被漂溺。是故如
T19n0945_p0111b12║來名可憐愍。
T19n0945_p0111b13║阿難言我雖識此見性無還。云何得知是我
T19n0945_p0111b14║真性。
T19n0945_p0111b15║佛告阿難吾今問汝。今汝未得無漏清淨。承
T19n0945_p0111b16║佛神力見於初禪得無障礙。而阿那律見閻
T19n0945_p0111b17║浮提。如觀掌中菴摩羅果。諸菩薩等見百千
T19n0945_p0111b18║界。十方如來窮盡微塵清淨國土無所不矚。
T19n0945_p0111b19║眾生洞視不過分寸。阿難且吾與汝觀四天
T19n0945_p0111b20║王所住宮殿。中間遍覽水陸空行。雖有昏明
T19n0945_p0111b21║種種形像。無非前塵分別留礙。汝應於此分
T19n0945_p0111b22║別自他。今吾將汝擇於見中。誰是我體誰
T19n0945_p0111b23║為物象。阿難極汝見源。【CL047n0442_p0017a01】從日月宮是物非汝。
T19n0945_p0111b24║至七金山周遍諦觀。雖種種光亦物非汝。漸
T19n0945_p0111b25║漸更觀雲騰鳥飛。風動塵起樹木山川。草芥
T19n0945_p0111b26║人畜咸物非汝。阿難是諸近遠諸有物性。雖
T19n0945_p0111b27║復差殊同汝見精清淨所矚。則諸物類自有
T19n0945_p0111b28║差別見性無殊。此精妙明誠汝見性。若見是
T19n0945_p0111b29║物則汝亦可見吾之見。若同見者名為見吾。
T19n0945_p0111c01║吾不見時何不見吾不見之處。若見不見自
T19n0945_p0111c02║然非彼不見之相。若不見吾不見之地。自然
T19n0945_p0111c03║非物云何非汝。又則汝今見物之時。汝既見
T19n0945_p0111c04║物物亦見汝。體性紛雜則汝與我。并諸世間
T19n0945_p0111c05║不成安立。阿難若汝見時是汝非我。見性周
T19n0945_p0111c06║遍非汝而誰。云何自疑汝之真性。性汝不真
T19n0945_p0111c07║取我求實。
T19n0945_p0111c08║阿難白佛言世尊。若此見性必我非餘。我與
T19n0945_p0111c09║如來觀四天王勝藏寶殿居日月宮。此見周
T19n0945_p0111c10║圓遍娑婆國。【CL047n0442_p0017b01】退歸精舍只見伽藍。清心戶堂
T19n0945_p0111c11║但瞻簷廡。世尊此見如是。其體本來周遍一
T19n0945_p0111c12║界。今在室中唯滿一室。為復此見縮大為小。
T19n0945_p0111c13║為當牆宇夾令斷絕。我今不知斯義所在。願
T19n0945_p0111c14║垂弘慈為我敷演。
T19n0945_p0111c15║佛告阿難一切世間大小內外。諸所事業各
T19n0945_p0111c16║屬前塵。不應說言見有舒縮。譬如方器中見
T19n0945_p0111c17║方空。吾復問汝此方器中所見方空。為復定
T19n0945_p0111c18║方為不定方。若定方者別安圓器空應不圓。
T19n0945_p0111c19║若不定者在方器中應無方空。汝言不知斯
T19n0945_p0111c20║義所在。義性如是云何為在。阿難若復欲令
T19n0945_p0111c21║入無方圓。但除器方空體無方。不應說言更
T19n0945_p0111c22║除虛空方相所在。若如汝問入室之時。縮見
T19n0945_p0111c23║令小仰觀日時。汝豈挽見齊於日面。若築牆
T19n0945_p0111c24║宇能夾見斷。穿為小竇寧無竇跡。是義不
T19n0945_p0111c25║然。一切眾生從無始來迷己為物。失於本【CL047n0442_p0018a01】心
T19n0945_p0111c26║為物所轉。故於是中觀大觀小。若能轉物則
T19n0945_p0111c27║同如來。身心圓明不動道場。於一毛端遍能
T19n0945_p0111c28║含受十方國土。
T19n0945_p0111c29║阿難白佛言世尊。若此見精必我妙性。令此
T19n0945_p0112a01║妙性現在我前。見必我真。我今身心復是何
T19n0945_p0112a02║物。而今身心分別有實。彼見無別分辨我
T19n0945_p0112a03║身。若實我心令我今見見性實我而身非我。
T19n0945_p0112a04║何殊如來先所難言物能見我。惟垂大慈開
T19n0945_p0112a05║發未悟。
T19n0945_p0112a06║佛告阿難今汝所言。見在汝前是義非實。若
T19n0945_p0112a07║實汝前汝實見者。則此見精既有方所非無
T19n0945_p0112a08║指示。且今與汝坐祇陀林。遍觀林渠及與殿
T19n0945_p0112a09║堂。上至日月前對恒河。汝今於我師子座前。
T19n0945_p0112a10║舉手指陳是種種相。陰者是林明者是日。礙
T19n0945_p0112a11║者是壁通者是空。如是乃至草樹纖毫大小
T19n0945_p0112a12║雖殊。但可有形無不指著。若必有見現在汝
T19n0945_p0112a13║前。汝應以手確實指【CL047n0442_p0018b01】陳何者是見。阿難當知
T19n0945_p0112a14║若空是見。既已成見何者是空。若物是見。既
T19n0945_p0112a15║已是見何者為物。汝可微細披剝萬象。析出
T19n0945_p0112a16║精明淨妙見元指陳示我。同彼諸物分明無
T19n0945_p0112a17║惑。
T19n0945_p0112a18║阿難言我今於此重閣講堂。遠洎恒河上觀
T19n0945_p0112a19║日月。舉手所指縱目所觀。指皆是物無是見
T19n0945_p0112a20║者。世尊如佛所說。況我有漏初學聲聞。乃至
T19n0945_p0112a21║菩薩亦不能於萬物象前剖出精見。離一切
T19n0945_p0112a22║物別有自性。佛言如是如是。
T19n0945_p0112a23║佛復告阿難。如汝所言無有精見。離一切物
T19n0945_p0112a24║別有自性。則汝所指是物之中無是見者。今
T19n0945_p0112a25║復告汝汝與如來。坐祇陀林更觀林苑。乃至
T19n0945_p0112a26║日月種種象殊。必無見精受汝所指。汝又發
T19n0945_p0112a27║明此諸物中何者非見。阿難言我實遍見此
T19n0945_p0112a28║祇陀林。不知是中何者非見何以故若樹非
T19n0945_p0112a29║見云何見樹。若樹即見復云何樹。【CL047n0442_p0019a01】如是乃至
T19n0945_p0112b01║若空非見。云何為空。若空即見復云何空。
T19n0945_p0112b02║我又思惟是萬象中。微細發明無非見者。佛
T19n0945_p0112b03║言如是如是。
T19n0945_p0112b04║於是大眾非無學者。聞佛此言茫然不知是
T19n0945_p0112b05║義終始。一時惶悚失其所守。如來知其魂慮
T19n0945_p0112b06║變慴心生憐愍。安慰阿難及諸大眾。諸善男
T19n0945_p0112b07║子無上法王是真實語。如所如說不誑不妄。
T19n0945_p0112b08║非末伽梨四種不死矯亂論議。汝諦思惟無
T19n0945_p0112b09║忝哀慕。
T19n0945_p0112b10║是時文殊師利法王子愍諸四眾。在大眾中
T19n0945_p0112b11║即從座起。頂禮佛足合掌恭敬。而白佛言世
T19n0945_p0112b12║尊。此諸大眾。不悟如來發明二種精見色空
T19n0945_p0112b13║是非是義。世尊若此前緣色空等象。若是見
T19n0945_p0112b14║者應有所指。若非見者應無所矚。而今不知
T19n0945_p0112b15║是義所歸故有驚怖。非是疇昔善根輕尟。唯
T19n0945_p0112b16║願如來大慈發明此諸物象。與此見精元是
T19n0945_p0112b17║何物。於其中間【CL047n0442_p0019b01】無是非是。
T19n0945_p0112b18║佛告文殊及諸大眾。十方如來及大菩薩。於
T19n0945_p0112b19║其自住三摩地中。見與見緣并所想相。如虛
T19n0945_p0112b20║空花本無所有。此見及緣元是菩提妙淨明
T19n0945_p0112b21║體。云何於中有是非是。文殊吾今問汝。如汝
T19n0945_p0112b22║文殊更有文殊。是文殊者為無文殊。如是世
T19n0945_p0112b23║尊我真文殊無是文殊。何以故若有是者則
T19n0945_p0112b24║二文殊。然我今日非無文殊於中實無是非
T19n0945_p0112b25║二相。佛言此見妙明與諸空塵。亦復如是本
T19n0945_p0112b26║是妙明。無上菩提淨圓真心。妄為色空及與
T19n0945_p0112b27║聞見。如第二月誰為是月又誰非月。文殊但
T19n0945_p0112b28║一月真。中間自無是月非月。是以汝今觀見
T19n0945_p0112b29║與塵。種種發明名為妄想。不能於中出是非
T19n0945_p0112c01║是。由是精真妙覺明性。故能令汝出指非指。
T19n0945_p0112c02║阿難白佛言世尊。誠如法王所說覺緣遍十
T19n0945_p0112c03║方界。湛然常住性非生滅。與先梵【CL047n0442_p0020a01】志裟毘
T19n0945_p0112c04║迦羅所談冥諦。及投灰等諸外道種。說有
T19n0945_p0112c05║真我遍滿十方。有何差別。世尊亦曾於楞伽
T19n0945_p0112c06║山。為大慧等敷演斯義。彼外道等常說自然。
T19n0945_p0112c07║我說因緣非彼境界。我今觀此覺性自然非
T19n0945_p0112c08║生非滅。遠離一切虛妄顛倒。似非因緣與彼
T19n0945_p0112c09║自然。云何開示不入群邪。獲真實心妙覺明
T19n0945_p0112c10║性。
T19n0945_p0112c11║佛告阿難我今如是開示方便。真實告汝。汝
T19n0945_p0112c12║猶未悟惑為自然。阿難若必自然自須甄明
T19n0945_p0112c13║有自然體。汝且觀此妙。明見中以何為自。此
T19n0945_p0112c14║見為復以明為自以暗為自。以空為自以塞
T19n0945_p0112c15║為自。阿難若明為自應不見暗。若復以空為
T19n0945_p0112c16║自體者應不見塞。如是乃至諸暗等相以為
T19n0945_p0112c17║自者。則於明時見性斷滅云何見明。
T19n0945_p0112c18║阿難言必此妙見性非自然。我今發明是因
T19n0945_p0112c19║緣性。心猶未明諮詢如來。是義云何合因緣
T19n0945_p0112c20║【CL047n0442_p0020b01】性。佛言汝言因緣吾復問汝。汝今同見見性
T19n0945_p0112c21║現前。此見為復因明有見因暗有見。因空有
T19n0945_p0112c22║見因塞有見。阿難若因明有應不見暗。如因
T19n0945_p0112c23║暗有應不見明。如是乃至因空因塞同於明
T19n0945_p0112c24║暗。復次阿難此見又復緣明有見緣暗有見。
T19n0945_p0112c25║緣空有見緣塞有見。阿難若緣空有應不見
T19n0945_p0112c26║塞。若緣塞有應不見空。如是乃至緣明緣暗
T19n0945_p0112c27║同於空塞當。知如是精覺妙明非因非緣。亦
T19n0945_p0112c28║非自然非不自然。無非不非無是非是。離一
T19n0945_p0112c29║切相即一切法。汝今云何於中措心。以諸世
T19n0945_p0113a01║間戲論名相而得分別。如以手掌撮摩虛空。
T19n0945_p0113a02║只益自勞。虛空云何隨汝執捉。
T19n0945_p0113a03║阿難白佛言世尊。必妙覺性非因非緣。世尊
T19n0945_p0113a04║云何常與比丘。宣說見性具四種緣。所謂因
T19n0945_p0113a05║空因明因心因眼是義云何。佛言阿難我說
T19n0945_p0113a06║世間諸因緣【CL047n0442_p0021a01】相非第一義。阿難吾復問汝。諸
T19n0945_p0113a07║世間人說我能見。云何名見云何不見。阿難
T19n0945_p0113a08║言世人因於日月燈光。見種種相名之為見。
T19n0945_p0113a09║若復無此三種光明則不能見。阿難若無明
T19n0945_p0113a10║時名不見者。應不見暗。若必見暗此但無明
T19n0945_p0113a11║云何無見。阿難若在暗時不見明故名為不
T19n0945_p0113a12║見。今在明時不見暗相還名不見。如是二相
T19n0945_p0113a13║俱名不見。若復二相自相陵奪。非汝見性於
T19n0945_p0113a14║中暫無。如是則知二俱名見。云何不見。是故
T19n0945_p0113a15║阿難汝今當知。見明之時見非是明。見暗之
T19n0945_p0113a16║時見非是暗。見空之時見非是空。見塞之時
T19n0945_p0113a17║見非是塞。四義成就汝復應知。見見之時見
T19n0945_p0113a18║非是見。見猶離見見不能及。云何復說因緣
T19n0945_p0113a19║自然及和合相。汝等聲聞狹劣無識。不能通
T19n0945_p0113a20║達清淨實相。吾今誨汝當善思惟。無得疲怠
T19n0945_p0113a21║妙菩提路。
T19n0945_p0113a22║阿【CL047n0442_p0021b01】難白佛言世尊。如佛世尊為我等輩。宣說
T19n0945_p0113a23║因緣及與自然。諸和合相與不和合。心猶未
T19n0945_p0113a24║開。而今更聞見見非見重增迷悶。伏願弘慈
T19n0945_p0113a25║施大慧目。開示我等覺心明淨。作是語已悲
T19n0945_p0113a26║淚頂禮承受聖旨。
T19n0945_p0113a27║爾時世尊憐愍阿難及諸大眾。將欲敷演大
T19n0945_p0113a28║陀羅尼諸三摩提妙修行路。告阿難言汝雖
T19n0945_p0113a29║強記但益多聞。於奢摩他　微密觀照心猶未
T19n0945_p0113b01║了。汝今諦聽吾今為汝分別開示。亦令將
T19n0945_p0113b02║來諸有漏者獲菩提果。阿難一切眾生輪迴
T19n0945_p0113b03║世間。由二顛倒分別見妄。當處發生當業輪
T19n0945_p0113b04║轉。云何二見。一者眾生別業妄見。二者眾生
T19n0945_p0113b05║同分妄見。
T19n0945_p0113b06║云何名為別業妄見。阿難如世間人目有赤
T19n0945_p0113b07║眚夜見燈光。別有圓影五色重疊。於意云何
T19n0945_p0113b08║此夜燈明所現圓光。為是燈色為當見色。阿
T19n0945_p0113b09║難此若燈色則非眚【CL047n0442_p0022a01】人何不同見。而此圓影
T19n0945_p0113b10║唯眚之觀。若是見色見已成色。則彼眚人見
T19n0945_p0113b11║圓影者名為何等。復次阿難若此圓影離燈
T19n0945_p0113b12║別有。則合傍觀屏帳几筵有圓影出。離見別
T19n0945_p0113b13║有應非眼矚。云何眚人目見圓影。是故當知
T19n0945_p0113b14║色實在燈見病為影。影見俱眚見眚非病。終
T19n0945_p0113b15║不應言是燈是見。於是中有非燈非見。如第
T19n0945_p0113b16║二月非體非影。何以故第二之觀捏所成故。
T19n0945_p0113b17║諸有智者不應說言此捏根元。是形非形離
T19n0945_p0113b18║見非見。此亦如是目眚所成。今欲名誰是燈
T19n0945_p0113b19║是見。何況分別非燈非見。
T19n0945_p0113b20║云何名為同分妄見。阿難此閻浮提除大海
T19n0945_p0113b21║水。中間平陸有三千洲。正中大洲東西括量。
T19n0945_p0113b22║大國凡有二千三百。其餘小洲在諸海中。其
T19n0945_p0113b23║間或有三兩百國。或一或二至于三十四十
T19n0945_p0113b24║五十。阿難若復此中有一小洲只有兩【CL047n0442_p0022b01】國。唯
T19n0945_p0113b25║一國人同感惡緣。則彼小洲當土眾生。睹諸
T19n0945_p0113b26║一切不祥境界。或見二日或見兩月。其中乃
T19n0945_p0113b27║至暈蝕珮玦彗勃飛流。負耳虹蜺種種惡
T19n0945_p0113b28║相。但此國見彼國眾生。本所不見亦復不聞。
T19n0945_p0113b29║阿難吾今為汝。以此二事進退合明。阿難如
T19n0945_p0113c01║彼眾生別業妄見。矚燈光中所現圓影雖現
T19n0945_p0113c02║似境。終彼見者目眚所成。眚即見勞非色所
T19n0945_p0113c03║造。然見眚者終無見咎。例汝今日以目觀見
T19n0945_p0113c04║山河國土及諸眾生。皆是無始見病所成。見
T19n0945_p0113c05║與見緣似現前境。元我覺明見所緣眚。覺見
T19n0945_p0113c06║即眚本覺明心。覺緣非眚覺所覺眚。覺非眚
T19n0945_p0113c07║中此實見見。云何復名覺聞知見。是故汝今
T19n0945_p0113c08║見我及汝并諸世間。十類眾生皆即見眚。非
T19n0945_p0113c09║見眚者彼見真精。性非眚者故不名見。阿難
T19n0945_p0113c10║如彼眾生同分妄見。例彼妄見別業一人。【CL047n0442_p0023a01】一
T19n0945_p0113c11║病目人同彼一國。彼見圓影眚妄所生。此眾
T19n0945_p0113c12║同分所現不祥。同見業中瘴惡所起。俱是無
T19n0945_p0113c13║始見妄所生。例閻浮提三千洲中。兼四大海
T19n0945_p0113c14║娑婆世界。并洎十方諸有漏國及諸眾生。同
T19n0945_p0113c15║是覺明無漏妙心。見聞覺知虛妄病緣。和合
T19n0945_p0113c16║妄生和合妄死。若能遠離諸和合緣及不和
T19n0945_p0113c17║合。則復滅除諸生死因。圓滿菩提不生滅性。
T19n0945_p0113c18║清淨本心本覺常住。
T19n0945_p0113c19║阿難汝雖先悟本覺妙明。性非因緣非自然
T19n0945_p0113c20║性。而猶未明如是覺元。非和合生及不和合。
T19n0945_p0113c21║阿難吾今復以前塵問汝。汝今猶以一切世
T19n0945_p0113c22║間。妄想和合諸因緣性。而自疑惑。證菩提心
T19n0945_p0113c23║和合起者。則汝今者妙淨見精。為與明和為
T19n0945_p0113c24║與闇和。為與通和為與塞和。若明和者且汝
T19n0945_p0113c25║觀明。當明現前何處雜見。見相可辨雜何形
T19n0945_p0113c26║像。若非見者云何見【CL047n0442_p0023b01】明。若即見者云何見見。
T19n0945_p0113c27║必見圓滿何處和明。若明圓滿不合見和。見
T19n0945_p0113c28║必異明雜則失彼性明名字。雜失明性和明
T19n0945_p0113c29║非義。彼暗與通及諸群塞亦復如是。
T19n0945_p0114a01║復次阿難又汝今者妙淨見精。為與明合為
T19n0945_p0114a02║與暗合。為與通合為與塞合。若明合者至於
T19n0945_p0114a03║暗時明相已滅。此見即不與諸暗合云何見
T19n0945_p0114a04║暗。若見暗時不與暗合。與明合者應非見明。
T19n0945_p0114a05║既不見明云何明合。了明非暗彼暗與通。及
T19n0945_p0114a06║諸群塞亦復如是。
T19n0945_p0114a07║阿難白佛言世尊。如我思惟此妙覺元。與諸
T19n0945_p0114a08║緣塵及心念慮非和合耶。佛言汝今又言覺
T19n0945_p0114a09║非和合。吾復問汝此妙見精非和合者。為非
T19n0945_p0114a10║明和為非暗和。為非通和為非塞和。若非明
T19n0945_p0114a11║和則見與明必有邊畔。汝且諦觀何處是明
T19n0945_p0114a12║何處是見。在見在明自何為畔。阿難若明際
T19n0945_p0114a13║中必無見【CL047n0442_p0024a01】者則不相及。自不知其明相所在。
T19n0945_p0114a14║畔云何成。彼暗與通及諸群塞亦復如是。
T19n0945_p0114a15║又妙見精非和合者。為非明合為非暗合。為
T19n0945_p0114a16║非通合為非塞合。若非明合則見與明性相
T19n0945_p0114a17║乖角。如耳與明了不相觸見。且不知明相所
T19n0945_p0114a18║在。云何甄明合非合理。彼暗與通及諸群塞
T19n0945_p0114a19║亦復如是。阿難汝猶未明一切浮塵諸幻化
T19n0945_p0114a20║相。當處出生隨處滅盡幻妄稱相。其性真為
T19n0945_p0114a21║妙覺明體。如是乃至五陰六入。從十二處至
T19n0945_p0114a22║十八界。因緣和合虛妄有生。因緣別離虛妄
T19n0945_p0114a23║名滅。殊不能知生滅去來。本如來藏常住妙
T19n0945_p0114a24║明。不動周圓妙真如性。性真常中求於去來。
T19n0945_p0114a25║迷悟死生了無所得。
T19n0945_p0114a26║阿難云何五陰本如來藏妙真如性。阿難譬
T19n0945_p0114a27║如有人。以清淨目觀晴明空。唯一精虛迥無
T19n0945_p0114a28║所有。其人無故不動目睛。瞪以發勞【CL047n0442_p0024b01】則於虛
T19n0945_p0114a29║空別見狂花。復有一切狂亂非相。色陰當知
T19n0945_p0114b01║亦復如是。阿難是諸狂花。非從空來非從目
T19n0945_p0114b02║出。如是阿難若空來者。既從空來還從空入。
T19n0945_p0114b03║若有出入即非虛空。空若非空自不容其花
T19n0945_p0114b04║相起滅。如阿難體不容阿難。若目出者既從
T19n0945_p0114b05║目出還從目入。即此花性從目出故當合有
T19n0945_p0114b06║見。若有見者去既花空旋合見眼。若無見者
T19n0945_p0114b07║出既翳空旋當翳眼。又見花時目應無翳。云
T19n0945_p0114b08║何晴空號清明眼。是故當知色陰虛妄。本非
T19n0945_p0114b09║因緣非自然性。阿難譬如有人。手足宴安百
T19n0945_p0114b10║骸調適。忽如忘生性無違順。其人無故以二
T19n0945_p0114b11║手掌於空相摩。於二手中妄生澀滑冷熱諸
T19n0945_p0114b12║相。受陰當知亦復如是。阿難是諸幻觸。不從
T19n0945_p0114b13║空來不從掌出。如是阿難若空來者。既能觸
T19n0945_p0114b14║掌何不觸身。不應虛空選擇來觸。若【CL047n0442_p0025a01】從掌出
T19n0945_p0114b15║應非待合。又掌出故。合則掌知離即觸入。
T19n0945_p0114b16║臂腕骨髓應亦覺知入時蹤跡。必有覺心知
T19n0945_p0114b17║出知入。自有一物身中往來。何待合知要名
T19n0945_p0114b18║為觸。是故當知受陰虛妄。本非因緣非自然
T19n0945_p0114b19║性。
T19n0945_p0114b20║阿難譬如有人。談說醋梅口中水出。思踏
T19n0945_p0114b21║懸崖足心酸澀。想陰當知亦復如是。阿難如
T19n0945_p0114b22║是醋說。不從梅生非從口入。如是阿難若梅
T19n0945_p0114b23║生者。梅合自談何待人說。若從口入自合口
T19n0945_p0114b24║聞何須待耳。若獨耳聞此水何不耳中而出。
T19n0945_p0114b25║想踏懸崖與說相類。是故當知想陰虛妄。本
T19n0945_p0114b26║非因緣非自然性。
T19n0945_p0114b27║阿難譬如暴流波浪。相續前際後際不相踰
T19n0945_p0114b28║越。行陰當知亦復如是。阿難如是流性。不因
T19n0945_p0114b29║空生不因水有。亦非水性非離空水。如是阿
T19n0945_p0114c01║難若因空生。則諸十方無盡虛空成無盡流。
T19n0945_p0114c02║世界自然俱受淪溺。【CL047n0442_p0025b01】若因水有。則此暴流性
T19n0945_p0114c03║應非水。有所有相今應現在。若即水性則
T19n0945_p0114c04║澄清時應非水體。若離空水。空非有外水外
T19n0945_p0114c05║無流。是故當知行陰虛妄。本非因緣非自然
T19n0945_p0114c06║性。
T19n0945_p0114c07║阿難譬如有人取頻伽瓶。塞其兩孔滿中擎
T19n0945_p0114c08║空。千里遠行用餉他國。識陰當知亦復如是。
T19n0945_p0114c09║阿難如是虛空。非彼方來非此方入。如是阿
T19n0945_p0114c10║難若彼方來。則本瓶中既貯空去。於本瓶地
T19n0945_p0114c11║應少虛空。若此方入開孔倒瓶應見空出是
T19n0945_p0114c12║故當知識陰虛妄。本非因緣非自然性。
T19n0945_p0114c13║【○】【○】大佛頂萬行首楞嚴經卷第二【○】【CL047n0442_p0026a01】【CL047n0442_p0026b01】
