T19n0945_p0105b23║【CL047n0442_p0001a01】【CL047n0442_p0001b01】【CL047n0442_p0002a01】
T19n0945_p0105b24║【★】　　No. 945
T19n0945_p0105b25║　　新印大佛頂首楞嚴經序
T19n0945_p0105b26║
T19n0945_p0105b27║　　　　前雄武軍節度推官許洞撰
T19n0945_p0105b28║楞嚴經者　括
T19n0945_p0105b29║諸佛萬行之樞紐也。通幽洞微。非二乘所賾。
T19n0945_p0105c01║開物成務。乃十地攸宗。其文曲而達。其旨隱
T19n0945_p0105c02║而暢。入於至妙之域。出於無生之表。鏗鏘磅
T19n0945_p0105c03║礴群彙率化。窮玄絕聖其在茲乎。是知大和
T19n0945_p0105c04║無私雖幽必煦。至神無跡雖微必貫。玄功無
T19n0945_p0105c05║宰雖遐必達。率由心絕有為而大千同照。道
T19n0945_p0105c06║躋無作而至感必通。
T19n0945_p0105c07║如來謂斯經可以鼓吹乎群心。開決乎佛性。
T19n0945_p0105c08║爰集大眾。會于室羅筏城。天龍鬼神。共覃斯
T19n0945_p0105c09║教嗚呼。三界以五欲而成。故摩登伽以宣淫。
T19n0945_p0105c10║為發題之始也。眾生以愛纏而起。故阿難以
T19n0945_p0105c11║破惑為成道之基也。是以論有心則以無心
T19n0945_p0105c12║為攝。悲有生則以無生為誘。談有相則破一
T19n0945_p0105c13║切色境為主。示有作則脫一切煩惱為樂。此
T19n0945_p0105c14║蓋覺虛妄而歸真實也。至若舉三十六地獄
T19n0945_p0105c15║之因果。十鬼十類之緣業。此蓋昧真實而起
T19n0945_p0105c16║虛妄也。不明實相無以煥菩提之心。不破妄
T19n0945_p0105c17║塵無以悟眾生之性。是法微妙。知之者亦已
T19n0945_p0105c18║鮮矣。能深究於此復廣其利於天下。余見其。
T19n0945_p0105c19║
T19n0945_p0105c20║
T19n0945_p0105c21║　　大佛頂如來萬行首楞嚴經序
T19n0945_p0105c22║
T19n0945_p0105c23║　　　　趙宋泉南沙門釋祖泒述
T19n0945_p0105c24║至心歸命禮南謨無見頂相首楞嚴王。圓如
T19n0945_p0105c25║來之密因。具菩薩之萬行。真修行路妙證悟
T19n0945_p0105c26║門。大乘義以了明。一切事而究竟。爰自祇園
T19n0945_p0105c27║休夏聖王延齋。紫金光聚耀十方。迦陵仙音
T19n0945_p0105c28║流法界。恒沙薩埵咸來咨決心疑。闔國王臣
T19n0945_p0105c29║畢集願聞法要。教由緣起。阿難被溺於婬坊。
T19n0945_p0106a01║道假人弘。師利承宣於祕咒。由是七處徵心。
T19n0945_p0106a02║全是妄性淨元明。八還顯見。本來真覺圓常
T19n0945_p0106a03║住。標迷悟之根本。令諸闡提而墮彌戾車。示
T19n0945_p0106a04║同別之狂勞。俾一顛迦而摧惡叉聚。富樓那
T19n0945_p0106a05║執相難性。四緣本紀於異同。波斯匿惑斷為
T19n0945_p0106a06║常。一念元無於生滅。妙明覺體非因非緣非
T19n0945_p0106a07║自然。精真見元不合不和不離即。以至六根
T19n0945_p0106a08║虛妄無非菩提妙心。七大遍周盡是如來藏
T19n0945_p0106a09║性。三緣永斷。不迷鏡裹之頭。二義斯明。頓悟
T19n0945_p0106a10║衣中之寶。金鐘擊處。聲滅而聞自不消。華㲲
T19n0945_p0106a11║綰時。六忘而一不可得。譬夫天王賜屋。二十
T19n0945_p0106a12║五聖而各陳悟入之門。遠客遊方。十河沙眾
T19n0945_p0106a13║而盡識歸還之路。敕文殊之揀選。誰當其根。
T19n0945_p0106a14║指觀音之圓通。實從中入。而況三無漏學。真
T19n0945_p0106a15║為修習之要機。四淨律儀。實號秉持之明誨。
T19n0945_p0106a16║欲誦祕密之章句。須嚴清淨之壇場。無邊積
T19n0945_p0106a17║業悉冰消。一切所求皆果遂。復乃開三門之
T19n0945_p0106a18║漸次。是先佛之規模。立五品之名題。作將
T19n0945_p0106a19║來之眼目。良由兩種之顛倒。遂成十二之類
T19n0945_p0106a20║生。歷七趣之輪迴。織五重之渾濁。於是迴千
T19n0945_p0106a21║光相攬七寶床。深憐恣客迷主人。痛念認賊
T19n0945_p0106a22║為己子。洗心非正。五十重之魔境現前。覺際
T19n0945_p0106a23║入交。四十四之聖心超越。而後慶喜欽承於
T19n0945_p0106a24║妙誨。能仁宣發於真慈。窮五陰之妄源。勝十
T19n0945_p0106a25║方之獻寶。貧人七錢而布施尚獲輪王。行者
T19n0945_p0106a26║一念以流通定登佛果。真乘奧典。祕字靈文。
T19n0945_p0106a27║大佛頂如來密因修證了義諸菩薩萬行首楞
T19n0945_p0106a28║嚴經甚深法藏。【☆】
T19n0945_p0106b01║【□】
T19n0945_p0106b02║【CL047n0442_p0002b01】大佛頂如來密因修證了義諸
T19n0945_p0106b03║菩薩萬行首楞嚴經卷第一【★】(一名中印度那蘭陀
T19n0945_p0106b04║大道場經於灌頂部錄出別行)【☆】
T19n0945_p0106b05║【□】
T19n0945_p0106b06║　　　　大唐神龍元年龍集乙巳五月己卯
T19n0945_p0106b07║　　　　朔二十三日辛丑中天竺沙門般剌
T19n0945_p0106b08║　　　　蜜帝於廣州制止道場譯出
T19n0945_p0106b09║　　　　菩薩戒弟子前正諫大夫同中
T19n0945_p0106b10║　　　　書門下平章事清河房融筆授
T19n0945_p0106b11║　　　　烏長國沙門彌伽釋迦譯語
T19n0945_p0106b12║如是我聞。一時佛在室羅筏城祇桓精舍。與
T19n0945_p0106b13║大比丘眾千二百五十人俱。皆是無漏大阿
T19n0945_p0106b14║羅漢。佛子住持善超諸有。能於國土成就威
T19n0945_p0106b15║儀。從佛轉輪妙堪遺囑。嚴淨毘尼弘範三界。
T19n0945_p0106b16║應身無量度脫眾生。拔濟未來越諸塵累。其
T19n0945_p0106b17║名曰大智舍利弗。摩訶目乾連。摩訶拘絺
T19n0945_p0106b18║羅。富樓那彌多羅尼子。須菩提。優波尼沙陀
T19n0945_p0106b19║等而為上首。復有無量辟支無學并其初心。
T19n0945_p0106b20║同來佛所。屬諸比丘休夏自恣。十方菩薩諮
T19n0945_p0106b21║決心疑。欽奉慈嚴將求密義。即時如來敷座
T19n0945_p0106b22║宴安。為諸會中宣示深奧。法筵清眾得未曾
T19n0945_p0106b23║有。【CL047n0442_p0003a01】迦陵仙音遍十方界。恒沙菩薩來聚道場。
T19n0945_p0106b24║文殊師利而為上首。時波斯匿王為其父王
T19n0945_p0106b25║諱日營齋。請佛宮掖自迎如來。廣設珍羞無
T19n0945_p0106b26║上妙味。兼復親延諸大菩薩。城中復有長者
T19n0945_p0106b27║居士。同時飯僧佇佛來應。佛敕文殊分領菩
T19n0945_p0106b28║薩及阿羅漢應諸齋主。唯有阿難先受別請。
T19n0945_p0106b29║遠遊未還不遑僧次。既無上座及阿闍黎。
T19n0945_p0106c01║途中獨歸其日無供。即時阿難執持應器。於
T19n0945_p0106c02║所遊城次第循乞。心中初求最後檀越以為
T19n0945_p0106c03║齋主。無問淨穢剎利尊姓及旃陀羅。方行等
T19n0945_p0106c04║慈不擇微賤。發意圓成一切眾生無量功德。
T19n0945_p0106c05║阿難已知如來世尊。訶須菩提及大迦葉。為
T19n0945_p0106c06║阿羅漢心不均平。欽仰如來開闡無遮度諸
T19n0945_p0106c07║疑謗。經彼城隍徐步郭門。嚴整威儀肅恭齋
T19n0945_p0106c08║法。
T19n0945_p0106c09║爾時阿難因乞食次經歷婬室。遭大幻術摩
T19n0945_p0106c10║登【CL047n0442_p0003b01】伽女。以娑毘迦羅先梵天咒攝入婬席。婬
T19n0945_p0106c11║躬撫摩將毀戒體。如來知彼婬術所加。齋畢
T19n0945_p0106c12║旋歸。王及大臣長者居士。俱來隨佛願聞法
T19n0945_p0106c13║要。于時世尊頂放百寶無畏光明。光中出生
T19n0945_p0106c14║千葉寶蓮。有佛化身結跏趺坐。宣說神咒。敕
T19n0945_p0106c15║文殊師利將咒往護。惡咒銷滅。提奘阿難及
T19n0945_p0106c16║摩登伽歸來佛所。阿難見佛頂禮悲泣。恨無
T19n0945_p0106c17║始來一向多聞未全道力。殷勤啟請十方如
T19n0945_p0106c18║來得成菩提。妙奢摩他三摩禪那最初方便。
T19n0945_p0106c19║於時復有恒沙菩薩及諸十方大阿羅漢辟支
T19n0945_p0106c20║佛等。俱願樂聞。退坐默然承受聖旨。
T19n0945_p0106c21║佛告阿難汝我同氣。情均天倫當初發心。於
T19n0945_p0106c22║我法中見何勝相。頓捨世間深重恩愛。阿難
T19n0945_p0106c23║白佛我見如來三十二相。勝妙殊絕形體映
T19n0945_p0106c24║徹猶如琉璃。常自思惟此相非是欲愛所生。
T19n0945_p0106c25║何以故【CL047n0442_p0004a01】欲氣麤濁腥臊交遘膿血雜亂。不能
T19n0945_p0106c26║發生勝淨妙明紫金光聚。是以渴仰從佛剃
T19n0945_p0106c27║落。佛言善哉阿難。汝等當知一切眾生。從無
T19n0945_p0106c28║始來生死相續。皆由不知常住真心性淨明
T19n0945_p0106c29║體。用諸妄想。此想不真故有輪轉。汝今欲
T19n0945_p0107a01║研無上菩提真發明性。應當直心詶我所問。
T19n0945_p0107a02║十方如來同一道故。出離生死皆以直心。心
T19n0945_p0107a03║言直故。如是乃至終始地位中間。永無諸委
T19n0945_p0107a04║曲相。阿難我今問汝。當汝發心緣於如來三
T19n0945_p0107a05║十二相。將何所見誰為愛樂。阿難白佛言世
T19n0945_p0107a06║尊如是愛樂用我心目。由目觀見如來勝相
T19n0945_p0107a07║心生愛樂。故我發心願捨生死。佛告阿難如
T19n0945_p0107a08║汝所說。真所愛樂因于心目。若不識知心目
T19n0945_p0107a09║所在。則不能得降伏塵勞。譬如國王為賊所
T19n0945_p0107a10║侵。發兵討除。是兵要當知賊所在。使汝流轉
T19n0945_p0107a11║心目為咎。【CL047n0442_p0004b01】吾今問汝唯心與目今何所在。
T19n0945_p0107a12║阿難白佛言世尊。一切世間十種異生。同將
T19n0945_p0107a13║識心居在身內。縱觀如來青蓮花眼亦在佛
T19n0945_p0107a14║面。我今觀此浮根四塵秖在我面。如是識心
T19n0945_p0107a15║實居身內。
T19n0945_p0107a16║佛告阿難汝今現坐如來講堂。觀祇陀林今
T19n0945_p0107a17║何所在。世尊此大重閣清淨講堂在給孤園。
T19n0945_p0107a18║今祇陀林實在堂外。阿難汝今堂中先何所
T19n0945_p0107a19║見。世尊我在堂中。先見如來次觀大眾。如是
T19n0945_p0107a20║外望方矚林園。阿難汝矚林園因何有見。世
T19n0945_p0107a21║尊此大講堂戶牖開豁。故我在堂得遠瞻見。
T19n0945_p0107a22║爾時世尊在大眾中。舒金色臂摩阿難頂。告
T19n0945_p0107a23║示阿難及諸大眾。有三摩提名大佛頂首楞
T19n0945_p0107a24║嚴王具足萬行十方如來一門超出妙莊嚴
T19n0945_p0107a25║路。汝今諦聽。阿難頂禮伏受慈旨。
T19n0945_p0107a26║佛告阿難如汝所言身在講堂。戶牖開豁遠
T19n0945_p0107a27║矚林園。亦有【CL047n0442_p0005a01】眾生在此堂中。不見如來見堂
T19n0945_p0107a28║外者。阿難答言世尊在堂。不見如來能見林
T19n0945_p0107a29║泉。無有是處。阿難汝亦如是。汝之心靈一
T19n0945_p0107b01║切明了。若汝現前所明了心實在身內。爾時
T19n0945_p0107b02║先合了知內身。頗有眾生先見身中後觀外
T19n0945_p0107b03║物。縱不能見心肝脾胃。爪生髮長筋轉脈搖。
T19n0945_p0107b04║誠合明了如何不知。必不內知云何知外。是
T19n0945_p0107b05║故應知汝言覺了能知之心。住在身內無有
T19n0945_p0107b06║是處。阿難稽首而白佛言。我聞如來如是法
T19n0945_p0107b07║音。悟知我心實居身外。所以者何。譬如燈光
T19n0945_p0107b08║然於室中。是燈必能先照室內。從其室門後
T19n0945_p0107b09║及庭際。一切眾生不見身中獨見身外。亦如
T19n0945_p0107b10║燈光居在室外不能照室。是義必明將無所
T19n0945_p0107b11║惑。同佛了義得無妄耶。
T19n0945_p0107b12║佛告阿難是諸比丘。適來從我室羅筏城。循
T19n0945_p0107b13║乞摶食歸祇陀林。我已宿齋。汝觀比【CL047n0442_p0005b01】丘一人
T19n0945_p0107b14║食時諸人飽不。阿難答言不也世尊。何以故。
T19n0945_p0107b15║是諸比丘。雖阿羅漢軀命不同。云何一人能
T19n0945_p0107b16║令眾飽。佛告阿難若汝覺了知見之心實在
T19n0945_p0107b17║身外。身心相外自不相干。則心所知身不能
T19n0945_p0107b18║覺。覺在身際心不能知。我今示汝兜羅綿手。
T19n0945_p0107b19║汝眼見時心分別不。阿難答言如是世尊。佛
T19n0945_p0107b20║告阿難若相知者云何在外。是故應知汝言
T19n0945_p0107b21║覺了能知之心住在身外。無有是處。
T19n0945_p0107b22║阿難白佛言世尊如佛所言不見內故不居身
T19n0945_p0107b23║內。身心相知不相離故不在身外。我今思惟
T19n0945_p0107b24║知在一處。佛言處今何在。阿難言。此了知
T19n0945_p0107b25║心。既不知內而能見外。如我思忖潛伏根裏。
T19n0945_p0107b26║猶如有人取琉璃碗合其兩眼。雖有物合而
T19n0945_p0107b27║不留礙。彼根隨見隨即分別。然我覺了能知
T19n0945_p0107b28║之心。不見內者為在根故。分明矚外無障礙
T19n0945_p0107b29║【CL047n0442_p0006a01】者潛根內故。
T19n0945_p0107c01║佛告阿難如汝所言。潛根內者猶如琉璃。彼
T19n0945_p0107c02║人當以琉璃籠眼。當見山河見琉璃不。如是
T19n0945_p0107c03║世尊。是人當以琉璃籠眼實見琉璃。佛告阿
T19n0945_p0107c04║難汝心若同琉璃合者。當見山河何不見眼。
T19n0945_p0107c05║若見眼者。眼即同境不得成隨。若不能見云
T19n0945_p0107c06║何說言此了知心。潛在根內如琉璃合。是故
T19n0945_p0107c07║應知汝言覺了能知之心。潛伏根裏如琉璃
T19n0945_p0107c08║合。無有是處。
T19n0945_p0107c09║阿難白佛言世尊我今又作如是思惟。是眾
T19n0945_p0107c10║生身府藏在中竅穴居外。有藏則暗有竅則
T19n0945_p0107c11║明。今我對佛開眼見明名為見外。閉眼見暗
T19n0945_p0107c12║名為見內。是義云何。
T19n0945_p0107c13║佛告阿難汝當閉眼見暗之時。此暗境界為
T19n0945_p0107c14║與眼對為不對眼。若與眼對暗在眼前云何
T19n0945_p0107c15║成內。若成內者。居暗室中無日月燈。此室
T19n0945_p0107c16║暗中皆汝焦府。若不對者云何成見。若離外
T19n0945_p0107c17║【CL047n0442_p0006b01】見內對所成。合眼見暗名為身中。開眼見明
T19n0945_p0107c18║何不見面。若不見面內對不成見面若成。此
T19n0945_p0107c19║了知心及與眼根。乃在虛空何成在內。若
T19n0945_p0107c20║在虛空自非汝體即應如來今見汝面亦是汝
T19n0945_p0107c21║身。汝眼已知身合非覺。必汝執言身眼兩覺
T19n0945_p0107c22║應有二知。即汝一身應成兩佛。是故應知汝
T19n0945_p0107c23║言見暗名見內者無有是處。阿難言我常聞
T19n0945_p0107c24║佛開示四眾。由心生故種種法生。由法生故
T19n0945_p0107c25║種種心生。我今思惟即思惟體實我心性。隨
T19n0945_p0107c26║所合處心則隨有。亦非內外中間三處。
T19n0945_p0107c27║佛告阿難汝今說言由法生故種種心生。隨
T19n0945_p0107c28║所合處心隨有者。是心無體則無所合。若無
T19n0945_p0107c29║有體而能合者。則十九界因七塵合是義不
T19n0945_p0108a01║然。若有體者如汝以手自挃其體。汝所知心
T19n0945_p0108a02║為復內出為從外入。若復內出還見身中。若
T19n0945_p0108a03║從外【CL047n0442_p0007a01】來先合見面。
T19n0945_p0108a04║阿難言見是其眼心知非眼為見非義。佛言
T19n0945_p0108a05║若眼能見汝在室中門能見不。則諸已死尚
T19n0945_p0108a06║有眼存應皆見物。若見物者云何名死。阿難
T19n0945_p0108a07║又汝覺了能知之心若必有體。為復一體為
T19n0945_p0108a08║有多體。今在汝身為復遍體為不遍體。若一
T19n0945_p0108a09║體者。則汝以手挃一肢時。四肢應覺。若咸
T19n0945_p0108a10║覺者挃應無在。若挃有所則汝一體自不能
T19n0945_p0108a11║成。若多體者則成多人何體為汝。若遍體者
T19n0945_p0108a12║同前所挃。若不遍者當汝觸頭亦觸其足。頭
T19n0945_p0108a13║有所覺足應無知。今汝不然。是故應知隨所
T19n0945_p0108a14║合處心則隨有無有是處。
T19n0945_p0108a15║阿難白佛言。世尊我亦聞佛與文殊等諸法
T19n0945_p0108a16║王子談實相時。世尊亦言心不在內亦不在
T19n0945_p0108a17║外。如我思惟內無所見外不相知。內無知故
T19n0945_p0108a18║在內不成。身心相知在外非義。今相知故復
T19n0945_p0108a19║內無見【CL047n0442_p0007b01】當在中間。
T19n0945_p0108a20║佛言汝言中間。中必不迷非無所在。今汝推
T19n0945_p0108a21║中中何為在。為復在處為當在身。若在身者
T19n0945_p0108a22║在邊非中在中同內。若在處者為有所表為
T19n0945_p0108a23║無所表。無表同無表則無定。何以故。如人以
T19n0945_p0108a24║表表為中時。東看則西南觀成北。表體既混
T19n0945_p0108a25║心應雜亂。
T19n0945_p0108a26║阿難言我所說中非此二種。如世尊言眼色
T19n0945_p0108a27║為緣生於眼識。眼有分別色塵無知。識生其
T19n0945_p0108a28║中則為心在。佛言汝心若在根塵之中。此之
T19n0945_p0108a29║心體為復兼二為不兼二。若兼二者物體雜
T19n0945_p0108b01║亂。物非體知成敵兩立云何為中。兼二不成
T19n0945_p0108b02║非知不知即無體性中何為相。是故應知當
T19n0945_p0108b03║在中間無有是處。
T19n0945_p0108b04║阿難白佛言世尊。我昔見佛與大目連須菩
T19n0945_p0108b05║提富樓那舍利弗四大弟子共轉法輪。常言
T19n0945_p0108b06║覺知分別心性。既不在內亦不在外。不在中
T19n0945_p0108b07║間俱【CL047n0442_p0008a01】無所在。一切無著名之為心。則我無著
T19n0945_p0108b08║名為心不。
T19n0945_p0108b09║佛告阿難汝言覺知分別心性俱無在者。世
T19n0945_p0108b10║間虛空水陸飛行。諸所物象名為一切。汝不
T19n0945_p0108b11║著者為在為無。無則同於龜毛兔角云何不
T19n0945_p0108b12║著。有不著者不可名無。無相則無非無則相。
T19n0945_p0108b13║相有則在云何無著。是故應知一切無著。名
T19n0945_p0108b14║覺知心無有是處。
T19n0945_p0108b15║爾時阿難在大眾中即從座起。偏袒右肩右
T19n0945_p0108b16║膝著地。合掌恭敬而白佛言。我是如來最小
T19n0945_p0108b17║之弟。蒙佛慈愛雖今出家猶恃憍憐。所以多
T19n0945_p0108b18║聞未得無漏。不能折伏娑毘羅咒。為彼所轉
T19n0945_p0108b19║溺於婬舍。當由不知真際所指。唯願世尊。
T19n0945_p0108b20║大慈哀愍。開示我等奢摩他路。令諸闡提隳
T19n0945_p0108b21║彌戾車。作是語已。五體投地。及諸大眾傾渴
T19n0945_p0108b22║翹佇欽聞示誨。
T19n0945_p0108b23║爾時世尊從其面門放種種光。其光晃耀如
T19n0945_p0108b24║百千日。【CL047n0442_p0008b01】普佛世界六種震動。如是十方微塵
T19n0945_p0108b25║國土一時開現。佛之威神令諸世界合成一
T19n0945_p0108b26║界。其世界中所有一切諸大菩薩。皆住本國
T19n0945_p0108b27║合掌承聽。
T19n0945_p0108b28║佛告阿難一切眾生。從無始來種種顛倒。業
T19n0945_p0108b29║種自然如惡叉聚。諸修行人不能得成無上
T19n0945_p0108c01║菩提。乃至別成聲聞緣覺。及成外道諸天魔
T19n0945_p0108c02║王及魔眷屬。皆由不知二種根本錯亂修習。
T19n0945_p0108c03║猶如煮沙欲成嘉饌。縱經塵劫終不能得。云
T19n0945_p0108c04║何二種。阿難一者無始生死根本。則汝今者
T19n0945_p0108c05║與諸眾生。用攀緣心為自性者。二者無始菩
T19n0945_p0108c06║提涅槃元清淨體。則汝今者識精元明。能生
T19n0945_p0108c07║諸緣緣所遺者。由諸眾生遺此本明。雖終日
T19n0945_p0108c08║行而不自覺枉入諸趣。
T19n0945_p0108c09║阿難汝今欲知奢摩他路願出生死。今復問
T19n0945_p0108c10║汝。即時如來舉金色臂屈五輪指。語阿難言
T19n0945_p0108c11║汝今見不。阿難言【CL047n0442_p0009a01】見。佛言汝何所見。阿難言
T19n0945_p0108c12║我見如來舉臂屈指。為光明拳曜我心目。佛
T19n0945_p0108c13║言汝將誰見。阿難言我與大眾同將眼見。
T19n0945_p0108c14║佛告阿難汝今答我。如來屈指為光明拳。耀
T19n0945_p0108c15║汝心目汝目可見。以何為心當我拳耀。阿難
T19n0945_p0108c16║言如來現今徵心所在。而我以心推窮尋逐。
T19n0945_p0108c17║即能推者我將為心。
T19n0945_p0108c18║佛言咄阿難此非汝心。阿難矍然避座合掌
T19n0945_p0108c19║起立白佛。此非我心當名何等。佛告阿難此
T19n0945_p0108c20║是前塵虛妄相想惑汝真性。由汝無始至于
T19n0945_p0108c21║今生認賊為子。失汝元常故受輪轉。
T19n0945_p0108c22║阿難白佛言世尊我佛寵弟。心愛佛故令我
T19n0945_p0108c23║出家。我心何獨供養如來。乃至遍歷恒沙國
T19n0945_p0108c24║土。承事諸佛及善知識發大勇猛。行諸一切
T19n0945_p0108c25║難行法事皆用此心。縱令謗法永退善根亦
T19n0945_p0108c26║因此心。若此發明不是心者。我乃無心同諸
T19n0945_p0108c27║土木。離【CL047n0442_p0009b01】此覺知更無所有。云何如來說此非
T19n0945_p0108c28║心。我實驚怖兼此大眾無不疑惑。唯垂大悲
T19n0945_p0108c29║開示未悟。
T19n0945_p0109a01║爾時世尊開示阿難及諸大眾。欲令心入無
T19n0945_p0109a02║生法忍。於師子座摩阿難頂而告之言。如來
T19n0945_p0109a03║常說諸法所生唯心所現。一切因果世界微
T19n0945_p0109a04║塵因心成體。阿難若諸世界一切所有。其中
T19n0945_p0109a05║乃至草葉縷結。詰其根元咸有體性。縱令虛
T19n0945_p0109a06║空亦有名貌。何況清淨妙淨明心性一切心
T19n0945_p0109a07║而自無體。若汝執吝分別覺觀。所了知性必
T19n0945_p0109a08║為心者。此心即應離諸一切色香味觸。諸塵
T19n0945_p0109a09║事業別有全性。如汝今者承聽我法。此則因
T19n0945_p0109a10║聲而有分別。縱滅一切見聞覺知。內守幽閑
T19n0945_p0109a11║猶為法塵分別影事。我非敕汝執為非心。但
T19n0945_p0109a12║汝於心。微細揣摩若離前塵有分別性即真
T19n0945_p0109a13║汝心。若分別性離塵無體。斯則前塵分別【CL047n0442_p0010a01】影
T19n0945_p0109a14║事。塵非常住若變滅時。此心則同龜毛兔角。
T19n0945_p0109a15║則汝法身同於斷滅。其誰修證無生法忍。即
T19n0945_p0109a16║時阿難與諸大眾默然自失。佛告阿難世間
T19n0945_p0109a17║一切諸修學人。現前雖成九次第定。不得漏
T19n0945_p0109a18║盡成阿羅漢。皆由執此生死妄想誤為真實。
T19n0945_p0109a19║是故汝今雖得多聞不成聖果。阿難聞已重
T19n0945_p0109a20║復悲淚五體投地。長跪合掌而白佛言。自我
T19n0945_p0109a21║從佛發心出家恃佛威神。常自思惟無勞我
T19n0945_p0109a22║修。將謂如來惠我三昧。不知身心本不相代。
T19n0945_p0109a23║失我本心。雖身出家心不入道。譬如窮子捨
T19n0945_p0109a24║父逃逝。今日乃知雖有多聞。若不修行與不
T19n0945_p0109a25║聞等。如人說食終不能飽。世尊我等今者二
T19n0945_p0109a26║障所纏。良由不知寂常心性。唯願如來哀愍
T19n0945_p0109a27║窮露。發妙明心開我道眼。
T19n0945_p0109a28║即時如來從胸卍字涌出寶光。其光晃昱有
T19n0945_p0109a29║百千色。十方微【CL047n0442_p0010b01】塵普佛世界一時周遍。遍灌
T19n0945_p0109b01║十方所有寶剎諸如來頂。旋至阿難及諸大
T19n0945_p0109b02║眾。告阿難言。吾今為汝建大法幢。亦令十方
T19n0945_p0109b03║一切眾生。獲妙微密性淨明心得清淨眼。阿
T19n0945_p0109b04║難汝先答我見光明拳。此拳光明因何所有。
T19n0945_p0109b05║云何成拳汝將誰見。阿難言由佛全體閻浮
T19n0945_p0109b06║檀金赩如寶山。清淨所生故有光明。我實眼
T19n0945_p0109b07║觀五輪指端。屈握示人故有拳相。
T19n0945_p0109b08║佛告阿難如來今日實言告汝。諸有智者要
T19n0945_p0109b09║以譬喻而得開悟。阿難譬如我拳。若無我手
T19n0945_p0109b10║不成我拳。若無汝眼不成汝見。以汝眼根例
T19n0945_p0109b11║我拳理。其義均不。阿難言唯然世尊。既無我
T19n0945_p0109b12║眼不成見。以我眼根例如來拳事義相類。
T19n0945_p0109b13║佛告阿難汝言相類是義不然。何以故。如無
T19n0945_p0109b14║手人拳畢竟滅。彼無眼者非見全無。所以者
T19n0945_p0109b15║何。汝試於途詢問盲人汝何所見。彼【CL047n0442_p0011a01】諸盲人
T19n0945_p0109b16║必來答汝。我今眼前唯見黑暗更無他矚。以
T19n0945_p0109b17║是義觀前塵自暗見何虧損。
T19n0945_p0109b18║阿難言諸盲眼前。唯睹黑暗云何成見。佛告
T19n0945_p0109b19║阿難諸盲無眼唯觀黑暗。與有眼人處於暗
T19n0945_p0109b20║室。二黑有別為無有別。如是世尊此暗中人
T19n0945_p0109b21║與彼群盲。二黑校量曾無有異。阿難若無眼
T19n0945_p0109b22║人全見前黑。忽得眼光還於前塵。見種種色
T19n0945_p0109b23║名眼見者。彼暗中人全見前黑。忽獲燈光亦
T19n0945_p0109b24║於前塵。見種種色應名燈見。若燈見者燈能
T19n0945_p0109b25║有見自不名燈。又則燈觀何關汝事。是故當
T19n0945_p0109b26║知燈能顯色。如是見者是眼非燈。眼能顯色。
T19n0945_p0109b27║如是見性是心非眼。
T19n0945_p0109b28║阿難雖復得聞是言。與諸大眾口已默然心
T19n0945_p0109b29║未開悟。猶冀如來慈音宣示。合掌清心佇佛
T19n0945_p0109c01║悲誨。
T19n0945_p0109c02║爾時世尊舒兜羅綿網相光手開五輪指。誨
T19n0945_p0109c03║敕阿難及諸大眾。我初成【CL047n0442_p0011b01】道於鹿園中。為阿
T19n0945_p0109c04║若多五比丘等及汝四眾言。一切眾生不成
T19n0945_p0109c05║菩提及阿羅漢。皆由客塵煩惱所誤。汝等當
T19n0945_p0109c06║時因何開悟今成聖果。
T19n0945_p0109c07║時憍陳那起立白佛。我今長老於大眾中獨
T19n0945_p0109c08║得解名。因悟客塵二字成果。世尊譬如行客
T19n0945_p0109c09║投寄旅亭。或宿或食食宿事畢。俶裝前途
T19n0945_p0109c10║不遑安住。若實主人自無攸往。如是思惟不
T19n0945_p0109c11║住名客住名主人。以不住者名為客義。又如
T19n0945_p0109c12║新霽清暘昇天光入隙中。發明空中諸有塵
T19n0945_p0109c13║相。塵質搖動虛空寂然。如是思惟澄寂名空
T19n0945_p0109c14║搖動名塵。以搖動者名為塵義。佛言如是。
T19n0945_p0109c15║即時如來於大眾中屈五輪指。屈已復開開
T19n0945_p0109c16║已又屈。謂阿難言汝今何見。阿難言我見如
T19n0945_p0109c17║來百寶輪掌眾中開合。佛告阿難。汝見我手
T19n0945_p0109c18║眾中開合。為是我手有開有合。為復汝見有
T19n0945_p0109c19║開有合。【CL047n0442_p0012a01】阿難言世尊。寶手眾中開合。我見如
T19n0945_p0109c20║來手自開合。非我見性自開自合。佛言誰
T19n0945_p0109c21║動誰靜。阿難。言佛手不住而我見性。尚無有
T19n0945_p0109c22║靜誰為無住。佛言如是。如來於是從輪掌中。
T19n0945_p0109c23║飛一寶光在阿難右。即時阿難迴首右𥌊。又
T19n0945_p0109c24║放一光在阿難左。阿難又則迴首左𥌊。佛告
T19n0945_p0109c25║阿難。汝頭今日何因搖動。阿難言我見如來
T19n0945_p0109c26║出妙寶光來我左右。故左右觀頭自搖動。阿
T19n0945_p0109c27║難汝𥌊佛光左右動頭。為汝頭動為復見動。
T19n0945_p0109c28║世尊我頭自動而我見性。尚無有止誰為搖
T19n0945_p0109c29║動。佛言如是。
T19n0945_p0110a01║於是如來普告大眾。若復眾生以搖動者名
T19n0945_p0110a02║之為塵。以不住者名之為客。汝觀阿難頭自
T19n0945_p0110a03║動搖見無所動。又汝觀我手自開合見無舒
T19n0945_p0110a04║卷。云何汝今以動為身以動為境。從始洎終
T19n0945_p0110a05║念念生滅。遺失真性顛倒行事。性心失真【CL047n0442_p0012b01】認
T19n0945_p0110a06║物為己。輪迴是中自取流轉。
T19n0945_p0110a07║【○】【○】大佛頂萬行首楞嚴經卷第一【○】【○】【○】【○】【○】【○】【○】【○】【○】【○】
