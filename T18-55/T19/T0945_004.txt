T19n0945_p0119c01║【□】
T19n0945_p0119c02║【CL047n0442_p0041a01】大佛頂如來密因修證了義諸
T19n0945_p0119c03║菩薩萬行首楞嚴經卷第四(一名中印度那蘭陀
T19n0945_p0119c04║大道場經於灌頂部錄出別行)
T19n0945_p0119c05║【□】
T19n0945_p0119c06║　　　　唐天竺沙門般剌蜜帝譯
T19n0945_p0119c07║爾時富樓那彌多羅尼子。在大眾中即從座
T19n0945_p0119c08║起。偏袒右肩右膝著地合掌恭敬而白佛言。
T19n0945_p0119c09║大威德世尊善為眾生。敷演如來第一義諦。
T19n0945_p0119c10║世尊常推說法人中我為第一。今聞如來微
T19n0945_p0119c11║妙法音。猶如聾人逾百步外聆於蚊蚋。本所
T19n0945_p0119c12║不見何況得聞。佛雖宣明令我除惑。今猶未
T19n0945_p0119c13║詳斯義究竟無疑惑地。世尊如阿難輩。雖則
T19n0945_p0119c14║開悟習漏未除。我等會中登無漏者。雖盡諸
T19n0945_p0119c15║漏今聞如來所說法音。尚紆疑悔。世尊若復
T19n0945_p0119c16║世間一切根塵陰處界等。皆如來藏清淨本
T19n0945_p0119c17║然。云何忽生山河大地。諸有為相次第遷流
T19n0945_p0119c18║【CL047n0442_p0041b01】終而復始。又如來說地水火風本性圓融。周
T19n0945_p0119c19║遍法界湛然常住。世尊若地性遍云何容水。
T19n0945_p0119c20║水性周遍火則不生復云何明。水火二性俱
T19n0945_p0119c21║遍虛空不相陵滅。世尊地性障礙空性虛通。
T19n0945_p0119c22║云何二俱周遍法界。而我不知是義攸往。惟
T19n0945_p0119c23║願如來宣流大慈。開我迷雲及諸大眾。作是
T19n0945_p0119c24║語已五體投地。欽渴如來無上慈誨。
T19n0945_p0119c25║爾時世尊告富樓那。及諸會中。漏盡無學諸
T19n0945_p0119c26║阿羅漢。如來今日普為此會。宣勝義中真勝
T19n0945_p0119c27║義性。令汝會中定性聲聞。及諸一切未得二
T19n0945_p0119c28║空。迴向上乘阿羅漢等。皆獲一乘寂滅場地。
T19n0945_p0119c29║真阿練若正修行處。汝今諦聽當為汝說。富
T19n0945_p0120a01║樓那等欽佛法音默然承聽。
T19n0945_p0120a02║佛言富樓那。如汝所言清淨本然。云何忽生
T19n0945_p0120a03║山河大地。汝常不聞如來宣說性覺妙明本
T19n0945_p0120a04║覺明妙。富樓那言唯然【CL047n0442_p0042a01】世尊。我常聞佛宣說
T19n0945_p0120a05║斯義。佛言汝稱覺明為復性明稱名為覺。為
T19n0945_p0120a06║覺不明稱為明覺。富樓那言若此不明名為
T19n0945_p0120a07║覺者則無無明。佛言若無所明則無明覺。有
T19n0945_p0120a08║所非覺無所非明。無明又非覺湛明性。性覺
T19n0945_p0120a09║必明妄為明覺。覺非所明因明立所。所既妄
T19n0945_p0120a10║立生汝妄能無同異中熾然成異。異彼所異
T19n0945_p0120a11║因異立同。同異發明。因此復立無同無異。如
T19n0945_p0120a12║是擾亂相待生勞。勞久發塵自相渾濁。由是
T19n0945_p0120a13║引起塵勞煩惱。起為世界靜成虛空。虛空為
T19n0945_p0120a14║同世界為異。彼無同異真有為法。覺明空昧
T19n0945_p0120a15║相待成搖。故有風輪執持世界。因空生搖堅
T19n0945_p0120a16║明立礙。彼金寶者明覺立堅。故有金輪保持
T19n0945_p0120a17║國土。堅覺寶成搖明風出。風金相摩。故有
T19n0945_p0120a18║火光為變化性。寶明生潤火光上蒸。故有水
T19n0945_p0120a19║輪含十方界。火騰水降交【CL047n0442_p0042b01】發立堅。濕為巨海
T19n0945_p0120a20║乾為洲潬。以是義故彼大海中火光常起。彼
T19n0945_p0120a21║洲潬中江河常注。水勢劣火結為高山。是故
T19n0945_p0120a22║山石擊則成炎融則成水。土勢劣水抽為草
T19n0945_p0120a23║木。是故林藪遇燒成土因絞成水。交妄發生
T19n0945_p0120a24║遞相為種。以是因緣世界相續。
T19n0945_p0120a25║復次富樓那明妄非他覺明為咎。所妄既立
T19n0945_p0120a26║明理不踰。以是因緣聽不出聲見不超色。色
T19n0945_p0120a27║香味觸六妄成就。由是分開見覺聞知。同業
T19n0945_p0120a28║相纏合離成化。見明色發明見想成。異見成
T19n0945_p0120a29║憎同想成愛。流愛為種納想為胎。交遘發生
T19n0945_p0120b01║吸引同業。故有因緣生羯囉藍遏蒱曇等。胎
T19n0945_p0120b02║卵濕化隨其所應。卵唯想生胎因情有。濕以
T19n0945_p0120b03║合感化以離應。情想合離更相變易。所有受
T19n0945_p0120b04║業逐其飛沈。以是因緣眾生相續。
T19n0945_p0120b05║富樓那想愛同結愛不能離。則諸世間父母
T19n0945_p0120b06║子孫【CL047n0442_p0043a01】相生不斷。是等則以欲貪為本。貪愛同
T19n0945_p0120b07║滋貪不能止。則諸世間卵化濕胎。隨力強弱
T19n0945_p0120b08║遞相吞食。是等則以殺貪為本。以人食羊羊
T19n0945_p0120b09║死為人人死為羊。如是乃至十生之類。死死
T19n0945_p0120b10║生生互來相噉。惡業俱生窮未來際。是等則
T19n0945_p0120b11║以盜貪為本。汝負我命我還債汝。以是因緣
T19n0945_p0120b12║經百千劫常在生死。汝愛我心我憐汝色。以
T19n0945_p0120b13║是因緣經百千劫常在纏縛。唯殺盜婬三為
T19n0945_p0120b14║根本。以是因緣業果相續。富樓那如是三種
T19n0945_p0120b15║顛倒相續。皆是覺明明了知性。因了發相從
T19n0945_p0120b16║妄見生。山河大地諸有為相次第遷流。因此
T19n0945_p0120b17║虛妄終而復始。富樓那言若此妙覺本妙覺
T19n0945_p0120b18║明。與如來心不增不減。無狀忽生山河大地
T19n0945_p0120b19║諸有為相。如來今得妙空明覺。山河大地有
T19n0945_p0120b20║為習漏何當復生。
T19n0945_p0120b21║佛告富樓那譬如迷人。於一聚【CL047n0442_p0043b01】落惑南為北。
T19n0945_p0120b22║此迷為復因迷而有因悟所出。富樓那言如
T19n0945_p0120b23║是迷人。亦不因迷又不因悟。何以故迷本無
T19n0945_p0120b24║根云何因迷。悟非生迷云何因悟。佛言彼之
T19n0945_p0120b25║迷人正在迷時。倏有悟人指示令悟。富樓那
T19n0945_p0120b26║於意云何。此人縱迷。於此聚落更生迷不。不
T19n0945_p0120b27║也世尊。富樓那十方如來亦復如是。此迷無
T19n0945_p0120b28║本性畢竟空。昔本無迷似有迷覺。覺迷迷滅
T19n0945_p0120b29║覺不生迷。亦如翳人見空中花。翳病若除華
T19n0945_p0120c01║於空滅。忽有愚人。於彼空花所滅空地待花
T19n0945_p0120c02║更生。汝觀是人為愚為慧。富樓那言空元無
T19n0945_p0120c03║花妄見生滅。見花滅空已是顛倒。敕令更出
T19n0945_p0120c04║斯實狂癡。云何更名如是狂人為愚為慧。佛
T19n0945_p0120c05║言如汝所解云何問言。諸佛如來妙覺明空。
T19n0945_p0120c06║何當更出山河大地。又如金礦雜於精金。其
T19n0945_p0120c07║金一純更不成雜。如木成灰不【CL047n0442_p0044a01】重為木。諸佛
T19n0945_p0120c08║如來菩提涅槃亦復如是。
T19n0945_p0120c09║富樓那又汝問言。地水火風本性圓融周遍
T19n0945_p0120c10║法界。疑水火性不相陵滅。又徵虛空及諸大
T19n0945_p0120c11║地。俱遍法界不合相容。富樓那譬如虛空體
T19n0945_p0120c12║非群相。而不拒彼諸相發揮。所以者何。富樓
T19n0945_p0120c13║那彼太虛空日照則明。雲屯則暗風搖則動。
T19n0945_p0120c14║霽澄則清氣凝則濁。土積成霾水澄成映。於
T19n0945_p0120c15║意云何如是殊方諸有為相。為因彼生為復
T19n0945_p0120c16║空有。若彼所生。富樓那且日照時既是日明。
T19n0945_p0120c17║十方世界同為日色。云何空中更見圓日。若
T19n0945_p0120c18║是空明空應自照。云何中宵雲霧之時不生
T19n0945_p0120c19║光耀。當知是明非日非空不異空日。觀相元
T19n0945_p0120c20║妄無可指陳。猶邀空花結為空果。云何詰其
T19n0945_p0120c21║相陵滅義。觀性元真唯妙覺明。妙覺明心先
T19n0945_p0120c22║非水火。云何復問不相容者。真妙覺明亦復
T19n0945_p0120c23║如是。【CL047n0442_p0044b01】汝以空明則有空現。地水火風各各發
T19n0945_p0120c24║明則各各現。若俱發明則有俱現。云何俱現。
T19n0945_p0120c25║富樓那如一水中現於日影。兩人同觀水中
T19n0945_p0120c26║之日。東西各行則各有日。隨二人去一東一
T19n0945_p0120c27║西。先無准的不應難言。此日是一云何各行。
T19n0945_p0120c28║各日既雙云何現一。宛轉虛妄無可憑據。
T19n0945_p0120c29║富樓那汝以色空。相傾相奪於如來藏。而如
T19n0945_p0121a01║來藏隨為色空周遍法界。是故於中風動空
T19n0945_p0121a02║澄日明雲暗。眾生迷悶背覺合塵。故發塵勞
T19n0945_p0121a03║有世間相。我以妙明不滅不生合如來藏。而
T19n0945_p0121a04║如來藏唯妙覺明圓照法界。是故於中一為
T19n0945_p0121a05║無量無量為一小中現大大中現小。不動道
T19n0945_p0121a06║場遍十方界。身含十方無盡虛空。於一毛
T19n0945_p0121a07║端現寶王剎。坐微塵裏轉大法輪。滅塵合覺
T19n0945_p0121a08║故發真如妙覺明性。而如來藏本妙圓心。非
T19n0945_p0121a09║心非空。非【CL047n0442_p0045a01】地非水非風非火。非眼非耳鼻舌
T19n0945_p0121a10║身意。非色非聲香味觸法。非眼識界如是乃
T19n0945_p0121a11║至非意識界。非明無明明無明盡。如是乃至
T19n0945_p0121a12║非老非死非老死盡。非苦非集非滅非道。非
T19n0945_p0121a13║智非得非檀那非尸羅。非毘梨耶非羼提非
T19n0945_p0121a14║禪那。非缽剌若非波羅蜜多。如是乃至非怛
T19n0945_p0121a15║闥阿竭。非阿羅訶三耶三菩。非大涅槃非常
T19n0945_p0121a16║非樂非我非淨。以是俱非世出世故。即如來
T19n0945_p0121a17║藏元明心妙。即心即空。即地即水即風即火。
T19n0945_p0121a18║即眼即耳鼻舌身意。即色即聲香味觸法。即
T19n0945_p0121a19║眼識界如是乃至即意識界。即明無明明無
T19n0945_p0121a20║明盡。如是乃至即老即死即老死盡。即苦即
T19n0945_p0121a21║集即滅即道。即智即得即檀那即尸羅。即毘
T19n0945_p0121a22║梨耶即羼提即禪那。即缽剌若即波羅蜜多。
T19n0945_p0121a23║如是乃至即怛闥阿竭。即阿羅訶三耶三菩。
T19n0945_p0121a24║即大涅槃【CL047n0442_p0045b01】即常即樂即我即淨。以是即俱世
T19n0945_p0121a25║出世故。即如來藏妙明心元。離即離非是即
T19n0945_p0121a26║非即。如何世間三有眾生。及出世間聲聞緣
T19n0945_p0121a27║覺。以所知心測度如來無上菩提。用世語言
T19n0945_p0121a28║入佛知見。譬如琴瑟箜篌琵琶雖有妙音。若
T19n0945_p0121a29║無妙指終不能發。汝與眾生亦復如是。寶覺
T19n0945_p0121b01║真心各各圓滿。如我按指海印發光。汝暫舉
T19n0945_p0121b02║心塵勞先起。由不勤求無上覺道愛念小乘
T19n0945_p0121b03║得少為足。
T19n0945_p0121b04║富樓那言我與如來寶覺圓明。真妙淨心無
T19n0945_p0121b05║二圓滿。而我昔遭無始妄想久在輪迴。今得
T19n0945_p0121b06║聖乘猶未究竟。世尊諸妄一切圓滅獨妙真
T19n0945_p0121b07║常。敢問如來一切眾生何因有妄。自蔽妙明
T19n0945_p0121b08║受此淪溺。佛告富樓那汝雖除疑餘惑未盡。
T19n0945_p0121b09║吾以世間現前諸事。今復問汝汝豈不聞。室
T19n0945_p0121b10║羅城中演若達多。忽於晨朝以鏡照面。愛鏡
T19n0945_p0121b11║【CL047n0442_p0046a01】中頭眉目可見。瞋責己頭不見面目。以為魑
T19n0945_p0121b12║魅無狀狂走。於意云何。此人何因無故狂
T19n0945_p0121b13║走。
T19n0945_p0121b14║富樓那言是人心狂更無他故。佛言妙覺明
T19n0945_p0121b15║圓本圓明妙。既稱為妄云何有因。若有所因
T19n0945_p0121b16║云何名妄。自諸妄想展轉相因。從迷積迷以
T19n0945_p0121b17║歷塵劫。雖佛發明猶不能返。如是迷因因迷
T19n0945_p0121b18║自有。識迷無因妄無所依。尚無有生欲何為
T19n0945_p0121b19║滅。得菩提者如寤時人。說夢中事心縱精明。
T19n0945_p0121b20║欲何因緣取夢中物。況復無因本無所有。如
T19n0945_p0121b21║彼城中演若達多。豈有因緣自怖頭走。忽然
T19n0945_p0121b22║狂歇頭非外得。縱未歇狂亦何遺失。富樓那
T19n0945_p0121b23║妄性如是因何為在。汝但不隨分別世間。業
T19n0945_p0121b24║果眾生三種相續。三緣斷故三因不生。則汝
T19n0945_p0121b25║心中演若達多。狂性自歇。歇即菩提。勝淨
T19n0945_p0121b26║明心本周法界。不從人得何藉劬勞肯綮修
T19n0945_p0121b27║證。
T19n0945_p0121b28║【CL047n0442_p0046b01】譬如有人於自衣中。繫如意珠不自覺知。窮
T19n0945_p0121b29║露他方乞食馳走。雖實貧窮珠不曾失。忽有
T19n0945_p0121c01║智者指示其珠。所願從心致大饒富。方悟神
T19n0945_p0121c02║珠非從外得。
T19n0945_p0121c03║即時阿難在大眾中。頂禮佛足起立白佛。世
T19n0945_p0121c04║尊現說殺盜婬業。三緣斷故三因不生。心中
T19n0945_p0121c05║達多狂性自歇。歇即菩提不從人得。斯則因
T19n0945_p0121c06║緣皎然明白。云何如來頓棄因緣。我從因緣
T19n0945_p0121c07║心得開悟。世尊此義何獨我等年少有學聲
T19n0945_p0121c08║聞。今此會中大目犍連。及舍利弗須菩提
T19n0945_p0121c09║等。從老梵志聞佛因緣。發心開悟得成無漏。
T19n0945_p0121c10║今說菩提不從因緣。則王舍城拘舍梨等。所
T19n0945_p0121c11║說自然成第一義。惟垂大悲開發迷悶。
T19n0945_p0121c12║佛告阿難即如城中演若達多。狂性因緣若
T19n0945_p0121c13║得滅除。則不狂性自然而出。因緣自然理窮
T19n0945_p0121c14║於是。阿難演若達多頭本自然本自其【CL047n0442_p0047a01】然無
T19n0945_p0121c15║然非自。何因緣故怖頭狂走。若自然頭因緣
T19n0945_p0121c16║故狂。何不自然因緣故失。本頭不失狂怖妄
T19n0945_p0121c17║出。曾無變易何藉因緣。本狂自然本有狂怖。
T19n0945_p0121c18║未狂之際狂何所潛。不狂自然頭本無妄何
T19n0945_p0121c19║為狂走。若悟本頭識知狂走。因緣自然俱為
T19n0945_p0121c20║戲論。是故我言三緣斷故即菩提心。菩提心
T19n0945_p0121c21║生生滅心滅。此但生滅。滅生俱盡無功用道。
T19n0945_p0121c22║若有自然。如是則明自然心生。生滅心滅此
T19n0945_p0121c23║亦生滅。無生滅者名為自然。猶如世間諸相
T19n0945_p0121c24║雜和。成一體者名和合性。非和合者稱本然
T19n0945_p0121c25║性。本然非然和合非合。合然俱離離合俱非。
T19n0945_p0121c26║此句方名無戲論法。菩提涅槃尚在遙遠。非
T19n0945_p0121c27║汝歷劫辛勤修證。雖復憶持十方如來。十二
T19n0945_p0121c28║部經清淨妙理。如恒河沙秖益戲論。汝雖談
T19n0945_p0121c29║說因緣自然決定明了。人間稱汝多聞【CL047n0442_p0047b01】第一。
T19n0945_p0122a01║以此積劫多聞熏習。不能免離摩登伽難。何
T19n0945_p0122a02║因待我佛頂神咒。摩登伽心婬火頓歇得阿
T19n0945_p0122a03║那含。於我法中成精進林。愛河乾枯令汝解
T19n0945_p0122a04║脫。是故阿難汝雖歷劫。憶持如來祕密妙嚴。
T19n0945_p0122a05║不如一日修無漏業。遠離世間憎愛二苦。如
T19n0945_p0122a06║摩登伽宿為婬女。由神咒力鎖其愛欲。法中
T19n0945_p0122a07║今名性比丘尼。與羅睺羅母耶輸陀羅同悟
T19n0945_p0122a08║宿因。知歷世因貪愛為苦。一念薰修無漏善
T19n0945_p0122a09║故。或得出纏或蒙授記。如何自欺尚留觀聽
T19n0945_p0122a10║阿難及諸大眾聞佛示誨。疑惑銷除心悟實
T19n0945_p0122a11║相。身意輕安得未曾有。重復悲淚頂禮佛足。
T19n0945_p0122a12║長跪合掌而白佛言。無上大悲清淨寶王善
T19n0945_p0122a13║開我心。能以如是種種因緣方便提獎。引諸
T19n0945_p0122a14║沈冥出於苦海。世尊我今雖承如是法音知
T19n0945_p0122a15║如來藏。妙覺明心遍十方界。含育如來十【CL047n0442_p0048a01】方
T19n0945_p0122a16║國土。清淨寶嚴妙覺王剎。如來復責多聞無
T19n0945_p0122a17║功不逮修習。我今猶如旅泊之人。忽蒙天王
T19n0945_p0122a18║賜以華屋。雖獲大宅要因門入。唯願如來
T19n0945_p0122a19║不捨大悲。示我在會諸蒙暗者。捐捨小乘必
T19n0945_p0122a20║獲如來。無餘涅槃本發心路。令有學者從何
T19n0945_p0122a21║攝伏疇昔攀緣。得陀羅尼入佛知見。作是語
T19n0945_p0122a22║已五體投地。在會一心佇佛慈旨。
T19n0945_p0122a23║爾時世尊哀愍會中緣覺聲聞。於菩提心未
T19n0945_p0122a24║自在者。及為當來佛滅度後。末法眾生發菩
T19n0945_p0122a25║薩心。開無上乘妙修行路。宣示阿難及諸大
T19n0945_p0122a26║眾。汝等決定發菩提心。於佛如來妙三摩提
T19n0945_p0122a27║不生疲惓。應當先明發覺初心二決定義。云
T19n0945_p0122a28║何初心二義決定。阿難第一義者汝等若欲
T19n0945_p0122a29║捐捨聲聞。修菩薩乘入佛知見。應當審觀因
T19n0945_p0122b01║地發心。與果地覺為同為異。阿難若於因地。
T19n0945_p0122b02║以生滅心【CL047n0442_p0048b01】為本修因。而求佛乘不生不滅。無
T19n0945_p0122b03║有是處。以是義故汝當照明諸器世間。可作
T19n0945_p0122b04║之法皆從變滅。阿難汝觀世間。可作之法誰
T19n0945_p0122b05║為不壞。然終不聞爛壞虛空。何以故空非可
T19n0945_p0122b06║作。由是始終無壞滅故。則汝身中堅相為地
T19n0945_p0122b07║潤濕為水。煖觸為火動搖為風。由此四纏分
T19n0945_p0122b08║汝湛圓妙覺明心。為視為聽為覺為察。從始
T19n0945_p0122b09║入終五疊渾濁。云何為濁。阿難譬如清水清
T19n0945_p0122b10║潔本然。即彼塵土灰沙之倫。本質留礙二體
T19n0945_p0122b11║法爾性不相循。有世間人取彼土塵投於淨
T19n0945_p0122b12║水。土失留礙水亡清潔。容貌汩然明之為濁。
T19n0945_p0122b13║汝濁五重亦復如是。阿難汝見虛空遍十方
T19n0945_p0122b14║界空見不分。有空無體有見無覺相織妄成。
T19n0945_p0122b15║是第一重名為劫濁。汝身現摶四大為體。見
T19n0945_p0122b16║聞覺知壅令留礙。水火風土旋令覺知相織
T19n0945_p0122b17║妄成。是第【CL047n0442_p0049a01】二重名為見濁。又汝心中憶識誦
T19n0945_p0122b18║習。性發知見容現六塵。離塵無相離覺無性
T19n0945_p0122b19║相織妄成。是第三重名煩惱濁。又汝朝夕生
T19n0945_p0122b20║滅不停。知見每欲留於世間。業運每常遷於
T19n0945_p0122b21║國土。相織妄成是第四重名眾生濁。汝等見
T19n0945_p0122b22║聞元無異性。眾塵隔越無狀異生。性中相知
T19n0945_p0122b23║用中相背。同異失準相織妄成。是第五重名
T19n0945_p0122b24║為命濁。阿難汝今欲令見聞覺知。遠契如來
T19n0945_p0122b25║常樂我淨。應當先擇死生根本。依不生滅圓
T19n0945_p0122b26║湛性成。以湛旋其虛妄滅生。伏還元覺得元
T19n0945_p0122b27║明覺。無生滅性為因地心。然後圓成果地修
T19n0945_p0122b28║證。如澄濁水貯於淨器。靜深不動沙土自沈
T19n0945_p0122b29║清水現前。名為初伏客塵煩惱。去泥純水名
T19n0945_p0122c01║為永斷根本無明。明相精純一切變現不為
T19n0945_p0122c02║煩惱。皆合涅槃清淨妙德。
T19n0945_p0122c03║第二義者。汝等必欲發菩提【CL047n0442_p0049b01】心。於菩薩乘生
T19n0945_p0122c04║大勇猛。決定棄捐諸有為相。應當審詳煩惱
T19n0945_p0122c05║根本。此無始來發業潤生誰作誰受。阿難汝
T19n0945_p0122c06║修菩提。若不審觀煩惱根本。則不能知虛妄
T19n0945_p0122c07║根塵。何處顛倒處尚不知。云何降伏取如來
T19n0945_p0122c08║位。阿難汝觀世間解結之人。不見所結云何
T19n0945_p0122c09║知解。不聞虛空被汝墮裂。何以故空無相形
T19n0945_p0122c10║無結解故。則汝現前眼耳鼻舌及與身心。六
T19n0945_p0122c11║為賊媒自劫家寶。由此無始眾生世界生纏
T19n0945_p0122c12║縛故。於器世間不能超越。阿難云何名為眾
T19n0945_p0122c13║生世界。世為遷流界為方位。汝今當知東西
T19n0945_p0122c14║南北。東南西南東北西北上下為界。過去未
T19n0945_p0122c15║來現在為世。位方有十流數有三。一切眾生
T19n0945_p0122c16║織妄相成。身中貿遷世界相涉。而此界性。設
T19n0945_p0122c17║雖十方定位可明。世間秖目東西南北。上下
T19n0945_p0122c18║無位中無定方。四數必明與【CL047n0442_p0050a01】世相涉。三四四
T19n0945_p0122c19║三宛轉十二。流變三疊一十百千。總括始終
T19n0945_p0122c20║六根之中。各各功德有千二百。阿難汝復於
T19n0945_p0122c21║中克定優劣。如眼觀見後暗前明。前方全明
T19n0945_p0122c22║後方全暗。左右傍觀三分之二。統論所作
T19n0945_p0122c23║功德不全。三分言功一分無德。當知眼唯八
T19n0945_p0122c24║百功德。如耳周聽十方無遺。動若邇遙諍無
T19n0945_p0122c25║邊際。當知耳根圓滿一千二百功德。如鼻嗅
T19n0945_p0122c26║聞通出入息。有出有入而闕中交。驗於耳根
T19n0945_p0122c27║三分闕一。當知鼻唯八百功德。如舌宣揚盡
T19n0945_p0122c28║諸世間出世間智。言有方分理無窮盡。當知
T19n0945_p0122c29║舌根圓滿一千二百功德。如身覺觸識於違
T19n0945_p0123a01║順。合時能覺離中不知。離一合雙。驗於舌
T19n0945_p0123a02║根三分闕一。當知身唯八百功德。如意默容
T19n0945_p0123a03║十方三世。一切世間出世間法。惟聖與凡無
T19n0945_p0123a04║不苞容盡其涯際。當知意根圓滿【CL047n0442_p0050b01】一千二百
T19n0945_p0123a05║功德。阿難汝今欲逆生死欲流。返窮流根至
T19n0945_p0123a06║不生滅。當驗此等六受用根。誰合誰離誰深
T19n0945_p0123a07║誰淺。誰為圓通誰不圓滿。若能於此悟圓通
T19n0945_p0123a08║根。逆彼無始織妄業流。得循圓通與不圓根
T19n0945_p0123a09║日劫相倍。我今備顯六湛圓明。本所功德數
T19n0945_p0123a10║量如是。隨汝詳擇其可入者。吾當發明令汝
T19n0945_p0123a11║增進。十方如來於十八界。一一修行皆得圓
T19n0945_p0123a12║滿無上菩提。於其中間亦無優劣。但汝下劣
T19n0945_p0123a13║未能於中圓自在慧。故我宣揚。令汝但於一
T19n0945_p0123a14║門深入。入一無妄。彼六知根一時清淨。
T19n0945_p0123a15║阿難白佛言世尊。云何逆流深入一門。能令
T19n0945_p0123a16║六根一時清淨。
T19n0945_p0123a17║佛告阿難汝今已得須陀洹果。已滅三界眾
T19n0945_p0123a18║生世間見所斷惑。然猶未知根中積生無始
T19n0945_p0123a19║虛習。彼習要因修所斷得。何況此中生住異
T19n0945_p0123a20║滅分劑頭數。今汝且觀【CL047n0442_p0051a01】現前六根為一為六。
T19n0945_p0123a21║阿難若言一者。耳何不見目何不聞。頭奚不
T19n0945_p0123a22║履足奚無語。若此六根決定成六。如我今會
T19n0945_p0123a23║與汝宣揚微妙法門。汝之六根誰來領受。阿
T19n0945_p0123a24║難言我用耳聞。佛言汝耳自聞何關身口。口
T19n0945_p0123a25║來問義身起欽承。是故應知非一終六非六
T19n0945_p0123a26║終一。終不汝根元一元六。阿難當知是根非
T19n0945_p0123a27║一非六。由無始來顛倒淪替。故於圓湛一六
T19n0945_p0123a28║義生。汝須陀洹雖得六銷猶未亡一。如太虛
T19n0945_p0123a29║空參合群器。由器形異名之異空。除器觀空
T19n0945_p0123b01║說空為一。彼太虛空云何為汝成同不同。何
T19n0945_p0123b02║況更名是一非一。則汝了知六受用根亦復
T19n0945_p0123b03║如是。由明暗等二種相形。於妙圓中粘湛發
T19n0945_p0123b04║見。見精映色結色成根。根元目為清淨四大。
T19n0945_p0123b05║因名眼體如蒲萄朵。浮根四塵流逸奔色。由
T19n0945_p0123b06║動靜等二種相擊。於妙【CL047n0442_p0051b01】圓中粘湛發聽。聽精
T19n0945_p0123b07║映聲卷聲成根。根元目為清淨四大。因名耳
T19n0945_p0123b08║體如新卷葉。浮根四塵流逸奔聲。由通塞等
T19n0945_p0123b09║二種相發。於妙圓中粘湛發嗅。嗅精映香
T19n0945_p0123b10║納香成根。根元目為清淨四大。因名鼻體如
T19n0945_p0123b11║雙垂爪。浮根四塵流逸奔香。由恬變等二種
T19n0945_p0123b12║相參。於妙圓中粘湛發嘗。嘗精映味絞味成
T19n0945_p0123b13║根。根元目為清淨四大。因名舌體如初偃月。
T19n0945_p0123b14║浮根四塵流逸奔味。由離合等二種相摩。於
T19n0945_p0123b15║妙圓中粘湛發覺。覺精映觸搏觸成根。根
T19n0945_p0123b16║元目為清淨四大。因名身體如腰鼓顙。浮根
T19n0945_p0123b17║四塵流逸奔觸。由生滅等二種相續。於妙圓
T19n0945_p0123b18║中粘湛發知。知精映法覽法成根。根元目
T19n0945_p0123b19║為清淨四大。因名意思如幽室見。浮根四塵
T19n0945_p0123b20║流逸奔法。阿難如是六根。由彼覺明有明明
T19n0945_p0123b21║覺。失彼精了粘妄發光。是以汝【CL047n0442_p0052a01】今離暗離
T19n0945_p0123b22║明無有見體。離動離靜元無聽質。無通無塞
T19n0945_p0123b23║嗅性不生。非變非恬嘗無所出。不離不合覺
T19n0945_p0123b24║觸本無。無滅無生了知安寄。汝但不循動靜
T19n0945_p0123b25║合離恬變通塞生滅暗明。如是十二諸有為
T19n0945_p0123b26║相。隨拔一根脫粘內伏。伏歸元真發本明
T19n0945_p0123b27║耀。耀性發明。諸餘五粘應拔圓脫。不由前
T19n0945_p0123b28║塵所起知見。明不循根寄根明發。由是六根
T19n0945_p0123b29║互相為用。阿難汝豈不知。今此會中阿那律
T19n0945_p0123c01║陀無目而見。跋難陀龍無耳而聽。殑伽神
T19n0945_p0123c02║女非鼻聞香。驕梵缽提異舌知味。舜若多神
T19n0945_p0123c03║無身有觸。如來光中映令暫現。既為風質其
T19n0945_p0123c04║體元無。諸滅盡定得寂聲聞。如此會中摩訶
T19n0945_p0123c05║迦葉。久滅意根圓明了知不因心念。阿難今
T19n0945_p0123c06║汝諸根若圓拔已內瑩發光。如是浮塵及器
T19n0945_p0123c07║世間。諸變化相如湯銷冰。應念化成無上【CL047n0442_p0052b01】知
T19n0945_p0123c08║覺。阿難如彼世人聚見於眼。若令急合暗相
T19n0945_p0123c09║現前。六根黯然頭足相類。彼人以手循體外
T19n0945_p0123c10║繞彼雖不見。頭足一辯知覺是同。緣見因
T19n0945_p0123c11║明暗成無見不明自發。則諸暗相永不能昏。
T19n0945_p0123c12║根塵既銷云何覺明不成圓妙。
T19n0945_p0123c13║阿難白佛言世尊。如佛說言。因地覺心欲求
T19n0945_p0123c14║常住。要與果位名目相應。世尊如果位中菩
T19n0945_p0123c15║提涅槃真如佛性菴摩羅識空如來藏大圓鏡
T19n0945_p0123c16║智。是七種名稱謂雖別。清淨圓滿體性堅凝。
T19n0945_p0123c17║如金剛王常住不壞。若此見聽離於暗明。動
T19n0945_p0123c18║靜通塞畢竟無體。猶如念心離於前塵本無
T19n0945_p0123c19║所有。云何將此畢竟斷滅以為修因。欲獲如
T19n0945_p0123c20║來七常住果。世尊若離明暗見畢竟空。如無
T19n0945_p0123c21║前塵念自性滅。進退循環微細推求。本無我
T19n0945_p0123c22║心及我心所。將誰立因求無上覺。如來先說
T19n0945_p0123c23║湛精圓常。【CL047n0442_p0053a01】違越誠言終成戲論。云何如來真
T19n0945_p0123c24║實語者。惟垂大慈開我蒙吝。
T19n0945_p0123c25║佛告阿難汝學多聞未盡諸漏。心中徒知顛
T19n0945_p0123c26║倒所因。真倒現前實未能識。恐汝誠心猶未
T19n0945_p0123c27║信伏。吾今試將塵俗諸事當除汝疑。即時如
T19n0945_p0123c28║來敕羅睺羅擊鍾一聲。問阿難言汝今聞不。
T19n0945_p0123c29║阿難大眾俱言我聞。鍾歇無聲。佛又問言汝
T19n0945_p0124a01║今聞不。阿難大眾俱言不聞。時羅睺羅又擊
T19n0945_p0124a02║一聲。佛又問言汝今聞不。阿難大眾又言俱
T19n0945_p0124a03║聞。佛問阿難汝云何聞云何不聞。阿難大眾
T19n0945_p0124a04║俱白佛言。鍾聲若擊則我得聞。擊久聲銷音
T19n0945_p0124a05║響雙絕則名無聞。如來又敕羅睺擊鍾。問阿
T19n0945_p0124a06║難言爾今聲不。阿難言聲。少選聲銷佛又
T19n0945_p0124a07║問言。爾今聲不。阿難大眾答言無聲。有頃羅
T19n0945_p0124a08║睺更來撞鍾。佛又問言爾今聲不。阿難大眾
T19n0945_p0124a09║俱言有聲。佛問阿【CL047n0442_p0053b01】難汝云何聲云何無聲。阿
T19n0945_p0124a10║難大眾俱白佛言。鍾聲若擊則名有聲。擊久
T19n0945_p0124a11║聲銷音響雙絕則名無聲。佛語阿難及諸大
T19n0945_p0124a12║眾。汝今云何自語矯亂。大眾阿難俱時問佛。
T19n0945_p0124a13║我今云何名為矯亂。佛言我問汝聞汝則言
T19n0945_p0124a14║聞。又問汝聲汝則言聲。惟聞與聲報答無
T19n0945_p0124a15║定。如是云何不名矯亂。阿難聲銷無響汝說
T19n0945_p0124a16║無聞。若實無聞聞性已滅同于枯木。鍾聲更
T19n0945_p0124a17║擊汝云何知。知有知無自是聲塵。或無或有
T19n0945_p0124a18║豈彼聞性為汝有無。聞實云無誰知無者。是
T19n0945_p0124a19║故阿難聲於聞中自有生滅。非為汝聞聲生
T19n0945_p0124a20║聲滅。令汝聞性為有為無。汝尚顛倒惑聲為
T19n0945_p0124a21║聞。何怪昏迷以常為斷。終不應言離諸動靜。
T19n0945_p0124a22║閉塞開通說聞無性。如重睡人眠熟床枕其
T19n0945_p0124a23║家有人於彼睡時擣練舂米。其人夢中聞舂
T19n0945_p0124a24║擣聲。別作他物。或為【CL047n0442_p0054a01】擊鼓。或復撞鍾。即於
T19n0945_p0124a25║夢時自怪其鍾為木石響。於時忽寤遄知杵
T19n0945_p0124a26║音。自告家人我正夢時。惑此舂音將為鼓響。
T19n0945_p0124a27║阿難是人夢中。豈憶靜搖開閉通塞。其形雖
T19n0945_p0124a28║寐聞性不昏。縱汝形銷命光遷謝。此性云何
T19n0945_p0124a29║為汝銷滅。以諸眾生從無始來。循諸色聲逐
T19n0945_p0124b01║念流轉。曾不開悟性淨妙常。不循所常逐諸
T19n0945_p0124b02║生滅。由是生生雜染流轉。若棄生滅守於真
T19n0945_p0124b03║常常光現前。塵根識心應時銷落。想相為塵
T19n0945_p0124b04║識情為垢二俱遠離。則汝法眼應時清明。云
T19n0945_p0124b05║何不成無上知覺。
T19n0945_p0124b06║【○】【○】【○】大佛頂萬行首楞嚴經卷第四【CL047n0442_p0054b01】
