T22n1428_p0588a05║【□】
T22n1428_p0588a06║【□】
T22n1428_p0588a07║【CL069n1112_p0545a01】四分律卷第四(初分之四)
T22n1428_p0588a08║【□】
T22n1428_p0588a09║　　　　姚秦罽賓三藏佛陀耶舍
T22n1428_p0588a10║　　　　共竺佛念等譯
T22n1428_p0588a11║　　十三僧殘法之三
T22n1428_p0588a12║時尊者沓婆摩羅子去佛不遠。世尊知而
T22n1428_p0588a13║故問。汝聞此比丘尼所說不。答言聞。唯世
T22n1428_p0588a14║尊當知之。世尊告言。今不應作如是報
T22n1428_p0588a15║我。若實當言實若不實當言不實。時沓婆
T22n1428_p0588a16║摩羅子聞世尊教已。即從坐起偏露右
T22n1428_p0588a17║臂右膝著地合掌白佛言。我從生已來未
T22n1428_p0588a18║曾憶夢中行不淨。況於覺悟而行不淨。世
T22n1428_p0588a19║尊報曰。善哉善哉。沓婆摩羅子。汝應作是
T22n1428_p0588a20║說。時世尊告諸比丘。汝等應檢問此慈地
T22n1428_p0588a21║比丘。莫以無根非梵行謗此沓婆摩羅子
T22n1428_p0588a22║比丘清淨人。若以無根非梵行謗者獲大
T22n1428_p0588a23║重罪。諸比丘答言。如是世尊。諸比丘從佛
T22n1428_p0588a24║受教。尋至慈地比丘所檢問本末。此事云
T22n1428_p0588a25║【CL069n1112_p0545b01】何為實爾不。莫以無根非梵行謗此沓
T22n1428_p0588a26║婆摩羅子清淨梵行人。若以無根非梵行謗
T22n1428_p0588a27║清淨梵行人得大重罪。時慈地比丘得諸
T22n1428_p0588a28║比丘詰問已報言。我知沓婆摩羅子清淨梵
T22n1428_p0588a29║行人無是事。我來到羅閱城。彼為僧分房
T22n1428_p0588b01║臥具。與我等惡房惡臥具。我即生不忍心
T22n1428_p0588b02║言。沓婆摩羅子有愛。隨所喜者與好房好
T22n1428_p0588b03║臥具。不喜者與惡房惡臥具。以不愛我故
T22n1428_p0588b04║與惡房惡臥具。差次受請與我惡食處。由
T22n1428_p0588b05║此倍增慎恚言。眾僧云何差此有愛人
T22n1428_p0588b06║為僧分房舍臥具差次受請飯食也。而此
T22n1428_p0588b07║沓婆摩羅子清淨梵行人無如是事。時諸比
T22n1428_p0588b08║丘聞。中有少欲知足行頭陀樂學戒知慚
T22n1428_p0588b09║愧者。嫌責慈地比丘。汝云何以無根非梵
T22n1428_p0588b10║行謗沓婆摩羅子梵行人耶。時諸比丘往
T22n1428_p0588b11║世尊所頭面作禮在一面坐。以此因緣具
T22n1428_p0588b12║白【CL069n1112_p0546a01】世尊。世尊爾時以此因緣集諸比丘。以
T22n1428_p0588b13║無數方便呵責慈地比丘。汝所為非。非威
T22n1428_p0588b14║儀非沙門法非淨行非隨順行所不應
T22n1428_p0588b15║為。云何以無根非梵行謗清淨梵行人
T22n1428_p0588b16║耶。世尊告諸比丘。有二種人一向入地獄。
T22n1428_p0588b17║何謂二。若非梵行自稱梵行。若真梵行以
T22n1428_p0588b18║無根非梵行謗之。是謂二一向入地獄。世
T22n1428_p0588b19║尊以無數方便呵責慈地比丘已。告諸比
T22n1428_p0588b20║丘言。此慈地比丘癡人。多種有漏處最初
T22n1428_p0588b21║犯戒。自今已去與諸比丘結戒。集十句義
T22n1428_p0588b22║乃至正法久住。欲說戒者當如是說。若比
T22n1428_p0588b23║丘慎恚所覆故。非波羅夷比丘以無根波
T22n1428_p0588b24║羅夷法謗欲壞彼清淨行。若於異時若問
T22n1428_p0588b25║若不問。知此事無根說。我慎恚故作是語。
T22n1428_p0588b26║若比丘作是語者僧伽婆尸沙。比丘義如
T22n1428_p0588b27║上。慎恚者有十惡法因緣故慎十事中
T22n1428_p0588b28║以一一生慎。根者有【CL069n1112_p0546b01】三根。見根聞根疑根。
T22n1428_p0588b29║見根者。實見犯梵行見偷五錢過五錢見
T22n1428_p0588c01║斷人命。若他見者從彼聞是謂見根。聞根
T22n1428_p0588c02║者若聞犯梵行聞偷五錢若過五錢。聞
T22n1428_p0588c03║斷人命聞自歎譽得上人法。若彼說從彼
T22n1428_p0588c04║聞是謂聞根。疑根者有二種生疑。從見生
T22n1428_p0588c05║從聞生。從見生者。若見與婦女入林出林
T22n1428_p0588c06║無衣裸形男根不淨污身手。捉刀血污與惡
T22n1428_p0588c07║知識為伴。是謂從見生疑。從聞生疑者。
T22n1428_p0588c08║若在暗地。若聞床聲。若聞草蓐轉側聲。
T22n1428_p0588c09║若聞身動聲。若聞共語聲。若聞交會語聲。
T22n1428_p0588c10║若聞我犯梵行聲。若聞言偷五錢過五錢
T22n1428_p0588c11║聲。若聞言我殺人。若聞言我得上人法。
T22n1428_p0588c12║是謂從聞生疑。除此三根已。更以餘法謗
T22n1428_p0588c13║者是謂無根。若彼人不清淨。不見犯波羅
T22n1428_p0588c14║夷不聞犯波羅夷不疑犯波羅夷。便作
T22n1428_p0588c15║是言。我見聞疑彼犯波羅夷。以無根法【CL069n1112_p0547a01】謗
T22n1428_p0588c16║僧伽婆尸沙。若彼人不清淨。不見犯波羅
T22n1428_p0588c17║夷不聞犯波羅夷不疑犯波羅夷。生見
T22n1428_p0588c18║聞疑想。後忘此想。便作是言。我見聞疑
T22n1428_p0588c19║彼犯波羅夷。以無根法謗僧伽婆尸沙。若
T22n1428_p0588c20║彼人不清淨。不見聞疑彼犯波羅夷。彼有
T22n1428_p0588c21║疑後便言。我是中無疑。我見聞疑以無根
T22n1428_p0588c22║法謗僧伽婆尸沙。若彼人不清淨。不見聞
T22n1428_p0588c23║疑彼犯波羅夷。彼生疑後便忘疑。便言。我
T22n1428_p0588c24║見聞疑以無根法謗僧伽婆尸沙。若彼人
T22n1428_p0588c25║不清淨。不見聞疑彼犯波羅夷。是中無疑。
T22n1428_p0588c26║彼便言。我是中有疑見聞疑犯波羅夷。以
T22n1428_p0588c27║無根法謗僧伽婆尸沙。若彼人不清淨。不
T22n1428_p0588c28║見聞疑彼犯波羅夷。是中無疑後忘無疑。
T22n1428_p0588c29║彼便言。我見聞疑彼犯波羅夷。以無根法
T22n1428_p0589a01║謗僧伽婆尸沙。若彼人不清淨不見彼犯波
T22n1428_p0589a02║羅夷。便言。我聞疑彼犯波羅夷。以無根【CL069n1112_p0547b01】法
T22n1428_p0589a03║謗僧伽婆尸沙。若彼人不清淨。不見彼犯
T22n1428_p0589a04║波羅夷。是中有見想。後忘此想。便言。我聞
T22n1428_p0589a05║疑彼犯波羅夷。以無根法謗僧伽婆尸沙。
T22n1428_p0589a06║若彼人不清淨。不見彼犯波羅夷。是中有
T22n1428_p0589a07║疑。便言。是中無疑。我聞疑彼犯波羅夷。
T22n1428_p0589a08║以無根法謗僧伽婆尸沙。若彼人不清淨。不
T22n1428_p0589a09║見彼犯波羅夷。是中有疑後忘疑。便言。
T22n1428_p0589a10║我聞疑彼犯波羅夷。以無根法謗僧伽婆尸
T22n1428_p0589a11║沙。若彼人不清淨。不見彼犯波羅夷。是中
T22n1428_p0589a12║無疑。便言。我有疑。我聞疑彼犯波羅夷。
T22n1428_p0589a13║以無根法謗僧伽婆尸沙。若彼人不清淨。不
T22n1428_p0589a14║見彼犯波羅夷。是中無疑。後忘此無疑。
T22n1428_p0589a15║便言。我聞疑彼犯波羅夷。以無根法謗僧
T22n1428_p0589a16║伽婆尸沙。聞疑亦如是(此中更有諸句文繁不出)若比
T22n1428_p0589a17║丘以無根四事謗比丘。說而了了僧伽婆尸
T22n1428_p0589a18║沙。不了了偷蘭遮。若指印書遣使。若【CL069n1112_p0548a01】作知
T22n1428_p0589a19║相了了僧伽婆尸沙。不了了偷蘭遮。除四
T22n1428_p0589a20║波羅夷。更以餘非比丘法謗言。汝犯邊罪。
T22n1428_p0589a21║犯比丘尼。賊心受戒。破內外道黃門。殺父
T22n1428_p0589a22║殺母殺阿羅漢破僧惡心出佛身血。非人
T22n1428_p0589a23║畜生二根。說而了了者僧伽婆尸沙。不了了
T22n1428_p0589a24║者偷蘭遮。若指印書使若作知相。了了僧伽
T22n1428_p0589a25║婆尸沙。不了了偷蘭遮。除此非比丘法。更以
T22n1428_p0589a26║餘無根法謗比丘。隨前所犯若以八無
T22n1428_p0589a27║根波羅夷法謗比丘尼。說而了了僧伽婆尸
T22n1428_p0589a28║沙。不了了偷蘭遮。若指印若書使若作知相。
T22n1428_p0589a29║了了僧伽婆尸沙。不了了偷蘭遮。除此八波
T22n1428_p0589b01║羅夷。更以餘無根非比丘尼法。謗了了僧伽
T22n1428_p0589b02║婆尸沙。不了了者偷蘭遮。若以指印書使若
T22n1428_p0589b03║作知相了了僧伽婆尸沙。不了了偷蘭遮。
T22n1428_p0589b04║除非比丘尼法。更以餘無根法謗比丘尼
T22n1428_p0589b05║者隨前所犯。除比【CL069n1112_p0548b01】丘比丘尼。以無根罪謗
T22n1428_p0589b06║餘人者突吉羅比丘尼僧伽婆尸沙。式叉摩
T22n1428_p0589b07║那沙彌沙彌尼突吉羅。是謂為犯。不犯者。見
T22n1428_p0589b08║根聞根疑根說實。戲笑說若疾疾說若獨說
T22n1428_p0589b09║靜處說夢中說。若欲說此錯說彼無犯。無
T22n1428_p0589b10║犯者。最初未制戒。癡狂心亂痛惱所纏(八竟)。
T22n1428_p0589b11║佛在羅閱祇耆闍崛山中。時慈地比丘從耆
T22n1428_p0589b12║闍崛山下見大羝羊共母羊行婬。見已自
T22n1428_p0589b13║相謂言。此羝羊即是沓婆摩羅子。母羊即是
T22n1428_p0589b14║慈比丘尼。我今當語諸比丘言。我先以聞
T22n1428_p0589b15║無根法謗沓婆摩羅子我等今親自眼見沓
T22n1428_p0589b16║婆摩羅子實與慈比丘尼行不淨即便往
T22n1428_p0589b17║詣諸比丘所言。我等前聞以無根波羅夷
T22n1428_p0589b18║謗沓婆摩羅子。今親自眼見沓婆摩羅子
T22n1428_p0589b19║與慈比丘尼行婬。諸比丘言。此事云何。汝
T22n1428_p0589b20║等莫以無根法【CL069n1112_p0549a01】謗沓婆摩羅子修梵行人。
T22n1428_p0589b21║以無根法謗梵行人得重罪。爾時慈地比
T22n1428_p0589b22║丘。得諸比丘詰問已。便作是言。沓婆摩羅
T22n1428_p0589b23║子無有此事。是清淨人。我等向者從耆闍
T22n1428_p0589b24║崛山下。見諸羝羊與母羊行婬。我等即自
T22n1428_p0589b25║相謂言此羝羊是沓婆摩羅子。母羊是慈比
T22n1428_p0589b26║丘尼。我等今日目自見之。當向諸比丘說
T22n1428_p0589b27║言。我本以聞無根法謗沓婆摩羅子。今眼
T22n1428_p0589b28║自見共慈比丘尼行婬。然此沓婆摩羅子
T22n1428_p0589b29║是清淨人實無此事。諸比丘聞已。中有少
T22n1428_p0589c01║欲知足行頭陀樂學戒知慚愧者。嫌責慈
T22n1428_p0589c02║地比丘。汝等云何以異分無根波羅夷謗沓
T22n1428_p0589c03║婆摩羅子清淨人。諸比丘即往世尊所。頭面
T22n1428_p0589c04║禮足在一面坐。以此因緣具白世尊。世尊
T22n1428_p0589c05║以此因緣集比丘僧。以無數方便呵責慈
T22n1428_p0589c06║地比丘。汝等所為非。非威儀非沙門法。
T22n1428_p0589c07║非淨行非隨順行。所【CL069n1112_p0549b01】不應為。沓婆摩羅子
T22n1428_p0589c08║修梵行。汝等云何以異分無根波羅夷謗
T22n1428_p0589c09║沓婆摩羅子清淨人。呵責已告諸比丘。慈
T22n1428_p0589c10║地比丘癡人。多種有漏處最初犯戒。自今已
T22n1428_p0589c11║去與諸比丘結戒。集十句義乃至正法久
T22n1428_p0589c12║住。欲說戒者當如是說。若比丘以慎恚
T22n1428_p0589c13║故於異分事中取片。非波羅夷比丘以無根
T22n1428_p0589c14║波羅夷法謗。欲壞彼清淨行。彼於異時若
T22n1428_p0589c15║問若不問。知是異分事中取片。是比丘自言。
T22n1428_p0589c16║我慎恚故作是語。作是語者僧伽婆尸沙。
T22n1428_p0589c17║比丘義如上慎恚如上說異分者。若比丘
T22n1428_p0589c18║不犯彼羅夷言見犯波羅夷。以異分無
T22n1428_p0589c19║根法謗僧伽婆尸沙。若比丘不犯波羅夷。
T22n1428_p0589c20║謂犯僧伽婆尸沙。以異分無根波羅夷
T22n1428_p0589c21║法謗僧伽婆尸沙。若比丘不犯波羅夷。
T22n1428_p0589c22║彼見犯波夜提波羅提提舍尼偷蘭遮突吉
T22n1428_p0589c23║羅惡說。以異分事無【CL069n1112_p0550a01】根波羅夷法謗僧伽婆
T22n1428_p0589c24║尸沙。若比丘犯僧伽婆尸沙彼言犯波羅
T22n1428_p0589c25║夷。以異分無根波羅夷法謗僧伽婆尸沙。若
T22n1428_p0589c26║比丘犯僧伽婆尸沙。彼謂犯波逸提波羅提
T22n1428_p0589c27║提舍尼偷蘭遮突吉羅惡說。以異分事無根
T22n1428_p0589c28║波羅夷法謗僧伽婆尸沙。不清淨不清淨
T22n1428_p0589c29║人相似。名同姓同相同以此人事謗彼。以
T22n1428_p0590a01║異分無根波羅夷法謗僧伽婆尸沙。若不清
T22n1428_p0590a02║淨人與清淨人相似。名同姓同相同以此
T22n1428_p0590a03║人事謗彼以異分無根波羅夷法謗僧伽婆
T22n1428_p0590a04║尸沙。若清淨人與不清淨人相似。名同姓同
T22n1428_p0590a05║相同以此人事謗彼。以異分無根波羅夷
T22n1428_p0590a06║法謗僧伽婆尸沙。若清淨人清淨人相似。名
T22n1428_p0590a07║同姓同相同以此人事謗彼。以異分無根
T22n1428_p0590a08║波羅夷法謗僧伽婆尸沙。若見本在家時犯
T22n1428_p0590a09║婬盜五錢若過五錢若殺人。便語人言。【CL069n1112_p0550b01】我
T22n1428_p0590a10║見比丘犯婬盜五錢若過五錢若殺人。以
T22n1428_p0590a11║異分無根波羅夷法謗僧伽婆尸沙。若聞本
T22n1428_p0590a12║在家時犯婬聞盜五錢若過五錢聞殺人
T22n1428_p0590a13║聞自稱得上人法。彼便作是言。我聞彼犯
T22n1428_p0590a14║婬聞盜五錢若過五錢聞斷人命聞自稱
T22n1428_p0590a15║得上人法。以異分無根波羅夷法謗僧伽
T22n1428_p0590a16║婆尸沙。若比丘自語聞響聲。我犯婬聞盜
T22n1428_p0590a17║五錢若過五錢聞斷人命聞自稱得上
T22n1428_p0590a18║人法。以異分無根波羅夷法謗僧伽婆尸沙。
T22n1428_p0590a19║若比丘以異分無根四事法謗比丘說而了
T22n1428_p0590a20║了者僧伽婆尸沙。說而不了了者偷蘭遮。若
T22n1428_p0590a21║指印若書若使若作知相。了了者僧伽婆
T22n1428_p0590a22║尸沙。不了了者偷蘭遮。除四波羅夷以餘
T22n1428_p0590a23║異分無根非比丘法謗言汝犯邊罪乃至二
T22n1428_p0590a24║形如上說。說而了了者僧伽婆尸沙。不了了
T22n1428_p0590a25║者偷蘭遮。若指印若書【CL069n1112_p0551a01】若使若作知相了了
T22n1428_p0590a26║者僧伽婆尸沙。不了了者偷蘭遮。除上事更
T22n1428_p0590a27║以餘異分無根法謗比丘隨前所犯。若比丘
T22n1428_p0590a28║以異分無根八波羅夷法謗比丘尼。說而了
T22n1428_p0590a29║了者僧伽婆尸沙。不了了者偷蘭遮。若指印
T22n1428_p0590b01║若書若使若作知相。了了者僧伽婆尸沙不
T22n1428_p0590b02║了了者偷蘭遮。除八波羅夷以餘異分非比
T22n1428_p0590b03║丘尼法謗。說而了了者僧伽婆尸沙。不了
T22n1428_p0590b04║了者偷蘭遮。若指印若書若使若作知相。
T22n1428_p0590b05║了了者僧伽婆尸沙。不了了者偷蘭遮。除非
T22n1428_p0590b06║比丘尼法。更以餘異分無根法謗比丘尼隨
T22n1428_p0590b07║所犯。除謗比丘比丘尼。以異分無根法謗
T22n1428_p0590b08║餘人者突吉羅。比丘尼僧伽婆尸沙。式叉摩
T22n1428_p0590b09║那沙彌沙彌尼突吉羅。是謂為犯。不犯者見
T22n1428_p0590b10║根聞根疑根說實。戲笑說疾疾說若獨說夢
T22n1428_p0590b11║中說。若欲說此錯說彼不犯不【CL069n1112_p0551b01】犯者。最
T22n1428_p0590b12║初未制戒。癡狂心亂痛惱所纏(九竟)。
T22n1428_p0590b13║爾時佛在彌尼搜國阿奴夷界。時諸豪族
T22n1428_p0590b14║釋子執信牢固。從世尊求出家。時有釋種
T22n1428_p0590b15║子兄弟二人一名阿那律次名摩訶男。阿
T22n1428_p0590b16║那律者其母愛念常不離目前。其母與設三
T22n1428_p0590b17║時殿。春夏冬使與諸婇女五欲自恣共相娛
T22n1428_p0590b18║樂。時摩訶男釋子語阿那律言。今諸釋種豪
T22n1428_p0590b19║族子孫盡以信堅固從世尊求出家而我
T22n1428_p0590b20║一門都無出家者。兄可知家業。公私之事
T22n1428_p0590b21║一以相付。弟欲出家。若不能者弟當持家
T22n1428_p0590b22║業。兄可出家。阿那律言。我今不能出家。卿
T22n1428_p0590b23║能可去。摩訶男如是再三語。阿那律亦再三
T22n1428_p0590b24║報言。我不能出家。摩訶男語阿那律言。若
T22n1428_p0590b25║不能出家者我今當白兄持家業事。應典
T22n1428_p0590b26║領作人修治屋宅。奉望貴勝及諸知親。出
T22n1428_p0590b27║入王所威儀禮節其事如【CL069n1112_p0552a01】是。耕田種作務
T22n1428_p0590b28║及時節。阿那律報言。卿之所說極為繁
T22n1428_p0590b29║碎我所不堪。何不說言於五欲中共相娛
T22n1428_p0590c01║樂耶。居業之事卿自為之。我欲以信從世
T22n1428_p0590c02║尊求出家。摩訶男報言。兄可往辭母。時阿
T22n1428_p0590c03║那律即詣母所白言。聽子所說。當知諸釋
T22n1428_p0590c04║種子皆共出家而我居門獨無出家者我今
T22n1428_p0590c05║欲往詣世尊所求出家若母聽許便當出
T22n1428_p0590c06║家修清淨行。其母報言。吾正有汝等二人。
T22n1428_p0590c07║愛念情深初不欲離目前。今云何令汝出
T22n1428_p0590c08║家也。乃至於死猶不欲相離況當生別。時
T22n1428_p0590c09║阿那律如是再三白母欲求出家。其母亦再
T22n1428_p0590c10║三答終不放汝。時阿那律再三從母求出
T22n1428_p0590c11║家。母即自思念。當以何方便令子不出家。
T22n1428_p0590c12║尋復念言。釋種子跋提其母甚愛念必不
T22n1428_p0590c13║聽出家。當語阿那律言。若跋提母放子出
T22n1428_p0590c14║家。我亦放汝出家。念已即語阿那律。【CL069n1112_p0552b01】時阿
T22n1428_p0590c15║那律聞母此言已。往跋提所語言。卿今知
T22n1428_p0590c16║不。諸釋子盡出家。然我等未有出家者。我
T22n1428_p0590c17║等二人可共出家。跋提報言。我不堪出家。
T22n1428_p0590c18║卿欲出家任意。阿那律如是再三勸之。跋
T22n1428_p0590c19║提亦再三報言我不出家。阿那律報言。我
T22n1428_p0590c20║今日出家之事一以由汝。彼報言。卿云何
T22n1428_p0590c21║以出家之事一以見由。阿那律報言。我辭
T22n1428_p0590c22║母出家。母報我言。汝若能令跋提出家者
T22n1428_p0590c23║當放汝出家。是以相由耳。跋提報言。卿且
T22n1428_p0590c24║止。須我往白母。時跋提釋子即往母所。
T22n1428_p0590c25║長跪白母言。母今知不。諸釋種子盡出家。唯
T22n1428_p0590c26║我一門獨無。我今信樂欲從世尊求出家。
T22n1428_p0590c27║願母見聽。其母報言。我不聽汝出家。何以
T22n1428_p0590c28║故。我正有汝一子。心甚愛念不欲須臾
T22n1428_p0590c29║離目前。乃至於死猶不欲相離而況生別。
T22n1428_p0591a01║跋提如是再三白母唯見聽許。其母亦【CL069n1112_p0553a01】再三
T22n1428_p0591a02║報子不聽出家。其母見兒心至。竊自念
T22n1428_p0591a03║言。我當作何方便令子不出家。時母思惟。
T22n1428_p0591a04║阿那律母甚愛其子。彼終不聽令出家。若
T22n1428_p0591a05║彼聽出家者我亦當放子出家。念已即語
T22n1428_p0591a06║跋提言。若阿那律母聽子出家。我當放汝。
T22n1428_p0591a07║時跋提釋子往阿那律所語言。我母已聽
T22n1428_p0591a08║我出家。我等今可且復自停。更在家七年五
T22n1428_p0591a09║欲極意共相娛樂然後出家。阿那律報言。七
T22n1428_p0591a10║年極遠人命無常。跋提復言。若不能七年
T22n1428_p0591a11║者寧可六年。若五四三二一年在家五欲自
T22n1428_p0591a12║娛耶。阿那律報言。一年極遠我不堪忍人
T22n1428_p0591a13║命無常。跋提言。若不堪一年。可七月中五
T22n1428_p0591a14║欲自娛耶。阿那律報言。七月極遠我不堪
T22n1428_p0591a15║忍人命無常。跋提言。若不堪七月。可六五
T22n1428_p0591a16║四三二一月共相娛樂耶。阿那律言。一月極
T22n1428_p0591a17║遠我不堪忍人命無常。跋提【CL069n1112_p0553b01】子言。若不能
T22n1428_p0591a18║一月者可七日之中共相娛樂耶。阿那律
T22n1428_p0591a19║報言。七日不遠。若七日竟能出家者善。若
T22n1428_p0591a20║不出家我當出家。時諸釋子七日之中極
T22n1428_p0591a21║意五欲共相娛樂。滿七日已。時阿那律釋
T22n1428_p0591a22║子。跋提釋子。難提釋子。金毘羅釋子。難陀釋
T22n1428_p0591a23║子。跋難陀釋子。阿難陀釋子。提婆達釋子。
T22n1428_p0591a24║優波離剃髮師第九各淨洗浴已。以香塗身
T22n1428_p0591a25║梳治鬚髮著珠瓔珞。乘大象馬出迦毘
T22n1428_p0591a26║羅衛城。時國人民見諸釋子。自相謂言。此
T22n1428_p0591a27║諸釋子。先洗浴其身著瓔珞具。乘大象
T22n1428_p0591a28║馬入園遊觀亦如今日。時諸釋子乘大象
T22n1428_p0591a29║馬齊其界內下象。脫衣服瓔珞具并象。
T22n1428_p0591b01║與優波離語言。汝常依我等以自存活。我
T22n1428_p0591b02║等今者出家。以此寶衣并大象與汝用自
T22n1428_p0591b03║資生活。時諸釋子即前進至阿㝹夷彌尼國。
T22n1428_p0591b04║優波離在後心自思念。我本由【CL069n1112_p0554a01】此釋子得
T22n1428_p0591b05║自存活。今日以信樂捨我從世尊出家。我
T22n1428_p0591b06║今寧可隨逐出家。若彼有所得我亦當得。
T22n1428_p0591b07║時優波離即以所得寶衣瓔珞以白疊裹
T22n1428_p0591b08║之懸著高樹。念言。其有來取者與之。於是
T22n1428_p0591b09║便往詣諸釋子所。白諸釋子言。汝等來後。
T22n1428_p0591b10║我即生念。我常依諸釋子得自生活。今日
T22n1428_p0591b11║諸釋子以信樂從世尊求出家。而況我不
T22n1428_p0591b12║隨逐出家耶。諸釋子所得我亦當得。時諸
T22n1428_p0591b13║釋子及優波離。相將詣世尊所頭面禮足卻
T22n1428_p0591b14║住一面。白佛言。世尊。我等父母已聽出家。
T22n1428_p0591b15║願大德聽我出家。唯願世尊先度優波離。何
T22n1428_p0591b16║以故。我等多有憍慢欲除憍慢故。爾時世
T22n1428_p0591b17║尊即先度優波離次度阿那律。次跋提釋
T22n1428_p0591b18║子。次難提釋子。次金毘羅釋子。次難陀釋
T22n1428_p0591b19║子。優波離受大戒最為上座。時有大上座
T22n1428_p0591b20║名毘羅荼。別度釋子阿【CL069n1112_p0554b01】難陀。餘次上座度
T22n1428_p0591b21║跋難陀提婆達多。爾時世尊度諸釋子已遣
T22n1428_p0591b22║詣占波國。爾時諸釋子受世尊及諸上座
T22n1428_p0591b23║教授已往詣彼國。各自思惟證增上地。
T22n1428_p0591b24║提婆達得神足證。時跋提釋子獨在阿蘭
T22n1428_p0591b25║若處樹下塚間思惟。於夜過已高聲稱言。
T22n1428_p0591b26║甚樂甚樂。其邊諸比丘聞。念言。此跋提比丘
T22n1428_p0591b27║本在俗時恒五欲以自娛樂。捨彼榮樂出
T22n1428_p0591b28║家為道。獨在阿蘭若處樹下塚間。於夜過
T22n1428_p0591b29║已而自稱言。甚樂甚樂。此跋提釋子將無自
T22n1428_p0591c01║念。本在家時五欲自娛而自稱言甚樂耶。
T22n1428_p0591c02║時諸比丘明旦詣世尊所。頭面禮足在一
T22n1428_p0591c03║面坐。以此因緣具白世尊。世尊敕一比丘。
T22n1428_p0591c04║汝可速喚跋提比丘來。比丘受教即便往
T22n1428_p0591c05║喚跋提比丘言。世尊喚汝來。時跋提比丘即
T22n1428_p0591c06║詣世尊所。頭面禮足在一面坐。世尊知而
T22n1428_p0591c07║故問。云何跋提。【CL069n1112_p0555a01】汝實獨在阿蘭若處塚間
T22n1428_p0591c08║樹下至中夜自稱言甚樂甚樂耶。跋提答
T22n1428_p0591c09║言。實爾世尊。佛言。跋提。汝觀察何義而自
T22n1428_p0591c10║稱言甚樂甚樂耶。跋提白佛言。我本在家
T22n1428_p0591c11║時內外常以刀杖而自衛護。如是衛護猶
T22n1428_p0591c12║有恐怖。懼有外怨賊而來侵奪我命。今
T22n1428_p0591c13║我獨在阿蘭若處塚間樹下。至於中夜無
T22n1428_p0591c14║有恐懼身毛不豎。大德。我念出離之樂。是
T22n1428_p0591c15║故自稱言甚樂甚樂耳。世尊告言。善哉善哉
T22n1428_p0591c16║族姓子。是汝所應以信出家樂清淨行。爾時
T22n1428_p0591c17║世尊在羅閱祇耆闍崛山。時瓶沙王無子。時
T22n1428_p0591c18║王即集能相婆羅門令占相諸夫人。語言。
T22n1428_p0591c19║汝占此諸夫人何者應生子。婆羅門占相
T22n1428_p0591c20║言。此少壯夫人當生子而是王怨。王聞是
T22n1428_p0591c21║語已。於其夜與此夫人交會。即便有娠。
T22n1428_p0591c22║後生男顏容端正。未生子時婆羅門記言。當
T22n1428_p0591c23║是王怨。因【CL069n1112_p0555b01】此立字名未生怨。然此王子年
T22n1428_p0591c24║漸長大。提婆達以神通力使王子信樂。提
T22n1428_p0591c25║婆達念言。我欲畜徒眾。爾時世尊在拘睒
T22n1428_p0591c26║毘國。時彼國中有人。名迦休拘羅子。命終
T22n1428_p0591c27║未久生化自在天中。時迦休天子中夜時
T22n1428_p0591c28║來至大目揵連所。頭面禮足在一面立。
T22n1428_p0591c29║白目連言。提婆達心欲為惡。而生念言。我
T22n1428_p0592a01║欲畜徒眾。時迦休天子作此語已。頭面
T22n1428_p0592a02║作禮遶竟即沒不現。時目連夜過已往世
T22n1428_p0592a03║尊所。頭面禮足在一面坐。以此因緣具白
T22n1428_p0592a04║世尊。世尊問目連言。汝意云何。如迦休天
T22n1428_p0592a05║子所言實爾無錯耶。目連白佛言。實爾
T22n1428_p0592a06║世尊。世尊告目連。莫作是說。我不見諸天
T22n1428_p0592a07║世人諸魔梵王沙門婆羅門所說如實無違。
T22n1428_p0592a08║唯除如來言不虛也。佛告目連。世有五事
T22n1428_p0592a09║最尊。(如後所說)爾時提婆達往至太子阿闍世所。
T22n1428_p0592a10║以神通力【CL069n1112_p0556a01】飛在空中。或現身說法。或隱
T22n1428_p0592a11║身說法。或現半身說法。或不現半身說
T22n1428_p0592a12║法。或身出煙。或身出火。或變身作嬰孩。
T22n1428_p0592a13║身著瓔珞在太子抱上轉側𭭇太子指。時
T22n1428_p0592a14║太子阿闍世見此變恐懼身毛為豎。時提婆
T22n1428_p0592a15║達知太子恐懼即語言。勿懷恐懼勿懷恐
T22n1428_p0592a16║懼。太子問曰。汝是何人。答言我是提婆達。太
T22n1428_p0592a17║子言。汝實是提婆達者還復汝身。尋復其
T22n1428_p0592a18║身。見已即增信樂。既信樂已更增所供養。
T22n1428_p0592a19║時阿闍世日日將從五百乘車朝暮問訊并
T22n1428_p0592a20║供五百釜飲食。時諸比丘聞阿闍世日從五
T22n1428_p0592a21║百乘車朝暮問訊提婆達。并供養五百釜
T22n1428_p0592a22║飲食。即至世尊所頭面禮足在一面坐。以
T22n1428_p0592a23║此因緣具白世尊。世尊爾時告諸比丘。汝
T22n1428_p0592a24║等各自攝心莫生貪著提婆達利養也。何
T22n1428_p0592a25║以故。正使阿闍世日日從五百乘車。朝暮
T22n1428_p0592a26║問訊并【CL069n1112_p0556b01】供五百釜飲食。正可增益提婆達惡
T22n1428_p0592a27║心。譬如男子打惡狗鼻而令彼狗更增凶
T22n1428_p0592a28║惡。比丘當知此亦如是。正使阿闍世日日
T22n1428_p0592a29║從五百乘車。朝暮問訊提婆達。并供五百
T22n1428_p0592b01║釜飲食。正可增提婆達惡心耳。時摩竭國
T22n1428_p0592b02║王瓶沙聞阿闍世日日從五百乘車。朝暮問
T22n1428_p0592b03║訊提婆達。并供五百釜飲食。時王瓶沙日將
T22n1428_p0592b04║從七百乘車。朝暮問訊世尊并供七百釜
T22n1428_p0592b05║飲食。爾時提婆達聞瓶沙王將從七百乘車
T22n1428_p0592b06║朝暮問訊世尊并供七百釜飲食。聞已以
T22n1428_p0592b07║利養故生嫉妒心即失神通。便作是念。我
T22n1428_p0592b08║今當伺候佛大眾集時。往至佛所求哀請
T22n1428_p0592b09║言。世尊年已老邁。壽過於人。學道亦久。宜
T22n1428_p0592b10║居閑靜默然自守。世尊是諸法之主。宜可
T22n1428_p0592b11║以僧付囑於我。我當將護。爾時提婆達
T22n1428_p0592b12║伺大眾集。即如所念具白世尊。佛告言。我
T22n1428_p0592b13║尚不以【CL069n1112_p0557a01】僧付舍利弗目連。況汝癡人涕唾
T22n1428_p0592b14║之身豈可付囑。時提婆達生此念。今世尊
T22n1428_p0592b15║於大眾中乃言。我愚癡涕唾之身。即生不
T22n1428_p0592b16║忍心。此是提婆達於此生中最初於世尊
T22n1428_p0592b17║所生不忍心。時提婆達往阿闍世所語言。
T22n1428_p0592b18║王以正法治者得長壽。汝父死後乃得作
T22n1428_p0592b19║王。年已老耄不得久在五欲中而自娛樂。
T22n1428_p0592b20║汝可殺父我當殺佛。於摩竭國界有新
T22n1428_p0592b21║王新佛。治國教化不亦樂耶。王子報言可
T22n1428_p0592b22║爾。即問提婆達。汝須何等。答言。我須人
T22n1428_p0592b23║眾。即便與人。時提婆達即遣二人往欲害
T22n1428_p0592b24║佛。教言。汝往殺佛已更從餘道來。遣二人
T22n1428_p0592b25║去。後復更遣四人語言汝逆彼二人若得
T22n1428_p0592b26║便殺更從餘道來。後復更遣八人語言。汝
T22n1428_p0592b27║逆彼四人。若於道路得便殺之更從餘
T22n1428_p0592b28║道來。如是轉倍遣人乃至六十四人。如是
T22n1428_p0592b29║根本斷滅不【CL069n1112_p0557b01】可分別不知誰害世尊。世尊
T22n1428_p0592c01║爾時在豬坎窟中坐。從此窟出於山巖下
T22n1428_p0592c02║經行。佛自念言。昔我所作緣對期在今日。時
T22n1428_p0592c03║二人受提婆達教。即著鎧執持刀杖往趣
T22n1428_p0592c04║世尊。彼二人心念我欲害佛。適生此念即
T22n1428_p0592c05║時不能得前。念言世尊有大神德威力無
T22n1428_p0592c06║量。正使弟子亦有神力。我等豈能得害世
T22n1428_p0592c07║尊。適生此念即便得往。遙見世尊顏貌端
T22n1428_p0592c08║正。諸根寂定得上調伏第一寂滅。諸根堅固
T22n1428_p0592c09║如調龍象。意不錯亂猶水澄清內外清徹。
T22n1428_p0592c10║見已發歡喜心。即捨刀杖置在一處。前詣
T22n1428_p0592c11║世尊所。頭面作禮在一面坐。世尊漸漸為
T22n1428_p0592c12║二人說微妙法。使發歡喜勸令修善。說
T22n1428_p0592c13║施說戒說生天福。呵欲不淨讚歎出離。二
T22n1428_p0592c14║人即於座上諸塵垢盡得法眼淨見法得
T22n1428_p0592c15║法。白佛言。自今已去受三自歸。歸依佛
T22n1428_p0592c16║歸依法歸依【CL069n1112_p0558a01】僧。作優婆塞。自今已去盡形
T22n1428_p0592c17║壽不殺生乃至不飲酒。時世尊告二人言。
T22n1428_p0592c18║汝欲還者乃更從彼道去莫從此道。即從
T22n1428_p0592c19║坐起頭面禮佛遶三匝而去。到提婆達所
T22n1428_p0592c20║語言。世尊有大神德威力。無量弟子亦有神
T22n1428_p0592c21║力。我等豈能害世尊耶。時提婆達報言。
T22n1428_p0592c22║汝出去滅去何用汝為。云何二人不能殺
T22n1428_p0592c23║一人。提婆達乘此恚意。自往耆闍崛山。手
T22n1428_p0592c24║執大石遙擲世尊。時有天即接石置山頂
T22n1428_p0592c25║上。從彼石邊有小迸石片來打佛足指
T22n1428_p0592c26║傷皮血出。時世尊即右顧猶如大龍作
T22n1428_p0592c27║如是言。未曾有瞿曇乃作是事。時世尊即
T22n1428_p0592c28║還入窟。自襞僧伽梨四疊。右脅臥猶如
T22n1428_p0592c29║師子。腳腳相累極患疼痛一心忍之。時眾
T22n1428_p0593a01║多比丘聞提婆達遣人害佛。各各皆執杖
T22n1428_p0593a02║石遶窟高聲大喚。佛從窟出語諸比丘。汝
T22n1428_p0593a03║等何為執此杖石【CL069n1112_p0558b01】遶窟大喚。如捕魚者得
T22n1428_p0593a04║魚喚聲。諸比丘白佛言。向聞提婆達欲來
T22n1428_p0593a05║害佛。是故我等手執杖石來至窟所恐怨
T22n1428_p0593a06║家來害世尊。佛告比丘。汝等各還所止專
T22n1428_p0593a07║意修道。諸佛常法無所覆護。何以故。已
T22n1428_p0593a08║勝諸怨故。汝等比丘。當知轉輪聖王若為
T22n1428_p0593a09║外怨所害無有是處。如來亦復如是。若
T22n1428_p0593a10║有眾惡來害無有是處。告諸比丘。世有五
T22n1428_p0593a11║種尊。何謂五或有尊戒不清淨自稱言
T22n1428_p0593a12║我戒清淨。諸弟子親近如實知之言。今我
T22n1428_p0593a13║師戒不清淨。自稱我戒清淨。我若向諸白
T22n1428_p0593a14║衣說彼即不喜。若彼不喜則不應說。置令
T22n1428_p0593a15║受人施。後自當知。如是諸比丘。彼世間尊
T22n1428_p0593a16║法。弟子為戒生護。師求弟子護。二者諸比
T22n1428_p0593a17║丘或有命不清淨。自稱言。我命清淨如上
T22n1428_p0593a18║說。三者諸比丘或有見慧不清淨。而自稱
T22n1428_p0593a19║我見慧清淨如上說。【CL069n1112_p0559a01】四者或有言說不清
T22n1428_p0593a20║淨。自稱言我言說清淨。如上說。五者或有
T22n1428_p0593a21║在法律外。而自稱言我在法律內清淨。如
T22n1428_p0593a22║上說。如是諸比丘。世有是五種以為尊法。
T22n1428_p0593a23║諸比丘。我今持戒清淨。亦自稱言我持戒清
T22n1428_p0593a24║淨。不令弟子護我我亦不求弟子護。如是
T22n1428_p0593a25║諸比丘。我命清淨自稱言。我命清淨。如上
T22n1428_p0593a26║說。如是諸比丘。我見慧清淨自稱言。我見慧
T22n1428_p0593a27║清淨。如上說。諸比丘。我言說清淨。自稱言。
T22n1428_p0593a28║我言說清淨。如上說。諸比丘。我在法律內。
T22n1428_p0593a29║自稱言。我在法律內。如上說。時世尊告諸
T22n1428_p0593b01║比丘。汝等可差舍利弗使告諸白衣大
T22n1428_p0593b02║眾。若提婆達所為事者則非佛法僧事。是提
T22n1428_p0593b03║婆達所作。應作白二羯磨。當差堪能羯磨
T22n1428_p0593b04║人。如上作如是白。大德僧聽。若僧時到僧。
T22n1428_p0593b05║忍聽。今差舍利弗比丘向諸白衣大眾說。
T22n1428_p0593b06║提婆達所為【CL069n1112_p0559b01】事者非佛法僧事。當知是提婆
T22n1428_p0593b07║達所作。白如是。大德僧聽。僧今差舍利弗
T22n1428_p0593b08║比丘。向諸白衣大眾說。提婆達所作事非
T22n1428_p0593b09║佛法僧事。是提婆達所作。誰諸長老忍僧
T22n1428_p0593b10║差舍利弗向諸白衣大眾說。提婆達所作
T22n1428_p0593b11║非佛法僧者默然。誰不忍者說。僧已忍。差
T22n1428_p0593b12║舍利弗向諸白衣大眾說提婆達所作事。
T22n1428_p0593b13║非佛法僧竟。僧忍默然故是事如是持。時
T22n1428_p0593b14║舍利弗聞此語已心疑。即往至世尊所。頭
T22n1428_p0593b15║面禮足在一面坐白佛言。世尊我當云何
T22n1428_p0593b16║在白衣眾中說其惡。何以故。我本向諸白
T22n1428_p0593b17║衣讚歎其善言。大姓出家聰明有大神力
T22n1428_p0593b18║顏貌端正。佛告舍利弗。汝先讚歎提婆達聰
T22n1428_p0593b19║明有大神力大姓出家。實爾以不。答言。大
T22n1428_p0593b20║德實爾。是故舍利弗汝今應往至白衣大
T22n1428_p0593b21║眾中語言。提婆達先時如是。今日如是。當
T22n1428_p0593b22║知提婆達【CL069n1112_p0560a01】所作非佛法僧。是提婆達所作。爾
T22n1428_p0593b23║時舍利弗承佛教已。往白衣大眾中。語言。
T22n1428_p0593b24║提婆達先時如是今日如是。當知提婆達
T22n1428_p0593b25║所作者非佛法僧。是提婆達所作。時大眾中
T22n1428_p0593b26║忍可提婆達者即言。沙門釋子以供養故
T22n1428_p0593b27║生嫉妒心。不喜提婆達得供養故。便於大
T22n1428_p0593b28║眾中說言。提婆達所作非佛法僧。是提婆達
T22n1428_p0593b29║所作耳中有信樂佛者便作此言。提婆達
T22n1428_p0593c01║或能已作或方當作。時阿闍世密自衣裹帶
T22n1428_p0593c02║刀疾疾入宮欲害其父。時守門者發覺搜
T22n1428_p0593c03║求身上得刀。問言。執此刀欲作何等。報
T22n1428_p0593c04║言。我欲入宮害王。守門者問言。誰教汝乃
T22n1428_p0593c05║生此心耶。答言。提婆達教我。時守門者即
T22n1428_p0593c06║將詣諸大臣所語言。阿闍世欲害王時諸
T22n1428_p0593c07║大臣問言。誰教汝。答言。提婆達教我。眾中
T22n1428_p0593c08║有臣言。沙門釋子皆作此事盡應當殺。或
T22n1428_p0593c09║有臣言【CL069n1112_p0560b01】諸沙門釋子不盡為惡不應盡殺。
T22n1428_p0593c10║唯是王子提婆達所作今當殺之。或有臣言。
T22n1428_p0593c11║此沙門釋子不盡為惡。但提婆達阿闍世所
T22n1428_p0593c12║作。雖應死不應殺。何以故。王是法王聞必
T22n1428_p0593c13║不悅。時即衛守將詣瓶沙王所白王言。此
T22n1428_p0593c14║阿闍世欲害於王。王問誰教汝耶。答言。是
T22n1428_p0593c15║提婆達。中有大臣言。沙門釋子一切皆惡盡
T22n1428_p0593c16║應殺之。王聞此言心甚不悅。中有臣言。
T22n1428_p0593c17║沙門釋子不盡為惡不應盡殺。但提婆達
T22n1428_p0593c18║阿闍世所作王應殺之。王聞此言心亦不
T22n1428_p0593c19║悅。中有大臣言。沙門釋子不盡為惡不
T22n1428_p0593c20║應盡殺。是提婆達阿闍世所作。今雖應死
T22n1428_p0593c21║不應殺。何以故。王是法王恐聞必不悅。時
T22n1428_p0593c22║王瓶沙悅可此語。告諸臣言。此一切沙門
T22n1428_p0593c23║釋子不必皆惡。是故不應盡殺。是提婆達
T22n1428_p0593c24║阿闍世所作亦不應殺。何以故。佛先命舍
T22n1428_p0593c25║利【CL069n1112_p0561a01】弗在大眾中說言。提婆達所作者非佛
T22n1428_p0593c26║法僧。是提婆達所作耳。是故不應殺。時父
T22n1428_p0593c27║王呵責太子阿闍世已。告諸大臣。可恕太
T22n1428_p0593c28║子阿闍世。尋即放去。時諸大臣皆共高聲言。
T22n1428_p0593c29║阿闍世所為事大應死。云何小爾呵責便放
T22n1428_p0594a01║去耶。爾時提婆達既教人害佛復教阿闍
T22n1428_p0594a02║世害父。惡名流布利養斷絕。時提婆達通
T22n1428_p0594a03║己五人家家乞食。一名三聞達多。二名騫荼
T22n1428_p0594a04║達婆。三名拘婆離。四名迦留羅提舍。及其
T22n1428_p0594a05║身為五。時諸比丘聞提婆達教人害佛。復
T22n1428_p0594a06║教阿闍世害父。惡名流布利養斷絕。通己
T22n1428_p0594a07║五人家家乞食。往世尊所頭面禮足在一
T22n1428_p0594a08║面坐。以此因緣具白世尊。世尊即集大眾。
T22n1428_p0594a09║知而故問提婆達言。汝實將四人家家乞
T22n1428_p0594a10║食耶。答言。如是世尊。世尊爾時以無數方
T22n1428_p0594a11║便呵責提婆達。汝所為非。非威儀非沙
T22n1428_p0594a12║門法。【CL069n1112_p0561b01】非淨行非隨順行。所不應為。汝云
T22n1428_p0594a13║何別將四人家家乞食耶。我無數方便說應
T22n1428_p0594a14║慈愍白衣家。汝今云何別將四人家家乞
T22n1428_p0594a15║食。時世尊以無數方便呵責提婆達已。即
T22n1428_p0594a16║告諸比丘。自今已去不得別眾食。聽齊三
T22n1428_p0594a17║人食。所以然者。有二事利故。為攝難調
T22n1428_p0594a18║故。為慈愍白衣家故。何以故。恐彼難調人
T22n1428_p0594a19║故。自結別眾以惱眾僧。提婆達即生此念。
T22n1428_p0594a20║未曾有瞿曇沙門乃斷人口食。我寧可破彼
T22n1428_p0594a21║僧輪。我身滅後可得名稱言。沙門瞿曇有
T22n1428_p0594a22║大神力智慧無礙。而提婆達能破彼僧輪。時
T22n1428_p0594a23║提婆達即往伴比丘所。語言。我等今可共
T22n1428_p0594a24║破彼僧輪。我等死後可得名稱言。沙門瞿
T22n1428_p0594a25║曇有大神力智慧無礙。而提婆達能破彼僧
T22n1428_p0594a26║輪。時提婆達伴。名三聞達多。智慧高才。即
T22n1428_p0594a27║報言。沙門瞿曇有大神力。及其弟子徒【CL069n1112_p0562a01】眾亦
T22n1428_p0594a28║復如是。我等何能得破彼僧輪。提婆達言。
T22n1428_p0594a29║如來常稱說頭陀少欲知足樂出離者。我今
T22n1428_p0594b01║有五法亦是頭陀勝法少欲知足樂出離
T22n1428_p0594b02║者。盡形壽乞食。盡形壽著糞掃衣。盡形壽露
T22n1428_p0594b03║坐。盡形壽不食酥鹽。盡形壽不食魚及
T22n1428_p0594b04║肉。我今持此五法教諸比丘足令信樂。當
T22n1428_p0594b05║語諸比丘言。世尊無數方便歎譽頭陀少欲
T22n1428_p0594b06║知足樂出離者。我等今有五法。亦是頭陀勝
T22n1428_p0594b07║法。盡形壽乞食。乃至不食魚及肉可共行
T22n1428_p0594b08║之。年少比丘必多受教。上座比丘恐不信
T22n1428_p0594b09║受。由此方便故得破其僧輪。時三聞達多
T22n1428_p0594b10║語提婆達言。若作如是足得破彼僧輪。
T22n1428_p0594b11║時提婆達即以五法教諸比丘言。世尊無
T22n1428_p0594b12║數方便歎譽頭陀少欲知足樂出離者。我等
T22n1428_p0594b13║今有五法。亦是頭陀少欲知足樂出離勝法。
T22n1428_p0594b14║我等盡形壽乞食。盡形【CL069n1112_p0562b01】壽著糞掃衣。盡形壽
T22n1428_p0594b15║露坐。盡形壽不食酥鹽魚及肉。爾時眾多
T22n1428_p0594b16║比丘聞提婆達以五法如是教諸比丘令
T22n1428_p0594b17║其信樂。廣說如上。諸比丘聞已往至世尊
T22n1428_p0594b18║所。頭面禮足在一面坐。以此因緣具白世
T22n1428_p0594b19║尊。佛告諸比丘。提婆達今日欲斷四聖種。
T22n1428_p0594b20║何等四。我常以無數方便說衣服趣得知
T22n1428_p0594b21║足。我亦歎說衣服趣得知足。我亦以無數
T22n1428_p0594b22║方便說飲食床臥具病瘦醫藥趣得知足。
T22n1428_p0594b23║亦歎說飲食床臥具病瘦醫藥趣得知足。
T22n1428_p0594b24║比丘當知。提婆達今日欲斷四聖種。時世
T22n1428_p0594b25║尊以此因緣集比丘僧。知而故問提婆達
T22n1428_p0594b26║言。汝審欲以五法教諸比丘不。廣說如
T22n1428_p0594b27║上。對曰。如是世尊。
T22n1428_p0594b28║四分律卷第四【○】【○】【○】
