T22n1421_p0164a13║【□】
T22n1421_p0164a14║【□】
T22n1421_p0164a15║【CL074n1117_p0303a01】五分律卷第二十五(彌沙塞)
T22n1421_p0164a16║【□】
T22n1421_p0164a17║　　　　宋罽賓三藏佛陀什
T22n1421_p0164a18║　　　　共竺道生等譯
T22n1421_p0164a19║　　第五分初破僧法
T22n1421_p0164a20║爾時調達第三念言。我今破沙門瞿曇僧得
T22n1421_p0164a21║大名稱。一切當言沙門瞿曇有大神力而調
T22n1421_p0164a22║達能破其僧。念已便語眷屬頞鞞分那婆藪
T22n1421_p0164a23║般那盧醯伽盧帝舍瞿伽離騫荼陀婆三聞
T22n1421_p0164a24║達多等。其眾中三聞達多最大聰明。語調達
T22n1421_p0164a25║言。沙門瞿曇有大威德。其僧云何而可得破。
T22n1421_p0164a26║答言。我當於僧申明五法。應盡壽持。一不
T22n1421_p0164a27║食鹽。二不食酥乳。三不食魚肉若食善法不
T22n1421_p0164a28║生。四乞食若受他請善法不生。五春夏八月
T22n1421_p0164a29║日露坐冬四月日住於草菴若受人屋舍善法
T22n1421_p0164b01║不生。此摩竭鴦伽二國人皆信樂苦行。我等
T22n1421_p0164b02║行此五法。從者必多足以破之。三聞達多。
T22n1421_p0164b03║聞【CL074n1117_p0303b01】已亦謂調達。可得與佛中分僧眾振名遠
T22n1421_p0164b04║近。即便從之。時調達有優婆塞弟子名和修
T22n1421_p0164b05║達。常供養調達。調達次以語之。亦相然可。於
T22n1421_p0164b06║是調達十五日布薩時。於僧中說上五事。自
T22n1421_p0164b07║行籌唱言。若忍樂此五法者可捉此籌。時五
T22n1421_p0164b08║百比丘皆取籌。唯除阿難及一須陀洹比丘。
T22n1421_p0164b09║時舍利弗目連諸大羅漢皆不在彼布薩會
T22n1421_p0164b10║中。調達行籌畢。即與五百比丘和合布薩。阿
T22n1421_p0164b11║難及一須陀洹比丘既不受籌便即出去。往
T22n1421_p0164b12║到佛所頭面禮足。以是事白佛。佛因說偈。
T22n1421_p0164b13║　善人共會易　　惡人善會難
T22n1421_p0164b14║　惡人共會易　　善人惡會難
T22n1421_p0164b15║時舍利弗目連聞此事往到佛所。佛遙見逆
T22n1421_p0164b16║歎言。善來舍利弗目連。汝等可往調達眾中
T22n1421_p0164b17║將五百比丘還。二人受教禮足而去。時須陀
T22n1421_p0164b18║【CL074n1117_p0304a01】洹比丘隨阿難來者。見舍利弗目連去。既便
T22n1421_p0164b19║啼泣。佛問比丘。何故啼泣。答言。舍利弗目連
T22n1421_p0164b20║是佛第一弟子。今往調達眾中。恐學其法是
T22n1421_p0164b21║以啼泣。佛語比丘。汝止勿泣。舍利弗目連須
T22n1421_p0164b22║臾自當將五百比丘還。於是舍利弗目連往
T22n1421_p0164b23║詣彼眾。三聞達多遙見便走語調達言。今沙
T22n1421_p0164b24║門瞿曇第一弟子舍利弗目連來。或破諸比
T22n1421_p0164b25║丘意。當莫共語亦莫令坐。調達自以五法為
T22n1421_p0164b26║道。不受其語不著心中。舍利弗目連既至。調
T22n1421_p0164b27║達便言。善來舍利弗目連可就此坐。語言。若
T22n1421_p0164b28║人有智先所未聞聞便受行。汝等先是沙門
T22n1421_p0164b29║瞿曇第一弟子。今復來為吾作第一弟子不
T22n1421_p0164c01║亦善乎。舍利弗目連默然不答。調達便謂已
T22n1421_p0164c02║受其語。即效佛常法。告舍利弗目連。汝可
T22n1421_p0164c03║為眾說法。吾背小痛當自消息。便四疊僧
T22n1421_p0164c04║【CL074n1117_p0304b01】伽梨枕之。右脅著地累腳而臥。不繫念在前
T22n1421_p0164c05║須臾眠熟。轉左脅著地呼聲駭人。時目連
T22n1421_p0164c06║現種種神力如常所說。舍利弗說種種妙法
T22n1421_p0164c07║初中後善善義善味梵行之相。五百比丘聞
T22n1421_p0164c08║已。即於座上遠塵離垢於諸法中得法眼淨。
T22n1421_p0164c09║見法得果已。更相語言。我等可起還到佛
T22n1421_p0164c10║所。舍利弗目連即從坐起。與五百比丘俱還
T22n1421_p0164c11║佛所。時三聞達多以足指蹴調達罵言。釋
T22n1421_p0164c12║奴起舍利弗目連以餘方便將諸比丘去矣。
T22n1421_p0164c13║調達驚起罵言。是惡欲比丘始有善意。如何
T22n1421_p0164c14║忽生惡心以方便將我比丘去。便大怖懼熱
T22n1421_p0164c15║血從鼻孔出。即以生身墮大地獄。舍利弗
T22n1421_p0164c16║目連到佛所已。頭面禮足卻坐一面。目連
T22n1421_p0164c17║白佛言。世尊。我欲使此五百比丘更受具足
T22n1421_p0164c18║戒。佛言。不須更受。所以者何。此五百比丘愚
T22n1421_p0164c19║癡故以法想【CL074n1117_p0305a01】取籌。今但聽僧令作偷羅遮悔
T22n1421_p0164c20║過。
T22n1421_p0164c21║目連白佛言。奇哉世尊。調達效佛墮如是苦
T22n1421_p0164c22║處。佛言。調達不但今效我墮於地獄。昔亦曾
T22n1421_p0164c23║效我墮於苦處。目連又問。其事云何。佛言。過
T22n1421_p0164c24║去世時空閑處有一池水。有一大象入池取
T22n1421_p0164c25║藕淨洗而食色力充足。復有一象亦效取藕
T22n1421_p0164c26║不洗而食。以此致病遂便命終。佛因是事即
T22n1421_p0164c27║說偈言。
T22n1421_p0164c28║　勿得效大龍　　大龍不可效
T22n1421_p0164c29║　以效大龍故　　食泥致死苦
T22n1421_p0165a01║佛告目連。彼大象者我身是。異象者調達是。
T22n1421_p0165a02║昔效我故致於命終。今復效我受斯大苦。目
T22n1421_p0165a03║連白佛言。奇哉世尊。調達從佛聞法誦八萬
T22n1421_p0165a04║四千法藏得五神通。如何而反憍慢世尊。佛
T22n1421_p0165a05║言。不但今世昔亦曾從我聞法而慢於我。目
T22n1421_p0165a06║連白佛。其事云何。答言。過去世時有一象師。
T22n1421_p0165a07║【CL074n1117_p0305b01】極善調象。王供給甚厚。時有一人往詣其所
T22n1421_p0165a08║語言。教我調象我為弟子。象師即便教之都
T22n1421_p0165a09║無所隱。其人既知便生嫉心。往到王所白言。
T22n1421_p0165a10║彼人所知不勝於我。云何供給遠不相及。王
T22n1421_p0165a11║即呼彼象師問言。汝與弟子孰為勝負。答言。
T22n1421_p0165a12║願聽卻後七日現調象法。王即聽之。象師於
T22n1421_p0165a13║七日中更調諸象。語進而退語退而進語坐
T22n1421_p0165a14║而立語立而坐。作如是等反教調象。七日期
T22n1421_p0165a15║至。便於王前與弟子共現調象之術。始者二
T22n1421_p0165a16║人未有一異。王問弟子汝更有異法不。答言
T22n1421_p0165a17║無。復問彼師。汝更有異法不。答言有。王言便
T22n1421_p0165a18║可現之。即便反教象皆從之。王於是始知弟
T22n1421_p0165a19║子前言為虛。便瞋言。如何面欺於我。彼調象
T22n1421_p0165a20║師白王言。此人是我弟子。我先教之都無
T22n1421_p0165a21║所隱。未能盡知便見輕忽。今當說譬。願王
T22n1421_p0165a22║聽之。【CL074n1117_p0306a01】昔有一人於春末月著一重革屣。地熱
T22n1421_p0165a23║革燥嚙破其腳。本欲護腳而反更傷。我亦如
T22n1421_p0165a24║是先教弟子欲望其益而反為害。爾時世尊
T22n1421_p0165a25║因說偈言。
T22n1421_p0165a26║　如人著革屣　　本欲護其足
T22n1421_p0165a27║　得熱燥急時　　而更反自傷
T22n1421_p0165a28║　世間愚惡人　　不念恩在己
T22n1421_p0165a29║　從師學技術　　而反倰誣之
T22n1421_p0165b01║佛言。彼象師者我身是也。弟子者調達是也。
T22n1421_p0165b02║世世從吾受學而反輕慢於我。
T22n1421_p0165b03║目連白佛言。希有世尊。舍利弗一說法破調
T22n1421_p0165b04║達眾。佛言。不但今世昔亦曾說法以破其眾。
T22n1421_p0165b05║又問。其事云何。答言。過去世時有一射師
T22n1421_p0165b06║名拘和離。有人從學射法。六年教之語言。應
T22n1421_p0165b07║作如是捉弓如是批箭。而未教放法。弟子後
T22n1421_p0165b08║時念言。我六年中學捉弓批箭。而未一放。今
T22n1421_p0165b09║試放之。便放箭【CL074n1117_p0306b01】射一大樹。徹過入地。其師聞
T22n1421_p0165b10║之問言。汝已放箭耶。答言已放。又問汝射
T22n1421_p0165b11║何處。即示所射之樹。師言汝已成射。我為
T22n1421_p0165b12║第一汝為第二。又語言。某處有五百賊斷路
T22n1421_p0165b13║一切無敢從中過者。汝可往破以清其路可
T22n1421_p0165b14║有大功。即與馬車一乘美女一人并以金缽
T22n1421_p0165b15║箭五百發。於是弟子乘車載女執如意弓帶
T22n1421_p0165b16║五百發箭受敕而去。正遇彼賊共分諸物使
T22n1421_p0165b17║人邏於要道。邏人遙見馳白賊帥。賊帥語
T22n1421_p0165b18║眾人言。我等作賊未曾有人獨將好婦於此
T22n1421_p0165b19║路。行此必勇健不畏強敵。宜共聽過勿得擾
T22n1421_p0165b20║之。彼人便住一處。令婦持金缽往賊所稱己
T22n1421_p0165b21║名乞食。眾賊皆樂其婦又貪金缽。即便議
T22n1421_p0165b22║言。女色如是金缽如此。我等云何而聽其去。
T22n1421_p0165b23║賊帥又言。彼必自量無所畏故敢作此事。且
T22n1421_p0165b24║當忍抑慎莫招禍。賊眾聞【CL074n1117_p0307a01】已便與滿缽美飯。
T22n1421_p0165b25║婦持食還。復令往語。汝等分物與我一分。眾
T22n1421_p0165b26║賊大忿。此為何人乃以一夫敢輕大眾。當共
T22n1421_p0165b27║殺之勿抱此恥。賊帥如前語之。即復與分。
T22n1421_p0165b28║婦得分還。復遣語賊言。可共我戰俱不相置。
T22n1421_p0165b29║眾賊復言。此人轉見輕蔑不可復忍。賊帥
T22n1421_p0165c01║曉喻不能令止。勇忿忘難便共齊力往擊彼
T22n1421_p0165c02║人。彼人便射一發殺一人。四百九十九發。殺
T22n1421_p0165c03║四百九十九人。餘有一發以俟賊帥。更相覓
T22n1421_p0165c04║便而不能得。彼人便令婦裸形賊帥前立。賊
T22n1421_p0165c05║帥心亂。因此放發即復殺之。於是其婦即說
T22n1421_p0165c06║偈言。
T22n1421_p0165c07║　雖有利弓箭　　未曾落一發
T22n1421_p0165c08║　殺傷既狼籍　　如何不生悔
T22n1421_p0165c09║彼人亦以偈答。
T22n1421_p0165c10║　我有此妙技　　弓箭應心手
T22n1421_p0165c11║　殺一輒生喜　　【CL074n1117_p0307b01】以何應致悔
T22n1421_p0165c12║　吾本行此路　　為人除怨害
T22n1421_p0165c13║　不自顧身命　　以成勇健名
T22n1421_p0165c14║佛言。彼射師者即我身是。射弟子者舍利弗
T22n1421_p0165c15║是。五百賊者今五百比丘是。賊帥者調達
T22n1421_p0165c16║是。舍利弗昔以一一箭破彼群賊。今一說法
T22n1421_p0165c17║破調達眾。
T22n1421_p0165c18║目連復白佛言。奇哉世尊。調達罵云惡欲比
T22n1421_p0165c19║丘。便以生身墮大地獄。佛言。不但今世昔亦
T22n1421_p0165c20║曾以惡口生身受大苦。又問。其事云何。答言。
T22n1421_p0165c21║過去世時阿練若池水邊有二鴈。與一龜共
T22n1421_p0165c22║結親厚。後時池水涸竭。二鴈作是議。今此
T22n1421_p0165c23║池水涸竭。親厚必授大苦。議已語龜言。此池
T22n1421_p0165c24║水涸竭汝無濟理。可銜一木。我等各銜一頭。
T22n1421_p0165c25║將汝著大水處。銜木之時慎不可語。即便銜
T22n1421_p0165c26║之。經過聚落諸小兒見皆言。鴈銜龜去鴈銜
T22n1421_p0165c27║龜去。龜即瞋言何預汝事。即便失木墮地
T22n1421_p0165c28║【CL074n1117_p0308a01】而死。爾時世尊。因此說偈。
T22n1421_p0165c29║　夫士之生　　斧在口中　　所以斫身
T22n1421_p0166a01║　由其惡言　　應毀反譽　　應譽反毀
T22n1421_p0166a02║　自受其殃　　終無有樂
T22n1421_p0166a03║　若以財利諍　　此惡未為大
T22n1421_p0166a04║　惡心向佛者　　斯乃為大惡
T22n1421_p0166a05║　阿浮有百千　　尼羅三十六
T22n1421_p0166a06║　惡意向賢人　　當墮此地獄
T22n1421_p0166a07║佛言。彼龜者調達是也。昔以瞋語致有死苦。
T22n1421_p0166a08║今復瞋罵墮大地獄。告諸比丘。我若見調達
T22n1421_p0166a09║有一毫善法者。終不記墮大地獄受一劫苦。
T22n1421_p0166a10║譬人沒大糞坑。若人欲救不見一毫淨處可
T22n1421_p0166a11║捉。我觀調達亦復如是。又告諸比丘。我不見
T22n1421_p0166a12║餘法壞人無上道意如名聞利養。調達所以
T22n1421_p0166a13║破僧由利養故。調達成就八非法故破僧。利
T22n1421_p0166a14║不利稱無稱敬不敬樂惡隨惡知識。
T22n1421_p0166a15║優波離問佛。云何得名破僧。佛言。有四事
T22n1421_p0166a16║名破僧。說【CL074n1117_p0308b01】五法自行籌捉籌於界內別行僧
T22n1421_p0166a17║事。又問。云何名僧不和合而非破。佛言。若王
T22n1421_p0166a18║助破僧令僧不和合而非破。若大臣優婆塞
T22n1421_p0166a19║優婆夷比丘尼式叉摩那沙彌沙彌尼一比丘
T22n1421_p0166a20║乃至七比丘助破僧亦如是。若不問上座而
T22n1421_p0166a21║行僧事。是即不和亦非僧破。若不共同食於
T22n1421_p0166a22║食時異坐鬥諍罵詈亦如是。要於界內八比
T22n1421_p0166a23║丘分作二部別行僧事乃名為破。又問。是中
T22n1421_p0166a24║誰破僧。佛言。作主者。又問。誰一劫墮大地獄
T22n1421_p0166a25║不可救。佛言。作主者。又問。凡破僧者皆一劫
T22n1421_p0166a26║受大地獄苦耶。佛言。不必皆一劫受大地獄
T22n1421_p0166a27║苦。有八人破僧受一劫大地獄苦。若法法想
T22n1421_p0166a28║說言非法。若非法非法想說言是法。若法非
T22n1421_p0166a29║法想說言是法。若非法法想說言非法。若法
T22n1421_p0166b01║非法法想說言非法。若法非法非法想說言
T22n1421_p0166b02║是法。若【CL074n1117_p0309a01】法非法疑說言是法。若法非法疑說
T22n1421_p0166b03║言非法。有六人破僧不墮大地獄一劫受苦。
T22n1421_p0166b04║若法法想說言是法。若非法非法想說言非
T22n1421_p0166b05║法。若法非法想說言非法。若非法法想說言
T22n1421_p0166b06║是法。若法非法非法想說言非法。若法非法
T22n1421_p0166b07║法想說言是法。
T22n1421_p0166b08║　　五分律第五分之二臥具法
T22n1421_p0166b09║佛在王舍城。爾時頞髀比丘侍佛左右。後
T22n1421_p0166b10║時著衣持缽入城乞食。威儀庠序視地而行。
T22n1421_p0166b11║有一長者見之作是念。我未曾見如此人比。
T22n1421_p0166b12║便往問言。汝是誰誰之弟子。從誰出家行誰
T22n1421_p0166b13║道法。時佛始成道。世皆稱之為大沙門。答
T22n1421_p0166b14║言。我名頞髀。大沙門是我之師。從彼出家
T22n1421_p0166b15║行其道法。長者聞已歎言。未曾有也自有
T22n1421_p0166b16║如是威儀而從大沙門出家行其道法。又問。
T22n1421_p0166b17║汝今住何處。【CL074n1117_p0309b01】答言。阿練若處山巖樹下露地
T22n1421_p0166b18║塚間是我住處。長者聞已倍生歡喜。歎言。
T22n1421_p0166b19║威儀庠雅所師已勝。乃復住止如斯之處。又
T22n1421_p0166b20║問。敷何敷具。答言。如尸草拘尸草婆婆草
T22n1421_p0166b21║文柔草及樹葉等。下至沙土皆我敷具。長者
T22n1421_p0166b22║聞已復加喜敬。歎言。乃能復作如是少欲。又
T22n1421_p0166b23║問。我若為大德作房能受用不。答言。世尊
T22n1421_p0166b24║未聽我等受用房舍。又言。大德。可以此白佛。
T22n1421_p0166b25║我亦當自白。頞髀默受其語。於食後還到
T22n1421_p0166b26║佛所。頭面禮足以是白佛。佛以是事集比丘
T22n1421_p0166b27║僧。讚少欲知足讚戒讚持戒已。告諸比丘。從
T22n1421_p0166b28║今聽諸比丘受房舍施。彼長者後來佛所。遙
T22n1421_p0166b29║見世尊容顏殊特猶若金山。內懷喜敬前禮
T22n1421_p0166c01║佛足卻坐一面。佛為說種種妙法乃至苦集
T22n1421_p0166c02║盡道。即於座上得法眼淨。見法得果受三歸
T22n1421_p0166c03║五戒。白佛言。世尊。我欲【CL074n1117_p0310a01】作房舍施諸比丘。願
T22n1421_p0166c04║聽受之。佛默然許。彼長者知佛聽已從坐
T22n1421_p0166c05║起。前禮佛足右遶三匝而去。即以其日造六
T22n1421_p0166c06║十房舍。復作施房飲食。其家眷屬皆共供
T22n1421_p0166c07║辦。世間珍味無不必備。有破薪者有取水者
T22n1421_p0166c08║作食者掃地者香汁灑地者敷座者散華者敷
T22n1421_p0166c09║高座者。
T22n1421_p0166c10║時舍衛城有長者名須達多。出三十萬金錢
T22n1421_p0166c11║與王舍城人年年來債。長者常出一由旬迎
T22n1421_p0166c12║以設大饌。不復得出。須達多作是念。彼或遭
T22n1421_p0166c13║王難水火盜賊人非人難故不迎耶。既至先
T22n1421_p0166c14║到其舍。見其供辦種種肴膳。問言。汝為婚
T22n1421_p0166c15║煙節會為請王耶。答言。非婚姻節會亦不
T22n1421_p0166c16║請王。又問。何故乃辦奇妙飲食。答言。佛出於
T22n1421_p0166c17║世有大威德。其諸弟子亦皆如是。我今請之
T22n1421_p0166c18║故設此供。所以不獲出相迎耳。須達多言。我
T22n1421_p0166c19║亦聞有佛當出於世。號【CL074n1117_p0310b01】如來應供等正覺明
T22n1421_p0166c20║行足善逝世間解無上調御丈夫天人師佛
T22n1421_p0166c21║世尊。汝今所請為是佛耶為非佛耶。答言
T22n1421_p0166c22║是佛。又問。今在何處。彼長者即偏露右肩。
T22n1421_p0166c23║右膝著地右手指佛所在言。佛在彼處。須達
T22n1421_p0166c24║多聞已歡喜踊躍。偏袒右肩遙向佛禮三反。
T22n1421_p0166c25║稱南無佛竟夜念佛。疲極得眠。其宿世善知
T22n1421_p0166c26║識作神護之。神作是念。我當令此長者不經
T22n1421_p0166c27║宿而得見佛。即令夜明。須達多謂日已出。起
T22n1421_p0166c28║趣城門。城門自開。既出已門便自閉。忽然還
T22n1421_p0166c29║闇。須達多怖懼念言。我向者將不狂耶。神知
T22n1421_p0167a01║其念。即說偈言。
T22n1421_p0167a02║　今是趣佛時　　若舉一步者
T22n1421_p0167a03║　利重千金施　　象馬所不及
T22n1421_p0167a04║又語。莫恐莫怖前進。前進須臾見佛。須達多
T22n1421_p0167a05║聞已恐怖即除即便前進遙見世尊儀則殊
T22n1421_p0167a06║【CL074n1117_p0311a01】特猶若金山。世尊見之讚言。善來須達多。須
T22n1421_p0167a07║達多聞之歡喜。佛乃知我父母所作名字。頭
T22n1421_p0167a08║面禮足卻坐一面。佛為說種種妙法乃至苦
T22n1421_p0167a09║集盡道。即於座上得法眼淨。見法得果已受
T22n1421_p0167a10║三歸五戒。白佛言。世尊。願佛及僧受我舍衛
T22n1421_p0167a11║城夏安居。如是三請。佛皆默然。至第四請乃
T22n1421_p0167a12║告之言。若住處無有憒鬧寂寞無聲。諸佛乃
T22n1421_p0167a13║當於中安居。長者白佛。已解世尊。願差一
T22n1421_p0167a14║比丘為經營之。佛問言。汝今樂誰。答言。欲得
T22n1421_p0167a15║舍利弗。佛即語舍利弗。汝便可往為經營之。
T22n1421_p0167a16║舍利弗受教而去。時前長者晨朝自往白佛。
T22n1421_p0167a17║食具已辦唯聖知時。佛與比丘僧著衣持缽
T22n1421_p0167a18║前後圍遶。往到其舍次第而坐。長者手自下
T22n1421_p0167a19║食。食畢行水。白佛言。世尊。我以此園房舍施
T22n1421_p0167a20║四方僧。佛默然受。知佛受已取小床於佛前
T22n1421_p0167a21║坐。【CL074n1117_p0311b01】佛便為說隨喜咒願偈。
T22n1421_p0167a22║　為遮風寒熱　　及障諸惡獸
T22n1421_p0167a23║　蔽防雨露塵　　亦除蚊虻患
T22n1421_p0167a24║　以施持戒人　　坐禪誦說法
T22n1421_p0167a25║　若聞解其義　　得盡諸苦源
T22n1421_p0167a26║佛說偈已。更說種種妙法。示教利喜已便還
T22n1421_p0167a27║所住。
T22n1421_p0167a28║於是須達長者。將舍利弗還舍衛城。所經聚
T22n1421_p0167a29║落處處唱言。佛出於世有大威德。其諸弟子
T22n1421_p0167b01║亦復如是。我已請之於舍衛城安居。汝等皆
T22n1421_p0167b02║當共安頓處修治道路及諸橋梁預辦供俱
T22n1421_p0167b03║以待世尊。彼諸人等聞其此唱。知佛世尊當
T22n1421_p0167b04║從此過。皆大歡喜敬承其語。須達長者既到
T22n1421_p0167b05║舍衛作是念。何處極好堪作精舍。唯此城童
T22n1421_p0167b06║子祇林。園果美茂其水清潔。流泉浴池香華
T22n1421_p0167b07║悉備。當買作之。念已往到其所。語言。我欲買
T22n1421_p0167b08║園寧能見與不。答言。若能以金錢布地【CL074n1117_p0312a01】令
T22n1421_p0167b09║無空缺然後相與。須達便以金錢布地。祇言。
T22n1421_p0167b10║我說此譬不欲相與。須達復言。說此為價豈
T22n1421_p0167b11║得中悔。共諍紛紜遂便徹官。官即依法斷與
T22n1421_p0167b12║須達。祇問須達。何故不惜金寶而買此園。須
T22n1421_p0167b13║達答言。佛出於世有大威德。其諸弟子亦復
T22n1421_p0167b14║如是。我已請之於此安居。是以傾竭無所愛
T22n1421_p0167b15║惜。祇復言。若聽我更作園名名為祇園精舍
T22n1421_p0167b16║者當以相與。須達言善。即令人出金錢布地。
T22n1421_p0167b17║量樹處所皆補令滿。舍利弗然後以繩量度。
T22n1421_p0167b18║作經行處講堂溫室食廚浴屋及諸房舍。皆使
T22n1421_p0167b19║得宜。時諸房舍泥治不密。風塵蛇鼠壞僧臥
T22n1421_p0167b20║具惱諸比丘。以是白佛。佛言。聽表裏及仰泥。
T22n1421_p0167b21║僧應畜斧鑿刀鋸鏵鍬梯橙泥墁種種作屋
T22n1421_p0167b22║之具。亦聽堊灑畫之作窗戶扇鉤鎖作丘
T22n1421_p0167b23║鉤。不聽如刀柄帶著腰中。犯者突吉羅。【CL074n1117_p0312b01】有諸
T22n1421_p0167b24║比丘執作塵土污身須浴。佛言聽浴。浴處有
T22n1421_p0167b25║泥。佛言。聽塼砌地安床板。有諸比丘於塚
T22n1421_p0167b26║間得敷具繩床不敢取。佛言聽取。若大應截。
T22n1421_p0167b27║時王舍舍衛二城中間有一住處。諸居士以
T22n1421_p0167b28║施諸比丘無有住者。佛言。聽諸白衣請摩摩
T22n1421_p0167b29║諦留住護視供給所須。時諸住處無有籬障。
T22n1421_p0167c01║牛馬唐突壞經行處。佛言。聽周圍作籬掘
T22n1421_p0167c02║塹。牛馬猶故得入。佛言。聽種刺棘作援。牛
T22n1421_p0167c03║馬猶得唐突。佛言。聽築牆若累塼墼草瓦
T22n1421_p0167c04║覆上。聽作門屋。亦聽重作。聽作兩扇。有
T22n1421_p0167c05║諸比丘於房內嚼楊枝洗手面及洗腳濕地
T22n1421_p0167c06║壞僧臥具。佛言不應爾。有諸老病比丘寒時
T22n1421_p0167c07║不能出洗。佛言。聽用澡盤及盆承水。有
T22n1421_p0167c08║房舍患塵起。佛言。應泥泥地以十種衣隨
T22n1421_p0167c09║一一衣敷上。有諸下座比丘先洗腳上座後
T22n1421_p0167c10║來洗腳未竟驅令【CL074n1117_p0313a01】去。佛言。若下座先已洗應
T22n1421_p0167c11║聽竟。有諸比丘露處經行。雨時漬衣以廢經
T22n1421_p0167c12║行。佛言。聽作步廊。有諸比丘庭中行雨時壞
T22n1421_p0167c13║地污腳。佛言。聽累塼石作階道。有諸住處無
T22n1421_p0167c14║水。佛言。聽掘井若作淨池。諸比丘欲作臥褥
T22n1421_p0167c15║敷床上。佛言。聽以十種衣隨一一衣作用羊
T22n1421_p0167c16║毛駝毛劫貝華乃至軟草貯之。諸比丘作褥
T22n1421_p0167c17║大厚。佛言。極厚聽至八指。聽僧作四方僧
T22n1421_p0167c18║作及私作。僧敷具壞不知云何。佛言。應差人
T22n1421_p0167c19║補浣。
T22n1421_p0167c20║時諸比丘日日分僧臥具。佛言。不應爾。聽春
T22n1421_p0167c21║末日分臥具。夏初日結安居時。六群比丘選
T22n1421_p0167c22║擇好房好臥具住。佛言。不應爾。應白二羯
T22n1421_p0167c23║磨差一比丘作分臥具人。所差比丘應題臥
T22n1421_p0167c24║具識在何處房。隨上座次分。若有長好者。
T22n1421_p0167c25║上座須應與。若不須次下隨坐隨與。若有後
T22n1421_p0167c26║來比丘隨大小以次安【CL074n1117_p0313b01】之。自下展轉就於下
T22n1421_p0167c27║房。若下座無房則已。諸比丘欲作新繩床木
T22n1421_p0167c28║床佛言聽作。若無巧師。比丘能自作亦聽。聽
T22n1421_p0167c29║十種縷一一縷作繩。有諸比丘欲貯繩床。佛
T22n1421_p0168a01║言聽貯。有諸比丘繩床上行立繩斷。佛言不
T22n1421_p0168a02║應行立繩床上。有諸比丘短小。欲於架上取
T22n1421_p0168a03║衣舉衣不及。佛言。聽繫念在前立繩床髀上
T22n1421_p0168a04║取之。有諸比丘尼坐貯繩床上月水污不淨
T22n1421_p0168a05║爛壞。佛言。比丘尼不應坐貯繩床上。有諸
T22n1421_p0168a06║小沙彌住貯繩床上失溺不淨爛壞。佛言。小
T22n1421_p0168a07║沙彌亦不應住貯繩床上。有諸比丘在高床
T22n1421_p0168a08║上受經問義。佛言。受經問義皆應在下處坐。
T22n1421_p0168a09║諸比丘住處庭中生草。佛言。聽使淨人知。房
T22n1421_p0168a10║中塵土污床臥具。佛言。聽隨意作拂拂之。大
T22n1421_p0168a11║會時諸比丘來多房舍大而少無有住處。佛
T22n1421_p0168a12║言。於房中次第敷臥具足使【CL074n1117_p0314a01】容身滿而止。若
T22n1421_p0168a13║欲以衣遮前。聽各各遮。若足者善。若不足
T22n1421_p0168a14║外有空處聽作庵屋。舊住比丘應為作之。既
T22n1421_p0168a15║作庵屋過大會已。為火所燒延及住處。佛言。
T22n1421_p0168a16║過大會已應壞而去。若舊住比丘惜不聽壞
T22n1421_p0168a17║者。客比丘但囑舊住比丘而去。大雨時諸比
T22n1421_p0168a18║丘無集聚處。佛言。聽作大堂。寒時諸比丘
T22n1421_p0168a19║聚集患寒。佛言。聽作溫室。時舍利弗為毘
T22n1421_p0168a20║舍佉母經營作新大堂。彼持穀米來施四方
T22n1421_p0168a21║僧。諸比丘不敢食。佛言。若為四方僧作時聽
T22n1421_p0168a22║隨意食。有諸比丘乞食還施四方僧不知誰
T22n1421_p0168a23║應食。佛言。為四方僧作者得食。有房舍破壞
T22n1421_p0168a24║諸比丘不治。佛言。應勸化白二羯磨與道俗
T22n1421_p0168a25║欲治者令治。一比丘唱言。大德僧聽。某房故
T22n1421_p0168a26║壞無人治。某甲欲治今僧與令治。若僧時到
T22n1421_p0168a27║僧忍聽。白如是。大德僧聽。某房故【CL074n1117_p0314b01】壞。乃至今
T22n1421_p0168a28║僧與令治。誰諸長老忍默然若不忍者說。僧
T22n1421_p0168a29║與某甲故壞房治竟。僧忍默然故。是事如是
T22n1421_p0168b01║持。若欲題名是某甲檀越房聽題之。臥具亦
T22n1421_p0168b02║如是。有一住處大水所漬。諸比丘各各舉所
T22n1421_p0168b03║住房臥具。無比丘住房無人舉水㵱漬爛。後
T22n1421_p0168b04║時房主檀越見嗔呵諸比丘言。云何獨使我
T22n1421_p0168b05║房臥具為水漬爛佛言。若有水火時。應大聲
T22n1421_p0168b06║唱打揵搥令一切僧盡共相助舉。若有一人
T22n1421_p0168b07║不相助舉得突吉羅罪。
T22n1421_p0168b08║時羅睺羅至那羅聚落。為一優婆塞深所敬
T22n1421_p0168b09║信。為起房。作房竟。羅睺羅有小緣事遊行
T22n1421_p0168b10║人間。時阿難往彼聚落。彼優婆塞即復以房
T22n1421_p0168b11║施阿難。羅睺羅還令阿難出。阿難言。先雖
T22n1421_p0168b12║施汝。汝行後更以施我。便是我房。於是俱
T22n1421_p0168b13║至彼優婆塞所問言。定是誰房。答言。我雖
T22n1421_p0168b14║先施羅睺羅。羅睺羅捨【CL074n1117_p0315a01】行去。我於後時更
T22n1421_p0168b15║施阿難。應是阿難房。諸比丘以是白佛。佛
T22n1421_p0168b16║以是事集比丘僧。告諸比丘。此優婆塞不但
T22n1421_p0168b17║今世昔亦曾爾。諸比丘又問。其事云何。佛
T22n1421_p0168b18║言。過去世時有王名婆樓。其國界有二仙人。
T22n1421_p0168b19║一名羅睺羅常好坐禪。一名阿難多聞無畏。
T22n1421_p0168b20║彼王先見羅睺羅甚敬重之為其作房。作竟
T22n1421_p0168b21║出行人間。阿難後來王亦重之。便以先所作
T22n1421_p0168b22║房施之羅睺羅行還。令阿難出云是我房。阿
T22n1421_p0168b23║難亦如上言是我房。共至王所問言。定是誰
T22n1421_p0168b24║房。答言。我雖先施羅睺羅。羅睺羅捨行去。
T22n1421_p0168b25║我於後更施阿難應是阿難房。爾時諸天龍
T22n1421_p0168b26║鬼神皆作是言。此王非法。云何先以房施羅
T22n1421_p0168b27║睺羅。後奪以施阿難。我今當壞其眷屬。即共
T22n1421_p0168b28║往王宮以石打擲殺王眷屬。佛因是事而說
T22n1421_p0168b29║偈言。
T22n1421_p0168c01║　【CL074n1117_p0315b01】王施無前後　　仙人共諍之
T22n1421_p0168c02║　致使鬼神忿　　自招滅眷屬
T22n1421_p0168c03║　若隨愛行事　　智者所不譽
T22n1421_p0168c04║　以是應捨愛　　歡喜隨義說
T22n1421_p0168c05║佛言。彼羅睺羅仙人者今羅睺羅是。阿難仙
T22n1421_p0168c06║人者今阿難是。國王者今優婆塞是。告諸比
T22n1421_p0168c07║丘。從今不聽受他先施房。犯者突吉羅。
T22n1421_p0168c08║時佛與大比丘僧千二百五十人俱。於拘薩
T22n1421_p0168c09║羅國遊行人間。向訖羅訖列邑。彼有五比丘
T22n1421_p0168c10║舊住。聞佛與大眾當來。共議言。彼眾中有
T22n1421_p0168c11║舍利弗目連必惱我等。我等寧可分此住處
T22n1421_p0168c12║房舍臥具園果之屬以為五分各為私有。議
T22n1421_p0168c13║已便分。佛眾既至。諸比丘往語言。汝等開
T22n1421_p0168c14║房敷臥具我等須住。五比丘言。佛是法主
T22n1421_p0168c15║當開第一房令住。餘處我等已分盡。是私物
T22n1421_p0168c16║不復屬僧。自可於聚落中隨知識求其所安。
T22n1421_p0168c17║時舍利弗目【CL074n1117_p0316a01】連無有住處便依佛簷下宿。明
T22n1421_p0168c18║日佛以是事集比丘僧。告諸比丘。四方僧有
T22n1421_p0168c19║五種物。不可護不可賣不可分。何謂五。一住
T22n1421_p0168c20║處地二房舍三須用物四果樹五華果。一切
T22n1421_p0168c21║沙門釋子比丘皆有其分。若護若賣若分皆
T22n1421_p0168c22║犯偷羅遮罪。彼五比丘所分處。於後四方僧
T22n1421_p0168c23║來集復共分之。後更有客比丘來語言。為我
T22n1421_p0168c24║開房當於中住。先來諸比丘言。我等於四方
T22n1421_p0168c25║來是我等分。已共分之不復屬汝。汝可往聚
T22n1421_p0168c26║落中更求所安。後來比丘便往聚落中求住。
T22n1421_p0168c27║諸白衣言。大德。彼有僧房何不住中而來
T22n1421_p0168c28║此為。諸比丘便還向僧房。比爾已闇於道中
T22n1421_p0168c29║為虎所害。諸比丘以是白佛。佛以是事集比
T22n1421_p0169a01║丘僧。告諸比丘。我先不說四方僧有五種物
T22n1421_p0169a02║不可護不可賣不可分耶。云何護僧住處不
T22n1421_p0169a03║與後來比丘乃【CL074n1117_p0316b01】使為虎所害。種種呵責已復
T22n1421_p0169a04║言。若護若賣若分四方僧物皆偷羅遮。有諸
T22n1421_p0169a05║比丘住海岸邊。材木難得無可作屋。彼多
T22n1421_p0169a06║有大魚骨欲取作之。以是白佛。佛言。聽作。諸
T22n1421_p0169a07║比丘患魚骨臭。佛言。聽以香泥泥之。有諸比
T22n1421_p0169a08║丘經營作僧住處。作竟客比丘來是上座驅
T22n1421_p0169a09║令出住其房中。彼瞋恚言。我經營辛苦而反
T22n1421_p0169a10║不得安住。以是白佛。佛言。聽經營主隨意
T22n1421_p0169a11║所樂住。諸比丘便長與之。以是白佛。佛言。
T22n1421_p0169a12║應量其功夫多少。極多聽至十二年住。應
T22n1421_p0169a13║白二羯磨與之。一比丘唱言。大德僧聽。此
T22n1421_p0169a14║某甲比丘作經營主。僧今與隨所樂房若干
T22n1421_p0169a15║年住。若僧時到僧忍聽。白如是。大德僧聽。此
T22n1421_p0169a16║某甲比丘作經營住。僧今與隨所樂房若干
T22n1421_p0169a17║年住。誰諸長老忍默然若不忍者說。僧與
T22n1421_p0169a18║某甲比丘隨所樂房若干年住竟。【CL074n1117_p0317a01】僧忍默然
T22n1421_p0169a19║故是事如是持。有諸比丘作木床繩床置房
T22n1421_p0169a20║中。或泥地或小小治護。便求隨意住。佛言
T22n1421_p0169a21║不應求。若治房功夫極少三分之一。聽從僧
T22n1421_p0169a22║求隨意住。
T22n1421_p0169a23║五分律卷第二十五【○】【○】【○】【○】【○】【○】【○】【○】【○】【○】【CL074n1117_p0317b01】
