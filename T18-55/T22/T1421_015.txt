T22n1421_p0101a06║【□】
T22n1421_p0101a07║【□】
T22n1421_p0101a08║【CL074n1117_p0123a01】五分律卷第十五(彌沙塞)
T22n1421_p0101a09║【□】
T22n1421_p0101a10║　　　　宋罽賓三藏佛陀什
T22n1421_p0101a11║　　　　共竺道生等譯
T22n1421_p0101a12║　　第三分初受戒法上
T22n1421_p0101a13║佛在王舍城告諸比丘。過去有王名曰鬱摩。
T22n1421_p0101a14║有四庶子。一名照目二名聰目三名調伏象
T22n1421_p0101a15║四名尼樓。聰明遠達並有威德。第一夫人有
T22n1421_p0101a16║子。名曰長生。頑薄醜陋眾人所賤。夫人念言。
T22n1421_p0101a17║我子雖長才不及物。而彼四子並有威德。國
T22n1421_p0101a18║祚所歸必鍾此等。當設何計固子基業。復作
T22n1421_p0101a19║是念。王見信愛兼餘夫人。正當先以情求次
T22n1421_p0101a20║以理成耳。即如其念。便自嚴飾於王入時
T22n1421_p0101a21║倍如承敬。王欲親近。即便啼泣。王問其
T22n1421_p0101a22║故夫人答言。微願不遂。於是盡矣。王言。汝
T22n1421_p0101a23║願理苟可從誓不相違。便白王言。王之四
T22n1421_p0101a24║子【CL074n1117_p0123b01】並有威德。我子雖長才不及物。承係大業
T22n1421_p0101a25║必為倰奪。若王擯斥四子我情乃安。王言。四
T22n1421_p0101a26║子孝友於國無愆。我今云何而得擯黜。夫人
T22n1421_p0101a27║又言。我心劬勞實兼家國。王此四子並有威
T22n1421_p0101a28║德。民各懷附已。一旦競逐必相殄滅大國之
T22n1421_p0101a29║祚何必王後。王言。止止勿復有言。即呼四
T22n1421_p0101b01║子敕令出國。四子奉命。即便裝嚴。時四子
T22n1421_p0101b02║母及同生姊妹咸求同去。又諸力士百工
T22n1421_p0101b03║婆羅門長者居士一切人民多樂隨從。王悉
T22n1421_p0101b04║聽之。於是四子拜辭而去。渡傍耆羅河到
T22n1421_p0101b05║雪山北。土地平廣四望清淨。又多名果
T22n1421_p0101b06║異類禽獸。四子見之。呼婆【CL074n1117_p0124a01】羅門長者居士
T22n1421_p0101b07║住共議言。所經諸處無勝此者。可以居乎。咸
T22n1421_p0101b08║無異議。即便頓止營建城邑。數年之中歸者
T22n1421_p0101b09║如市。漸漸熾盛遂成大國。去後數年父王
T22n1421_p0101b10║思子。問群臣言。我四子者今在何許。答言。
T22n1421_p0101b11║在雪山北近舍夷林築城營邑。人民熾盛地
T22n1421_p0101b12║沃野豐衣食無乏。王聞三歎我子有能。如是
T22n1421_p0101b13║三歎。從是遂號為釋迦種也。尼樓有子名象
T22n1421_p0101b14║頭羅。象頭羅子名瞿頭羅。瞿頭羅子名尼休
T22n1421_p0101b15║羅。尼休羅有四子。一名淨飯二名白飯三名
T22n1421_p0101b16║斛飯四名甘露飯。淨飯王有二子。一名菩薩
T22n1421_p0101b17║二名難陀。白飯有二子。一名阿難陀二名調
T22n1421_p0101b18║達。斛飯有二子。一名摩訶男二名阿那律。甘
T22n1421_p0101b19║露飯有二子。一名婆婆二名拔提。菩薩有子
T22n1421_p0101b20║名羅睺羅。菩薩少有出家志。父王恐其學
T22n1421_p0101b21║道。常以五欲而娛樂之。至年十【CL074n1117_p0124b01】四嚴駕遊觀
T22n1421_p0101b22║出東城門。逢見老人頭白背僂拄杖羸步。問
T22n1421_p0101b23║御者曰。此為何人。答曰老人也。又問何謂為
T22n1421_p0101b24║老。答曰。年耆根熟形變色衰。坐起苦極餘命
T22n1421_p0101b25║無幾。故謂之老。菩薩曰吾免之乎。答曰未也。
T22n1421_p0101b26║便迴駕還宮。自念。未離老法愁憂不樂。王問
T22n1421_p0101b27║御者。太子出為樂不。答言不樂。又問何故。
T22n1421_p0101b28║答曰。逢見老人是故不樂。王恐。相師言。實出
T22n1421_p0101b29║家不久。復增五欲以娛樂之。菩薩久後復敕
T22n1421_p0101c01║御者嚴駕遊觀出南城門。逢見病人形體羸
T22n1421_p0101c02║瘦倚門喘息。問御者曰。此為何人。
T22n1421_p0101c03║答曰病人也。又問何謂為病。答曰。四大增損
T22n1421_p0101c04║飲食不能。氣息羸微命在漏刻。故謂之病。
T22n1421_p0101c05║又問吾免之乎。答曰未也。便迴駕還宮。自念。
T22n1421_p0101c06║未離老病更增愁憂。王復問御者。太子此出
T22n1421_p0101c07║樂不。答言逾更不樂。又問何故。答曰逢見
T22n1421_p0101c08║病人【CL074n1117_p0125a01】是故不樂。王恐出家不久。復增五欲晝
T22n1421_p0101c09║夜娛樂。菩薩久後復敕御者嚴駕遊觀出西
T22n1421_p0101c10║城門。逢見死人舁屍在前。室家男女哀號隨
T22n1421_p0101c11║後。問御者曰。此為何人。答曰死人也。又問
T22n1421_p0101c12║何謂為死。答曰。氣絕神逝無所復知。棄之空
T22n1421_p0101c13║野長離親戚。故謂之死。又問吾免之乎。答曰
T22n1421_p0101c14║未也。菩薩自念。未離老病死法更增愁憂。即
T22n1421_p0101c15║迴車還。逢見一人剃除鬚髮法服擎缽視地
T22n1421_p0101c16║而行。問御者曰。此為何人衣服異世。答曰出
T22n1421_p0101c17║家人也。又問何謂出家。答曰。善自調伏具諸
T22n1421_p0101c18║威儀。常行忍辱憐愍眾生。故謂出家。菩薩聞
T22n1421_p0101c19║已三稱善哉。惟是為快。至便下車恭敬而
T22n1421_p0101c20║問。何故形服與世絕異。答亦如上。菩薩復三
T22n1421_p0102a01║稱善哉。惟是為快。登車向宮。有一女人遙見
T22n1421_p0102a02║菩薩生欲愛心。即說偈言。
T22n1421_p0102a03║　【CL074n1117_p0125b01】母有此子樂　　其父亦甚歡
T22n1421_p0102a04║　女人有此婿　　樂過於泥洹
T22n1421_p0102a05║菩薩聞說泥洹聲。歡喜踊躍自念。我何當得
T22n1421_p0102a06║此無上泥洹。還宮思惟。未離生老病死之法。
T22n1421_p0102a07║王問御者。太子今出樂不。答言。始出不悅。還
T22n1421_p0102a08║時甚樂。又問何故。答曰。出逢死人是故不悅。
T22n1421_p0102a09║還見比丘是故歡樂。王復念曰。相師言實出
T22n1421_p0102a10║家必矣。復增五欲晝夜娛樂。菩薩為諸妓女
T22n1421_p0102a11║所娛樂已。便得暫眠。眾妓女輩皆淳惛而
T22n1421_p0102a12║寐。菩薩尋覺。觀諸妓直更相荷枕。或露形體
T22n1421_p0102a13║如木人狀。鼻涕目淚口中流涎。琴瑟箏笛縱
T22n1421_p0102a14║橫在地。又見宮殿猶如丘墓。菩薩見已三反
T22n1421_p0102a15║稱言。禍哉禍哉。走視父王所住宮殿。宮殿變
T22n1421_p0102a16║狀亦復如是。復稱禍哉深生厭離。於是菩薩
T22n1421_p0102a17║敕奴闡陀。汝起被馬勿令人聞。闡陀白言。
T22n1421_p0102a18║夜非【CL074n1117_p0126a01】行時不應遊觀。又無怨敵逼於上宮。不
T22n1421_p0102a19║審何故夜敕被馬。太子答言。有大怨敵汝不
T22n1421_p0102a20║知耶。老病死怨。怨之大者。汝速被馬勿得
T22n1421_p0102a21║稽留。即被白馬牽至中庭。白言馬已來此。
T22n1421_p0102a22║菩薩便到馬所。將欲跨之。馬大悲鳴。天神恐
T22n1421_p0102a23║有留難。即散馬聲令人不聞。菩薩跨馬向閤。
T22n1421_p0102a24║閤即自開。復向城門。門亦自開。既出門已向
T22n1421_p0102a25║阿㝹耶林。去城不遠。便下馬脫寶衣。語闡
T22n1421_p0102a26║陀言。汝可牽馬并持寶衣還宮道。吾拜白父
T22n1421_p0102a27║母。今辭學道不久當還。願不垂憂。闡陀涕泣
T22n1421_p0102a28║長跪白言。相師昔記太子。當為轉輪聖王七
T22n1421_p0102a29║寶千子王四天下正法御世不用兵杖自然
T22n1421_p0102b01║太平。而今云何棄此王位脫身寶衣受苦山
T22n1421_p0102b02║野。菩薩反問。相師爾時復何所記。答言。若不
T22n1421_p0102b03║樂天下。出家學道當成無上等正覺道。菩薩
T22n1421_p0102b04║語言。汝聞此【CL074n1117_p0126b01】語。今何為憂。但速還歸啟白父
T22n1421_p0102b05║母。設我骸骨枯腐不盡生老病死之原。終不
T22n1421_p0102b06║還反。於是闡陀悲泣前禮。右繞三匝。牽馬持
T22n1421_p0102b07║寶衣還宮。
T22n1421_p0102b08║菩薩前行。見一獵人著袈裟衣。往至其所。
T22n1421_p0102b09║以所著衣價直百千。用以貿之得著而去。菩
T22n1421_p0102b10║薩復前向須摩那樹。樹下有剃頭師。求令除
T22n1421_p0102b11║髮。即為剃之。釋提桓因如屈伸臂頃至菩薩
T22n1421_p0102b12║前。以衣承髮持還天宮。剃已作是念。我今已
T22n1421_p0102b13║為出家自然具戒。於是漸漸遊行到王舍城
T22n1421_p0102b14║瓶沙王少有五願。一者父王登遐我當紹
T22n1421_p0102b15║位。二者願為王時遇佛出世。三者願身見佛
T22n1421_p0102b16║親近供養。四者願發喜心得聞正法。五者願
T22n1421_p0102b17║聞法已即得信解。菩薩入城乞食。威儀庠序
T22n1421_p0102b18║視地而行。時未有缽持蓮華葉。展轉道路
T22n1421_p0102b19║葉不離根。時王與諸群臣於高樓上。遙見菩
T22n1421_p0102b20║薩以為奇【CL074n1117_p0127a01】雅。顧語眾臣。未曾見聞若斯人比。
T22n1421_p0102b21║必是神聖。咸皆白言。昔聞雪山北迦維羅衛
T22n1421_p0102b22║城王名淨飯。生子名菩薩。相師相之。若在家
T22n1421_p0102b23║者當為轉輪聖王主四天下七寶自至。所謂
T22n1421_p0102b24║輪寶象寶馬寶珠寶女寶臣寶主兵寶。王有
T22n1421_p0102b25║千子勇健多力。以法御世兵杖不用自然太
T22n1421_p0102b26║平。若不樂世間出家學道。道成號佛度人生
T22n1421_p0102b27║死。聞已出家此人必是。王聞是語。便大歡
T22n1421_p0102b28║喜言。吾昔五願一願已果。餘有四願今必獲
T22n1421_p0102b29║矣。即敕二人往視菩薩。於何憩止吾當出詣。
T22n1421_p0102c01║受教馳往。見菩薩乞食畢還波羅奈山向波
T22n1421_p0102c02║旬國結跏趺坐。一人往視。一人還白。王即嚴
T22n1421_p0102c03║駕出詣。菩薩止頓山下。王步上山。至菩薩所。
T22n1421_p0102c04║菩薩言。善來大王得無疲極。王即稽首禮足
T22n1421_p0102c05║卻坐一面。白菩薩言。本生何國何姓出家。菩
T22n1421_p0102c06║薩答曰。生雪【CL074n1117_p0127b01】山北舍夷國迦維羅衛城。父名
T22n1421_p0102c07║淨飯。姓曰瞿曇。王欲試菩薩。語言。比丘族姓
T22n1421_p0102c08║尊貴。世為王胄。聖德自然應君四海。四海
T22n1421_p0102c09║顒顒莫不企仰。若能降志亦當稱蕃北面相
T22n1421_p0102c10║事。菩薩答曰。位莫尊轉輪王。吾已棄之況四
T22n1421_p0102c11║海乎。所以出家求道。欲度一切生死大苦。何
T22n1421_p0102c12║不請我道成先度。乃反區區。以此相要。王言。
T22n1421_p0102c13║善哉斯語甚快。道成之日願先度我及此國
T22n1421_p0102c14║人菩薩許之。王大歡喜禮足辭退。王去後菩
T22n1421_p0102c15║薩便向菩提樹。去樹不遠見一人刈草。名曰
T22n1421_p0102c16║吉安從乞少草。持至樹下敷已結跏趺坐。直
T22n1421_p0102c17║身正意繫念在前。即除五蓋離欲惡不善法。
T22n1421_p0102c18║乃至得第四禪遊戲其中。通三十七道品之
T22n1421_p0102c19║行。以此淨心三明洞照。所謂宿命明他心明
T22n1421_p0102c20║漏盡明。如瑞應本起中說。於是起到鬱鞞羅
T22n1421_p0102c21║聚落。始得佛道【CL074n1117_p0128a01】坐林樹下。初夜逆順觀十二
T22n1421_p0102c22║因緣。緣是故有是緣滅則是滅。所謂無明
T22n1421_p0102c23║緣行行緣識識緣名色名色緣六入六入
T22n1421_p0102c24║緣觸觸緣受受緣愛愛緣取取緣有有
T22n1421_p0102c25║緣生生緣老死憂悲苦惱。若無明滅則行
T22n1421_p0102c26║滅。行滅則識滅。識滅則名色滅。名色滅則六
T22n1421_p0102c27║入滅。六入滅則觸滅。觸滅則受滅。受滅則愛
T22n1421_p0102c28║滅。愛滅則取滅。取滅則有滅。有滅則生滅。生
T22n1421_p0102c29║滅則老死憂悲苦惱皆滅。見此義已即說偈
T22n1421_p0103a01║言。
T22n1421_p0103a02║　生緣法皆爾　　梵志初始禪
T22n1421_p0103a03║　既知此緣法　　能除一切疑
T22n1421_p0103a04║　生緣法皆爾　　梵志初始禪
T22n1421_p0103a05║　既知此緣法　　能除一切苦
T22n1421_p0103a06║　生緣法皆爾　　梵志初始禪
T22n1421_p0103a07║　破魔之闇冥　　如日昇虛空
T22n1421_p0103a08║爾時世尊身有風患。摩修羅山神。即取訶梨
T22n1421_p0103a09║勒果奉佛。願佛食之以除風患。佛受為食風
T22n1421_p0103a10║患即除。結跏趺坐七日受解脫樂。過七日已
T22n1421_p0103a11║【CL074n1117_p0128b01】從三昧起遊行人間。時有五百賈客。乘五百
T22n1421_p0103a12║乘車。中有二大人。一名離謂。二名波利。二人
T22n1421_p0103a13║昔善知識死為善神恒隨逐之。作是念。今佛
T22n1421_p0103a14║始成大道。未有獻食者。我今當令二人飯佛
T22n1421_p0103a15║使長夜獲安。即以神力車牛皆躓。眾人怖懼
T22n1421_p0103a16║四向求神。彼神於空中語言。汝等莫怖。汝等
T22n1421_p0103a17║莫怖。今佛世尊初成大道。靜坐七日從定起。
T22n1421_p0103a18║遊行坐彼樹下。未有獻食者。汝奉上糗蜜長
T22n1421_p0103a19║夜獲安。眾人歡喜即和糗蜜。俱詣樹下遙見
T22n1421_p0103a20║世尊。姿容挺特諸根寂定。有三十二大人之
T22n1421_p0103a21║相。圓光一尋猶若金山。前禮佛足奉上糗蜜。
T22n1421_p0103a22║世尊作是念。過去諸佛皆以缽受。當來諸佛
T22n1421_p0103a23║亦復如是。我今亦應用缽受施。四天王知佛
T22n1421_p0103a24║意。各取一自然香淨石缽以奉世尊。白言。惟
T22n1421_p0103a25║願哀納我等此器受賈人施。佛復惟念。若取
T22n1421_p0103a26║【CL074n1117_p0129a01】一王缽。不可餘王意。便悉受四缽。累左手中。
T22n1421_p0103a27║右手按之合成一缽。以用受施。受已語言。汝
T22n1421_p0103a28║等當歸依佛歸依法。即受二自歸。是為人中
T22n1421_p0103a29║二賈客最初受二自歸。便為說隨喜咒願之
T22n1421_p0103b01║偈。
T22n1421_p0103b02║　二足汝安隱　　四足亦安隱
T22n1421_p0103b03║　去亦得安隱　　還亦得安隱
T22n1421_p0103b04║　如耕田有望　　下種亦有望
T22n1421_p0103b05║　汝今入海望　　獲果亦如彼
T22n1421_p0103b06║爾時世尊說此偈已。更為賈人說種種妙法。
T22n1421_p0103b07║示教利喜已。復至一樹下食糗蜜。食糗蜜已。
T22n1421_p0103b08║復結跏趺坐入定七日受解脫樂。過七日已。
T22n1421_p0103b09║到文鱗龍所坐一樹下。龍從水出以非人食
T22n1421_p0103b10║奉上世尊。佛受食已。復入定七日受解脫樂。
T22n1421_p0103b11║時雨七日其雲甚黑。使人毛豎。龍作是念。今
T22n1421_p0103b12║雨可畏。我寧可化作大身繞佛七匝。頭覆佛
T22n1421_p0103b13║【CL074n1117_p0129b01】上勿使風雨蚊虻惱亂世尊。即便作之。世尊
T22n1421_p0103b14║過七日已從三昧起。龍見雨止空中清明。捨
T22n1421_p0103b15║其本形化作年少。稽首白佛。我化大身圍繞
T22n1421_p0103b16║七匝頭覆佛上。欲以障蔽風雨蚊虻不為觸
T22n1421_p0103b17║惱。佛以此義便說偈言。
T22n1421_p0103b18║　靜處遠離樂　　聞法見法樂
T22n1421_p0103b19║　不惱世間樂　　能慈眾生樂
T22n1421_p0103b20║　世間離欲樂　　等度恩愛樂
T22n1421_p0103b21║　能伏我慢者　　是為最上樂
T22n1421_p0103b22║佛說偈已。起到鬱鞞羅斯那聚落入村乞食。
T22n1421_p0103b23║次到斯那婆羅門舍。於門外默然立。彼女須
T22n1421_p0103b24║闍陀。見佛威相殊妙。前取佛缽盛滿美食以
T22n1421_p0103b25║奉世尊。佛受食已語言。汝可歸依佛歸依法。
T22n1421_p0103b26║即受二自歸。是為女人中須闍陀最初受二
T22n1421_p0103b27║自歸為優婆夷。佛食已復還菩提樹下。結跏
T22n1421_p0103b28║趺坐三昧七日受解脫樂。過七日已從三昧
T22n1421_p0103b29║【CL074n1117_p0130a01】起。著衣持缽復到其舍。斯那奉食受二自歸
T22n1421_p0103c01║亦如上說。佛後復往其舍。其婦見佛奉食。受
T22n1421_p0103c02║二自歸亦如上說。佛後復往其舍。彼姊妹四
T22n1421_p0103c03║人見佛奉食。受二自歸亦如上說。佛食已復
T22n1421_p0103c04║還菩提樹下三昧七日。起向阿豫波羅尼拘
T22n1421_p0103c05║類樹。中路見一女人鑽酪作酥。便從乞食。彼
T22n1421_p0103c06║女取缽盛滿酪奉佛。受二自歸亦如上說。佛
T22n1421_p0103c07║食已前到樹下三昧七日。過七日已從三昧
T22n1421_p0103c08║起。作是念。我所得法甚深微妙難解難見寂
T22n1421_p0103c09║寞無為。智者所知非愚所及。眾生樂著三界
T22n1421_p0103c10║窟宅集此諸業。何緣能悟十二因緣甚深微
T22n1421_p0103c11║妙難見之法。又復息一切行截斷諸流。盡恩
T22n1421_p0103c12║愛源無餘泥洹。益復甚難。若我說者徒自
T22n1421_p0103c13║疲勞唐自枯苦。爾時世尊欲重明不可說義。
T22n1421_p0103c14║而說偈言。
T22n1421_p0103c15║　【CL074n1117_p0130b01】我所成道難　　若為窟宅說
T22n1421_p0103c16║　逆流迴生死　　深妙甚難解
T22n1421_p0103c17║　染欲之所覆　　黑闇無所見
T22n1421_p0103c18║　貪恚愚癡者　　不能入此法
T22n1421_p0103c19║爾時世尊以此默然而不說法。時梵天王
T22n1421_p0103c20║於梵天上。遙知佛意作是念。今佛正覺興出
T22n1421_p0103c21║于世。不為眾生說所悟法。世間長衰永處盲
T22n1421_p0103c22║冥。死即當復墮三惡道。念已如力士屈伸臂
T22n1421_p0103c23║頃。於梵天沒涌出佛前。頭面禮足卻住一面。
T22n1421_p0103c24║白佛言。惟願世尊。哀愍眾生時為說法。自有
T22n1421_p0103c25║眾生能受佛教。若不聞者便當退落如是三
T22n1421_p0103c26║返。復以此義說偈請佛。
T22n1421_p0103c27║　先此摩竭界　　常說雜穢法
T22n1421_p0103c28║　願開甘露門　　為演純淨義
T22n1421_p0103c29║　自我在梵宮　　皆見古佛說
T22n1421_p0104a01║　惟願今普眼　　亦敷法堂教
T22n1421_p0104a02║　眾生沒憂惱　　不離生老死
T22n1421_p0104a03║　然多樂善者　　願說戰勝法
T22n1421_p0104a04║【CL074n1117_p0131a01】爾時世尊默然受之。即以佛眼普觀世間。見
T22n1421_p0104a05║諸眾生根有利鈍。有畏後世三惡道者。有能
T22n1421_p0104a06║受法如大海者。有若蓮華萌芽在泥出水未
T22n1421_p0104a07║出水不污染者。而說偈言。
T22n1421_p0104a08║　先恐徒疲勞　　不說甚深義
T22n1421_p0104a09║　甘露今當開　　一切皆應聞
T22n1421_p0104a10║爾時梵天聞此偈已歡喜踊躍。前禮佛足右
T22n1421_p0104a11║繞三匝。忽然不現還於天宮。佛作是念。甘露
T22n1421_p0104a12║當開誰應先聞。鬱頭藍弗聰明易悟。此人應
T22n1421_p0104a13║先。念已欲行。天於空中白言。鬱頭藍弗亡來
T22n1421_p0104a14║七日。佛言。苦哉彼為長衰。甘露法鼓如何不
T22n1421_p0104a15║聞。復更惟曰。甘露當開誰應次聞。阿蘭迦
T22n1421_p0104a16║蘭聰明易悟。次應得聞。適起欲行。天復白言。
T22n1421_p0104a17║阿蘭迦蘭昨夜命終。佛言。苦哉甘露法鼓而
T22n1421_p0104a18║不得聞。生死往來何由得息。復更惟曰。甘露
T22n1421_p0104a19║當【CL074n1117_p0131b01】開誰應次聞。父王昔遣五人隨侍勞苦此
T22n1421_p0104a20║功應報。今此五人在波羅奈國仙人鹿苑
T22n1421_p0104a21║中。念已便行。未至中間道逢梵志。名優婆
T22n1421_p0104a22║耆婆。遙見世尊姿容挺特諸根寂定。圓光一
T22n1421_p0104a23║尋猶若金山。便問曰。本事何師行何道法以
T22n1421_p0104a24║致斯尊。爾時世尊以偈答曰。
T22n1421_p0104a25║　一切智為最　　無累無所染
T22n1421_p0104a26║　我行不由師　　自然通聖道
T22n1421_p0104a27║　唯一無有等　　能令世安隱
T22n1421_p0104a28║　當於波羅奈　　擊甘露法鼓
T22n1421_p0104a29║梵志復問。自說最勝。願聞其義。佛復以偈答
T22n1421_p0104b01║曰。
T22n1421_p0104b02║　能除一切結　　滅盡三界漏
T22n1421_p0104b03║　摧破諸惡法　　是故我為勝
T22n1421_p0104b04║梵志不受拍髀而去。彼梵志宿世善神。即於
T22n1421_p0104b05║空中為說偈言。
T22n1421_p0104b06║　佛始出世間　　天上天下尊
T22n1421_p0104b07║　如何汝遇之　　【CL074n1117_p0132a01】而反棄捨去
T22n1421_p0104b08║梵志雖聞此偈猶去不顧。於是世尊之波羅
T22n1421_p0104b09║奈趣五人所。五人遙見佛來共作要言。瞿
T22n1421_p0104b10║曇沙門昔日食一麻一米。尚不得道。今既多
T22n1421_p0104b11║欲去道遠矣。但為敷一小座慎莫起迎禮拜
T22n1421_p0104b12║問訊。世尊既到。五人不覺起禮。為捉衣缽
T22n1421_p0104b13║更敷好座。以水洗足。然猶輕如來。面呼姓
T22n1421_p0104b14║名。某甲可就此坐。佛告五人。汝等愚癡立要。
T22n1421_p0104b15║云何而不牢固。汝莫輕於佛面稱姓名。自使
T22n1421_p0104b16║長夜受大苦報。吾今已成無上正覺。應共一
T22n1421_p0104b17║心聽受教誡。汝若隨順無違無逆。不久當得
T22n1421_p0104b18║族姓出家淨修梵行現證道果。生死已盡梵
T22n1421_p0104b19║行已立所作已作。解了五陰止宿泥洹。五人
T22n1421_p0104b20║復言。卿先如是難行苦行。尚不得過人法聖
T22n1421_p0104b21║利滿足。況今失道放恣多欲。過人之法其可
T22n1421_p0104b22║得乎。【CL074n1117_p0132b01】佛復告曰。汝等莫輕如來無上正覺。佛
T22n1421_p0104b23║不失道亦不多欲。五人聞已乃捨本心。佛復告
T22n1421_p0104b24║曰。世有二邊不應親近。一者貪著愛欲說欲
T22n1421_p0104b25║無過。二者邪見苦形無有道跡。捨此二邊便
T22n1421_p0104b26║得中道。生眼智明覺向於泥洹。何謂中道。
T22n1421_p0104b27║所謂八正。正見正思正語正業正命正方便
T22n1421_p0104b28║正念正定。是為中道。復有四聖諦。苦聖諦
T22n1421_p0104b29║苦集聖諦苦滅聖諦苦滅道聖諦。何謂苦
T22n1421_p0104c01║聖諦。所謂生苦老苦病苦死苦憂悲惱苦怨憎
T22n1421_p0104c02║會苦愛別離苦所求失苦。以要言之。五盛陰
T22n1421_p0104c03║苦。是謂苦聖諦。何謂苦集聖諦。所謂有愛及
T22n1421_p0104c04║俱生煩惱處處樂著。是謂苦集聖諦。何謂苦
T22n1421_p0104c05║滅聖諦。所謂愛斷無餘滅盡泥洹。是謂苦滅
T22n1421_p0104c06║聖諦。何謂苦滅道聖諦。所謂八正道。是謂苦
T22n1421_p0104c07║滅道聖諦。是法我先未聞。眼生智生明生覺
T22n1421_p0104c08║生通生【CL074n1117_p0133a01】慧生。是法應知。我先未聞眼生乃至
T22n1421_p0104c09║慧生。是法已知。我先未聞眼生乃至慧生。是
T22n1421_p0104c10║苦聖諦。是苦聖諦應知。是苦聖諦已知。我先
T22n1421_p0104c11║未聞眼生乃至慧生。是苦集聖諦。是苦集聖
T22n1421_p0104c12║諦應斷。是苦集聖諦已斷。我先未聞眼生乃
T22n1421_p0104c13║至慧生。是苦滅聖諦。是苦滅聖諦應證。是苦
T22n1421_p0104c14║滅聖諦已證。我先未聞眼生乃至慧生。是苦
T22n1421_p0104c15║滅道聖諦。是苦滅道聖諦應修。是苦滅道聖
T22n1421_p0104c16║諦已修。我先未聞眼生乃至慧生。我已如實
T22n1421_p0104c17║知。是三轉十二行法輪得成無上正覺。說
T22n1421_p0104c18║是法時。地為六返震動。憍陳如遠塵離垢。
T22n1421_p0104c19║於諸法中得法眼淨。佛問憍陳如解未。憍陳
T22n1421_p0104c20║如解未。憍陳如答言。已解世尊。地神聞已告
T22n1421_p0104c21║虛空神。虛空神告四天王天。四天王天告
T22n1421_p0104c22║忉利天。如是展轉至於梵天言。佛今於波
T22n1421_p0104c23║羅奈轉無上法輪【CL074n1117_p0133b01】先所未轉。若沙門婆羅門
T22n1421_p0104c24║若天若魔若梵一切世間所未曾轉。諸天歡
T22n1421_p0105a01║喜雨種種花。皆有光明如星墜地。於虛空中
T22n1421_p0105a02║作天伎樂。於是憍陳如。從坐起頂禮佛足。白
T22n1421_p0105a03║佛言。世尊。願與我出家受具足戒。佛言。善來
T22n1421_p0105a04║比丘受具足戒。於我善說法律能盡一切苦
T22n1421_p0105a05║淨修梵行。憍陳如鬚髮自墮。袈裟著身缽盂
T22n1421_p0105a06║在手。是為憍陳如已得出家受具足戒。自是
T22n1421_p0105a07║已後。名為阿若憍陳如。佛便為四人說法教
T22n1421_p0105a08║誡。跋提婆頗二人得法眼淨。見法得果。
T22n1421_p0105a09║見法得果已。從坐起頂禮佛足。白佛言。世
T22n1421_p0105a10║尊。願與我出家受具足戒。佛言。善來比丘。
T22n1421_p0105a11║乃至缽盂在手。亦如上說。復為二人說法教
T22n1421_p0105a12║誡。頞鞞摩訶納得法眼淨。見法得果。見
T22n1421_p0105a13║法得果已。從坐起頂禮佛足。白佛言。世尊。願
T22n1421_p0105a14║與我出家受具足戒。佛言。善來比丘。乃至缽
T22n1421_p0105a15║盂在手。亦【CL074n1117_p0134a01】如上說。佛告五比丘。汝等一心求
T22n1421_p0105a16║正斷煩惱。我先亦一心求正斷煩惱。故得成
T22n1421_p0105a17║無上正覺。於意云何。色為是常為無常乎。
T22n1421_p0105a18║答言無常。又問。若無常者。為苦為樂。答言
T22n1421_p0105a19║苦。又問。若苦為我為非我。答言非我。受想
T22n1421_p0105a20║行識亦如是。問答亦如上。是故諸比丘。色若
T22n1421_p0105a21║內若外若過去未來現在。皆應如實見於非
T22n1421_p0105a22║我。受想行識亦如是。夫為聖弟子應作是觀。
T22n1421_p0105a23║厭離無染便得解脫。得解脫智。梵行已立。所
T22n1421_p0105a24║作已作。說是法時。五比丘一切漏盡。得阿羅
T22n1421_p0105a25║漢道。爾時世間有六阿羅漢。復有長者子。名
T22n1421_p0105a26║曰耶舍。本性賢善。厭離世間。喜樂聞法。世
T22n1421_p0105a27║尊作是念。彼耶舍長者子。當以信出家。便往
T22n1421_p0105a28║婆羅水邊敷草坐宿。時彼長者子五欲自娛
T22n1421_p0105a29║已便得暫眠。一切伎直悉皆眠臥。長者子須
T22n1421_p0105b01║臾便覺。視己屋舍猶【CL074n1117_p0134b01】若丘塚。觀諸伎直皆如
T22n1421_p0105b02║木人。更相荷枕鼻涕目淚口中流涎。琴瑟箏
T22n1421_p0105b03║笛樂器縱橫。甚大驚怖生厭離心。走向父所
T22n1421_p0105b04║住處。見亦如是。益生厭離。即便向閤。閤忽
T22n1421_p0105b05║自開。向門及大城門皆自然開。逕趣婆羅水
T22n1421_p0105b06║邊高聲大唱。我今憂厄無所歸趣。
T22n1421_p0105b07║爾時世尊伸金色臂招言。童子來此此處無
T22n1421_p0105b08║為無有憂厄。耶舍聞佛語聲。一切憂厄豁然
T22n1421_p0105b09║消除。即脫琉璃屐著於岸邊渡水詣佛。遙見
T22n1421_p0105b10║世尊姿容殊特。猶若金山生歡喜心。到已頭
T22n1421_p0105b11║面禮足卻坐一面。佛為說種種妙法示教利
T22n1421_p0105b12║喜。次說四諦苦集滅道。即於坐上遠塵離垢
T22n1421_p0105b13║得法眼淨。後伎直覺。共求耶舍不知所在。白
T22n1421_p0105b14║其父母。父母四向推求絡繹而追。兼募人
T22n1421_p0105b15║言。若知我子所在。即以其身所著寶衣與之。
T22n1421_p0105b16║其父夜至城門。待開出城。見其屐跡【CL074n1117_p0135a01】尋跡追
T22n1421_p0105b17║之。既到水邊見琉璃屐在岸上。乍喜乍悲即
T22n1421_p0105b18║捨屐渡水。佛遙見之。恐壞子善心。化令有
T22n1421_p0105b19║障使子見父而父不見子。父問佛言。沙門見
T22n1421_p0105b20║我子不。佛言且坐。若在此者何憂不見。聞此
T22n1421_p0105b21║語已念言。沙門必不妄語。便前禮佛足卻坐
T22n1421_p0105b22║一面。佛為說種種妙法示教利喜。所謂施論
T22n1421_p0105b23║戒論生天之論。五欲過患出生諸漏。在家染
T22n1421_p0105b24║累出家無著。說如是種種助菩提法。然後更
T22n1421_p0105b25║說諸佛常所說法。所謂苦集盡道。彼即於坐
T22n1421_p0105b26║上遠塵離垢得法眼淨見法得果。見法得果
T22n1421_p0105b27║已。受三自歸次受五戒。是為諸優婆塞於人
T22n1421_p0105b28║中耶舍父最初受三歸五戒。耶舍聞佛為父
T22n1421_p0105b29║說四真諦法漏盡意解。然後令其父子兩得
T22n1421_p0105c01║相見。父語子言。汝起還家。汝母失汝憂愁殆
T22n1421_p0105c02║死。佛語其父言。若人解脫於漏。寧能還受欲
T22n1421_p0105c03║不。答【CL074n1117_p0135b01】言。不能。佛言。我為汝說法。時耶舍觀
T22n1421_p0105c04║諸法漏盡心得解脫。其父白佛言。佛為我說
T22n1421_p0105c05║法而使耶舍快得善利。於是耶舍從坐起。白
T22n1421_p0105c06║佛言。世尊。願與我出家受具足戒。佛言。善來
T22n1421_p0105c07║比丘。乃至缽盂在手。亦如上說。爾時世間有
T22n1421_p0105c08║七阿羅漢。
T22n1421_p0105c09║時耶舍父從坐起頂禮佛足。白佛言。惟願世
T22n1421_p0105c10║尊。與耶舍受我明日食。佛默然受之。更頂禮
T22n1421_p0105c11║足繞三匝而去。還家辦種種多美飲食。佛至
T22n1421_p0105c12║時將耶舍著衣持缽往到其家就座而坐。長
T22n1421_p0105c13║者夫婦手自下食。食已行澡水畢。婦取小床
T22n1421_p0105c14║於佛前坐。佛言。姊妹汝歸依佛歸依法歸依
T22n1421_p0105c15║比丘僧。即受三歸次受五戒。是為耶舍母初
T22n1421_p0105c16║受三自歸五戒。爾時世尊為耶舍母舉家大
T22n1421_p0105c17║小。說種種妙法示教利喜。皆遠塵離垢得法
T22n1421_p0105c18║眼淨。見法得果。見法得果已。皆受三自歸
T22n1421_p0105c19║次受五【CL074n1117_p0136a01】戒。爾時耶舍有四友人。一名滿足。二
T22n1421_p0105c20║名善博。三名離垢。四名牛主。聞耶舍於
T22n1421_p0105c21║沙門瞿曇所出家修梵行。共議言。其道必勝。
T22n1421_p0105c22║乃使豪族不顧世榮。我等可共到大沙門所淨
T22n1421_p0105c23║修梵行。四人欣悅慕道於心。便往耶舍所問
T22n1421_p0105c24║言。汝所修梵行。豈能具足為最勝乎。答言。此
T22n1421_p0105c25║道無量為最勝也。便將四人往到佛所。頂禮
T22n1421_p0105c26║佛足卻住一面。佛為說種種妙法示教利喜。
T22n1421_p0105c27║皆於坐上遠塵離垢得法眼淨。見法得果。見
T22n1421_p0105c28║法得果已。頂禮佛足。白佛言。世尊。願與我出
T22n1421_p0105c29║家受具足戒。佛言。善來比丘。乃至缽盂在手。
T22n1421_p0106a01║亦如上說。受戒未久懃修不懈得阿羅漢。爾
T22n1421_p0106a02║時世間有十一阿羅漢。耶舍昔所交遊。復有
T22n1421_p0106a03║五十人。聞耶舍於瞿曇所修行梵行。共議出
T22n1421_p0106a04║家乃至得阿羅漢。皆如上說。爾時世間有六
T22n1421_p0106a05║十一阿羅漢。
T22n1421_p0106a06║相師阿【CL074n1117_p0136b01】夷知菩薩成佛。當在波羅奈國仙人
T22n1421_p0106a07║鹿苑中轉于法輪。又念。我命過後諸弟子中
T22n1421_p0106a08║那羅摩納當紹繼我。我之供養悉當屬彼。彼
T22n1421_p0106a09║必貪著無復憶佛出興世意。我今寧可於鹿
T22n1421_p0106a10║苑邊為立舍宅。教令日日三念佛當出世。若
T22n1421_p0106a11║出世時汝當於彼淨修梵行。念已即為立宅。
T22n1421_p0106a12║如念教之。阿夷不久便命過。那羅果得供養
T22n1421_p0106a13║貪著心深。都不復憶佛當出世。
T22n1421_p0106a14║時伊羅缽龍王作是念。昔迦葉佛記我。於當
T22n1421_p0106a15║來過百千萬億歲。釋迦牟尼佛出現於世。佛
T22n1421_p0106a16║當記汝脫龍身時。時今應至當往見佛。彼龍
T22n1421_p0106a17║為見佛故。於六齋日在恒水中。用金缽盛銀
T22n1421_p0106a18║粟。銀缽盛金粟。又莊嚴二女。而說偈言。
T22n1421_p0106a19║　何者王中上　　染與非染等
T22n1421_p0106a20║　云何得無垢　　何者名為愚
T22n1421_p0106a21║　何者流所㵱　　得何名為智
T22n1421_p0106a22║　【CL074n1117_p0137a01】云何流不流　　而名為解脫
T22n1421_p0106a23║龍王說此偈已念言。若人有能解此偈者即
T22n1421_p0106a24║是佛。若從佛聞必示我佛處。我今不見餘沙
T22n1421_p0106a25║門婆羅門諸天魔梵一切世間有能解此偈
T22n1421_p0106a26║者。念已唱言。若有能解此偈。我當與金銀缽
T22n1421_p0106a27║滿金銀粟及此二女。爾時眾多餘沙門婆羅
T22n1421_p0106a28║門長者居士競欲為龍解此偈義。龍王為說
T22n1421_p0106a29║皆不能解。爾時那羅摩納。為摩竭國人所共
T22n1421_p0106b01║宗敬。皆言。此摩納有大知見。必能解之。便共
T22n1421_p0106b02║往請。摩納念言。我為一國所宗。若言不能。
T22n1421_p0106b03║便當為彼眾人所棄。我雖未解當作方便保
T22n1421_p0106b04║全此譽。便語眾人。汝皆共我往到龍所。我當
T22n1421_p0106b05║解之。於是眾人與摩納俱恭敬圍繞。往到龍
T22n1421_p0106b06║所語龍言。可說汝偈我當敷演。龍即說偈。摩
T22n1421_p0106b07║納言。此甚易解。我七日後當來解之。即誦其
T22n1421_p0106b08║【CL074n1117_p0137b01】偈。先問餘沙門婆羅門不蘭迦葉六師等。悉
T22n1421_p0106b09║不能解。皆詭瞋罵咸言。無義欲以掩藏不解
T22n1421_p0106b10║之短。摩納復念言。師昔告我佛當出世於彼
T22n1421_p0106b11║淨修梵行。今沙門瞿曇在鹿苑中。必能解之。
T22n1421_p0106b12║我當往問。復作是念。此六師等年耆博見。尚
T22n1421_p0106b13║不能解。況沙門瞿曇既自年少。出家始爾而
T22n1421_p0106b14║能解乎。復念。明闇自然不可以先後相挌。
T22n1421_p0106b15║瞿曇雖少不可輕也。念已便到佛所。頂禮佛
T22n1421_p0106b16║足卻住一面。說龍王偈。以問於佛。佛即為說。
T22n1421_p0106b17║　第六王為上　　染者與染等
T22n1421_p0106b18║　不染則無垢　　染者謂之愚
T22n1421_p0106b19║　愚者流所㵱　　能滅者為智
T22n1421_p0106b20║　捨流不復流　　是名為解脫
T22n1421_p0106b21║摩納聞說偈已。深知是佛誦習受持。至第七
T22n1421_p0106b22║日往到龍所。時八萬四千人。在恒水兩岸欲
T22n1421_p0106b23║聽摩納解說偈義。摩納更語龍言。說汝先偈。
T22n1421_p0106b24║【CL074n1117_p0138a01】龍王便說。摩納即說佛所說偈。而為解之。龍
T22n1421_p0106b25║王聞偈歡喜踊躍念言。佛已出世。我今便為
T22n1421_p0106b26║已得見佛。所以者何。我不見餘沙門婆羅門
T22n1421_p0106b27║諸天魔梵。一切世間。有能解此義者。念已問
T22n1421_p0106b28║摩納言。汝實語我。汝所說偈為從誰聞。我今
T22n1421_p0106b29║不見諸餘沙門婆羅門。一切世間有能說此偈
T22n1421_p0106c01║者。唯除佛若從佛聞。答言。我實語汝。佛已出
T22n1421_p0106c02║世我從其聞。龍王歡喜問言。佛今在何處我
T22n1421_p0106c03║欲見之。摩納胡跪舒右手指佛處方言。佛今
T22n1421_p0106c04║在彼。龍王益復歡喜。三返稱南無如來應供
T22n1421_p0106c05║等正覺。便語摩納言。汝可送我往至佛所問
T22n1421_p0106c06║訊世尊。答言可爾。龍王即自復身。身體長大
T22n1421_p0106c07║眼如大缽喘息如雷。口出火光水中逆上。八
T22n1421_p0106c08║萬四千人皆亦隨從既達渚。次化作轉輪聖
T22n1421_p0106c09║王上岸詣佛。遙見世尊姿容殊特猶若金【CL074n1117_p0138b01】山。
T22n1421_p0106c10║龍王歡喜加敬無量。佛見龍王稱其名。曰善
T22n1421_p0106c11║來伊羅缽龍王。龍王聞已復加喜敬。世尊知
T22n1421_p0106c12║我名。修伽陀識我名。前頂禮足卻住一面。更
T22n1421_p0106c13║說本偈以問於佛。佛為說摩納所受之偈。龍
T22n1421_p0106c14║王聞已先大歡喜然後悲泣。佛問龍王。何故
T22n1421_p0106c15║須臾乍喜乍悲。答言。世尊。我憶過去迦葉佛
T22n1421_p0106c16║所淨修梵行。於後時捉紫華莖往到佛所問
T22n1421_p0106c17║言。世尊。若比丘殺此草得何等罪。佛答我
T22n1421_p0106c18║言。以此因緣或有墮最苦地獄者。我聞此語
T22n1421_p0106c19║不信不敬。便故刺伊羅樹葉作是念。試看有
T22n1421_p0106c20║何果報。竟不捨此見亦不悔過。命終之後今
T22n1421_p0106c21║生長壽龍中。因是業故。名我為伊羅缽龍。
T22n1421_p0106c22║既受身已復往佛所問言。我何時當得脫此
T22n1421_p0106c23║龍身。佛答我言。當來過於百千億萬歲。有釋
T22n1421_p0106c24║迦牟尼佛出現於世。彼佛當記汝得解脫。時
T22n1421_p0106c25║我【CL074n1117_p0139a01】今既見世尊生希有心。始知諸佛言無虛
T22n1421_p0106c26║妄。是以欣笑。又念昔違佛教。今復不能受佛
T22n1421_p0106c27║明戒。是以悲泣。復白佛言。願記我何時當得
T22n1421_p0106c28║脫此龍身。佛言。當來過百千億萬歲。有彌勒
T22n1421_p0106c29║佛出現於世。汝於爾時得脫龍身。出家受戒
T22n1421_p0107a01║廣修梵行得盡苦源。佛便為龍受三自歸為
T22n1421_p0107a02║優婆塞。復為八萬四千人。說種種妙法示教
T22n1421_p0107a03║利喜。所謂施論乃至出要為樂。皆歡喜已。更
T22n1421_p0107a04║為說諸佛常所說法苦集盡道。八萬四千人即
T22n1421_p0107a05║於坐上遠塵離垢得法眼淨。見法得果。見法
T22n1421_p0107a06║得果已。受三自歸次受五戒。於是龍王語摩
T22n1421_p0107a07║納言。汝今何為須此龍女。龍女多恚。或以毒
T22n1421_p0107a08║火共相傷害。隨汝所須金銀寶物盡當相與。
T22n1421_p0107a09║答言。止止龍王。我不須龍女亦不須金銀。我
T22n1421_p0107a10║聞佛最後說偈。得離欲界欲故。佛說法已語
T22n1421_p0107a11║龍王言。汝【CL074n1117_p0139b01】可還歸所住。龍王受教頂禮而退。
T22n1421_p0107a12║龍王去後。摩納前禮佛足白佛言。世尊。願與
T22n1421_p0107a13║我出家受具足戒。佛言。善來比丘。乃至缽盂
T22n1421_p0107a14║在手。亦如上說。出家未久。懃行不懈。得阿羅
T22n1421_p0107a15║漢。爾時世間有六十二阿羅漢。於是世尊從
T22n1421_p0107a16║鹿苑漸漸遊行到娑羅林在樹下坐。去林不
T22n1421_p0107a17║遠有一園觀。時有同友三十人。各將其婦於
T22n1421_p0107a18║中遊戲。一人無婦。雇一婬女假好衣服共遊
T22n1421_p0107a19║此園。方欲極情肆樂。而彼婬女著其好衣忽
T22n1421_p0107a20║然叛去。相助追覓至娑羅林。遙見世尊姿容
T22n1421_p0107a21║挺特猶若金山。見已生希有心。皆到佛所頂
T22n1421_p0107a22║禮佛足卻坐一面。問佛言。大沙門見有一女
T22n1421_p0107a23║人來不。佛言。寧欲自求為欲求他。答言。我寧
T22n1421_p0107a24║自求不求婦女。佛言。且坐為汝說法。皆受教
T22n1421_p0107a25║更禮而坐。佛為說種種妙法示教利喜。乃至
T22n1421_p0107a26║苦集盡道。【CL074n1117_p0140a01】三十人皆遠塵離垢得法眼淨。見
T22n1421_p0107a27║法得果。見法得果已。白佛言。願與我出家
T22n1421_p0107a28║受具足戒。佛言。善來比丘。乃至得阿羅漢亦
T22n1421_p0107a29║如上說。爾時世間有九十二阿羅漢。時復有
T22n1421_p0107b01║六十人為婚姻事行過娑羅林。遙見世尊姿
T22n1421_p0107b02║容挺特猶若金山。皆前到佛所頂禮佛足。佛
T22n1421_p0107b03║為說法乃至得阿羅漢皆如上說。爾時世間
T22n1421_p0107b04║有百五十二阿羅漢。
T22n1421_p0107b05║【○】【○】五分律卷第十五【○】【○】【○】【○】【○】【CL074n1117_p0140b01】
