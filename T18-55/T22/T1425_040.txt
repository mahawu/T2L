T22n1425_p0542b01║【□】
T22n1425_p0542b02║【CL072n1114_p0871a01】摩訶僧祇律卷第四十
T22n1425_p0542b03║【□】
T22n1425_p0542b04║　　　　東晉天竺三藏佛陀跋陀羅
T22n1425_p0542b05║　　　　共法顯譯
T22n1425_p0542b06║　　明一百四十一波夜提法之餘
T22n1425_p0542b07║佛住舍衛城。爾時迦梨比丘尼。安居中受僧
T22n1425_p0542b08║床褥已而捨遊行。諸比丘尼以是因緣語大
T22n1425_p0542b09║愛道瞿曇彌。乃至答言。實爾。佛言。汝云何安
T22n1425_p0542b10║居中遊行。從今已後不聽。乃至已聞者當重
T22n1425_p0542b11║聞。若比丘尼。安居中遊行者波夜提。安居者。
T22n1425_p0542b12║前安居。後安居。行者。下至聚落宿波夜提。波
T22n1425_p0542b13║夜提者如上說。若比丘尼。安居中離界一宿
T22n1425_p0542b14║波夜提。若王難餘方賊來。若恐奪命。若畏失
T22n1425_p0542b15║梵行者去無罪。比丘尼安居中。無有求聽羯
T22n1425_p0542b16║磨法為塔僧事而遊行。是故世尊說。
T22n1425_p0542b17║佛住舍衛城。爾時比丘尼。舍衛城安居竟。來
T22n1425_p0542b18║詣比舍離。往到跋陀羅比丘尼親里家。其家
T22n1425_p0542b19║【CL072n1114_p0871b01】人問何處安居。答言。舍衛城。問。舍衛城何似
T22n1425_p0542b20║好不。比丘尼言。祇洹樹林華果茂盛池水
T22n1425_p0542b21║清涼。精舍如是。世尊住處如是。尊者舍利弗
T22n1425_p0542b22║大目連如是。須達居士如是。檀越言。此是真
T22n1425_p0542b23║出家。今我跋陀羅此處生此處長。如無手足
T22n1425_p0542b24║人。初不肯出。諸比丘尼以是因緣往白世尊。
T22n1425_p0542b25║乃至答言。實爾。佛言。汝云何安居竟而不遊
T22n1425_p0542b26║行。從今已後不聽。乃至已聞者當重聞。若比
T22n1425_p0542b27║丘尼。安居竟不遊行者波夜提。安居竟者。三
T22n1425_p0542b28║月竟。不遊行者。乃至不出聚落行波夜提。
T22n1425_p0542b29║波夜提者如上說。安居竟乃至不離界一
T22n1425_p0542c01║宿行波夜提。若羸老病不能行無罪。是故世
T22n1425_p0542c02║尊說。
T22n1425_p0542c03║佛住舍衛城。爾時偷蘭難陀語樹提言。此間
T22n1425_p0542c04║安居。即往檀越家歎譽。樹提比丘尼賢善持
T22n1425_p0542c05║戒汝當供養。於是樹提威儀庠序。舉動視瞻
T22n1425_p0542c06║【CL072n1114_p0872a01】不失儀法。見已生歡喜心。乃至後嫌訶惱
T22n1425_p0542c07║觸。諸比丘尼以是因緣往白世尊。乃至答言。
T22n1425_p0542c08║實爾。佛言。此是惡事。乃至已聞者當重聞。若
T22n1425_p0542c09║比丘尼語比丘尼作是語。阿梨耶。此處安居。
T22n1425_p0542c10║後嫌訶惱觸波夜提。若比丘尼語是中安居
T22n1425_p0542c11║安居中惱觸。惱觸者。若自身口若使人身口
T22n1425_p0542c12║惱觸。波夜提。若前人不持戒。畏作非法雖驅
T22n1425_p0542c13║遣無罪。若式叉摩尼沙彌尼越比尼罪。乃
T22n1425_p0542c14║至俗人越比尼心悔。是故世尊說。
T22n1425_p0542c15║佛住舍衛城。爾時迦梨比丘尼。到欲安居時
T22n1425_p0542c16║餘行去。受安居已還。房舍已分竟。方來索言。
T22n1425_p0542c17║是我房舍還我。住者言我已受不可得。於是
T22n1425_p0542c18║鬥諍。有善比丘尼呼言。阿梨耶。可就此房住。
T22n1425_p0542c19║入已持巨摩柴草積聚房中。先住者言。阿
T22n1425_p0542c20║梨耶。此不用物不須安。即言賢善。汝買得此
T22n1425_p0542c21║房【CL072n1114_p0872b01】耶。答言。我當次得此僧房。若是僧房者我
T22n1425_p0542c22║何以不安。於是以身口擾亂。諸比丘尼以是
T22n1425_p0542c23║因緣往白世尊。乃至答言。實爾。佛言。此是惡
T22n1425_p0542c24║事。汝云何知他先安居已後來擾亂。從今已
T22n1425_p0542c25║後不聽。乃至已聞者當重聞。若比丘尼。知比
T22n1425_p0542c26║丘尼先安居已後來。若自擾亂。若使人擾亂
T22n1425_p0542c27║波夜提。知先安居者。前安居後安居。擾亂者。
T22n1425_p0542c28║若自身口。若使他身口擾亂波夜提。若擾亂
T22n1425_p0542c29║比丘尼波夜提。式叉摩尼沙彌尼越比尼罪。
T22n1425_p0543a01║乃至俗人越比尼心悔。是故世尊說。
T22n1425_p0543a02║佛住舍衛城。爾時有比丘尼。不先看牆外。
T22n1425_p0543a03║擲棄大小便。時有婆羅門。新洗浴著新淨衣
T22n1425_p0543a04║巷中行。正墮頭上。婆羅門瞋罵言。眾多人子
T22n1425_p0543a05║沙門尼。污我如是。諸比丘尼往白佛。乃至答
T22n1425_p0543a06║言。實爾世尊。佛言。此是惡事。汝云何不審諦
T22n1425_p0543a07║觀而棄【CL072n1114_p0873a01】不淨。從今已後不聽。乃至已聞者當
T22n1425_p0543a08║重聞。若比丘尼。隔牆不觀擲棄不淨波夜提。
T22n1425_p0543a09║隔牆者。隔籬牆。擲不淨者。大小便洟唾糞
T22n1425_p0543a10║掃及洗手足水髮指甲。不觀者。不先看而
T22n1425_p0543a11║擲。若欲擲棄物時當先諦視。若多人行者。
T22n1425_p0543a12║當待斷乃擲。若行人希者。當彈指乃擲。若不
T22n1425_p0543a13║視不彈指而擲者波夜提若比丘不視而擲者
T22n1425_p0543a14║越比尼罪。是故世尊說。
T22n1425_p0543a15║佛住舍衛城。爾時波斯匿王東園池。不禁比
T22n1425_p0543a16║丘比丘尼入。爾時六群比丘尼往彼園中作
T22n1425_p0543a17║世俗語話。大小便洟唾生草上。復以藕葉裹
T22n1425_p0543a18║不淨放池水中。明旦波斯匿王與後宮夫
T22n1425_p0543a19║人。共詣園池遊觀。時後宮人閉在深宮不出
T22n1425_p0543a20║來久。始得一出遊戲熙怡喜勇競。各占
T22n1425_p0543a21║顧生草。此是我許而往捉之污泥其手。詣水
T22n1425_p0543a22║欲洗。【CL072n1114_p0873b01】復見水上有裹。便作是念。諸年少等聞
T22n1425_p0543a23║我等出。必裹眾香以待我等。即往捉取而污
T22n1425_p0543a24║其手。即往白王。此是何物不淨如是。王即
T22n1425_p0543a25║呼守園人問。誰污此園。白言更無餘人。昨日
T22n1425_p0543a26║六群比丘尼在中作浴人言戲而去。諸比丘
T22n1425_p0543a27║尼以是因緣往白。乃至佛言。此是惡事。乃至
T22n1425_p0543a28║已聞者當重聞。若比丘尼。生草上大小便波
T22n1425_p0543a29║夜提。若比丘尼。水中大小便波夜提。比丘尼
T22n1425_p0543b01║者如上說。草者一切草。大小便洟唾波夜
T22n1425_p0543b02║提。若雨時生草覆地者。當在無草處行。若無
T22n1425_p0543b03║空處者。當在瓦塼上乾草木牛馬屎上人
T22n1425_p0543b04║行處。若復無者。下至一木枝。令先墮木枝
T22n1425_p0543b05║後墮草上。若經行處有草者。當於經行頭安
T22n1425_p0543b06║唾壺。是故世尊說。比丘尼如上說。水者有
T22n1425_p0543b07║十種如上說。若水中大小便洟唾波夜提。若
T22n1425_p0543b08║雨時水漫溢【CL072n1114_p0874a01】者當於高處。大小便。若無是者。
T22n1425_p0543b09║當於瓦石乾草木上牛馬屎上。若復無者。
T22n1425_p0543b10║當以草木枝承令先墮木枝後墮水中。若掘
T22n1425_p0543b11║廁下有水出者。不得先於中大小便。先令淨
T22n1425_p0543b12║人行。然後比丘尼行。若廁下有流水者。當
T22n1425_p0543b13║安板木。令先墮板上後墮水中。若船上行時
T22n1425_p0543b14║有廁處者。當安板木承。令墮板上後墮水
T22n1425_p0543b15║中。若無板者。以木枝承令先墮木枝上後墮
T22n1425_p0543b16║水中。是故世尊說。
T22n1425_p0543b17║佛住舍衛城。爾時六群比丘尼遊行勸化。語
T22n1425_p0543b18║女人言。與我物。欲為諸比丘作食。女人即與
T22n1425_p0543b19║作是言。至作食日語我。我當行食。時請尊者
T22n1425_p0543b20║舍利弗大目連離波多劫賓那尊者羅睺羅。
T22n1425_p0543b21║復請六群比丘。敷二坐。一與長老比丘。一與
T22n1425_p0543b22║六群比丘。爾時長老比丘。時到著衣持缽到
T22n1425_p0543b23║舍次【CL072n1114_p0874b01】第而坐。與尊者舍利弗白米飯蒙巨羹
T22n1425_p0543b24║酥乳酪。如是轉與麤食。尊者目連與麤米
T22n1425_p0543b25║飯摩沙羹油乳。餘比丘與赤米飯摩沙羹。或
T22n1425_p0543b26║有得飯不得羹。有得羹不得飯。乃至尊者羅
T22n1425_p0543b27║云與赤米飯麻籸菜羹。時諸女人復持種種
T22n1425_p0543b28║好食來。問言與誰。比丘尼便以身障長老比
T22n1425_p0543b29║丘。示六群比丘。與白米飯好羹酥乳酪。自
T22n1425_p0543c01║恣與。諸比丘食已而去。佛知而故問。舍利
T22n1425_p0543c02║弗。得好食滿足不。答言已食。世尊。如是三
T22n1425_p0543c03║問。答亦如是。如是一一問諸長老比丘。答皆
T22n1425_p0543c04║如是。乃至問羅云。何故色力不足。得好食
T22n1425_p0543c05║飽不。答言世尊。食油得力食酥有色。食麻
T22n1425_p0543c06║籸菜無色無力問六群比丘得好食不。答言
T22n1425_p0543c07║世尊。我得白米飯好羹酥酪種種好食。皆
T22n1425_p0543c08║是姊妹信心恩力。佛言。上座是誰。答言。尊者
T22n1425_p0543c09║舍利弗。佛問舍利【CL072n1114_p0875a01】弗。汝實爾不。答言。實爾。世
T22n1425_p0543c10║尊。佛言。此非法食。汝云何看是擾亂比丘僧
T22n1425_p0543c11║而入捨心。舍利弗言。若世尊言。是非法食
T22n1425_p0543c12║者。若一劫若過一劫不可得消。於是即取鳥
T22n1425_p0543c13║翮擿而吐之。佛言。呼六群比丘尼來。來已
T22n1425_p0543c14║問言汝實爾不。答言實爾。佛言。此是惡事。汝
T22n1425_p0543c15║云何知眾利迴與一眾。從今已後不聽。乃
T22n1425_p0543c16║至。已聞者當重聞。若比丘尼。知眾利迴與一
T22n1425_p0543c17║眾波夜提。比丘尼者如上說。知者。若自知若
T22n1425_p0543c18║從他聞。眾者。比丘眾比丘尼眾。利者。八種
T22n1425_p0543c19║時藥夜分藥七日藥終身藥隨身物重物不淨
T22n1425_p0543c20║物淨不淨物迴者。選物向處。已定而迴與
T22n1425_p0543c21║餘眾。波夜提。波夜提者如上說。若人來問。我
T22n1425_p0543c22║欲布施當施何處。應言隨汝心所樂處施。若
T22n1425_p0543c23║言何處功德大。當言施僧。若問何處有好持
T22n1425_p0543c24║戒僧。當言都無犯戒僧。若【CL072n1114_p0875b01】言何處有比丘比
T22n1425_p0543c25║丘尼自守少事坐禪誦經不大遊行恒使我得
T22n1425_p0543c26║見此物。得語言與某甲。若比丘尼。知物向僧
T22n1425_p0543c27║迴向已。尼薩耆波夜提。若迴向餘人波夜提。
T22n1425_p0543c28║眾迴向餘眾波夜提。眷屬迴向眷屬亦波夜
T22n1425_p0543c29║提。一人物迴向一人越毘尼罪。比丘迴眾
T22n1425_p0544a01║物與餘眾越比尼罪。是故世尊說。
T22n1425_p0544a02║　教誡隱處癰　　離宿不遊行
T22n1425_p0544a03║　安居後嫌責　　安居已後來
T22n1425_p0544a04║　隔牆棄不淨　　草水迴向僧
T22n1425_p0544a05║　十四跋渠竟
T22n1425_p0544a06║比丘同戒七十。不同戒七十一。百四十一波
T22n1425_p0544a07║夜提修多羅說竟。
T22n1425_p0544a08║明八提舍尼法初。
T22n1425_p0544a09║佛住舍衛城。爾時佛告大愛道。如來一時在
T22n1425_p0544a10║舍衛城。時六群比丘尼。酥市乞酥。油市
T22n1425_p0544a11║乞油。【CL072n1114_p0876a01】蜜市乞蜜。石蜜市乞石蜜。肉市乞肉。魚
T22n1425_p0544a12║市乞魚。乳市乞乳。酪市乞酪。而食為世人所
T22n1425_p0544a13║譏。云何沙門瞿曇稱歎少欲毀呰多欲。如比
T22n1425_p0544a14║丘緣中廣說。瞿曇彌比丘尼亦應如是學。瞿
T22n1425_p0544a15║曇彌。我一時住迦維羅衛釋氏精舍。聽病比
T22n1425_p0544a16║丘尼索好食。佛告大愛道瞿曇彌。依止舍衛
T22n1425_p0544a17║城比丘尼皆悉令集。乃至已聞者當重聞。若
T22n1425_p0544a18║比丘尼不病為身白衣家乞酥。若使人乞。若
T22n1425_p0544a19║噉若食。是比丘尼應向餘比丘尼悔過。如是
T22n1425_p0544a20║言。阿梨耶。我墮可訶法。此法悔過。是波羅提
T22n1425_p0544a21║提舍尼法。如是二油三蜜四石蜜五乳六酪
T22n1425_p0544a22║七魚八肉。為身者。自為向身。病者世尊說無
T22n1425_p0544a23║罪。云何病。老羸病服吐下藥刺頭出血如是
T22n1425_p0544a24║比病。家者。四種姓家。酥者。牛酥水牛酥
T22n1425_p0544a25║羊酥。乞者若自乞若使人乞。若噉若食者。
T22n1425_p0544a26║是比丘尼應向【CL072n1114_p0876b01】餘比丘尼悔過言。阿梨耶。我
T22n1425_p0544a27║墮可訶法。此法悔過。前人應問。汝見此罪不。
T22n1425_p0544a28║答言見。汝莫更作我頂戴持。波羅提提舍尼
T22n1425_p0544a29║者。此罪應發露。是名悔過。若比丘尼熱病。
T22n1425_p0544b01║須酥者得乞。不得到不信家乞。當至有信
T22n1425_p0544b02║家。若乞食時見量酥人言。長壽無病。答言。
T22n1425_p0544b03║阿梨耶欲得何物。答言乞食。主人言。我無
T22n1425_p0544b04║食正有酥。須酥者與。得取滿缽。亦得勸與
T22n1425_p0544b05║餘人。量油亦得如是。若風病起亦得乞油。不
T22n1425_p0544b06║得從壓油家索。應從有信家索。若乞食見
T22n1425_p0544b07║量油人。當言無病長壽。言阿梨耶。欲須何
T22n1425_p0544b08║物。答言乞食。我無食正有油。須者當與。
T22n1425_p0544b09║得取滿缽無罪。當時亦得勸與伴如是蜜。若
T22n1425_p0544b10║水病時得乞蜜。不得至採蜜家索。當到有信
T22n1425_p0544b11║家乞。乃至得勸與伴如是石蜜。若病。醫言應
T22n1425_p0544b12║服石蜜。得乞石蜜。不得至石【CL072n1114_p0877a01】蜜家乞。當到
T22n1425_p0544b13║有信家。若乞食時。見稱石蜜人。乃至得勸與
T22n1425_p0544b14║伴。若病。醫言當服乳。得乞乳。若乞食時見
T22n1425_p0544b15║放牛家𤚲乳。應言長壽無病。言阿梨耶。欲
T22n1425_p0544b16║得何物。言我乞食。答言我無食正有乳。須
T22n1425_p0544b17║者得取。若索酪漿。言無有酪漿正有乳得取。
T22n1425_p0544b18║若病。醫言當須酪得乞酪。若乞食時見量酪
T22n1425_p0544b19║人語言。長壽無病。問言阿梨耶。欲得何物。
T22n1425_p0544b20║答言我乞食。若言我無食正有酪得取。亦得
T22n1425_p0544b21║勸與伴。若乞酪下清汁。與酪者得取。若比丘
T22n1425_p0544b22║尼服吐下藥。醫言當須魚汁得乞。若乞食時
T22n1425_p0544b23║乞酪漿得魚者得取。若刺頭出血。醫言須
T22n1425_p0544b24║肉得乞。不得至屠兒家乞。當詣有信家乞。若
T22n1425_p0544b25║乞食時得索菜汁。若言無菜汁正有肉汁。須
T22n1425_p0544b26║者得取。若自知我某時常病發。爾時藥必難
T22n1425_p0544b27║得。得預乞無罪。若不病時乞病時食越比
T22n1425_p0544b28║【CL072n1114_p0877b01】尼罪。病時乞不病時食無罪。病時乞病時食
T22n1425_p0544b29║無罪。不病時乞不病時食波羅提提舍尼。不
T22n1425_p0544c01║隨病煮隨病食無罪。隨病煮不隨病食越
T22n1425_p0544c02║比尼罪。隨病煮隨病食無罪。不隨病煮不
T22n1425_p0544c03║隨病食。出家人仰他活命無罪。是故世尊說。
T22n1425_p0544c04║酥油蜜石蜜乳酪肉魚是名八。比丘尼波
T22n1425_p0544c05║羅提提舍尼法竟。眾學法廣說如比丘中。唯
T22n1425_p0544c06║除六群比丘尼生草上水中大小便。餘者盡
T22n1425_p0544c07║同。七滅諍法。現前比尼。憶念比尼。不癡比
T22n1425_p0544c08║尼。自言比尼。覓罪相比尼。多覓比尼。布草比
T22n1425_p0544c09║尼。法隨順法如上比丘中廣說。比丘尼波羅
T22n1425_p0544c10║提木叉分別竟。
T22n1425_p0544c11║明雜跋渠初　坐法者
T22n1425_p0544c12║佛住舍衛城。爾時比丘尼初夜後夜加趺而
T22n1425_p0544c13║坐。時有蛇來入瘡門中。諸比丘尼語大愛道。
T22n1425_p0544c14║【CL072n1114_p0878a01】大愛道以是因緣往白世尊。佛言。應與某甲
T22n1425_p0544c15║藥。蛇不死而還出。即與藥而出。佛言。汝云
T22n1425_p0544c16║何加趺而坐。從今已後不聽。坐法者當屈一
T22n1425_p0544c17║腳以一腳跟掩瘡門。若比丘尼加趺坐越
T22n1425_p0544c18║比尼罪。
T22n1425_p0544c19║簟席法者。佛住舍衛城。爾時比丘尼敷簟
T22n1425_p0544c20║席縫衣。竹篾傷小便道血出。諸比丘尼以
T22n1425_p0544c21║是因緣往白世尊。佛言。從今日後不聽比丘
T22n1425_p0544c22║尼坐竹席。若縫衣時。若在講堂溫室。巨
T22n1425_p0544c23║摩塗地已縫衣。若無者當敷著床上若膝上
T22n1425_p0544c24║縫。若於竹簟席上坐越比尼罪。是名席
T22n1425_p0544c25║法。
T22n1425_p0544c26║佛住舍衛城。爾時偷蘭難陀與眾多女人。到
T22n1425_p0544c27║阿耆羅河脫衣洗浴。比丘尼先出。取女人莊
T22n1425_p0544c28║嚴腰物纏腰已。語女人言看我好不。諸女人
T22n1425_p0544c29║言。我食欲人纏腰使細。欲令夫主愛念。阿【CL072n1114_p0878b01】梨
T22n1425_p0545a01║耶。用是何為。比丘尼聞已以。是事具白大愛
T22n1425_p0545a02║道。乃至答言實爾。世尊。佛言。此是惡事。從
T22n1425_p0545a03║今已後。不聽比丘尼纏腰。若用女人纏腰物
T22n1425_p0545a04║纏腰越比尼罪。若有癰瘡纏腰無罪。
T22n1425_p0545a05║佛住舍衛城。爾時偷蘭難陀比丘尼共眾多
T22n1425_p0545a06║女人。到阿耆羅河邊。脫衣放一處入水洗
T22n1425_p0545a07║浴。先出岸上著女人襏衣。語諸女人言。看
T22n1425_p0545a08║我宜著不。女人言。我是俗人著此已。欲令夫
T22n1425_p0545a09║主愛念。汝用著是為。諸比丘尼以是因緣
T22n1425_p0545a10║往白世尊。乃至答言實爾。佛言。從今日後。
T22n1425_p0545a11║不聽著襏衣。襏衣者。珂貝琉璃真珠玉金
T22n1425_p0545a12║銀摩尼如是比。莊嚴陰衣不聽著。下至結縷
T22n1425_p0545a13║作陰衣相。越比尼罪。若陰上有癰瘡裹者無
T22n1425_p0545a14║罪。是名襏衣。佛住舍衛城。乃至洗浴。先
T22n1425_p0545a15║出著女人莊嚴服。諸比丘尼以是因緣往白
T22n1425_p0545a16║世尊乃至答言實【CL072n1114_p0879a01】爾。佛言。從今日後。不聽著
T22n1425_p0545a17║女人莊飾服。女人服者。頭上光鍱額耳鐶鈴
T22n1425_p0545a18║瓔珞指鐶臂釧腳釧如是比。一切女人嚴
T22n1425_p0545a19║飾服不聽著。若著者越比尼罪。若身有癰瘡。
T22n1425_p0545a20║以藥塗纏無罪。是名女人嚴飾服。
T22n1425_p0545a21║佛住舍衛城。爾時比丘尼度釋種女摩羅女
T22n1425_p0545a22║梨車女大富家女。合嚴飾服而度出家。時
T22n1425_p0545a23║諸貧家有女出門。及節會日行來皆從借賃。
T22n1425_p0545a24║為世人所譏。此賃衣人非出家法。諸比丘尼
T22n1425_p0545a25║以是因緣往白世尊。乃至答言實爾。佛言從
T22n1425_p0545a26║今日後。不聽合女人嚴飾服度出家。當令捨
T22n1425_p0545a27║已而度。捨者若女人來欲出家者。應令捨俗
T22n1425_p0545a28║人嚴身具。若作是念。某時或穀貴乞食難得。
T22n1425_p0545a29║或老病當須湯藥。女人少能得物。當置人
T22n1425_p0545b01║家。若女人持俗嚴飾服來。合度出家者越比
T22n1425_p0545b02║尼罪。【CL072n1114_p0879b01】是名合嚴飾服出家。
T22n1425_p0545b03║佛住舍衛城。爾時釋種女摩羅女梨車女
T22n1425_p0545b04║貴人女。將使人出家。使人端正。令與外人
T22n1425_p0545b05║交通以自活命。為世人所譏。此非出家人。是
T22n1425_p0545b06║婬女耳。諸比丘尼以是因緣往白世尊。乃至
T22n1425_p0545b07║答言實爾。佛言。汝云何畜。婬女以自活命。從
T22n1425_p0545b08║今日後。不聽畜婬女活命。若畜者越比尼罪。
T22n1425_p0545b09║是名婬女。佛住舍衛城。爾時世尊制戒。不聽
T22n1425_p0545b10║畜婬女。爾時比丘尼便私畜園民女。於外婬
T22n1425_p0545b11║蕩以自活命。為世人所譏。此非出家法。是婬
T22n1425_p0545b12║女耳。比丘尼以是因緣往白世尊。乃至答言
T22n1425_p0545b13║實爾。佛言。從今日後。不聽私畜園民女。使
T22n1425_p0545b14║人女作婬女以自活命。若畜者越比尼罪。是
T22n1425_p0545b15║名園民女。【CL072n1114_p0880a01】佛住舍衛城。爾時有年少比丘尼。
T22n1425_p0545b16║端正乳出。人見皆笑。諸比丘尼以是因緣往
T22n1425_p0545b17║白佛。乃至答言實爾。佛言。從今日後。當
T22n1425_p0545b18║作僧祇支。作法者如上說。應先著覆乳衣然
T22n1425_p0545b19║後著餘衣。若不畜僧祇支越比尼罪。有而不
T22n1425_p0545b20║著亦越比尼罪。是名僧祇支法。
T22n1425_p0545b21║佛住毘舍離。如跋陀羅比丘尼緣中廣說。佛
T22n1425_p0545b22║言。不聽裸身浴。當用浴衣。不聽裸形入河若
T22n1425_p0545b23║池水中浴。當著雨衣。若裸浴越比尼罪。若
T22n1425_p0545b24║避隱處無人處裸浴無罪。是名浴衣法。
T22n1425_p0545b25║　坐法并竹席　　纏腰覆襏衣
T22n1425_p0545b26║　著俗嚴飾具　　合嚴飾具度
T22n1425_p0545b27║　使人園民女　　僧祇支浴衣
T22n1425_p0545b28║　雜跋渠初竟
T22n1425_p0545b29║佛住舍衛城。爾時比丘尼住處。與俗人隔壁。
T22n1425_p0545c01║比丘尼欲心起自手拍陰。時丈夫聞聲。即語
T22n1425_p0545c02║【CL072n1114_p0880b01】婦人言。此是何聲。答言。不知何故作此聲
T22n1425_p0545c03║耶。其丈夫言。此出家人修梵行欲心起不能
T22n1425_p0545c04║自制拍陰聲耳。諸比丘尼聞已以是因緣往
T22n1425_p0545c05║白。乃至佛言。汝實爾不。答言實爾。佛言。從
T22n1425_p0545c06║今已後。不聽拍陰。拍者。手拍若拘缽拍若
T22n1425_p0545c07║鍵鎡拍。以歇欲心者越比尼罪。是名手拍。
T22n1425_p0545c08║佛住舍衛城。爾時比丘尼欲心起。作胡膠身
T22n1425_p0545c09║生縛著。床腳後失火。恐燒床褥故出之。
T22n1425_p0545c10║時俗人看火起。何處被燒何處不被燒。見已
T22n1425_p0545c11║嫌訶。云何出家人作此惡事。諸比丘尼以是
T22n1425_p0545c12║因緣往白。乃至答言實爾。佛言。從今日後。不
T22n1425_p0545c13║聽作胡膠形。胡膠形者。若胡膠作若銅鉛錫
T22n1425_p0545c14║白鑞若牙若蠟蜜。如是比作身生。以歇欲
T22n1425_p0545c15║心者。偷蘭遮。是名胡膠形。
T22n1425_p0545c16║佛住舍衛城。爾時大愛道往至佛所。頭面禮
T22n1425_p0545c17║【CL072n1114_p0881a01】足卻住一面。時大愛道白佛言。世尊女人形
T22n1425_p0545c18║臭得聽洗不。佛言得洗。時比丘尼洗外內猶
T22n1425_p0545c19║故臭。以是因緣往白。乃至言得洗內不。佛
T22n1425_p0545c20║言得洗。洗法者得齊一指節。不得令過。若過
T22n1425_p0545c21║洗以。歇欲心者偷蘭遮是名洗法。
T22n1425_p0545c22║佛住舍衛城。爾時比丘尼有月期污床褥。大
T22n1425_p0545c23║愛道往詣佛所白佛言。世尊。得作月期不淨
T22n1425_p0545c24║衣不。佛言得。當持故布作。不得堅物作。又
T22n1425_p0545c25║不得深內作婬欲想。當軟物障小便道。若用
T22n1425_p0545c26║堅物深內。以歇欲心者。偷蘭遮。是名月期衣
T22n1425_p0545c27║法。
T22n1425_p0545c28║佛住舍衛城。爾時比丘尼往女人洗浴處浣
T22n1425_p0545c29║月期衣。女人嫌言。是沙門尼污此水赤乃如
T22n1425_p0546a01║是。諸比丘尼以是因緣往白。乃至佛言。從
T22n1425_p0546a02║今日後。不聽女人洗浴處浣月期衣。若浣者
T22n1425_p0546a03║越【CL072n1114_p0881b01】比尼罪。是名女人浣月期衣法。
T22n1425_p0546a04║佛住舍衛城。爾時世尊制戒。不聽女人洗處
T22n1425_p0546a05║浣月期衣。便往男子洗處浣。乃至若比丘尼
T22n1425_p0546a06║往男子洗處浣者越比尼罪。是名男子法。佛
T22n1425_p0546a07║住舍衛城。爾時世尊制戒不聽男子洗浴處
T22n1425_p0546a08║浣月期衣。時比丘尼到客浣衣處浣。乃至不
T22n1425_p0546a09║聽客浣衣處浣月期衣。當取盆餘瓦器中於
T22n1425_p0546a10║屏處浣。浣時不得持水灑地。當著水瀆中無
T22n1425_p0546a11║人見處。衣當曬令乾。後須時當用。若比丘
T22n1425_p0546a12║尼。於客浣衣處浣月期衣者越比尼罪。是名
T22n1425_p0546a13║客浣衣處。
T22n1425_p0546a14║佛住舍衛城。爾時比丘尼欲心起。以小便道
T22n1425_p0546a15║承懸注水。即失不淨心生疑悔。諸比丘尼
T22n1425_p0546a16║語大愛道。大愛道往白世尊。佛言。從今日
T22n1425_p0546a17║後。不聽以小便道承懸注。懸注者水懸
T22n1425_p0546a18║注下。若比【CL072n1114_p0882a01】丘尼於懸注水中浴時。當持衣
T22n1425_p0546a19║物遮。若以小便道承懸注水屋簷漏水。以
T22n1425_p0546a20║歇欲心者偷蘭遮。若於懸注水屋簷漏浴
T22n1425_p0546a21║者。不得以身向水當背上。若以身向水以歇
T22n1425_p0546a22║欲心者偷蘭遮。是名懸注水。
T22n1425_p0546a23║佛住舍衛城。爾時比丘尼於急流水中浴。欲
T22n1425_p0546a24║心生逆水而行失不淨。諸比丘尼以是因緣往
T22n1425_p0546a25║白。乃至從今日後。不聽於急流水中逆水觸
T22n1425_p0546a26║小便道。流水者。若山水若急流水。若向流
T22n1425_p0546a27║逆水以歇欲心者偷蘭遮。若於急流水洗時。
T22n1425_p0546a28║不得向流當背。若向流者越比尼罪。是名流
T22n1425_p0546a29║水。佛住舍衛城。爾時比丘尼種種觸身出精。
T22n1425_p0546b01║或蕪菁根蔥根。種種諸根內小便道中出精。
T22n1425_p0546b02║比丘尼以是因緣往白。乃至從今已後不
T22n1425_p0546b03║【CL072n1114_p0882b01】聽若比丘尼用蕪菁根蔥根內小便道中出
T22n1425_p0546b04║精。以歇欲心者偷蘭遮。是名根。
T22n1425_p0546b05║　拍陰胡膠形　　齊節月期衣
T22n1425_p0546b06║　女人洗處浣　　男處浣亦然
T22n1425_p0546b07║　客浣衣處浣　　懸注及急流
T22n1425_p0546b08║　種種根出精　　第二跋渠竟
T22n1425_p0546b09║佛住舍衛城。爾時諸比丘集。不知作舉羯磨。
T22n1425_p0546b10║令比丘尼作已。比丘尼心生疑悔。語大愛道。
T22n1425_p0546b11║大愛道即以是事往白世尊。佛言。此上尊眾
T22n1425_p0546b12║汝云何與作舉羯磨。從今已後不聽與比丘
T22n1425_p0546b13║作舉羯磨。若比丘中都無能者。得授使誦。作
T22n1425_p0546b14║羯磨時若不得者遙授無罪。若比丘尼。與比
T22n1425_p0546b15║丘作羯磨者越比尼罪。比丘得與比丘尼作
T22n1425_p0546b16║羯磨無罪。是名羯磨。
T22n1425_p0546b17║佛住比舍離。爾時跋陀羅比丘尼。著憍奢
T22n1425_p0546b18║耶衣到親里家。道路值暴雨。如視水精舉見
T22n1425_p0546b19║身【CL072n1114_p0883a01】體。眾人圍繞欲看。於是蹲地。依止弟子在
T22n1425_p0546b20║邊而障。諸比丘尼以是因緣往白。乃至答言。
T22n1425_p0546b21║實爾世尊。佛言。從今已後。比丘尼不聽著憍
T22n1425_p0546b22║舍耶衣。憍奢耶者有二種。一者生二者作。
T22n1425_p0546b23║生者細絲。作者紡絲。著細絲憍奢耶越比
T22n1425_p0546b24║尼。著紡絲越比尼心悔。比丘著無罪。
T22n1425_p0546b25║佛住舍衛城。爾時偷蘭難陀比丘尼大乳。著
T22n1425_p0546b26║一僧祇支於閣上經行。俗人遙見自相謂言。
T22n1425_p0546b27║看是似如水上浮瓠。諸比丘尼以是因緣往
T22n1425_p0546b28║白。乃至佛言。從今日後。當作覆肩衣。覆肩衣
T22n1425_p0546b29║者。襞疊拖覆肩上。若不作不著越比尼罪。
T22n1425_p0546c01║不聽比丘尼高處著一重僧祇支經行。若屏
T22n1425_p0546c02║處著一重僧祇支無罪。是名僧祇支。
T22n1425_p0546c03║佛住舍衛城。爾時釋種女摩羅女梨車女貴
T22n1425_p0546c04║勝家女出家善知莊嚴。有嫁女娶婦。皆借倩
T22n1425_p0546c05║【CL072n1114_p0883b01】莊嚴。得好飲食。為世人所譏。此非出家人。是
T22n1425_p0546c06║客莊嚴人耳。諸比丘尼以是因緣往白。乃至
T22n1425_p0546c07║佛言。從今已後。不聽莊嚴女人。莊嚴者。梳頭
T22n1425_p0546c08║莊眼粉面朱脣。著嚴飾服以自活命者越比
T22n1425_p0546c09║尼罪。若有頭痛眼痛得磨著藥無罪。是名莊
T22n1425_p0546c10║嚴法。
T22n1425_p0546c11║佛住舍衛城。爾時釋種女摩羅女大姓家女
T22n1425_p0546c12║出家。種優缽羅華取而賣之。為世人之所
T22n1425_p0546c13║譏。此非出家人。此是賣華女耳。諸比丘尼
T22n1425_p0546c14║以是因緣往白世尊。乃至答言實爾。佛言。從
T22n1425_p0546c15║今已後。不聽種華賣以自活命。若比丘尼種
T22n1425_p0546c16║優缽羅華以自活命者越比尼罪。為塔為
T22n1425_p0546c17║供養佛故無罪。是名優缽羅華。
T22n1425_p0546c18║佛住舍衛城。爾時比丘尼種須曼那華。乃至
T22n1425_p0546c19║為塔供養佛故無罪。
T22n1425_p0546c20║【CL072n1114_p0884a01】佛住舍衛城。爾時世尊制戒。不聽種華樹。爾
T22n1425_p0546c21║時釋種女摩羅女出家。結華鬘賣以自活命。
T22n1425_p0546c22║為世人所譏。此非出家人。此是賣華鬘女耳。
T22n1425_p0546c23║諸比丘尼以是因緣往白。乃至佛言。從今日
T22n1425_p0546c24║後。不聽結華鬘。鬘者。優缽羅華摩梨華須
T22n1425_p0546c25║曼那華。結作鬘賣活命者越比尼罪。若佛生
T22n1425_p0546c26║時大會菩提大會轉法輪大會阿難大會羅睺
T22n1425_p0546c27║羅大會五年大會。檀越言阿梨耶佐我結鬘
T22n1425_p0546c28║爾時得結種種鬘無罪。是名結鬘法。
T22n1425_p0546c29║佛住舍衛城。爾時釋種女摩羅女梨車女出
T22n1425_p0547a01║家。紡縷而賣為世人所嫌。此非出家人。此
T22n1425_p0547a02║是賣縷人也。諸比丘尼以是因緣往白。乃至
T22n1425_p0547a03║佛言。從今已後。不聽紡縷。紡縷者。劫貝縷芻
T22n1425_p0547a04║摩縷憍舍耶縷舍那麻縷紡縷。賣活命者
T22n1425_p0547a05║越比尼罪。若欲作漉水囊腰帶紡者無罪。是
T22n1425_p0547a06║名紡縷法。
T22n1425_p0547a07║【CL072n1114_p0884b01】佛住舍衛城。爾時須提那死婦出家。其叔常
T22n1425_p0547a08║欲使罷道。時比丘尼入聚落乞食。叔遇見
T22n1425_p0547a09║之即欲捉取。便走入一大家內。語婦人言。
T22n1425_p0547a10║異事幾當壞我梵行。問何故。答言。叔欲罷我
T22n1425_p0547a11║道。婦人言。莫恐我當相護。比丘尼言。我欲向
T22n1425_p0547a12║和上邊去。婦人言。汝欲去者當著俗服假異
T22n1425_p0547a13║摽相。乃可得脫。即著臂釧耳鐶俗人服飾。
T22n1425_p0547a14║又將四五人侍從而去。其叔於外見之念言。
T22n1425_p0547a15║此非比丘尼。是俗人耳。到住處已諸比丘尼
T22n1425_p0547a16║呵言。汝何故著此。答言。我叔欲取我。方便
T22n1425_p0547a17║自護故假著此耳。諸比丘尼語大愛道。大愛
T22n1425_p0547a18║道即以是事具白世尊。佛言。呼比丘尼來。來
T22n1425_p0547a19║已佛問汝實爾不。答言實爾。佛言。汝云何壞
T22n1425_p0547a20║威儀。從今已後。不聽壞威儀。若決定壞威儀
T22n1425_p0547a21║者非比丘尼。若方便自護故壞威儀越比尼
T22n1425_p0547a22║罪。故名比丘尼。【CL072n1114_p0885a01】若比丘尼決定壞威儀者偷
T22n1425_p0547a23║蘭遮。若方便自護無罪。
T22n1425_p0547a24║　羯磨憍舍耶　　僧祇支客嚴
T22n1425_p0547a25║　種花須曼那　　結鬘并紡縷
T22n1425_p0547a26║　壞威儀最後　　第三跋渠竟
T22n1425_p0547a27║佛住舍衛城。爾時偷蘭難陀比丘尼乞食詣
T22n1425_p0547a28║一大家。時有婦人墮胎。語言。為我棄之。答言
T22n1425_p0547a29║不能。又請我當顧爾許物。即取以缽盛之而
T22n1425_p0547b01║去。時大迦葉乞食恒作此念。最初得食。當
T22n1425_p0547b02║施與若比丘比丘尼。見此比丘尼已語言。取
T22n1425_p0547b03║缽來。即覆不示。又復更呼。亦復不示。大迦
T22n1425_p0547b04║葉性有威風。厲聲而喚。即戰怖而示。見
T22n1425_p0547b05║已言。咄汝何故作此惡法。時大迦葉語諸比
T22n1425_p0547b06║丘尼。諸比丘尼。以是因緣往白世尊。乃至答
T22n1425_p0547b07║言實爾。佛言。此是惡事非法。汝云何覆缽。從
T22n1425_p0547b08║今日後不聽覆缽。復不聽露捉。得食已當
T22n1425_p0547b09║覆。若見比丘【CL072n1114_p0885b01】時當舉覆示之。若露持缽越比
T22n1425_p0547b10║尼罪。見比丘不示亦越比尼罪。是名缽事。
T22n1425_p0547b11║佛住舍衛城。爾時有大臣犯王法。其家財物
T22n1425_p0547b12║盡應沒官。王即遣人守護。時偷蘭難陀比丘
T22n1425_p0547b13║尼乞食次到其家。婦人語言。阿梨耶。我家有
T22n1425_p0547b14║事犯王罪應至死。財物入官。我欲寄少寶物
T22n1425_p0547b15║嚴飾之具。若我得脫當相顧直。我若死者即
T22n1425_p0547b16║持相施。時比丘尼即與缽盛雜寶。覆已而去。
T22n1425_p0547b17║時守門人見之問言。缽中何物而不示之。又
T22n1425_p0547b18║復叱喚畏而示之。比丘尼聞已往白。乃至
T22n1425_p0547b19║答言實爾。佛言。從今日後。不聽覆缽寶物。若
T22n1425_p0547b20║有犯官事未被收錄。又未籍其財。爾時寄者
T22n1425_p0547b21║得取。若王收攝又籍其財。應語言。世尊制
T22n1425_p0547b22║戒不得受是。若言我與塔與僧施汝得取。得
T22n1425_p0547b23║已不得覆上而去。當露持去。若有問者當言。
T22n1425_p0547b24║塔物【CL072n1114_p0886a01】僧物我物。若聽去者善。若不聽者當還。
T22n1425_p0547b25║是名覆缽法。
T22n1425_p0547b26║佛住舍衛城。爾時比丘尼作廁。以物覆上。諸
T22n1425_p0547b27║女人持死胎放中。後有賤人旃陀羅抒廁。見
T22n1425_p0547b28║已言。是沙門尼自墮胎擲中。諸比丘尼以是
T22n1425_p0547b29║因緣往白。乃至佛言。從今日後不聽覆廁。
T22n1425_p0547c01║當開口作。若閉口作者越比尼罪。是名廁法。
T22n1425_p0547c02║佛住舍衛城。爾時釋種女摩羅女於浴室中
T22n1425_p0547c03║浴。時有年少入中壞其梵行。諸比丘尼語大
T22n1425_p0547c04║愛道。乃至從今日後不聽入浴室。若病者得
T22n1425_p0547c05║房內然火油塗而揩。若比丘尼入浴室浴者。
T22n1425_p0547c06║越比尼罪。是名浴室法。
T22n1425_p0547c07║佛住舍衛城。爾時未制戒。比丘尼阿練若處
T22n1425_p0547c08║聚落中未有住處。時五百比丘尼。大愛道為
T22n1425_p0547c09║上首。於王園中住。諸釋種女摩羅女年少端
T22n1425_p0547c10║【CL072n1114_p0886b01】正。有諸年少初夜伺便欲捉比丘尼。見已乘
T22n1425_p0547c11║空而去。中夜復來亦復如是。後夜復來。中有
T22n1425_p0547c12║鈍根。不時入定及睡眠者。不得即去。為所侵
T22n1425_p0547c13║掠。大愛道以是事往白世尊。佛言。從今日後。
T22n1425_p0547c14║不聽比丘尼在阿練若處住。若四眾集竟夜
T22n1425_p0547c15║說法者得住。爾時不得在屏處。若比丘尼阿
T22n1425_p0547c16║練若處住者越比尼罪。是名阿練若處。比丘
T22n1425_p0547c17║受迦絺那衣非比丘尼。比丘尼受迦絺那
T22n1425_p0547c18║衣非比丘。比丘捨非比丘尼。比丘尼捨非比
T22n1425_p0547c19║丘。比丘阿提呵魯阿那提訶魯非比丘尼。比
T22n1425_p0547c20║丘尼阿提訶魯阿那提訶魯非比丘。
T22n1425_p0547c21║　覆缽并寶缽　　開廁入浴室
T22n1425_p0547c22║　阿練若處住　　比丘受迦絺
T22n1425_p0547c23║　非是比丘尼　　比丘捨迦絺
T22n1425_p0547c24║　非是比丘尼　　第四跋渠竟
T22n1425_p0547c25║食於比丘不淨比丘尼淨。比丘尼不淨比丘
T22n1425_p0547c26║【CL072n1114_p0887a01】淨。比丘得使比丘尼授食。除金銀及錢五生
T22n1425_p0547c27║種火淨。比丘尼得從比丘受食。除金銀及錢
T22n1425_p0547c28║火淨五生種。有三因緣非比丘。何等三。心決
T22n1425_p0547c29║定捨戒。有實事僧驅出。形轉為女。是名三非
T22n1425_p0548a01║比丘。應遣詣比丘尼精舍。不得共比丘尼同
T22n1425_p0548a02║覆障應別。若後還得男根者。當還比丘僧
T22n1425_p0548a03║中。故名具足。亦復本歲有三因緣非比丘尼。
T22n1425_p0548a04║何等三。心決定壞威儀。有實事僧驅出。轉形
T22n1425_p0548a05║為男。如比丘中說。比丘尼無有作殘食法。一
T22n1425_p0548a06║坐足自恣食。
T22n1425_p0548a07║佛住舍衛城阿耆羅河彼岸。請二部僧食。
T22n1425_p0548a08║比丘比丘尼俱欲渡。比丘言。世尊制戒。不
T22n1425_p0548a09║得共船載。比丘二人三人輕船而渡。渡盡比
T22n1425_p0548a10║丘尼渡。渡已問歲數。日時已過。時大愛道
T22n1425_p0548a11║失食飢羸。到世尊所頭面作禮卻住一面。佛
T22n1425_p0548a12║知而【CL072n1114_p0887b01】故問。何故飢色。即以是事具白世尊。
T22n1425_p0548a13║佛言。從今日後。上座八人。當次第如法。餘者
T22n1425_p0548a14║隨到而坐。若五年大會多人集。比丘尼上座
T22n1425_p0548a15║八人當次第坐。餘者隨意坐。若八人不隨次
T22n1425_p0548a16║第坐。越比尼罪。是故世尊說。
T22n1425_p0548a17║　二眾淨不同　　三非比丘僧
T22n1425_p0548a18║　三非比丘尼　　無殘八上座
T22n1425_p0548a19║　第五跋渠竟
T22n1425_p0548a20║比丘雜跋渠中。別住蒜傘蓋。乘刀治革屣
T22n1425_p0548a21║同床臥坐伎樂九事應出不說。餘十三跋渠
T22n1425_p0548a22║殘比丘尼別。五雜跋渠威儀中。阿練若浴
T22n1425_p0548a23║室廁屋縫衣簟應出不說。餘盡同比丘尼。二
T22n1425_p0548a24║部修多羅及學五百戒。世尊分別說戒序。八
T22n1425_p0548a25║波羅夷。十九僧伽婆尸沙。三十尼薩耆波
T22n1425_p0548a26║夜提。百四十一波夜提。八波羅提提舍尼。
T22n1425_p0548a27║六十四眾學。七止諍法。法隨順法偈在後。
T22n1425_p0548a28║比丘尼比尼竟。
T22n1425_p0548a29║【CL072n1114_p0888a01】摩訶僧祇律私記。
T22n1425_p0548b01║中天竺昔時。暫有惡王御世。諸沙門避之四
T22n1425_p0548b02║奔。三藏比丘星離。惡王既死更有善王。還
T22n1425_p0548b03║請諸沙門還國供養。時巴連弗邑有五百僧。
T22n1425_p0548b04║欲斷事而無律師。又無律文無所承案。即遣
T22n1425_p0548b05║人到祇洹精舍。寫得律本于今傳賞。法顯於
T22n1425_p0548b06║摩竭提國巴連弗邑阿育王塔南天王精舍。
T22n1425_p0548b07║寫得梵本還楊州。以晉義熙十二年歲在
T22n1425_p0548b08║丙辰十一月。於鬥場寺出之。至十四年二月
T22n1425_p0548b09║末都訖。共禪師譯梵本為秦焉。故記之。佛
T22n1425_p0548b10║泥洹後。大迦葉集律藏為大師宗。具持八萬
T22n1425_p0548b11║法藏。大迦葉滅後。次尊者阿難亦具持八
T22n1425_p0548b12║萬法藏。次尊者末田地亦具持八萬法藏。次
T22n1425_p0548b13║尊者舍那婆斯亦具持八萬法藏。次尊者優
T22n1425_p0548b14║波崛多世尊記無相佛。如降魔因緣中說。【CL072n1114_p0888b01】而
T22n1425_p0548b15║亦能具持八萬法藏。於是遂有五部名生。初
T22n1425_p0548b16║曇摩崛多別為一部。次彌沙塞別為一部。次
T22n1425_p0548b17║迦葉維復為一部。次薩婆多。薩婆多者。晉
T22n1425_p0548b18║言說一切有。所以名一切有者。自上諸部義
T22n1425_p0548b19║宗各異。薩婆多者。言過去未來現在中陰各
T22n1425_p0548b20║自有性。故名一切有。於是五部並立紛然競
T22n1425_p0548b21║起。各以自義為是。時阿育王言。我今何以
T22n1425_p0548b22║測其是非。於是問僧佛法斷事云何。皆言法
T22n1425_p0548b23║應從多。王言若爾者。當行籌知何眾多。於是
T22n1425_p0548b24║行籌取本眾籌者甚多。以眾多故。故名摩訶
T22n1425_p0548b25║僧祇。摩訶僧祇者大眾名也
T22n1425_p0548b26║【★】佛說犯戒罪報輕重經。
T22n1425_p0548b27║如是我聞。一時佛住王舍城迦蘭陀竹園。爾
T22n1425_p0548b28║時尊者目連。晡時從禪定覺。往至世尊所。
T22n1425_p0548b29║頭面禮足卻住一面。時尊者大目連白佛言。
T22n1425_p0548c01║世尊。意有所疑今欲請問。唯願聽許。佛告目
T22n1425_p0548c02║連。聽汝所問。當為汝說。目連即白佛言。世
T22n1425_p0548c03║尊。若比丘比丘尼。無慚愧心輕慢佛語犯眾
T22n1425_p0548c04║學戒。如是犯波羅提提舍尼波夜提偷蘭遮
T22n1425_p0548c05║僧伽婆尸沙波羅夷。得幾不饒益罪。唯願解
T22n1425_p0548c06║說。佛告目連。諦聽諦聽當為汝說。若比丘比
T22n1425_p0548c07║丘尼。無慚無愧輕慢佛語犯眾學戒。如四
T22n1425_p0548c08║天王壽五百歲墮埿梨中。於人間數九百
T22n1425_p0548c09║千歲。佛告目連。若無慚無愧輕慢佛語犯波
T22n1425_p0548c10║羅提提舍尼。如三十三天壽千歲墮埿梨
T22n1425_p0548c11║中。於人間數三億六十千歲。佛告目連。無
T22n1425_p0548c12║慚無愧輕慢佛語犯波夜提。如夜摩天壽
T22n1425_p0548c13║二千歲墮埿梨中。於人間數二十億四十
T22n1425_p0548c14║千歲。佛告目連。無慚無愧輕慢佛語犯偷
T22n1425_p0548c15║蘭遮。如兜率天壽四千歲墮埿梨中。於人
T22n1425_p0548c16║間數五十億六十千歲。佛告目連。無慚無
T22n1425_p0548c17║愧輕慢佛語犯僧伽婆尸沙。如不憍樂天壽
T22n1425_p0548c18║八千歲墮埿梨中。於人間數二百三十億
T22n1425_p0548c19║四十千歲。佛告目連。無慚無愧輕慢佛語
T22n1425_p0548c20║犯波羅夷。如他化自在天壽十六千歲墮埿
T22n1425_p0548c21║梨中。於人間數九百二十一億六十千歲。時
T22n1425_p0548c22║尊者目連聞佛所說。歡喜奉行。
T22n1425_p0548c23║爾時目連即說偈言。
T22n1425_p0548c24║　因緣輕慢故　　命終墮惡道
T22n1425_p0548c25║　因緣修善者　　於此生天上
T22n1425_p0549a01║　緣斯修福業　　離惡得解脫
T22n1425_p0549a02║　不善觀因緣　　身壞入惡道【☆】
T22n1425_p0549a03║摩訶僧祇律卷第四十【○】【○】【○】
