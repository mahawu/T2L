T33n1702_p0222c01║
T33n1702_p0222c02║金剛經纂要刊定記卷第七
T33n1702_p0222c03║
T33n1702_p0222c04║　　　　長水沙門子璿錄
T33n1702_p0222c05║一切菩薩皆安住此心。行菩薩行。有大智故
T33n1702_p0222c06║不住生死。有大悲故不住涅槃。今令離於斷
T33n1702_p0222c07║常二見。即是不住生死涅槃。故云如所住法。
T33n1702_p0222c08║即七最勝中依止最勝。不斷等者。意云。生死
T33n1702_p0222c09║本空猶如影像。影像不有復何斷焉。今言不
T33n1702_p0222c10║斷者。非謂固留但了性不有了相不無。隨順
T33n1702_p0222c11║俗諦故云不斷。此即通達之義。於涅槃等者。
T33n1702_p0222c12║若被寂所縛即不自在。今寂而常用用而常
T33n1702_p0222c13║寂。是自在義。此中下顯偏說之意。然據不斷
T33n1702_p0222c14║生死利益眾生。但成大悲不住涅槃。如其具
T33n1702_p0222c15║論。亦須不住。生死方成如所住法。一向下即
T33n1702_p0222c16║出偏說之意。遮寂者。即二乘人灰身滅智撥
T33n1702_p0222c17║喪無餘。被涅槃所拘是不自在。今以不具相
T33n1702_p0222c18║發心。正墮於此。為對治故偏示一門。下文菩
T33n1702_p0222c19║薩不受福德。即不住生死。義則圓矣。偈云下
T33n1702_p0222c20║引證。論云下釋偈。雖不依下縱也。法身真
T33n1702_p0222c21║佛是真菩提。正由智了為因故不依彼。而不
T33n1702_p0222c22║失下奪也。福德是因即五度果。報是果即三
T33n1702_p0222c23║十二相相非不佛。故言不失。既不失果即不
T33n1702_p0222c24║失因。以能下明不失之由。謂真菩提必須具
T33n1702_p0222c25║足二莊嚴故。智慧即真身。福德即應身。故論
T33n1702_p0222c26║云。法身者智相身。福相者異相身。以諸如來
T33n1702_p0222c27║皆合具此二種相故。故法華云。如其所德法。
T33n1702_p0222c28║定慧力莊嚴。以此度眾生。自證無上道。得忍
T33n1702_p0222c29║經意云。菩薩於無我心中所修福德。勝彼有
T33n1702_p0223a01║我心中所修福德。以莊嚴法身究竟不失故。
T33n1702_p0223a02║論云下先敘所遣之念。念云若出世無分別
T33n1702_p0223a03║智。正是佛因。即所修福德盡皆失也。何以故。
T33n1702_p0223a04║福非因故。為遮此故者。引起能遣之文。得勝
T33n1702_p0223a05║忍不失者。正明不失義。謂若心住相修諸福
T33n1702_p0223a06║德。墮於有漏。此福則失。若心離相修諸福德
T33n1702_p0223a07║成於無漏。此福不失也。以得下出不失之由。
T33n1702_p0223a08║斯則　果驗因成不失義。無垢即清淨。無漏是
T33n1702_p0223a09║佛身矣。二無我者人法也。得此二空之智名
T33n1702_p0223a10║之為忍。正明經意云。前言無我所修之福以
T33n1702_p0223a11║為勝者。只由菩薩不受福故。可訶等者。明不
T33n1702_p0223a12║受之由。亦是以果驗因成不受義。意云。果若
T33n1702_p0223a13║有漏則知受福。是可訶責。果既無漏則知不
T33n1702_p0223a14║受。云何可訶。無著下顯對前文不住涅槃。前
T33n1702_p0223a15║後相望共成。悲智之義耳。若住等者反明也。
T33n1702_p0223a16║徵釋經意云。菩薩作福。若生貪著則成有漏。
T33n1702_p0223a17║因既有漏果亦有漏。得三十二相但同輪王。
T33n1702_p0223a18║不名為佛。此則因果俱失成其所疑。今既作
T33n1702_p0223a19║福不生貪著。則因成無漏。因既無漏果亦復
T33n1702_p0223a20║然所得三十二相莊嚴法身。名之為佛。云何
T33n1702_p0223a21║疑其失因及果。第二十四疏初標章。若諸菩
T33n1702_p0223a22║薩下指疑起處。即從次前文來。論中即云。若
T33n1702_p0223a23║菩薩不受彼果報等。云何下結成疑也。眾生
T33n1702_p0223a24║用者。據佛壽量合滿百年。至八十便入涅槃。
T33n1702_p0223a25║意留二十年福。與後代弟子受用。又於佛供
T33n1702_p0223a26║養承事。能令眾生獲福無量。斯亦佛福眾生
T33n1702_p0223a27║受用也。問前云菩薩不受。今何難佛受用。又
T33n1702_p0223a28║前言受是取義。今疑受是用義。文義既異何
T33n1702_p0223a29║以成疑。答此皆以果驗因也。因中若不受取。
T33n1702_p0223b01║果中焉合受用。果中尚自受用。因中豈無受
T33n1702_p0223b02║取耶。錯解經意云。若人言如來出現來入滅
T33n1702_p0223b03║去住世間。皆不解我所說義。是福等者。是彼
T33n1702_p0223b04║無漏福德之應報。即無垢果也。果中無有色
T33n1702_p0223b05║相故。論云。佛果無有色相迭相見故。又論云。
T33n1702_p0223b06║佛果無別色聲唯如如又如如智獨存故無來
T33n1702_p0223b07║去等。為化下或問曰。既佛果無別色聲來去
T33n1702_p0223b08║等。何以出現受福。為眾生受用耶。故此釋之
T33n1702_p0223b09║意。說眾生根熟為能感緣。以佛無緣大悲。無
T33n1702_p0223b10║量劫來利他善根熏淨法界以成善習。有感即
T33n1702_p0223b11║應任運無心。如一月不下降百水不上昇。慈
T33n1702_p0223b12║善根力法爾如是。正是斷疑之意。若果中有
T33n1702_p0223b13║心受用。則因中亦有心受取果中既是自然。
T33n1702_p0223b14║因中足明無著也。正見經徵意云。以何義故
T33n1702_p0223b15║名為如來。既名為來亦表其去。何言錯解。釋
T33n1702_p0223b16║意云。以真佛本來無來去故。偈云下標真化
T33n1702_p0223b17║異也。如來即是法身。本來不動猶若虛空。故
T33n1702_p0223b18║不同化身隨機來去。此非異而異也。大雲下
T33n1702_p0223b19║釋此約機。心染淨遂見佛有來去。名為化身。
T33n1702_p0223b20║來無所從去無所至。即是不動名為法身。斯
T33n1702_p0223b21║則機見有佛來去。佛實不動云云。自彼於我
T33n1702_p0223b22║何為。此中略舉水喻。眾生心則知。月喻法身
T33n1702_p0223b23║影喻化。體清濁喻染淨也。水清月現月亦不
T33n1702_p0223b24║來。水濁月隱亦非月去。但是水有清濁。非謂
T33n1702_p0223b25║月有昇沈。法中亦爾。心淨見佛非是佛來。心
T33n1702_p0223b26║垢不見亦非佛去。但是眾生垢淨。非謂諸佛
T33n1702_p0223b27║隱顯。解極等者。謂解極則心絕。心絕則會如
T33n1702_p0223b28║如體本周故無方所。此明即應之真。緣至下
T33n1702_p0223b29║明即真之應也。意同大雲。隱顯斷疑意者。諸
T33n1702_p0223c01║佛本無來去。眾生妄見去來。尚無出現之佛。
T33n1702_p0223c02║寧有受福之事。第二十五論文於此不別敘
T33n1702_p0223c03║疑而義意合有也。初標章據前下指疑起處。
T33n1702_p0223c04║此從三處來。不可以化等者第二十二也。濫
T33n1702_p0223c05║於輪王故。法身無來去等者二十四也。斥為
T33n1702_p0223c06║錯解故。據遮下二十三也。不失等者彌勒頌
T33n1702_p0223c07║云。得勝忍不失。一異相反難為存去故成疑
T33n1702_p0223c08║矣。此約下懸指斷疑之意。彼約一異雙存而
T33n1702_p0223c09║難。此據一異俱非而通也。破麤色經問答。多
T33n1702_p0223c10║少如文可知。疏三初引天親約斷疑。偈云下
T33n1702_p0223c11║標也。論云下釋也。一真法界數量消滅非一
T33n1702_p0223c12║異故。諸佛證此亦非一異。而言處住者。以非
T33n1702_p0223c13║此二義可住著故。為示下正顯住意。意以界
T33n1702_p0223c14║喻真身。塵喻化身也。塵因界碎故非異。喻從
T33n1702_p0223c15║真起應也。塵細界麤故非一。喻真實應假也。
T33n1702_p0223c16║無著下二破執法。別是一義非斷疑也。名身
T33n1702_p0223c17║即受等四蘊。色身即地等四大。於中下以細
T33n1702_p0223c18║末破色身。以無所見破名身。無所見即不念
T33n1702_p0223c19║也。此段說塵甚多。正是初方便。大雲下三示
T33n1702_p0223c20║破相。明方便之相。以能破是細末所破是麤
T33n1702_p0223c21║色。能所合之故成科名。此言下揀異大小。大
T33n1702_p0223c22║乘用觀假想分別起其慧數。破析彼色一一
T33n1702_p0223c23║分析至於極微。二乘天眼所不能見。此則細
T33n1702_p0223c24║末之極不可破析。名極略色。非小乘等者。以
T33n1702_p0223c25║彼宗迷唯識理。不達諸法即空。計此微塵以
T33n1702_p0223c26║為實有故。說積諸微塵以成世界故。俱舍論
T33n1702_p0223c27║云極微微金水。兔羊牛隙城。蚤蝨麥指節。彼
T33n1702_p0223c28║後增七倍等。今此揀去故云非實塵也。破微
T33n1702_p0223c29║塵經意云。以何義故說微塵耶。釋意云。以無
T33n1702_p0224a01║實體故。又徵意云。所以說微塵空。又說微塵
T33n1702_p0224a02║者何謂也。釋意云。佛所說者。非實微塵是空
T33n1702_p0224a03║微塵也。疏二初約斷疑釋。塵碎下喻說。塵是
T33n1702_p0224a04║碎世界為末也。故界麤而塵細是非一也。塵眾
T33n1702_p0224a05║聚者。世界是眾塵成故。塵界非異也。如是下
T33n1702_p0224a06║法合。謂應現十方故非一。同依一體故非異。
T33n1702_p0224a07║又依法起化故非一。離法無化故非異。又若
T33n1702_p0224a08║下二約破法釋。亦是約喻。法說者若化是實。
T33n1702_p0224a09║亦不用佛說。只為是虛餘人不知。故佛說矣。
T33n1702_p0224a10║無著下引證同此。破世界經意云。非唯所起
T33n1702_p0224a11║微塵是空微塵。抑亦能起世界。亦是空世界。
T33n1702_p0224a12║本論等者。如次文所說。眾生世界者有情世
T33n1702_p0224a13║間也。以心法無質不可分析故。但以不念方
T33n1702_p0224a14║便破之。念之則有不念則無。故起信云。心生
T33n1702_p0224a15║則法生。心滅則法滅等也。破和合經微意云。
T33n1702_p0224a16║以何義故說世界耶。釋意云。世界若實則是一
T33n1702_p0224a17║合。佛說一合者。非實有之一合。是空無之一
T33n1702_p0224a18║合。疏文中引天親解。論云下標也。大雲下釋
T33n1702_p0224a19║冥合也。冥然合為一也。一即和合故云一合
T33n1702_p0224a20║矣。三千破一者。既言三千則非一義。此乃通
T33n1702_p0224a21║明五蘊無一合義。無著下二引無著解。並說
T33n1702_p0224a22║等者情器雙明也。故有下且標二摶取。大雲
T33n1702_p0224a23║下顯明情器俱名世界。謂塵眾則器世界。眾
T33n1702_p0224a24║生則有情世界。摶取為一等者。謂情器不分
T33n1702_p0224a25║為一世界也。此一合有二摶取。於五蘊中分
T33n1702_p0224a26║色心故。本以合二為一。今則開一成二。然和
T33n1702_p0224a27║合摶取蓋是一義。但秦魏譯異耳。一摶取者
T33n1702_p0224a28║是名身。眾生世界義不可分。但有一義故。差
T33n1702_p0224a29║別摶取者。是器世界聚多微塵成一世界故。
T33n1702_p0224b01║故無著論云。眾生世界有者。此為一摶取。微
T33n1702_p0224b02║塵有者此為差別。摶取二界無實等者故。心經
T33n1702_p0224b03║云。是故空中無色無受想行識。無眼耳鼻舌
T33n1702_p0224b04║身意。無色聲香味觸法等。經是名一合相者。
T33n1702_p0224b05║約俗諦說。有明在次文。妄執有經意云。此一
T33n1702_p0224b06║合相無體可說。但為凡夫妄生貪著。以彼下
T33n1702_p0224b07║釋經中不可說也。五蘊和合無實體故。斯則
T33n1702_p0224b08║界歸於塵。則無界可取。塵歸唯識則無塵可
T33n1702_p0224b09║取。四蘊離念則無心可取也。眾生取著皆由
T33n1702_p0224b10║虛妄分別故。起信云。一切境界唯依妄念而
T33n1702_p0224b11║有差別。此明經中但凡夫已下文。若有下反
T33n1702_p0224b12║顯也。以世界體若是實有。不名虛妄分別。合
T33n1702_p0224b13║是正見。世諦說者即前是名也。同論云以彼
T33n1702_p0224b14║聚集。第一義不可說即前即非也。同前無物可
T33n1702_p0224b15║取。小兒等者。世諦雖說但是假有。凡夫不敏
T33n1702_p0224b16║執之為實。猶彼小兒如言執物。見五蘊者不
T33n1702_p0224b17║了法空。是法執也。取和合者不達眾法。即我
T33n1702_p0224b18║執也。二執不亡故名貪著其事也。迷於事法
T33n1702_p0224b19║所知障也。煩惱可知。是依二執起於二障也。
T33n1702_p0224b20║破我法者。前破我法所緣之境。令知不實。今
T33n1702_p0224b21║破能緣我法見心。見心乃是所起分別。今即
T33n1702_p0224b22║破之令亡分別入聖道也。故偈云。非無二得
T33n1702_p0224b23║道。遠離於我法。斥錯解經文。問答並可知矣。
T33n1702_p0224b24║但不解必不錯解也。遣言執經徵意云以何
T33n1702_p0224b25║義故說為不解。釋意云。佛說我人等見。非實
T33n1702_p0224b26║我人等見。是假名我人等見。眾生不解謂之
T33n1702_p0224b27║為實。所以前科判云錯矣。虛妄等者。見有我
T33n1702_p0224b28║故名為我見。體實無故乃云虛妄。虛妄無實
T33n1702_p0224b29║元是不見。如繩處見蛇豈是實見。如所下兩
T33n1702_p0224c01║意。一以真如為所。如彼真如不分別故。二以
T33n1702_p0224c02║我法為所。我法本無如所知故。云何下徵。如
T33n1702_p0224c03║外道下釋。人無我等者。一法界中無我無無
T33n1702_p0224c04║我。今對有我說於無我。權說假言故云安置。
T33n1702_p0224c05║法無我等者。以見是心心所法執有此見。名
T33n1702_p0224c06║為法執。心法不實故言安置。此文破法我者。
T33n1702_p0224c07║是連帶引之。非謂正意也。相應等者。入地證
T33n1702_p0224c08║如也。不分別者。離分別障也。即此等者。若存
T33n1702_p0224c09║我法即分別無窮。但了二空則自無分別。即
T33n1702_p0224c10║此二空觀。為入理之方便也。除分別經意云。
T33n1702_p0224c11║發菩提心者。於一切法應如是知見信解不
T33n1702_p0224c12║生法相。疏二初明無分別所依二。初總徵三
T33n1702_p0224c13║法。無著下。節節以疏徵起以經答之。何人等
T33n1702_p0224c14║者。即經中發菩提心者。於何法者。即經中一
T33n1702_p0224c15║切法。何方便者。即經中應如是知見信解。此
T33n1702_p0224c16║顯下。二別釋第三二。初總標。此顯下。增上心
T33n1702_p0224c17║即定也。增上智即慧也。當是增勝上法故云
T33n1702_p0224c18║增上。知見勝解者。定慧之後位。於中下。二別
T33n1702_p0224c19║釋二。初總彰三義。於中者。於彼三事之中也。
T33n1702_p0224c20║若智等者。明此三種體即是智但依止方便
T33n1702_p0224c21║不同故立三名也。奢摩他此云止。止即是定。
T33n1702_p0224c22║智依此定併息萬緣。唯心獨存故云知也。毘
T33n1702_p0224c23║缽等者。毘缽舍那此云觀。觀即是慧。依此慧
T33n1702_p0224c24║故觀察一切。委細推求歷歷分明故名為見。
T33n1702_p0224c25║此二者知見也。三摩提此云等持。但以定慧
T33n1702_p0224c26║等處名三摩提。依此義故名為勝解。言依止
T33n1702_p0224c27║者。名依義立也。以三摩下。二轉釋後義。自在
T33n1702_p0224c28║者。定慧無閡故。內緣等者。既未證真但緣影
T33n1702_p0224c29║像。以真如法離心緣故。今既變影緣如但名
T33n1702_p0225a01║勝解。從此能引根本正智。無分別中為近方
T33n1702_p0225a02║便。故云何下。二正顯無分別理。即論釋經中
T33n1702_p0225a03║不生法相。初句徵起次句正顯。大雲下。約位
T33n1702_p0225a04║釋論。前方便等者。即知見勝解。此當地前四
T33n1702_p0225a05║加行位。今不分別者。即不生法相。通在十地
T33n1702_p0225a06║及佛地也。雖滿分不同。皆用根本無分別智。
T33n1702_p0225a07║親證諦理也。如唯識見道頌云。若時於所緣。
T33n1702_p0225a08║智都無所得。爾時住唯識。離二取相故。顯本
T33n1702_p0225a09║寂經意云。所言法相非實有之法相。是本無
T33n1702_p0225a10║之法相。不共者非法相也。勝義諦中不容他
T33n1702_p0225a11║故。離性離相非和合故。相應者。是名法相也。
T33n1702_p0225a12║性起為相不離性故。如前金中無器不離金
T33n1702_p0225a13║也。第二十六論文。於此不言斷別疑。故雲外
T33n1702_p0225a14║二疏皆攝入前段。合疏詳文合有是故開之。
T33n1702_p0225a15║因聞下指疑起處。此從二十五中來。意云下
T33n1702_p0225a16║立理。即化身下指無化體。若爾下結成疑也。
T33n1702_p0225a17║意云。能說之佛既虛。所說之教豈實。持說不
T33n1702_p0225a18║實之教。寧有福耶。功德經文校量可解。阿僧
T33n1702_p0225a19║祇此云無數。發菩薩心者揀餘人。偈云下標。
T33n1702_p0225a20║論云下釋。先牒疑縱之。而彼下據理奪之。無
T33n1702_p0225a21║量下揀有量等。斯則三重顯於持說之勝。不
T33n1702_p0225a22║染經徵意云。云何演說便獲如是功德。釋文
T33n1702_p0225a23║可見。前云發菩薩心者。意在於此。若非菩薩
T33n1702_p0225a24║焉能如是。無著下初引解二。初申經意。既說
T33n1702_p0225a25║法之心。如彼真如無有分別不取能所說相。
T33n1702_p0225a26║所獲功德利益至矣故決定說也。無所染者。
T33n1702_p0225a27║即無分別不取不動也。此則正是斷疑之意。
T33n1702_p0225a28║謂佛所有說皆如真實。傳授之人要皆如是。
T33n1702_p0225a29║既如其法福乃無邊。何疑持說無福德耶。又
T33n1702_p0225b01║如偈云。諸佛說法時。不言是化身。以不如是
T33n1702_p0225b02║說。是故彼說正。意云。若言是化則人無敬心
T33n1702_p0225b03║所說之法寧肯信受。由不說故人皆宗奉。所
T33n1702_p0225b04║說之教咸悉受持。無漏之福自然無量等。云
T33n1702_p0225b05║何下二銷經文。不可等者。此明離於說相。非
T33n1702_p0225b06║全不說。前云無法可說。淨名無說無示。是名
T33n1702_p0225b07║說法。故魏經云如不演說。若異下反明以取
T33n1702_p0225b08║相故有分別故不如如故。既不如如即成顛
T33n1702_p0225b09║倒。又說時下。約事明無染。前約不稱理。今約
T33n1702_p0225b10║不稱事夫說法者本為利生。今為名利豈非
T33n1702_p0225b11║染說。大雲下。二引大雲解。生滅心行即有所
T33n1702_p0225b12║得分別取相。今既不以即與如合故曰如如。
T33n1702_p0225b13║上如即似義。下如即真如。似於真如故曰如
T33n1702_p0225b14║如。心境如者。即兩皆真如無似義也。則無染
T33n1702_p0225b15║者。謂擬心即差便名為染。故論云。動即有苦
T33n1702_p0225b16║果不離因此則微細念慮盡名為染。不必貪
T33n1702_p0225b17║欲。第二十七疏初標章若諸下指疑起處。此
T33n1702_p0225b18║從二十六中來。以化身如來常說法故。前雖
T33n1702_p0225b19║無文而有此意。云何下結成疑也。涅槃即是
T33n1702_p0225b20║不動無為義。如前文云。若人言如來若來去
T33n1702_p0225b21║坐臥。即不解所說義。如來者。無所從來亦無
T33n1702_p0225b22║所去。故名如來。斯則佛入涅槃也。意云。涅槃
T33n1702_p0225b23║寂靜說法喧動。動寂相反云何兩存。經徵意
T33n1702_p0225b24║云。以何義故。佛常說而不閡涅槃。如論所敘。
T33n1702_p0225b25║釋意云。常佛有妙智。觀諸法空如夢幻等。雖
T33n1702_p0225b26║現說法似有為相。而常住涅槃無作之理。復
T33n1702_p0225b27║何疑哉。若於論外不作斷疑釋者。此文但責
T33n1702_p0225b28║說法不染。徵意云。以何義故。說法之時不取
T33n1702_p0225b29║於相。得合真如不動不染耶釋意云。但觀諸
T33n1702_p0225c01║有為相。猶如夢幻等自然於說不取不著契
T33n1702_p0225c02║合真如。無有動搖分別等也。疏文二。初開章
T33n1702_p0225c03║指文。魏本等者。以彼此二經皆說譬喻就中
T33n1702_p0225c04║彼廣此略。今則標廣以釋於中下。二隨章辨
T33n1702_p0225c05║釋三。初約兩論釋魏本中九喻。二初文者偈
T33n1702_p0225c06║云下標論云下釋。初釋前二句。真化不一故
T33n1702_p0225c07║非有為。真化不異故不離有為。言諸佛者。揀
T33n1702_p0225c08║小乘涅槃一向寂滅。如來涅槃悲智兼運。名
T33n1702_p0225c09║無住處。何故下。躡前徵起釋後二句。徵意可
T33n1702_p0225c10║知。由妙智等者。妙智揀二乘麤智。正觀揀凡
T33n1702_p0225c11║夫倒見。既以妙智正觀有為諸法。如夢幻等
T33n1702_p0225c12║故涉有而不住有。觀空而不住空用而常寂。
T33n1702_p0225c13║寂而常用故。終日說法終日涅槃。如華嚴疏
T33n1702_p0225c14║云。寂寥於萬化之域。動用於一虛之中也。故
T33n1702_p0225c15║知若不涉有。豈名大乘涅槃。若不證如何名
T33n1702_p0225c16║無染說法。言雖似反意乃相符。善現約極違
T33n1702_p0225c17║以申疑。如來據極順以通釋。理實深妙光茲
T33n1702_p0225c18║末篇。二兼無著下。初指論分文。此偈者魏經
T33n1702_p0225c19║文也四有為者。即下自性等四初自性下。二
T33n1702_p0225c20║隨文正釋四。初文二初釋章意。此見等者。謂
T33n1702_p0225c21║見相二分。以自證分為體。然此三法是生死
T33n1702_p0225c22║之自性。一切生死從此而生故名此三為根
T33n1702_p0225c23║本矣。此通八識也。一星下二別解文三。初文
T33n1702_p0225c24║見分者。雲云第六識也。計度分別緣共相境
T33n1702_p0225c25║世間諸智盡在其中。故以星光況於此識。此
T33n1702_p0225c26║約執計強盛故獨指第六。非不通八也。無智
T33n1702_p0225c27║等者。此中法喻相兼文猶闕略。若具配屬即
T33n1702_p0225c28║法喻四對。謂以日喻智以星喻識以明喻悟
T33n1702_p0225c29║以闇喻迷。且如喻中。意云無日闇中有星光
T33n1702_p0226a01║故。有日明中無星光故。法中無智迷中有識
T33n1702_p0226a02║用故有智悟中無分別故。其猶昏夜日光黯
T33n1702_p0226a03║然唯星獨存略辨南北。杲日纔現星光自存。
T33n1702_p0226a04║法中亦爾。生死迷中本智未顯。意識分別似
T33n1702_p0226a05║有鑒覺若智顯彰光明遍照。分別念慮泯然
T33n1702_p0226a06║無餘。無彼光者此約分喻。喻中俱無星光。而
T33n1702_p0226a07║不無星體。法中融同一智。無別識心故。二中
T33n1702_p0226a08║如目等者。意云。翳若在眼則見毛輪。執若在
T33n1702_p0226a09║意見實我法。若正配法喻。即翳喻第七識。毛
T33n1702_p0226a10║輪等喻所見分。今標云翳喻所見分者。此有
T33n1702_p0226a11║三意。一密配第七識。謂若但取毛輪則唯喻
T33n1702_p0226a12║所見。第七意識無因可收。故此密配無所遺
T33n1702_p0226a13║也。二交互影略。以喻上舉能法中言所。自然
T33n1702_p0226a14║影略說收所餘。三顯示毛月無有體性。意雖
T33n1702_p0226a15║在所今卻舉能。以顯所從能生。足知無體也。
T33n1702_p0226a16║以顛倒見者。出無體所以。於無見有故云顛
T33n1702_p0226a17║倒取無義者。情有理無故。三中燈喻識者理
T33n1702_p0226a18║則雖通義當前五。以六七八識各有配故。燈
T33n1702_p0226a19║約等者。以膏油喻貪愛以燈喻識。若無膏油
T33n1702_p0226a20║則燈光不起。若無貪愛則識念不生。故論云。
T33n1702_p0226a21║依止貪愛法住。然此上三喻。皆是能熏染污
T33n1702_p0226a22║根本。故通名自性相。其所熏第八識持種引
T33n1702_p0226a23║心。配屬雲喻如下所明。或可星喻見分。翳目
T33n1702_p0226a24║所見毛月喻相分。燈喻自證分。自證分即第
T33n1702_p0226a25║八識。其後雲喻但況識中種子為未來法。著
T33n1702_p0226a26║所住味者即是味著所住。幻喻等者。即約所
T33n1702_p0226a27║幻境說。如結巾為兔結草為馬。乃至變現種
T33n1702_p0226a28║種境界。以器下所喻法也。六塵境界不一故
T33n1702_p0226a29║云種種。無著下會釋科文。大雲釋意可知。能
T33n1702_p0226b01║變之識尚猶不實。所變之境豈得有體。故起
T33n1702_p0226b02║信云。一切境界唯依妄念而有差別。若離心
T33n1702_p0226b03║念則無一切境界之相。三隨下二。初釋章意。
T33n1702_p0226b04║自身等者。明身受當體是過失。觀此等者。隨
T33n1702_p0226b05║順出離也又解等者。執著身受是隨順過失
T33n1702_p0226b06║也。所謂執身為常執受為樂即是顛倒。顛倒
T33n1702_p0226b07║即過失也。初露下。二正解文二。初者少時。住
T33n1702_p0226b08║者如草上之露。日出即晞。眾生妄身亦復如
T33n1702_p0226b09║是。然有三意。一命修短。有纔生即死故。二比
T33n1702_p0226b10║於上界時極促故。三念念遷謝。即生即滅故。
T33n1702_p0226b11║有斯三意故曰少時。二中受用事者。受能領
T33n1702_p0226b12║納。即此領納是受之用。即此受用便名為事。
T33n1702_p0226b13║受想等者。因即是觸受之因故。想能助受故。
T33n1702_p0226b14║俱舍云。受同飲食想同助味。三法不定者。有
T33n1702_p0226b15║三釋。一則苦樂捨三受不定也。二則受想因。
T33n1702_p0226b16║於三法而不定。三法即違順等三境也。三則
T33n1702_p0226b17║受想觸為三。三皆不定也。以一不定餘皆不
T33n1702_p0226b18║定故。然此雖說想觸。意明於受。如風水相投
T33n1702_p0226b19║即有泡起。觸想和合則有受生。是故以泡喻
T33n1702_p0226b20║於受也。故大雲云。水上之泡出沒不定。心中
T33n1702_p0226b21║之受苦樂不常。苦體等者。受是苦體。苦謂三
T33n1702_p0226b22║苦。彼苦身中。有苦生故是苦苦。破滅是壞苦。
T33n1702_p0226b23║不相離是行苦。逐境住情妄生樂想故名隨
T33n1702_p0226b24║順。功德施下。意說壽命不同前義。喻則可知。
T33n1702_p0226b25║法中始生等者。託蘊腹中名生。形體未成即
T33n1702_p0226b26║有死者。纔生者生下即死也。暫停住者。五歲
T33n1702_p0226b27║十歲乃至百歲通名暫住。初天所見人間半
T33n1702_p0226b28║百尚同晝夜。況聖智乎。故正法念經云。有於
T33n1702_p0226b29║胎藏中死。有生而已命終。有能行便亡。有能
T33n1702_p0226c01║走便卒。雖修短之異皆歸死處。故淨名云。是
T33n1702_p0226c02║身虛偽。假以澡浴衣食必歸磨滅。四隨下三。
T33n1702_p0226c03║初釋章意。隨順人法等者。二空真智能出二
T33n1702_p0226c04║死。方便觀察名為隨順。二正解文三。初如夢
T33n1702_p0226c05║者。人之神遊也。以過去所作見聞事業皆是
T33n1702_p0226c06║所念之處。與夜來夢無有差別。憶之可說掬
T33n1702_p0226c07║之不見。如經云。如寤時人說夢中事。心縱精
T33n1702_p0226c08║明欲何因緣取夢中物。唯念性者。以念為體
T33n1702_p0226c09║性故。念之似有不念全無。觀察等者。謂白日
T33n1702_p0226c10║見聞境界所熏。夢中宛然還見。雖即無人造
T33n1702_p0226c11║作境界分明現前。如是下法合。過去業因所
T33n1702_p0226c12║熏。感招現在果報。雖則無人造作。不免生死
T33n1702_p0226c13║輪迴。故淨名云。無我無造無受者。善惡之業
T33n1702_p0226c14║亦不亡。若夢寤時則夢所見事一無所有。若
T33n1702_p0226c15║迷覺已則生死輪迴。杜絕蹤跡。故起信云。應
T33n1702_p0226c16║觀過去所念諸法恍忽如夢。二中不住生滅
T33n1702_p0226c17║文異義同。凡是有為即生即滅無異時也。以
T33n1702_p0226c18║無性故體虛妄故。經云因緣和合虛妄有生。
T33n1702_p0226c19║因緣別離虛妄名滅。楞伽經云。初生即有滅。
T33n1702_p0226c20║不為愚者說。起信云。應觀現在所念之法猶
T33n1702_p0226c21║如雲光。三中子時者。在種子位時。根本等者。
T33n1702_p0226c22║應云阿梨耶識在種子位時為一切法作種子
T33n1702_p0226c23║根本。以一切諸法從種子生故麤惡種者有
T33n1702_p0226c24║漏種也。以無漏種子。為細妙故似空者喻多
T33n1702_p0226c25║也。華嚴云。若此惡業有體相者盡虛空界不
T33n1702_p0226c26║能容受。如雲者。空喻種子。雲喻未來所起現
T33n1702_p0226c27║行之法。以雲依空忽然起故。故起信云。應觀
T33n1702_p0226c28║未來所現諸法。猶如於雲忽爾而起。無著下。
T33n1702_p0226c29║通明三事結釋科文。大雲下。顯無著科意。三
T33n1702_p0227a01║世既空憑何有我執。我既不出離。達無我者
T33n1702_p0227a02║必出離也。故偈云。觀根及受用。觀於三世事。
T33n1702_p0227a03║於有為法中。得無垢自在。二中諸經等者。謂
T33n1702_p0227a04║如來說法。多以夢幻虛假之事。況諸法空義。
T33n1702_p0227a05║或廣或略散在諸經諸論。隨何經論宗趣雖
T33n1702_p0227a06║殊。大意皆破眾生遍計情執。或情執多者。不
T33n1702_p0227a07║達法者。約喻生疑。病既連綿藥還灑迤。以悟
T33n1702_p0227a08║為限法喻重重。今約華嚴十忍品疏文。兼攝
T33n1702_p0227a09║大乘論意勢。顯諸喻意令無混濫也。一切法
T33n1702_p0227a10║空者此是義宗。若是上根聞之便解。中根之
T33n1702_p0227a11║類一喻即明。下根之流展轉生惑。更以諸喻
T33n1702_p0227a12║如下所辨。現見等者。難曰。諸法若不見。任說
T33n1702_p0227a13║法皆空。現見歷然在。因何得是空。故說如幻
T33n1702_p0227a14║下。以喻釋喻也。下皆準此愛著等者。難曰。眾
T33n1702_p0227a15║生不愛著。任說法如幻。既生愛著心。云何得
T33n1702_p0227a16║如幻。故說如焰下釋也。不得水者。難曰。貪求
T33n1702_p0227a17║若不得。任說法如焰。求者皆遂心。云何得如
T33n1702_p0227a18║焰。故說如夢下釋也。夢造等者。難曰。善惡無
T33n1702_p0227a19║果報。任說法如夢。因果事昭然。云何得如夢。
T33n1702_p0227a20║故說如影下釋也。妍美好也媸醜陋也。此說
T33n1702_p0227a21║對鏡之色。高低者。此說對谷之聲也。一一應
T33n1702_p0227a22║者。無一像而不應色。無一響而不應聲。無雜
T33n1702_p0227a23║亂等者。必不對美現醜對高應低。故利樂等
T33n1702_p0227a24║者。難曰。菩薩不化生。任說如影響。菩薩既化
T33n1702_p0227a25║生。云何如影響。故說如化下釋也。作化事者。
T33n1702_p0227a26║不可謂作化事便言為實。不可謂度眾生。便
T33n1702_p0227a27║謂眾生實有。良為眾生即空。迷故不覺為說
T33n1702_p0227a28║今覺。若實有體化之何益。故淨名云。觀眾生
T33n1702_p0227a29║如幻化如水月鏡像如龜毛兔角等。文殊問
T33n1702_p0227b01║云。若然者菩薩云何行慈。維摩詰言。為眾生
T33n1702_p0227b02║說如是法。是真實慈也。上來五重徵釋皆顯
T33n1702_p0227b03║法空。蓋因喻生迷。遂展轉訓曉。極茲後位喻
T33n1702_p0227b04║盡法彰。疑冰自釋然。諸經中。或說乾城水月
T33n1702_p0227b05║杌鬼繩蛇翳目空華龜毛兔角等。皆隨機隨
T33n1702_p0227b06║說引令得出。必不依次有是五重也。秦經夢
T33n1702_p0227b07║幻等者。以夢等四事皆無體性。若觀有為諸
T33n1702_p0227b08║法如其夢等。則空理易明。露電二事暫有即
T33n1702_p0227b09║無。若觀諸法如其露電。則無常自顯。悟真空
T33n1702_p0227b10║下顯益。不住相者。凡夫迷真空既住相。當知
T33n1702_p0227b11║悟真空即不住相也。住即執取染著之義。又
T33n1702_p0227b12║凡夫顛倒不了無常。故戀世間不務修進。當
T33n1702_p0227b13║知達彼一切悉無常性念念遷謝下住不久。
T33n1702_p0227b14║由是怖畏生死樂趣涅槃。如救頭然寸陰是
T33n1702_p0227b15║競。所以佛於涅槃會中。偏讚此觀以為第一。
T33n1702_p0227b16║然二句中各有解行。配釋可知。妙符下結歎。
T33n1702_p0227b17║符破相宗者。歎前四喻也。然佛一代教門。就
T33n1702_p0227b18║大乘中宗塗有三。一法相宗。謂解深密等經。
T33n1702_p0227b19║瑜珈唯識等論。二破相宗。謂般若等經。中百
T33n1702_p0227b20║門等論。三法性宗。謂法華涅槃等經。起信寶
T33n1702_p0227b21║性等論。既般若宗於破相。今說有為喻。以夢
T33n1702_p0227b22║幻泡影。則妙符宗旨也。示亡情等者。歎後二
T33n1702_p0227b23║喻。若觀世間諸法如電露等。自不繫情於身
T33n1702_p0227b24║命財而生常解。又由前四喻故慧解亡情。由
T33n1702_p0227b25║後二喻故習定亡情。又前亡執有之情。後亡
T33n1702_p0227b26║計常之情。若不覺空無常。即繫情於身命資
T33n1702_p0227b27║具。今既悟此空無常理。則情念沮壞真智現
T33n1702_p0227b28║前。斯則上合經宗故云妙。下契物情故云巧
T33n1702_p0227b29║也。魏譯下牒問也。或問曰。魏譯九喻。秦經略
T33n1702_p0227c01║三者何也。今此牒之。以星下釋通。有體者雖
T33n1702_p0227c02║星不如日燈藉膏油。未是全空故云有體雲
T33n1702_p0227c03║種者法喻雙舉。雲能含雨種必生芽故曰含
T33n1702_p0227c04║生。難契等者。本為執情堅固不了即空。由是
T33n1702_p0227c05║設喻以蕩分別。若觀有體之物。便同折色難
T33n1702_p0227c06║悟即空。空觀不成故云難契。潛滋等者。既不
T33n1702_p0227c07║了無常。唯於境相而生常想不能捨離。縱不
T33n1702_p0227c08║故意任運生情不覺而起。故曰潛也。取意等
T33n1702_p0227c09║者。先德皆云。敵對唐梵則奘稱能。取意譯經
T33n1702_p0227c10║則什為最。然雲等三喻。則直下翦除。於餘六
T33n1702_p0227c11║中又換一喻。謂以影代翳也。所以換者。影並
T33n1702_p0227c12║於翳空義顯故。流通經文可見。佛說是經已
T33n1702_p0227c13║者。本為空生致問故佛答降住修行。答問既
T33n1702_p0227c14║終便合經畢。仍以躡跡起疑連環。二十七段
T33n1702_p0227c15║洎乎此文疑念冰釋。既善吉無問。故能仁杜
T33n1702_p0227c16║宣。一卷經內。雖兼有師資。以其就勝故但云
T33n1702_p0227c17║佛說。長老等義如前所解。疏二初隨經文別
T33n1702_p0227c18║釋。近事男女者標釋可知。亦云近住男清信
T33n1702_p0227c19║男等。並可知。非天者亦非人也。謂非天人趣
T33n1702_p0227c20║之所攝故。亦云無酒。如實等者。說理如理說
T33n1702_p0227c21║事如事故。果淨者。依解起行得無漏故。無著
T33n1702_p0227c22║下。二引論疏讚釋。無覺者。不發二空智也。二
T33n1702_p0227c23║執牢固如石之堅。石猶可磨可琢。聞經不能
T33n1702_p0227c24║無我而解。不啻於石。故云過於。詩云我心匪
T33n1702_p0227c25║石不可轉也。轉猶動也。磨琢皆是動義。又論
T33n1702_p0227c26║云下。人於深法不能覺及信。世人多如此。是
T33n1702_p0227c27║故法荒廢。無因者。無大乘正因。不得菩提故。
T33n1702_p0227c28║總持法者。祕密般若也。深句義者。顯了般若
T33n1702_p0227c29║也。或總持法是經文。深句義是本偈。從尊者
T33n1702_p0228a01║即彌勒無著也。廣說即自指論文。佛母者。以
T33n1702_p0228a02║能生諸佛及菩提法故。餘文易知。
T33n1702_p0228a03║金剛經纂要刊定記卷第七
