T33n1715_p0611a01║
T33n1715_p0611a02║妙法蓮華經義記卷第四
T33n1715_p0611a03║
T33n1715_p0611a04║　　　　光宅沙門法雲述
T33n1715_p0611a05║　　譬喻品第三
T33n1715_p0611a06║此品名目未應在此。何以知之。譬喻之意本
T33n1715_p0611a07║為中根人譬說開三顯一。但法說開三顯一
T33n1715_p0611a08║化上根人猶自未竟。云何已是譬喻說耶。所
T33n1715_p0611a09║以題品在中者。蓋是出經者分卷令調故。割
T33n1715_p0611a10║法說之餘安置此中。不欲令卷有大小。是
T33n1715_p0611a11║故移譬喻品名置第二卷初。若實論品處正
T33n1715_p0611a12║從舍利弗白佛言世尊我今無復疑悔以下此
T33n1715_p0611a13║處方是譬喻品也。若用此法說四段准下譬
T33n1715_p0611a14║說化中根人四段者。亦應具四品。第一正
T33n1715_p0611a15║法說之處即應言法說品。無異下化中根人
T33n1715_p0611a16║中譬喻品也。若是領解段即應言領解品。
T33n1715_p0611a17║無異下化中根人信解品也。　若是述誠段即
T33n1715_p0611a18║應言述誠品。無異下化中根人有藥草品也。
T33n1715_p0611a19║若是受記段即應言受記品。無異下化中根
T33n1715_p0611a20║人有四大弟子受記品也。今法說四段所以
T33n1715_p0611a21║無有如此品者有三義因緣。其第一意正以
T33n1715_p0611a22║下類上。下譬說中既有四品今以下類上其
T33n1715_p0611a23║義可求。若以上類下下亦應無四品。是故
T33n1715_p0611a24║互相映發有無意趣自顯。第二義言但法說
T33n1715_p0611a25║文句少故不復立四品。第三義亦可是出經
T33n1715_p0611a26║者深取佛意止作二十七品。于時時眾感悟
T33n1715_p0611a27║所宜如脫更立於時眾無益。然他方異土亦
T33n1715_p0611a28║何啻二十七品也。但法說開三顯一化上根
T33n1715_p0611a29║中本有四段。從此以下盡偈是第二段明上
T33n1715_p0611b01║根舍利弗等領解也。前判法說四段之中。
T33n1715_p0611b02║例開為二今此領解段中有二者。第一是經
T33n1715_p0611b03║家敘舍利弗得解之相。第二正是舍利弗領
T33n1715_p0611b04║解之辭。又就此兩段中各開為二。初經家
T33n1715_p0611b05║敘中有二者。第一先明經家敘內心歡喜。
T33n1715_p0611b06║第二經家敘外形恭敬。從即起合掌下是也。
T33n1715_p0611b07║而白佛言以下是第二正領解之辭亦有
T33n1715_p0611b08║二者。第一是長行第二是偈頌也。今且就
T33n1715_p0611b09║長行中自有三段。第一正明舍利弗自陳得
T33n1715_p0611b10║解故歡喜。第二從是我等咎非世尊也下竟
T33n1715_p0611b11║思惟取證詺為悔過自責也。第三我從昔來
T33n1715_p0611b12║下訖長行結領解也。又就此三段中各開為
T33n1715_p0611b13║二。又就各開為二中初重例皆不開。第二
T33n1715_p0611b14║重中例復各開為二也。今初段中二者。第
T33n1715_p0611b15║一正領解第二從所以者何下舉昔日之憂形
T33n1715_p0611b16║釋今日之喜。昔日既有悔有疑故恒憂。今日
T33n1715_p0611b17║疑悔除故所以喜也。就此第二釋中例皆開
T33n1715_p0611b18║二者。第一舉昔日悔第二舉昔日疑。所以者
T33n1715_p0611b19║何下竟失於如來無量知見。是第一詺為舉
T33n1715_p0611b20║昔日之悔形釋今日之喜。是則顯今日得解
T33n1715_p0611b21║之相。何以知然。昔日大品座時親見菩薩受
T33n1715_p0611b22║學大乘受記成佛。而我不豫斯例悔不取大
T33n1715_p0611b23║可感可傷。無量知見者即是佛果。然此佛果
T33n1715_p0611b24║是昔日所不取是所悔之事也。從世尊我常
T33n1715_p0611b25║獨處下竟而見濟度是第二舉昔日疑形釋今
T33n1715_p0611b26║日喜。既實有大乘之法我等同入無生之理。
T33n1715_p0611b27║云何如來以小乘度我以大乘度彼。此則以
T33n1715_p0611b28║理惑教生此疑心也。　第二悔過自責中二
T33n1715_p0611b29║者。第一然是我等咎非世尊也正總悔過自
T33n1715_p0611c01║責也。第二所以者何以下舉別釋總悔過之
T33n1715_p0611c02║意。昔日恒言我等同入法性云何如來以小
T33n1715_p0611c03║乘度我以大乘度彼。常怨世尊無平等心。
T33n1715_p0611c04║今日方知我自昔無堪受大乘心。致使如來
T33n1715_p0611c05║方便說小也。然此釋中例有二者。第一先
T33n1715_p0611c06║明悔昔不取大。第二明悔取小也。今者第
T33n1715_p0611c07║一悔昔日不取大從所以者何下竟必得大乘
T33n1715_p0611c08║而得度脫者也。所因者今據無上佛果望萬
T33n1715_p0611c09║行。萬行是佛果家所因也。復據萬行望大
T33n1715_p0611c10║乘教大乘教即是萬行所因。何以知然。秖
T33n1715_p0611c11║由大乘教故生萬行由萬行故感佛果。今此
T33n1715_p0611c12║中言所因者秖詺大乘教作因也。然三乘別
T33n1715_p0611c13║教亦次第說。鹿苑說四諦王舍城中說十二因
T33n1715_p0611c14║緣後說優婆塞戒經。身子自言我昔日何不
T33n1715_p0611c15║待如來說大乘教。於中修行可不得大乘解。
T33n1715_p0611c16║而匆匆受三乘小教。此則悔昔日不取大也。
T33n1715_p0611c17║然我等不解方便此下是第二悔昔日取小
T33n1715_p0611c18║也。我若解如來昔日教是方便者豈復取小
T33n1715_p0611c19║秖由未解如來昔日方便權教故仍於中信
T33n1715_p0611c20║受。此則悔昔日取小也。　第三結領解二
T33n1715_p0611c21║者。第一我從昔來下竟每自悔責先結昔日
T33n1715_p0611c22║之憂。第二而今從佛下結今日得解故喜例
T33n1715_p0611c23║有二者。第一從而今從佛聞所未聞竟快得
T33n1715_p0611c24║安隱此詺為惡事去故喜也。第二今日乃知
T33n1715_p0611c25║真是佛子下詺為好事來故喜。昔日謂二乘
T33n1715_p0611c26║必不成佛不能紹繼佛種故非佛子。今既言
T33n1715_p0611c27║汝等所行是菩薩道必紹繼佛種故言真佛
T33n1715_p0611c28║子也。　而說偈言向言正領解中有二。第
T33n1715_p0611c29║一是長行此下是第二偈頌也。但上長行中
T33n1715_p0612a01║本有三段。一正自陳得解二悔過自責三結
T33n1715_p0612a02║領解也。今就此二十五行半偈中分為四段。
T33n1715_p0612a03║初有十一行半偈頌上長行中第一正自陳得
T33n1715_p0612a04║解也。第二從我本著邪見下有五行偈頌上
T33n1715_p0612a05║第二悔過自責也。第三從初聞佛所說下有
T33n1715_p0612a06║六行半偈頌義出不頌上長行。上長行中直
T33n1715_p0612a07║明昔日疑悔形今日喜也。不言今日有新。
T33n1715_p0612a08║疑除今此六行半偈正明今日疑除。故知不
T33n1715_p0612a09║頌上長行。第四聞佛柔軟音下兩行半偈頌
T33n1715_p0612a10║上長行中第三結領解也。又上長行第一正
T33n1715_p0612a11║自陳得解中本有二。初正自陳得解。第二
T33n1715_p0612a12║舉昔日之憂形釋今日之喜。今就十一行半
T33n1715_p0612a13║偈中亦分為二。初有兩行半頌上第一正領
T33n1715_p0612a14║解也。第二從我處於山谷下有九行偈。頌
T33n1715_p0612a15║第二舉昔日之憂形釋今日之喜也。今就第
T33n1715_p0612a16║一兩行半偈中自有三階初有三句正頌上領
T33n1715_p0612a17║解。上言而白佛言今從世尊聞此法音心懷
T33n1715_p0612a18║踊躍得未曾有也。第二疑網皆已除下又有
T33n1715_p0612a19║三句明惑滅生解。然惑滅生解必由佛。是
T33n1715_p0612a20║故第三佛音甚希有一偈稱歎如來以結得解
T33n1715_p0612a21║也。　我處於山谷此下九行偈頌第二舉昔
T33n1715_p0612a22║日之憂形釋今日之喜。但上長行釋中本有
T33n1715_p0612a23║二。第一舉昔之悔第二舉昔疑也。今此九行
T33n1715_p0612a24║偈亦分為二。初有六行偈頌上昔之悔第二
T33n1715_p0612a25║有三行頌上昔日之疑也。今就初六行頌悔
T33n1715_p0612a26║中自有三階。初一行半偈先出生悔之處正
T33n1715_p0612a27║頌悔。第二有三行出昔日所悔之法。第三
T33n1715_p0612a28║有一行半結生悔心也。今者第一上直言悔
T33n1715_p0612a29║未知在何處時生此疑悔。今偈中既廣是故
T33n1715_p0612b01║出生疑悔之處。秖在山谷林中宴坐行道于
T33n1715_p0612b02║時起疑悔之心生怨歎之意。何以知然。如
T33n1715_p0612b03║來昔日唯為諸菩薩受記得佛不言。聲聞得
T33n1715_p0612b04║佛。由是義故生疑悔之心。然在大眾中亦有
T33n1715_p0612b05║疑有悔山谷中亦有疑有悔。悔我不求大乘
T33n1715_p0612b06║生疑謂言既同入法性云何如來以小乘度我
T33n1715_p0612b07║以大乘度彼。法性既同不應有小大異。此
T33n1715_p0612b08║則是以理惑教。又如來親說有三乘教差別
T33n1715_p0612b09║法性之理何必是同。此則是以教惑理也。
T33n1715_p0612b10║今從多論聞在大眾中眼見耳聞菩薩勝事舉
T33n1715_p0612b11║揚大士德高行遠。我既不豫在斯例中。于
T33n1715_p0612b12║時唯得起悔恨無暇得起疑惑之意。若在山
T33n1715_p0612b13║林靜處于時多生疑惑之心也。我等亦佛子
T33n1715_p0612b14║同入無漏法下有三行偈。是第二出昔日所
T33n1715_p0612b15║悔之法也。自有三意。初偈明生說法利。次
T33n1715_p0612b16║一偈明生三十二相等內外功德。後偈明生
T33n1715_p0612b17║八十種好等內外功德。我獨經行時下有一
T33n1715_p0612b18║偈半。是第三舉山谷靜處及在大眾之中結
T33n1715_p0612b19║生悔心。此則表靜處亦得起悔也。我常於
T33n1715_p0612b20║日夜此下三行偈頌上舉昔疑形釋今日喜。
T33n1715_p0612b21║就此三行偈既廣自分為三階。初一偈正頌
T33n1715_p0612b22║上昔日有疑也。第二一偈出昔日所疑之事。
T33n1715_p0612b23║第三偈明今日得解故昔日疑除也。今者第
T33n1715_p0612b24║一以教惑理故言為失也。有時復以理惑教
T33n1715_p0612b25║故言為不失也。是故言以理惑教以教惑理。
T33n1715_p0612b26║踟躕理教之間故言為失為不失此之謂也。
T33n1715_p0612b27║我常見世尊稱歎諸菩薩一偈是第二即出所
T33n1715_p0612b28║疑之事。秖由見如來大品教時獨稱歎菩薩
T33n1715_p0612b29║德高行美皆得成佛。為是事故所以有疑也。
T33n1715_p0612c01║今聞佛音聲一偈是第三明今日得解故昔日
T33n1715_p0612c02║疑除即有二意。上半偈明解開三下半偈明
T33n1715_p0612c03║解顯一。此意即顯昔日以理惑教之是以教
T33n1715_p0612c04║惑理之非。今無漏難思議之力眾生至道場。
T33n1715_p0612c05║此語果與昔日以理惑教相應也。　我本著
T33n1715_p0612c06║邪見此下有五行偈是第二頌上第二悔過自
T33n1715_p0612c07║責疑。但上長行中本有二。第一總悔過今
T33n1715_p0612c08║者不頌唯頌第二舉別釋總也。但上釋中自
T33n1715_p0612c09║有二。第一悔昔不取大今不頌也。第二悔
T33n1715_p0612c10║昔取小今者頌之也。上言而我等不解方便
T33n1715_p0612c11║隨宜所說遇便信受思惟取證。今就此五行
T33n1715_p0612c12║偈中自分為三。初有兩行偈正頌上悔昔取
T33n1715_p0612c13║小。第二從而今乃自覺下有二行偈明今日
T33n1715_p0612c14║得解。第三佛於大眾中下一行明惡滅也。
T33n1715_p0612c15║就第二今日得解中有二。初而今乃自覺非
T33n1715_p0612c16║是實滅度此半行明解權。第二若得作佛時
T33n1715_p0612c17║下一行半明解顯一也。　初聞佛所說此下
T33n1715_p0612c18║有六行半偈是第三義出不頌上長行。何以
T33n1715_p0612c19║得知。長行中明昔日有疑不明今日新疑除。
T33n1715_p0612c20║上方便品明權智難測實智甚深。　又言佛以
T33n1715_p0612c21║方便力示以三乘教。藉此生疑惑之心。但
T33n1715_p0612c22║聞上廣說開三顯一此疑得除。就此六行半
T33n1715_p0612c23║偈中自有兩段。今初聞佛所說心中不驚疑
T33n1715_p0612c24║下一偈先出疑惑之心。第二從佛以種種緣
T33n1715_p0612c25║下五行半廣明疑除。今就此五行半中自有
T33n1715_p0612c26║三階。初一行偈正總明疑除也。第二佛說
T33n1715_p0612c27║過去世無量滅度佛下三行引三世佛皆先三
T33n1715_p0612c28║後一。別出除疑之教。第三世尊說實道下
T33n1715_p0612c29║一行半偈總結疑除也。　聞佛柔軟音此下
T33n1715_p0613a01║兩行半偈是第四頌上長行中第三結領解
T33n1715_p0613a02║也。但上長行中本有二。一者結昔之憂今者
T33n1715_p0613a03║略不頌也。唯頌第二結今日之喜。但上結今
T33n1715_p0613a04║日喜中本有二階。一者明惡事去故喜二者
T33n1715_p0613a05║明好事來故喜。今此兩行半偈亦分為二。
T33n1715_p0613a06║今初聞佛柔軟音下一行半頌上第一惡事去
T33n1715_p0613a07║故喜。上言而今從佛聞如是法斷諸疑悔也。
T33n1715_p0613a08║後偈頌第二言今日乃知真是佛子從佛口生
T33n1715_p0613a09║從法化生得佛法分也。　爾時舍利弗法說
T33n1715_p0613a10║開三顯一化上根人中本有四段。此下是第
T33n1715_p0613a11║三段明如來述成上根人得解之相。本言四
T33n1715_p0613a12║段之中例開為二。此中有二者。第一佛告
T33n1715_p0613a13║舍利弗先述古。第二述今從我今還欲令汝
T33n1715_p0613a14║憶念本願下是也。　舍利弗汝於未來世此
T33n1715_p0613a15║下是第四段。即為上根人授記就中亦有二
T33n1715_p0613a16║者。第一盡偈以來正為舍利弗受記。第二
T33n1715_p0613a17║從大眾見舍利弗得記仍起隨喜供養比知歡
T33n1715_p0613a18║喜。然舍利弗記有長行與偈頌也。只就長
T33n1715_p0613a19║行中有八重。第一記行因第二當得作佛下
T33n1715_p0613a20║記得通別二號也。第三國名離垢下記國
T33n1715_p0613a21║土第四華光如來亦以三乘教化眾生下釋物
T33n1715_p0613a22║疑也。第五其劫名大寶莊嚴下記人物第六
T33n1715_p0613a23║舍利弗華光佛壽下記壽命長短。第七華光
T33n1715_p0613a24║如來過十二小劫下記其後佛第八華光佛滅
T33n1715_p0613a25║度之後下記像正二法也。上第四釋物疑。疑
T33n1715_p0613a26║言華光佛國土純淨所化之人皆是菩薩大
T33n1715_p0613a27║士。則菩薩大士初不聞三乘之名。今何故言
T33n1715_p0613a28║以三乘法教化眾生耶。解釋者言華光佛所
T33n1715_p0613a29║化實是菩薩大士。所以說三乘者此則遂大
T33n1715_p0613b01║士位懷之意。何者菩薩位心應為說四諦者
T33n1715_p0613b02║為說四諦。應說十二因緣者為說因緣堪聞
T33n1715_p0613b03║六度者為說六度。今華光佛為說三乘法用
T33n1715_p0613b04║故言以本願故說三乘法也。　爾時四部眾
T33n1715_p0613b05║此下是第二明諸天見舍利弗得記故歡喜。
T33n1715_p0613b06║所以歡喜者正言心平等。今身子既得記冀
T33n1715_p0613b07║我亦在斯例是故歡喜也。就中自有長行與
T33n1715_p0613b08║偈也。亦就長行中自有二。第一明大眾見舍
T33n1715_p0613b09║利弗得受記。第二正明歡喜。就中有三。心
T33n1715_p0613b10║大歡喜一句明意業歡喜。各各脫身所著上
T33n1715_p0613b11║衣下明身業供養。而作是言下明口業讚歎
T33n1715_p0613b12║也。偈中有三三偈半明聞法歡喜。次兩行偈
T33n1715_p0613b13║明見受記故喜。次一偈明迴向也。　爾時
T33n1715_p0613b14║舍利弗白佛言我今無復疑悔譬喻品應在此
T33n1715_p0613b15║初。所以在卷首者意如前述也。但明因中有
T33n1715_p0613b16║四段。第一略明開三顯一動執生疑。第二
T33n1715_p0613b17║懷疑致請。第三廣明開三顯一斷疑生信。
T33n1715_p0613b18║第四別流通因也。今者故是第三廣說開三
T33n1715_p0613b19║顯一斷疑生信段本有三。即化三根人為三
T33n1715_p0613b20║段。法說開三顯一化上根人已訖。自此下竟
T33n1715_p0613b21║四大弟子受記品是第二段譬說開三顯一化
T33n1715_p0613b22║中根人。就此譬說化中根人自有四段。即
T33n1715_p0613b23║是四品為四段。第一此譬喻品一品正明如
T33n1715_p0613b24║來為中根人譬說開三顯一同歸之理。正化
T33n1715_p0613b25║中根人也。第二信解品明中根人領解也。
T33n1715_p0613b26║第三藥草喻品明如來述成中根人得解之
T33n1715_p0613b27║相。第四受記品明如來為中根人受記也。又
T33n1715_p0613b28║就此四段之中各開為二。今且就第一正譬
T33n1715_p0613b29║說開三顯一中有二者。第一先明舍利弗為
T33n1715_p0613c01║中根人更請佛譬說也。第二明如來答請即
T33n1715_p0613c02║為譬說開三顯一之義也。舍利弗所以為中
T33n1715_p0613c03║下根人請者凡有二意。一言此中下根人雖
T33n1715_p0613c04║復識有利鈍然頒類是同。今上既在先得解
T33n1715_p0613c05║云何直置其頒類不解同歸之義。為此意故
T33n1715_p0613c06║請佛為說也。二者如來上既記上根得佛然
T33n1715_p0613c07║昔是聲聞今成菩薩。菩薩之德必有兩心自
T33n1715_p0613c08║行則遠求佛果化他則廣濟眾生。備此二意
T33n1715_p0613c09║是故為中下根人重請佛說也。　今就兩段
T33n1715_p0613c10║之中各開為三。請中有三者。將欲為中根
T33n1715_p0613c11║人請佛重說開三顯一之義。是故第一先自
T33n1715_p0613c12║陳己解正由己解同歸之理。是故得菩提之
T33n1715_p0613c13║記也。第二即牒出未解之徒。從是諸千二百
T33n1715_p0613c14║下是第三結請也。第二明此學人皆未解人
T33n1715_p0613c15║亦何啻千二百人。今止舉此以為請端也。
T33n1715_p0613c16║離我見即是身見也。及有無見者即斷常二見
T33n1715_p0613c17║也。等者即是見取戒取也。此諸人等聞佛開
T33n1715_p0613c18║三顯一相與皆以理惑教以教惑理。自疑所得
T33n1715_p0613c19║為是為非故言皆墮疑惑也。從善哉世尊願
T33n1715_p0613c20║為四眾說其因緣令離疑悔是第三結請。
T33n1715_p0613c21║爾時佛告舍利弗自此下是第三答亦有三段
T33n1715_p0613c22║者。第一是譬說緣起第二從若國邑聚落以
T33n1715_p0613c23║下盡一百行偈以來正是譬說開三顯一化中
T33n1715_p0613c24║根人。但中根之徒既解同歸之理自知必得
T33n1715_p0613c25║佛。是故第三從汝舍利弗我此法印以下盡
T33n1715_p0613c26║品有六十五行偈即獎勸中根人受行也。又
T33n1715_p0613c27║就此三段之中各開為二。緣起中二者。第一
T33n1715_p0613c28║竟皆為化菩薩故對舍利弗呵中根凡夫。第
T33n1715_p0613c29║二許為譬說同歸之理。所以第一先呵者此
T33n1715_p0614a01║則發起中根之徒忿擊之心令其因忿致啟。
T33n1715_p0614a02║夫有心識者同歸作佛然理唯一致無三差
T33n1715_p0614a03║別。　上已具明何事不解。就此第一自有三意。
T33n1715_p0614a04║以種種因緣下明教一皆為阿耨多羅三藐三
T33n1715_p0614a05║菩提耶者明果一。是諸所說皆為化菩薩故
T33n1715_p0614a06║者明人一也。若便呵之太過容生羞恥之心。
T33n1715_p0614a07║或起退墮之意。由我是佛弟子。是故致此呵
T33n1715_p0614a08║嘖。是故第二從舍利弗今當復以譬喻更明
T33n1715_p0614a09║斯義諸有智者以譬喻得解。此則明佛許為
T33n1715_p0614a10║譬說同歸之理。雖然人根有利鈍之殊解悟
T33n1715_p0614a11║有前後之別。汝今尚未解我當更譬說。就
T33n1715_p0614a12║此第二自有二。然舍利弗下正許譬說。次
T33n1715_p0614a13║諸有智者下歎中根人也。聖人洞見物情是
T33n1715_p0614a14║故與奪得時。前呵後許意致如此。第二正譬
T33n1715_p0614a15║中有二者。第一是長行第二是百偈重頌也。
T33n1715_p0614a16║第三六十五行偈獎勸中根人。有二者。然獎
T33n1715_p0614a17║勸之意秖明弘經益物自行化他種同歸之因
T33n1715_p0614a18║感圓極妙果。是故第一言汝舍利弗我此法
T33n1715_p0614a19║印一行偈。先出所弘之經即是是法華。第二
T33n1715_p0614a20║從在所遊方勿妄宣傳盡品有六十四行偈。
T33n1715_p0614a21║正獎勸受行弘經益物。但前化上根人中勸
T33n1715_p0614a22║令行因復勸慕果。今此卷末唯勸行因不勸
T33n1715_p0614a23║慕果。但慕果之心易生行因之意難立。何以
T33n1715_p0614a24║知然。如世間人無不貪樂高官重位自在富
T33n1715_p0614a25║樂。然此等皆是報果不空來必由因感。及至
T33n1715_p0614a26║苦行修道蓋不足言。是故唯勸行因意況如
T33n1715_p0614a27║此也。　舍利弗若國邑聚落自此下盡一百
T33n1715_p0614a28║行偈是第二正為中根人譬說開三顯一。亦
T33n1715_p0614a29║有雨段。如向所明第一是長行。第二是偈頌。
T33n1715_p0614b01║今就長行之中自有兩段。第一是開譬第二
T33n1715_p0614b02║是合譬。今就開譬之中凡開十譬即譬上方
T33n1715_p0614b03║便品中十種法說也。十譬者第一從若國邑
T33n1715_p0614b04║聚落竟或至三十在此宅中名為宅主。亦詺
T33n1715_p0614b05║為總譬總譬諸佛縱論三世橫辨十方故言總
T33n1715_p0614b06║也。自餘九譬唯明釋迦。若如此者唯有二
T33n1715_p0614b07║譬今總別合數故有十譬也。今者第一舊言
T33n1715_p0614b08║宅體今意不然也。此即譬上方便品中今我
T33n1715_p0614b09║亦如是安隱眾生故下有兩行偈。明釋迦同
T33n1715_p0614b10║諸佛先三後一明化主義也。第二從長者見
T33n1715_p0614b11║是大火竟無求出意呼曰長者見火譬。此則
T33n1715_p0614b12║譬上方便品中舍利弗當知我以佛眼觀有四
T33n1715_p0614b13║偈。明佛在法身地。見眾生為五濁所昏。第
T33n1715_p0614b14║三從舍利弗是長者作是思惟我身手有力竟
T33n1715_p0614b15║視父而已詺為長者救子不得譬。此即譬上
T33n1715_p0614b16║方便品中我始坐道場六行半偈明佛用大乘
T33n1715_p0614b17║化眾生不得之意也。第四從爾時長者即作
T33n1715_p0614b18║是念此舍已為大火所燒竟諍出火宅。詺為
T33n1715_p0614b19║長者用三車救子得譬。此即譬上方便品中
T33n1715_p0614b20║尋念過去佛所行方便力有十一行偈。明如
T33n1715_p0614b21║來用三乘化得眾生。第五從是時長者見諸
T33n1715_p0614b22║子等安隱得出竟無復障礙詺為長者見子免
T33n1715_p0614b23║難譬。即譬上方便品中第五舍利弗當知我
T33n1715_p0614b24║見佛子等志求佛道者。一行偈明如來見眾
T33n1715_p0614b25║生五濁障除大乘機發。第六從言其心泰然
T33n1715_p0614b26║歡喜踊躍二句詺為長者見子出難故歡喜。
T33n1715_p0614b27║此即超為方便品中第七作譬。上言我即作
T33n1715_p0614b28║是念如來所以出下有兩行一句偈。明如來
T33n1715_p0614b29║見五濁眾生大乘機發故歡喜也。第七從時
T33n1715_p0614c01║諸子等各白父言父先所許羊車鹿車牛車願
T33n1715_p0614c02║時賜與詺為諸子索車譬。追為上方便品中
T33n1715_p0614c03║第六作譬。上言咸以恭敬心皆來至佛所一
T33n1715_p0614c04║偈明三乘人索果迴換之意。至下當釋。第
T33n1715_p0614c05║八從舍利弗爾時長者各賜諸子等一大車以
T33n1715_p0614c06║下詺為長者賜大車譬。此即譬上方便品中
T33n1715_p0614c07║第八於諸菩薩中正直捨方便但說無上道有
T33n1715_p0614c08║三句偈。佛為三乘人說法華記其得佛。第
T33n1715_p0614c09║九從是時諸子各乘大車得未曾有非本所望
T33n1715_p0614c10║詺為諸子得大車故歡喜譬。即譬上方便品
T33n1715_p0614c11║中第九菩薩聞是法疑網皆已除千二百羅漢
T33n1715_p0614c12║悉亦當作佛。明三乘人受行大乘之義。第
T33n1715_p0614c13║十從舍利弗於汝意云何下明長者先許小車
T33n1715_p0614c14║今與大車名不虛妄譬。譬上方便品中第十
T33n1715_p0614c15║汝等勿有疑我為諸法王一行半偈。明如來
T33n1715_p0614c16║教法不虛妄初始許小終即與大乘有虛妄不
T33n1715_p0614c17║虛妄意。至下當釋。　今就第一宅主譬亦
T33n1715_p0614c18║名總譬。明釋迦同諸佛先三後一化五濁眾
T33n1715_p0614c19║生。以類相從凡有六義即為六階。第一正明
T33n1715_p0614c20║宅主同第二明化處同第三明化門同第四明
T33n1715_p0614c21║所化人同第五明所救事同第六明受化者同
T33n1715_p0614c22║也。何者初明釋迦同諸佛為化主即是長者
T33n1715_p0614c23║義。第二明化處同者此化主同應在三界。
T33n1715_p0614c24║然此三界繫屬如來即是長者有一大宅義。
T33n1715_p0614c25║第三明化門同者然五濁眾生。反流盡源之
T33n1715_p0614c26║時要藉如來言教。此言教之用能通眾生出
T33n1715_p0614c27║苦海之宅到妙樂之所。即是長者之宅唯有
T33n1715_p0614c28║一門。第四明所化人同者所教化者是五道
T33n1715_p0614c29║眾生。即是長者宅中有五百人義。第五出
T33n1715_p0615a01║所救事同者三界眾生備為五濁八苦所煎迫
T33n1715_p0615a02║即是長者宅中有火。第六明受化者同者五
T33n1715_p0615a03║道眾生所可正受化者有三乘根性。三乘根性
T33n1715_p0615a04║即是三十子義。無異人雖五百然與長者非
T33n1715_p0615a05║盡天性。至於天性相關者有三十人也。今
T33n1715_p0615a06║者六義之中唯宅主同是上法說中有。餘五
T33n1715_p0615a07║義今譬說方有也。　先明宅主總明十方諸
T33n1715_p0615a08║佛皆化五濁眾生同。是一長者義。今就第
T33n1715_p0615a09║一宅主義中自有三。一者明長者名位處。二
T33n1715_p0615a10║者正出宅主。三者歎其德。又此三段中前一
T33n1715_p0615a11║後一各有三意。中間唯一。初段中三者一者
T33n1715_p0615a12║先明長者於一國有名。二者明於一邑中有
T33n1715_p0615a13║名。三者明長者於一聚落中有名。問者言何
T33n1715_p0615a14║不從狹至廣今乃從廣至狹。解釋者言為欲
T33n1715_p0615a15║從疏至密是故從廣至狹。如人於一國得名
T33n1715_p0615a16║然外傳易為音響。未若於一門一郡知其虛
T33n1715_p0615a17║實。雖復令名播於州郡未若一鄰一里知其
T33n1715_p0615a18║有德。內合為義者橫語十方世界六道四生。
T33n1715_p0615a19║縱談無間以上金剛以還。如來德被有識恩
T33n1715_p0615a20║潤蒼生如長者於國中有德。若但取十方諸
T33n1715_p0615a21║佛一應化道所及處如釋迦王三千大千等。
T33n1715_p0615a22║猶如長者於邑中有德。又的論娑婆南閻浮
T33n1715_p0615a23║提如來於中利益如聚落有德也。有大長者
T33n1715_p0615a24║此是第二正出宅主也。未必年杇稱為長者
T33n1715_p0615a25║唯取有德有行之義也。其年衰邁此下是第
T33n1715_p0615a26║三歎長者有德自有三重。第一歎長者內德
T33n1715_p0615a27║第二歎長者外德第三歎長者眷屬也。今者
T33n1715_p0615a28║第一其年衰邁此歎長者內德。夫老人必多
T33n1715_p0615a29║識悉此明如來三達洞照是事皆知。唯取多
T33n1715_p0615b01║識悉往古故以衰邁為譬主。次言財富無量
T33n1715_p0615b02║亦有田宅是第二歎長者外德。正明七珍豐
T33n1715_p0615b03║盈蔭蓋孤貧。此明如來外化之德無盡。是
T33n1715_p0615b04║故有四攝度人慈悲救物也。夫養命稱田安
T33n1715_p0615b05║身為宅明如來能生眾生功德智慧如田。示
T33n1715_p0615b06║物修行之方如宅。是故大涅槃經云立一切
T33n1715_p0615b07║眾生於五戒十善業此之謂也。及諸僮僕此
T33n1715_p0615b08║是第三歎長者眷屬。聲聞辟支佛狹心短志
T33n1715_p0615b09║猶若僮僕也。其家廣大此是第二義明長者
T33n1715_p0615b10║之宅。宅以安身為義。如來應在三界三界
T33n1715_p0615b11║繫屬如來仍以所化為宅。是故維摩經言眾
T33n1715_p0615b12║生是菩薩淨土。明菩薩所化眾生仍以眾生
T33n1715_p0615b13║為土。今明如來化三界以三界為宅。然則
T33n1715_p0615b14║三界彌博故言廣大也。唯有一門此是第三
T33n1715_p0615b15║義。宅雖廣大秖有一門通人出入。今呼佛教
T33n1715_p0615b16║為門。但三界眾生反流之始會藉如來言教
T33n1715_p0615b17║然後出離生死必到菩提。然則五時言教為
T33n1715_p0615b18║門。莫二故言一也。多諸人眾此下是第四義
T33n1715_p0615b19║明長者宅中有五百餘人。內合三界之中以
T33n1715_p0615b20║類相從凡有五道眾生也。堂閣朽故此是第
T33n1715_p0615b21║五義明出所救事。明長者宅中有火內合為
T33n1715_p0615b22║義者。明三界之中備有五濁八苦。煎逼眾生
T33n1715_p0615b23║就中有二。將明火起先敘所燒之物正明因
T33n1715_p0615b24║薪火傳。第二周匝俱時欻然火起句正明火
T33n1715_p0615b25║起。今者第一明欲界如堂色無色界如閣也。
T33n1715_p0615b26║然三界眾生皆為生老病死無常所逼遷故言
T33n1715_p0615b27║朽故也。三界眾生四大為牆壁但此四大之
T33n1715_p0615b28║身皆念念生滅故言頹落也。命如柱根但此
T33n1715_p0615b29║命為善根所招。是故念念無常故言腐敗也。
T33n1715_p0615c01║識如梁棟有心識者呼為眾生。是故眾生以
T33n1715_p0615c02║心識為主。然此心識取緣亦剎那生滅故言
T33n1715_p0615c03║傾危也。周匝俱時以下此第二正明火起。
T33n1715_p0615c04║周匝俱時者四生之中皆有五濁八苦也。欻
T33n1715_p0615c05║然火起者正明火起。外譬為義者正由長者
T33n1715_p0615c06║不在致令宅中火起。下偈中言其人近出未
T33n1715_p0615c07║久之間。內合如來已曾化此眾生令折伏煩
T33n1715_p0615c08║惱。于時已作得度因緣但感緣既盡如來餘
T33n1715_p0615c09║方教化然眾生更起三毒煩惱。非本意所期。
T33n1715_p0615c10║故言欻然火起也。長者諸子此下第六義明
T33n1715_p0615c11║五百人中有與長者天性相關者。有三十子
T33n1715_p0615c12║內合明如來所化有三乘根性入三界中也。
T33n1715_p0615c13║長者見是大火從四面起此下竟無求出意是
T33n1715_p0615c14║第二長者見火譬。此即譬上方便品中第二
T33n1715_p0615c15║舍利弗當知我以佛眼觀下有四行偈。明如
T33n1715_p0615c16║來在法身地見眾生為五濁八苦所昏。但上
T33n1715_p0615c17║方便品中有三段。第一明能見第二明所見
T33n1715_p0615c18║第三起悲愍之心。今此譬中亦作三段譬上
T33n1715_p0615c19║三段。第一言長者見明能見。即譬上方便
T33n1715_p0615c20║品中舍利當知我以佛眼觀是也。是大火從
T33n1715_p0615c21║四面起此是第二明所見。即譬上見六道眾
T33n1715_p0615c22║生貧窮無福慧備明佛見五濁。今明四生眾
T33n1715_p0615c23║生備有五濁皆起煩惱故言從四面起也。即
T33n1715_p0615c24║大驚怖此下是第三階明長者既見宅中火起
T33n1715_p0615c25║燒逼諸子便起驚怖之心。此即譬上方便品
T33n1715_p0615c26║譬本之中第三階為是眾生故而起大悲心。
T33n1715_p0615c27║明如來既見眾生為五濁所昏起悲愍之心。
T33n1715_p0615c28║就中有三。第一即大驚怖一句正為大悲作
T33n1715_p0615c29║譬。第二而作是念下竟安隱得出明不自為。
T33n1715_p0616a01║第三而諸子等下竟怖出所為人今言即大驚
T33n1715_p0616a02║怖者悲意忽至因之為驚內合。如來昔日已
T33n1715_p0616a03║於二萬億佛所曾教化眾生。于時已作得度
T33n1715_p0616a04║因。自爾已後更復貪著五塵廣起煩惱失昔
T33n1715_p0616a05║日之解悲意之事。故言驚也。非唯直失解
T33n1715_p0616a06║而已亦恐眾生廣起煩惱斷絕善根成一闡提
T33n1715_p0616a07║墮三途彌劫受苦。故言怖也。而作是念我
T33n1715_p0616a08║雖能於此所燒之門安隱得出者是第二明怖
T33n1715_p0616a09║不自為。上言詺佛教為門今者何故此門被
T33n1715_p0616a10║燒耶。解言乃是詺佛教為門不言此教被燒。
T33n1715_p0616a11║但教所化眾生自是被燒故如彼一門立大學
T33n1715_p0616a12║門。云何不言兩板雙扇讀書解義耶。故知
T33n1715_p0616a13║一門中人解義讀書也。安隱得出者明如來
T33n1715_p0616a14║昔日親藉大乘之教離三界八苦成就種覺故
T33n1715_p0616a15║言安隱得出也。而諸子等以下是第三出怖
T33n1715_p0616a16║所為人。眾生貪染五塵故言樂著終日運役
T33n1715_p0616a17║三業無一可記故言戲也。不覺五濁八苦為
T33n1715_p0616a18║逼若使覺九十八使是失便怖畏三途之苦。
T33n1715_p0616a19║祇由不覺故不知不驚怖也。　舍利弗是長
T33n1715_p0616a20║者作是思惟此下竟視父而已是第三明長者
T33n1715_p0616a21║救子不得譬。即譬上方便品中第三我始坐
T33n1715_p0616a22║道場下六行半偈。明如來用大乘化眾生不
T33n1715_p0616a23║得。但上譬本之中有三段。第一言我始坐
T33n1715_p0616a24║道場觀樹亦經行半行偈明如來用大乘化眾
T33n1715_p0616a25║生不得之處。今者不為作譬也。第二言於
T33n1715_p0616a26║三七日中思惟如此事半行。明如來用大乘
T33n1715_p0616a27║化眾生不得之時節。今者亦不為作譬也。
T33n1715_p0616a28║唯為第三正用大乘化眾生不得作譬。然此
T33n1715_p0616a29║意本非涉言教正明如來之意作大乘化道方
T33n1715_p0616b01║法。上第三正化不得中本有三段。第一用
T33n1715_p0616b02║大乘擬宜。第二無大乘機。第三息大乘化。
T33n1715_p0616b03║今者亦具足為此二段作譬。但譬意既委悉
T33n1715_p0616b04║宜開為兩段。第一作勸教第二從我當為說
T33n1715_p0616b05║怖畏之事下作誡教也。如來在世雖復言滿
T33n1715_p0616b06║三千形遍六道。大而為論不出誡勸兩途。
T33n1715_p0616b07║是故出世之始仍言諸惡莫作眾善奉行。眾
T33n1715_p0616b08║善奉行即是大慈勸善諸惡莫作即是大悲誡
T33n1715_p0616b09║惡。是故慈欲與樂勸令行善悲能拔苦誡令
T33n1715_p0616b10║斷惡。故如昔說苦集兩諦即是大悲誡惡。
T33n1715_p0616b11║次明滅道二理即是大慈勸善。今此譬意亦
T33n1715_p0616b12║復如是。就此勸誡之中各有三段皆擬上譬
T33n1715_p0616b13║本中三段者。第一先以勸教擬宜。第二即
T33n1715_p0616b14║明諸子無有堪受勸之機。第三息勸教也。
T33n1715_p0616b15║今明勸教擬宜即譬上方便品中言我所得智
T33n1715_p0616b16║慧微妙最第一以大乘擬宜。上唯明智慧今
T33n1715_p0616b17║此譬中廣明智之與境。故就此擬宜譬中自
T33n1715_p0616b18║有二。第一是長者作是思惟我身手有力者
T33n1715_p0616b19║先明長者以身手救濟。內合明如來思惟法
T33n1715_p0616b20║身有應之功。智慧有濟拔之力。第二言當
T33n1715_p0616b21║以衣裓若以机案從舍出之此正明慈念彌
T33n1715_p0616b22║至。欲以衣裓裹子欲以机案擎之。內合如
T33n1715_p0616b23║來正用大乘勸教擬宜。衣裓譬大乘因机案
T33n1715_p0616b24║譬大乘果。欲明如來既有智慧身手以大乘
T33n1715_p0616b25║因與眾生。欲以大乘果與眾生令出也。復
T33n1715_p0616b26║更思惟此是第二明諸子無有堪受勸之機。
T33n1715_p0616b27║即譬上方便品中第二階。眾生諸根鈍著樂
T33n1715_p0616b28║癡所盲如斯之等類云何而可度。此中有二。
T33n1715_p0616b29║第一明大教於其人無用。第二正明無大機。
T33n1715_p0616c01║今者第一此舍唯有一門而復狹小者。明大
T33n1715_p0616c02║乘教之門于時不化得眾生出離三界。此教
T33n1715_p0616c03║門於其無用。不能容受義稱狹小也。問者
T33n1715_p0616c04║言門自狹小不能通諸子得出。何關諸子不
T33n1715_p0616c05║肯出耶。解釋者言。經文自言諸子幼稚未
T33n1715_p0616c06║有所識不肯從門出。若有識有知豈應在門
T33n1715_p0616c07║內為火所燒。但于時大乘教於眾生無用義
T33n1715_p0616c08║成狹小也。諸子幼稚下第二正明無機就中
T33n1715_p0616c09║有二。第一諸子幼稚者明眾生有天人五戒
T33n1715_p0616c10║十善小機也。未有所識者此是第二意正明
T33n1715_p0616c11║眾生無大乘機。故言未有所識。若不舉其
T33n1715_p0616c12║有小無以顯其無大也。上擬宜中第三爾時
T33n1715_p0616c13║諸梵王下引證證無大機。今者不為作譬也。
T33n1715_p0616c14║戀著戲處此下是第三明長者息勸教。此即
T33n1715_p0616c15║譬上方便品中第三階。我即自思惟若但讚
T33n1715_p0616c16║佛乘眾生沒在苦不能信是法破法不信故墜
T33n1715_p0616c17║於三惡道我寧不說法疾入於涅槃。或當墮
T33n1715_p0616c18║落為火所燒者明眾生既無有求大之心。若
T33n1715_p0616c19║強以大乘化已或能轉生誹謗。墮落三途故
T33n1715_p0616c20║言為火所燒也。我當為說怖畏之事。此舍
T33n1715_p0616c21║已燒宜時疾出無令為火之所燒害自此下是
T33n1715_p0616c22║第二作大乘誡教。然誡之為義即說苦言迫
T33n1715_p0616c23║之。此中有三段。亦譬上法說中三段。第一先
T33n1715_p0616c24║用誡教擬宜。第二明諸子無有堪受誡之機。
T33n1715_p0616c25║第三明長者息誡敕之教。今言擬宜者。還
T33n1715_p0616c26║譬上方便品中第一言我所得智慧微妙最第
T33n1715_p0616c27║一。明如來用大乘擬宜眾生。此中自有兩
T33n1715_p0616c28║階。一者先明長者思惟作誡敕之教。明如
T33n1715_p0616c29║來思惟欲為眾生說三界之中有五濁八苦生
T33n1715_p0617a01║老病死逼之令厭也。第二正明擬宜。問者
T33n1715_p0617a02║言。如來種智洞見物情。承機赴感義在一時。
T33n1715_p0617a03║方言思惟將不乖種智之明貶三達之照耶。
T33n1715_p0617a04║解釋者言若論實處本絕言像。今據跡涉形
T33n1715_p0617a05║不無此義。若使怪言如來方復思惟作誡勸
T33n1715_p0617a06║之教者。亦應怪言有丈六之體亦應疑上於
T33n1715_p0617a07║三七日中思惟。丈六三七曾不厝疑。何意
T33n1715_p0617a08║忽怪作誡教耶。此意明如來大悲之意不已
T33n1715_p0617a09║攝救之心彌至。善始令終常為大乘也。作
T33n1715_p0617a10║是念已如所思惟具告諸子。汝等速出此下
T33n1715_p0617a11║正明長者用誡教擬宜。內合正明如來用大
T33n1715_p0617a12║乘誡教擬宜眾生也。父雖憐愍此下是第二
T33n1715_p0617a13║明眾生無有堪受誡教之機。自有二。第一父
T33n1715_p0617a14║雖憐愍善言誘喻標牒上句。第二而諸子等
T33n1715_p0617a15║不肯信受。不驚不畏以下正明無大機。即
T33n1715_p0617a16║譬上眾生諸根鈍著樂癡所盲如斯諸等類云
T33n1715_p0617a17║何而可度。無有大乘機也。亦不為引證作
T33n1715_p0617a18║譬也。但東西走戲視父而已此是第三即息
T33n1715_p0617a19║誡敕之教。南北是縱東西為橫。若使眾生
T33n1715_p0617a20║心用與大下道理相附。則如南北之縱祇由
T33n1715_p0617a21║眾生不會真理於生死之中。橫理用心譬如
T33n1715_p0617a22║東西也。馳騁五塵之中呼之為走。雖復運
T33n1715_p0617a23║動三業無善可冀稱之為戲。唯有感見丈六
T33n1715_p0617a24║之機故言視父。無有感說大乘之機故言而
T33n1715_p0617a25║已。　爾時長者即作是念此舍已為大火所
T33n1715_p0617a26║燒以下竟諍出火宅是第四明長者用三車救
T33n1715_p0617a27║子得譬。即譬上方便品中第四尋念過去佛
T33n1715_p0617a28║所行方便力十一行明如來用三乘化得眾
T33n1715_p0617a29║生。但上譬本中本有兩段。初有十行偈正明
T33n1715_p0617b01║如來用三乘化得眾生。第二從久遠劫來下
T33n1715_p0617b02║一偈釋疑。今不為釋作譬唯為正用三乘化
T33n1715_p0617b03║得眾生作譬。但上正用三乘化中本有四段。
T33n1715_p0617b04║第一用三乘擬宜。第二見三乘人機。第三為
T33n1715_p0617b05║說三乘教。第四便有涅槃音及以阿羅漢法。
T33n1715_p0617b06║僧差別名一行明三乘人受行。今此譬中亦
T33n1715_p0617b07║具足為上四段。於譬上擬宜中本有三。第
T33n1715_p0617b08║一尋念過去佛所行方便力我今所得道亦應
T33n1715_p0617b09║說三乘此一行名見教擬宜。第二作是思惟
T33n1715_p0617b10║時下四行半明諸佛讚歎。第三舍利弗當知
T33n1715_p0617b11║下一行明釋迦歸命諸佛也。今者唯為第一
T33n1715_p0617b12║作譬略不為下二作譬也。今言爾時長者即
T33n1715_p0617b13║作是念此舍已為大火所燒下竟得勉斯害。
T33n1715_p0617b14║先明長者用三車擬宜。但指用三乘擬宜猶
T33n1715_p0617b15║未為說也。我及諸子若不時出必為所焚者
T33n1715_p0617b16║凡有兩解。傳印法師云。我化道所及之人
T33n1715_p0617b17║故言我及諸子。今雲法師云如來化道有被
T33n1715_p0617b18║物之功呼之為父。眾生稟教生善即是子義。
T33n1715_p0617b19║眾生若使遂留住三界斷絕善根。無紹繼之
T33n1715_p0617b20║能即是子死之義。如來化功於此眾生斷即
T33n1715_p0617b21║是父死之義。我及之言其意如此也。就此
T33n1715_p0617b22║擬宜中有二。一者從初說我今當說設方便
T33n1715_p0617b23║先明不見教。即為方便品中尋念過去佛所
T33n1715_p0617b24║行方便力作譬也。二者令諸子等得免斯害
T33n1715_p0617b25║者正明擬宜即為方便品中我今所得法亦應
T33n1715_p0617b26║說三乘作譬也。父知諸子先心各有下訖情
T33n1715_p0617b27║必樂著是第二明長者知諸子等宿好之心。
T33n1715_p0617b28║此即譬上方便品中第二復作是念我出濁惡
T33n1715_p0617b29║世如諸佛所說我亦隨順行明如來見三乘人
T33n1715_p0617c01║機。然此是小乘機那得言先有此機耶。若言
T33n1715_p0617c02║二萬億佛所于時已曾受大乘化呼此為先心
T33n1715_p0617c03║者。于時眾生有大乘之善。若爾者是即先
T33n1715_p0617c04║心有大乘之志那得言先心有小乘善機。解
T33n1715_p0617c05║釋者言。此則與所習感應相應。何者今日感
T33n1715_p0617c06║佛之善從原身以來有善以來皆盡感聖。然
T33n1715_p0617c07║原身以來諸善皆有習因之力感未來習果。
T33n1715_p0617c08║然過去習因之善亦有值小乘教于時生狹心
T33n1715_p0617c09║之善。亦曾值大乘教生廣心之福自有值小
T33n1715_p0617c10║生廣。自有值大生狹。然此諸善因皆作習因
T33n1715_p0617c11║感未來習果。然未來諸善若有漏善若無漏
T33n1715_p0617c12║善若狹心善若廣心福皆是習果。又過去若
T33n1715_p0617c13║狹心善舉體為未來廣心善作習因。亦舉體
T33n1715_p0617c14║為未來狹心善作習因。亦舉體為未來無漏
T33n1715_p0617c15║善作習因。亦舉體為未來有漏善作習因。
T33n1715_p0617c16║昔日有廣心善亦如此。夫習因習果本是同
T33n1715_p0617c17║性相招。雖復廣狹之殊漏無漏別至於為善
T33n1715_p0617c18║之義其理莫異。是故習因習果互得相關。
T33n1715_p0617c19║若據今日大乘善習果望昔日者。是習因此
T33n1715_p0617c20║則大乘宗有先心所好。若據今日狹心善望
T33n1715_p0617c21║昔日者昔日一切諸善皆是習因。此則今日
T33n1715_p0617c22║小乘善宗有先心所好。今言先心正在於此。
T33n1715_p0617c23║然因果多途非可一類。若以同性相招即習
T33n1715_p0617c24║因習果能致樂受。即是報因報果感見聖人。
T33n1715_p0617c25║即是感應因果。有人言未來善感正言曾有
T33n1715_p0617c26║之善已生何假聖應。今所習不然。夫感應
T33n1715_p0617c27║理微非麤心所見。一念生善能感習果。時
T33n1715_p0617c28║非緣不發。是故曾有之善正招習果又傍感
T33n1715_p0617c29║聖人為生果之緣。若言未來習果能感聖者。
T33n1715_p0618a01║亦應未來樂受能招於大。善感樂果果在未
T33n1715_p0618a02║來。亦應善感習果果在未來。未來習果既感
T33n1715_p0618a03║聖亦應未來樂受能感於大。若果報無有感
T33n1715_p0618a04║大之力亦應習果無有感聖之功。至於此難
T33n1715_p0618a05║實覺難通。而苟執未來其理不可。故知報
T33n1715_p0618a06║因之力正感樂受傍招於大為樂受之緣。亦
T33n1715_p0618a07║何異習因之力正感習果。傍感聖之功為其
T33n1715_p0618a08║生果之緣耶。而告之言汝等所可玩好希有
T33n1715_p0618a09║難得此下竟皆當與。汝是第三明長者為說
T33n1715_p0618a10║三車。即譬上方便品中第三思惟是事已即
T33n1715_p0618a11║趣波羅捺諸法寂滅相不可以言宣以方便力
T33n1715_p0618a12║故為五比丘說。明造鹿苑說三乘。今就此第
T33n1715_p0618a13║三段中自有四階。第一讚歎三車第二示車
T33n1715_p0618a14║處第三勸取三車第四許與三車。不虛而告
T33n1715_p0618a15║之言。竟後必憂悔此是第一明長者讚歎三
T33n1715_p0618a16║車內合如來讚歎三乘。下合譬言汝等當知
T33n1715_p0618a17║此三乘法皆是聖所稱歎。如此種種羊鹿牛
T33n1715_p0618a18║車今在門外可以遊戲此是第二明長者示諸
T33n1715_p0618a19║子三車處。內合如來示三乘人果處。三車
T33n1715_p0618a20║既在門外然三乘人盡無生智在三界外。若
T33n1715_p0618a21║同斷三界正使煩惱盡出三界外證盡無生
T33n1715_p0618a22║智。故言示三車處也。汝等於此火宅宜速出
T33n1715_p0618a23║來此是第三長者勸諸子往取三車。內合明
T33n1715_p0618a24║如來勸三乘人修行取盡無生智。下合譬言
T33n1715_p0618a25║汝但當懃修精進也。隨汝所欲皆當與汝此
T33n1715_p0618a26║是第四明長者許與三車不虛。內合明如來
T33n1715_p0618a27║語三乘人言。汝等但修無漏治道斷三界煩
T33n1715_p0618a28║惱盡出三界外。保得盡無生智。下合譬言
T33n1715_p0618a29║我今為汝保任此事終不虛也。爾時諸子聞
T33n1715_p0618b01║父所說珍玩之物此下是第四段明諸子受
T33n1715_p0618b02║行。即譬上方便品中第四便有涅槃音及以
T33n1715_p0618b03║阿羅漢法僧差別名。明三乘人受行遂得聖
T33n1715_p0618b04║道。今就此第四中自有四階。第一竟心各
T33n1715_p0618b05║勇銳此明眾生聞說三乘教。即生外凡夫善
T33n1715_p0618b06║根。第二互相推排一句譬眾生聞說三乘教。
T33n1715_p0618b07║修行登內凡夫位。雖復推排猶自未得出門。
T33n1715_p0618b08║何以。內凡夫猶是具縛。修行伏煩惱即是
T33n1715_p0618b09║動義。不能斷結出生死。即是未動亦有動不
T33n1715_p0618b10║動義。第三言競共馳走一句即譬眾生聞說
T33n1715_p0618b11║三乘教修行得無漏入無相行。成七種學人。
T33n1715_p0618b12║各修無漏斷煩惱即是競也。同觀無相之理
T33n1715_p0618b13║即是共也。興心求進即是馳走也。第四言爭
T33n1715_p0618b14║出火宅一句即譬七種學人修行遂證羅漢
T33n1715_p0618b15║果。出三界外得盡無生智。彼此各異證譬
T33n1715_p0618b16║如爭也。前三句長出上法說所無。後一句
T33n1715_p0618b17║只為法說作譬。　是時長者見諸子等安穩
T33n1715_p0618b18║得出此下竟無復障礙是第五明長者見子出
T33n1715_p0618b19║火難譬。譬上方便品中第五舍利弗當知我
T33n1715_p0618b20║見佛子等志求佛道者無量千萬億。明如來
T33n1715_p0618b21║見諸眾生大乘機發。此中亦應具通學人無
T33n1715_p0618b22║學人大乘機發。今此文中略明無學人。所
T33n1715_p0618b23║以爾者。為欲喻揚無學學人正使未盡。是
T33n1715_p0618b24║故貶之為劣阿羅漢辟支佛大力菩薩斷正
T33n1715_p0618b25║使。已盡。是故褒之為勝。問者言。若爾者無
T33n1715_p0618b26║學人必應在前大乘機發。七種學人必應在
T33n1715_p0618b27║後大乘機發。解亦應爾。解釋者言本不定判
T33n1715_p0618b28║無學人必應在前大乘機發學人必應在後。
T33n1715_p0618b29║問者所論據人有勝劣學人為劣無學人為勝
T33n1715_p0618c01║也。今就此譬中自有兩階。初是時長者見
T33n1715_p0618c02║諸子等安穩得出。先明斷惑出三界外登無
T33n1715_p0618c03║學果也。第二言皆於四衢道下正明大乘機
T33n1715_p0618c04║發。四衢道者東西盡徹南北交通。此明四
T33n1715_p0618c05║邊無障。露地者此明上又無礙。五處無障此
T33n1715_p0618c06║表明大乘機發五濁不能為障。下即釋言無
T33n1715_p0618c07║障。此釋四邊無障又言無礙此釋上又無礙
T33n1715_p0618c08║也。　其心泰然歡喜踊躍此是第六明長者
T33n1715_p0618c09║見子出難故歡喜。即譬上方便品中第七我
T33n1715_p0618c10║即作是念下竟今我喜無畏二行一句。明如
T33n1715_p0618c11║來見三乘人大乘機本發故歡喜。但上譬本
T33n1715_p0618c12║中有二。初兩行明致喜所由。今不為作譬。
T33n1715_p0618c13║第二言我今喜無畏一句正明歡喜。今正為
T33n1715_p0618c14║此作譬。然大乘機發稱如來本意。是故其
T33n1715_p0618c15║心泰然歡喜踊躍。　時諸子等各白父言父
T33n1715_p0618c16║先所許珍玩之具羊鹿牛車願時賜與此是第
T33n1715_p0618c17║七諸子索車。譬此即譬上方便品中第六咸
T33n1715_p0618c18║以恭敬心皆來至佛所曾從諸佛聞方便所說
T33n1715_p0618c19║法一偈。詺為三乘人索果。所索果者是昔
T33n1715_p0618c20║日小乘果上機發是第五。索果是第六。佛
T33n1715_p0618c21║喜是第七。此明一時之義。祇是大乘機發時
T33n1715_p0618c22║索昔日所許之果。亦是索果之時即是大乘
T33n1715_p0618c23║機發時。時雖無前後義有始終。祇得言大
T33n1715_p0618c24║乘機發故索果不得言索果故大乘機發也。
T33n1715_p0618c25║此譬中先明佛後明索果者。此逐親疏作義。
T33n1715_p0618c26║大乘機發是今日之要。索果本非要也。何
T33n1715_p0618c27║以知然。正明大乘機發稱如來本心。是故
T33n1715_p0618c28║佛喜繫機發之後。索果之心索昔日所許小
T33n1715_p0618c29║乘之果。此乃是惑倒之心不解方便之意。
T33n1715_p0619a01║云何是要。是故索果義繫佛喜之後也。今
T33n1715_p0619a02║略述索車義凡有四重。述人解不同。第一明
T33n1715_p0619a03║三車體相第二覆明索車義。第三明有索無
T33n1715_p0619a04║索第四述人解。第一(兩問答)夫師習不同意致
T33n1715_p0619a05║各異。古來舊義體用通漫。有人解言。索珍寶
T33n1715_p0619a06║大車經文自言是時長者各賜諸子等一大車。
T33n1715_p0619a07║若不索大云何與大。即時所習意謂不爾。
T33n1715_p0619a08║前文自言時諸子等各白父言父先所許三種
T33n1715_p0619a09║寶車願將賜與。若言索大何故求三。故知
T33n1715_p0619a10║昔日所許三種小車既言父先所許云何索
T33n1715_p0619a11║大。諸子即是三乘人三乘不一故言諸也。三
T33n1715_p0619a12║種寶車即是羊鹿牛車即譬昔日阿羅漢辟支
T33n1715_p0619a13║佛大力菩薩三學人究竟果。珍寶大車平等
T33n1715_p0619a14║種無三種差別即譬今日法華經中為眾生受
T33n1715_p0619a15║記同得佛果。且自長者昔在門內許時門外。
T33n1715_p0619a16║三車賜諸子今避門內之苦出門外。得車故
T33n1715_p0619a17║樂既出門外不見有車。是故就父求索。何
T33n1715_p0619a18║關索大車。問者言。既不索大何故與大。解
T33n1715_p0619a19║釋者言。以大化小是故與大。問者言。若使索
T33n1715_p0619a20║小與大亦可索大與小。解釋者言法相不然。
T33n1715_p0619a21║云何苟在無別。三小唯是一大。今者與大由
T33n1715_p0619a22║大乘機發。是故會昔三小成今一大。是故今
T33n1715_p0619a23║日與大道理可然。又有人解。是言教中索。
T33n1715_p0619a24║又有人解。是機中有索。即時所習就情明索
T33n1715_p0619a25║意在後途。明三車體相。第二(有九問答)大判三家
T33n1715_p0619a26║果地功德凡有二種。一者是有為果。二者無
T33n1715_p0619a27║為果。無為果中自有二種。一因盡無為即是
T33n1715_p0619a28║三界因斷也。二者果盡無為即是三界果亡
T33n1715_p0619a29║也。此二種無為本非車體何以知之。此經
T33n1715_p0619b01║雖不類然明常欲遣昔日結斷無處。以之為
T33n1715_p0619b02║果故。二乘車以運載為用今二種無為本無
T33n1715_p0619b03║運義。故知非是車體。是則二種無為置而不
T33n1715_p0619b04║論。今就有為果中有二種。一者功德二者智
T33n1715_p0619b05║慧。但功德智慧此二難明。分別之相現顯
T33n1715_p0619b06║涅槃義記。今略述其相以立義宗。正取寄境
T33n1715_p0619b07║修行即是功德。故如藉緣布施寄境修定。
T33n1715_p0619b08║禪定判時卒不辨。前境有好有惡是寄一青
T33n1715_p0619b09║境得修四禪。智慧之用則不如是。今者用心
T33n1715_p0619b10║照境。識苦集之智非滅道智。是則功德之用
T33n1715_p0619b11║寄境修心。智慧之用。用心照境。且又智慧背
T33n1715_p0619b12║我而照境。功德向我而修心。今明車體又不
T33n1715_p0619b13║取功德。何以故。功德之用無運載故。唯取智
T33n1715_p0619b14║慧以為車體。智慧眾多復非一條。今據境
T33n1715_p0619b15║撿求不出十智。十智者一苦智二集智三滅
T33n1715_p0619b16║智四道智。五名字智六法智七比智八他心
T33n1715_p0619b17║智九盡智十無生智。雖有十智今覈論車體
T33n1715_p0619b18║唯取盡智無生智以當車體。其餘八智非正
T33n1715_p0619b19║車體。雖非正體得為校具。所以言四諦智
T33n1715_p0619b20║非正車體者。本言車在門外。若言四諦智
T33n1715_p0619b21║是車體者七種學人已具四諦智。故不當車
T33n1715_p0619b22║體也。復言名字智非正車體者。知法名字
T33n1715_p0619b23║是名字智。非唯七學人已有名字智。凡夫有
T33n1715_p0619b24║名字智。故知名字智非車體也。法智者知現
T33n1715_p0619b25║在法名為法智。凡夫及七種學人皆知現在
T33n1715_p0619b26║法。故知法智復非車體也。本言比知過去
T33n1715_p0619b27║未來法名為比智。凡夫及七種學人皆能比
T33n1715_p0619b28║知過去未來法。故知比智復非車體也。所
T33n1715_p0619b29║以言他心智非車體者。外道五通亦得他心
T33n1715_p0619c01║智。故知他心智復非車體也。唯有盡智無生
T33n1715_p0619c02║智正是車體。問者言。若盡智無生智車體
T33n1715_p0619c03║者是則三無學人唯有盡無生智無有八智。
T33n1715_p0619c04║七種學人唯有八智無有盡智無生智。解釋
T33n1715_p0619c05║者言。無學人羅漢自具十智。但於十種智
T33n1715_p0619c06║中唯取盡智無生智。以當車體。其餘八智非
T33n1715_p0619c07║正車體。若論七種學人亦有盡無生智。但
T33n1715_p0619c08║有法不同故。如須陀洹照三途因盡即是盡
T33n1715_p0619c09║智。照三途果亡即是無生智。今七種學人
T33n1715_p0619c10║猶有三界生云何有此盡智無生智。且自三
T33n1715_p0619c11║車本在門外。若便呼七種學人盡智無生智
T33n1715_p0619c12║為車體者。則是三車便在門內也。問者又
T33n1715_p0619c13║言。若爾七種學人唯有八智不具十智耶。
T33n1715_p0619c14║解者言。七種學人緣他因果盡智即是盡智
T33n1715_p0619c15║無生智。問者言。若爾七種有盡無生智即是
T33n1715_p0619c16║車體。解者言。本言我生已盡我不受後有。
T33n1715_p0619c17║今緣他生智我不得無生。何異貧窮人晝夜
T33n1715_p0619c18║數他財寶。問者復言。無學果地具有十智。今
T33n1715_p0619c19║以何義故唯取盡智無生智以當車體也。解
T33n1715_p0619c20║釋者言。盡智無生智具二義故得為車體。一
T33n1715_p0619c21║者果時有二者緣果起。言果時有者羅漢金
T33n1715_p0619c22║剛心時斷正使。已盡于時未有極果。祇是
T33n1715_p0619c23║成無學。時方有此盡智無生智。故果時有
T33n1715_p0619c24║也。緣果起者既已成無學。于時因盡是有
T33n1715_p0619c25║餘涅槃。果盡是無餘涅槃。于時緣我三界果
T33n1715_p0619c26║亡是無生智。此即緣果起也。是故有緣得而
T33n1715_p0619c27║證即是果時有。緣證即是緣果起也。時有
T33n1715_p0619c28║何故不為車體。解言。本體緣我生已盡我不
T33n1715_p0619c29║受後有。滅智不然。故不為體。問者復言。
T33n1715_p0620a01║若我生已盡我不受後有者亦所並言緣我。
T33n1715_p0620a02║滅智是我有也。解釋者言。此滅諦智有二義
T33n1715_p0620a03║故不為車體。一者緣他滅即是緣天下滅諦。
T33n1715_p0620a04║二者功用智即是見滅諦時能斷結使。未必
T33n1715_p0620a05║皆是緣果起。今盡智對成二義。唯緣在於
T33n1715_p0620a06║我不緣於他。無學時有非功能用智也。問者
T33n1715_p0620a07║言。若盡無生為車體者。今得羅漢時義主常
T33n1715_p0620a08║言于時已證得無生智。然羅漢報身是三界
T33n1715_p0620a09║內法。若爾即是三界證此二智。是則二智
T33n1715_p0620a10║即是三界內法。云何言三車在門外耶。解釋
T33n1715_p0620a11║者言。證二智時實如來旨不得稱此二智是
T33n1715_p0620a12║三界內法。何以知然。此二智起時必緣境而
T33n1715_p0620a13║生緣三界因盡。即是出三界外心照三界果
T33n1715_p0620a14║亡。亦是出三界外意。是故緣境界義別。故知
T33n1715_p0620a15║非是三界內法也。問言。界內界外相貌云何。
T33n1715_p0620a16║而當高下為異隔礙作談論。解釋者言。夫內
T33n1715_p0620a17║外分流未必縱談勝負橫語優劣。直是果報
T33n1715_p0620a18║隔絕稱之內外也。問者又言。若使得羅漢之
T33n1715_p0620a19║日于時已證二無為者。是則盡無生智即非
T33n1715_p0620a20║車體。何以知然。車本運載行人到於涅槃。
T33n1715_p0620a21║于時既已證得二涅槃。故知二智無車之功
T33n1715_p0620a22║也。解釋又言。但得羅漢時已得二種涅槃。
T33n1715_p0620a23║但入無餘時此義旨顯。何以知之。祇入無
T33n1715_p0620a24║餘涅槃之時。于時因盡義顯果盡義彰。是故
T33n1715_p0620a25║二智之功運入義顯。若不爾者云何得有果
T33n1715_p0620a26║乘之義耶。覈明索車義第三有七問答。索
T33n1715_p0620a27║以求取為義。車以運載為能。今言所索是車
T33n1715_p0620a28║故言索車。昔日斷正結盡時出三界外得無
T33n1715_p0620a29║為涅槃。既隨佛教修行斷結正結既盡成無
T33n1715_p0620b01║學果。然羅漢辟支有三明之智。用天眼之
T33n1715_p0620b02║智誡觀未來猶有生死。自覺死後不得便入
T33n1715_p0620b03║涅槃。佛昔勸導但修行斷三界煩惱。盡時
T33n1715_p0620b04║得無生智得入無餘涅槃。正言照生因盡是
T33n1715_p0620b05║盡智具足。照我生果亡是無生智具足。而
T33n1715_p0620b06║今日覺生因未盡盡智未具尚有生果。無生
T33n1715_p0620b07║智未具如來言斷正使得盡智無生智具足。
T33n1715_p0620b08║是何處耶。此即是索義于時即有以理惑教
T33n1715_p0620b09║以教惑理。若以理惑教則有索義若以教惑
T33n1715_p0620b10║理則無索義。今現見生死未盡云何得入涅
T33n1715_p0620b11║槃。生死既未盡佛教何故言斷正使盡得入
T33n1715_p0620b12║涅槃。今二智究竟是何處耶。此即以理惑
T33n1715_p0620b13║教有索義也。然佛是至人誠言無二。既說斷
T33n1715_p0620b14║正結盡得入涅槃。佛語不虛云何不信。如今
T33n1715_p0620b15║所見生死何必是生死耶。便言我生已盡所
T33n1715_p0620b16║作已辨。自言二智究竟得入無餘。此則以
T33n1715_p0620b17║教惑理無索義也。今明索義正取以理惑教。
T33n1715_p0620b18║不取以教惑理。是故三無學人並以理惑教
T33n1715_p0620b19║皆有索義。昔見道諦思惟是生死因義。兩
T33n1715_p0620b20║宗餘習非生死因。義同無記。此就教為論非
T33n1715_p0620b21║是理談。問三無學人以理惑教。有索義者所
T33n1715_p0620b22║索之車並應一種。解言實如來旨。正言佛說
T33n1715_p0620b23║一解脫義。解脫齊故三車亦等。問者復言。
T33n1715_p0620b24║若說解脫義齊。三車等者不應有羊鹿牛車
T33n1715_p0620b25║三種優劣。解者言。因斷三界正使盡同得盡
T33n1715_p0620b26║智。亦同照三界果亡得無生智。是故三無學
T33n1715_p0620b27║人二智一種。亦斷三界子果兩縛。故解脫
T33n1715_p0620b28║義齊也。所以有此羊鹿牛車三種優劣者。
T33n1715_p0620b29║聲聞止斷正使別相枝條。能荷負最劣取譬
T33n1715_p0620c01║羊車。緣覺侵斷小習知見少廣取譬鹿車。
T33n1715_p0620c02║菩薩斷習淨盡知見圓明運用最勝取譬牛
T33n1715_p0620c03║車。負重致遠橫語知見。有勝負之殊。是故
T33n1715_p0620c04║有三優劣。問者言。若習非正結何故斷使亡
T33n1715_p0620c05║耶。解釋者言。為妨習知見是故斷之也。問
T33n1715_p0620c06║者復言。若爾便應習氣盡處製盡無生智。
T33n1715_p0620c07║解釋者言。本斷三界因果盡處製此二智。
T33n1715_p0620c08║今習氣非三界之因。云何習氣盡處制二智
T33n1715_p0620c09║耶。問言。若不習氣盡處制二智者何故斷此
T33n1715_p0620c10║習耶。解言。猶如前釋為欲廣集知見何開為
T33n1715_p0620c11║二智耶。問者又言。知見即是盡智無生智。
T33n1715_p0620c12║然盡智無生智祇是知見何故避盡無生名道
T33n1715_p0620c13║知見耶。解釋復言。夫知見名同知見意異。
T33n1715_p0620c14║盡智無生智成無學時具此二智。其有二義
T33n1715_p0620c15║具如前說。問者所論是成無學後。為欲廣習
T33n1715_p0620c16║知見得此知見必須斷習得。是故智成功用。
T33n1715_p0620c17║云何與盡智無生智同。問者言若阿羅漢猶
T33n1715_p0620c18║有生死不得入涅槃者。是則無學行人皆不
T33n1715_p0620c19║得入無餘涅槃。不應言羅漢心得自在。解
T33n1715_p0620c20║釋言。從來判此有理有教。若覈實理何曾入
T33n1715_p0620c21║無餘神明不可斷滅。就教為論得入涅槃。
T33n1715_p0620c22║昔教不言三界外更有生死。是故以教惑理
T33n1715_p0620c23║得入涅槃。即是羅漢心得自在義也。明有
T33n1715_p0620c24║索無索第四(有一問答)七種學人皆無索車之義。
T33n1715_p0620c25║阿羅漢辟支佛大力菩薩三無學皆有索義
T33n1715_p0620c26║也。長者本道三車在門外。但出門外三車相
T33n1715_p0620c27║與。今七種學人猶在門內云何就門內索車。
T33n1715_p0620c28║若使出門外覓車不得。可就父求索。斷三界
T33n1715_p0620c29║因果未盡云何已索盡無生智。但三無學人
T33n1715_p0621a01║以出三界外。于時以理惑教故有索義也。
T33n1715_p0621a02║問者言。若無車故索亦應無城可入。既有城
T33n1715_p0621a03║可入亦應有車可乘也。解釋者言。若以理惑
T33n1715_p0621a04║教無車故索。若執教惑理則有城可入。是
T33n1715_p0621a05║則城據迥處可以化作。車在門外可以闇說
T33n1715_p0621a06║也。　舍利弗爾時長者各賜諸子等一大車
T33n1715_p0621a07║此下是第八長者賜大車譬。即譬上方便品
T33n1715_p0621a08║中第八於諸菩薩中正直捨方便但說無上
T33n1715_p0621a09║道。明如來為三乘人說法華。今就此譬中自
T33n1715_p0621a10║有兩段。第一雙開兩章門第二從其車高廣
T33n1715_p0621a11║下即廣釋上兩章門。兩章門者初言各賜諸
T33n1715_p0621a12║子等。此一句先開長者心平等章門。內合明
T33n1715_p0621a13║如來今日平等為三乘人說大乘經。令同得
T33n1715_p0621a14║圓極妙果也。次言一大車此三字即是第二
T33n1715_p0621a15║所賜物。章門同用圓極妙果與爾時眾也。
T33n1715_p0621a16║其車高廣此下是第二即廣釋上兩章門。今
T33n1715_p0621a17║先廣釋後所賜物章門。第二從而作是念下
T33n1715_p0621a18║即追廣釋前心平等章門。又此廣釋兩章門
T33n1715_p0621a19║中各有二階。今且明廣大車門中有二者。
T33n1715_p0621a20║第一先廣敘大車之相。第二所以者何下即
T33n1715_p0621a21║釋長者得有此大車之意也。今言其車高廣
T33n1715_p0621a22║者此即對於昔日止斷三界正使。盡處得盡
T33n1715_p0621a23║無生智為果。然此果狹而復短。今日明三
T33n1715_p0621a24║乘行人皆成菩薩受記得佛。然此佛果超出
T33n1715_p0621a25║五百由旬之外即是高義。又傍攝其諸功德
T33n1715_p0621a26║智慧即是廣也。是德悉圓故言眾寶莊校也。
T33n1715_p0621a27║周遍總持即譬周匝欄楯也。如來四辯之中
T33n1715_p0621a28║的明辭辯。留梵妙響化給四生故言四面懸
T33n1715_p0621a29║鈴也。軒蓋最高而能覆下譬佛果眾德之中
T33n1715_p0621b01║大慈大悲。此二德高勝而能覆育眾生與樂
T33n1715_p0621b02║之恩拔苦之術也。又有種種功德莊嚴此慈
T33n1715_p0621b03║悲故云珍奇雜寶而嚴飾之也。四弘誓如寶
T33n1715_p0621b04║繩交珞。若不交珞者容有退壞。內合明聖人
T33n1715_p0621b05║雖復有大慈大悲。若無四弘誓任持此慈悲。
T33n1715_p0621b06║可有退失之義也。未解者令解未度者令度。
T33n1715_p0621b07║此兩誓則持大悲拔苦也。未安者令安未涅
T33n1715_p0621b08║槃者令得涅槃。此兩誓則持大慈與樂也。垂
T33n1715_p0621b09║諸華瓔者為招集觀者無異四攝。攝化眾生
T33n1715_p0621b10║也。重敷婉筵者即氈蓐之流也。然是車中
T33n1715_p0621b11║之物即譬佛果備諸禪定也。丹枕者此是色
T33n1715_p0621b12║中之發者也。譬蘇定發生無相功德也。標
T33n1715_p0621b13║心極果修習故言駕。真無漏如白牛能斷無
T33n1715_p0621b14║明黑闇故言白也。會二諦之理是真實之法
T33n1715_p0621b15║故言膚充也。即體明說淨無諸塵染。故言
T33n1715_p0621b16║色潔也。又能斷除無明巨患故言有大筋力
T33n1715_p0621b17║也。心會二諦之理路故言行步平正也。斷
T33n1715_p0621b18║除生死之苦速到涅槃之樂故言其疾如風
T33n1715_p0621b19║也。又言信首以上諸受學弟子故言又多僕
T33n1715_p0621b20║從也。所以者何。此下是第二即釋長者得
T33n1715_p0621b21║有此大車之意。正言財寶無窮七珍皆具。明
T33n1715_p0621b22║知如來蘊內德在懷如充。又有化他之德盈
T33n1715_p0621b23║外如溢也。而作是念我財物無極以下是第
T33n1715_p0621b24║二。即追廣釋前心平等章門。今此廣中亦有
T33n1715_p0621b25║兩階者。第一正廣心平等。第二所以者何下
T33n1715_p0621b26║即釋心平等之意也。問者言。此佛果自是
T33n1715_p0621b27║一切眾生當來妙果。云何言如來用此佛果
T33n1715_p0621b28║與眾生耶。解言。此實是眾生佛果。然要須
T33n1715_p0621b29║外緣。若無如來為說行因到果方法者。是
T33n1715_p0621c01║則眾生不能離此生死遠至涅槃。若不爾者
T33n1715_p0621c02║云何經中有授記之義耶。　是時諸子各乘
T33n1715_p0621c03║大車得未曾有非本所望此是第九諸子得大
T33n1715_p0621c04║車故歡喜譬。此即譬上方便品中第九菩薩
T33n1715_p0621c05║聞是法疑網皆已除千二百羅漢悉亦當作
T33n1715_p0621c06║佛。明三乘人受行大乘義也。　舍利弗於
T33n1715_p0621c07║汝意云何此下是第十不虛妄譬。即譬上方
T33n1715_p0621c08║便品中第十汝等勿有疑我為諸法王下半行
T33n1715_p0621c09║偈明不虛妄也。今就此譬中自有三段。第
T33n1715_p0621c10║一如來先作不虛譬問舍利弗。第二明舍利
T33n1715_p0621c11║弗仰答如來明不虛妄。第三如來述舍利弗
T33n1715_p0621c12║結成不虛妄也。今明長者昔日本許諸子三
T33n1715_p0621c13║種小車令出門外。今平等與諸子珍寶大車。
T33n1715_p0621c14║就情論事為有虛妄為無虛妄耶。內合昔日
T33n1715_p0621c15║令眾生修行斷三界煩惱。許與眾生三界外
T33n1715_p0621c16║盡智無生智。今日遂為眾生平等受記同得
T33n1715_p0621c17║佛果。如此化方為是虛妄為非虛妄。舍利
T33n1715_p0621c18║弗言。此下是第二舍利弗仰答佛明不虛妄。
T33n1715_p0621c19║今就此答中自有兩段。第一言不也世尊此
T33n1715_p0621c20║先總明長者不虛妄也。第二明不虛妄就此
T33n1715_p0621c21║第二中自有三。第一明以重奪輕不虛。第
T33n1715_p0621c22║二別明稱本心不虛。第三明過本所望不虛
T33n1715_p0621c23║妄也。就第一中自有三。初若是長者但令
T33n1715_p0621c24║諸子得免火難全其軀命非為虛妄一句。正
T33n1715_p0621c25║明以重奪輕不虛。第二何以故若全身命下
T33n1715_p0621c26║釋。夫人所重莫過身命。餘外財寶事成賒
T33n1715_p0621c27║遠。而此長者慈悲令諸子免焚灼之苦。全
T33n1715_p0621c28║身與命即已是不虛之重。況復財寶輕物而
T33n1715_p0621c29║當相准。內合為義者。化佛若不方便接化
T33n1715_p0622a01║眾生。或能廣起煩惱斷滅大乘善根。只由
T33n1715_p0622a02║如來方便誘化令大乘智願善根不斷不絕。
T33n1715_p0622a03║所重慧命得全。況復輕微小果也。第三況復
T33n1715_p0622a04║方便於彼火宅中而拔濟之者總結不虛。欲
T33n1715_p0622a05║明如來設小乘教。作根本為欲與我等大乘
T33n1715_p0622a06║因果。今日既同得大乘之解。此則稱如來
T33n1715_p0622a07║出世大意。云何虛也。世尊若是長者此下是
T33n1715_p0622a08║第二明稱本心故不虛。亦有三階。初若是長
T33n1715_p0622a09║者乃至不與最小一車下一句正明稱本心故
T33n1715_p0622a10║不虛。第二何以故是長者先作是意下釋明
T33n1715_p0622a11║方便度眾生。本不欲與小故。第三以是因
T33n1715_p0622a12║緣下總結也。從何況長者自知財富無量欲
T33n1715_p0622a13║饒益諸子等與大車是第三明過本所望不
T33n1715_p0622a14║虛。所言過本望者故如昔日許施甲人木案。
T33n1715_p0622a15║此人後來遂惠玉案。然昔許惠木今忽得玉。
T33n1715_p0622a16║今昔相違實是虛妄。無奈今日重寶奪昔輕
T33n1715_p0622a17║貨。貪寶情重不許相違昔日本許惠三界外
T33n1715_p0622a18║盡無生智。今既出三界仍為受記得佛一切
T33n1715_p0622a19║種智。豈非過本所望也。佛告舍利弗此下
T33n1715_p0622a20║是第三明如來述舍利弗結成不虛也。　舍
T33n1715_p0622a21║利弗如來亦復如是正譬說。長行中本有兩
T33n1715_p0622a22║段。第一開譬竟。自此下竟長行是第二是
T33n1715_p0622a23║合譬段也。但上開譬之中本有十譬。今此
T33n1715_p0622a24║合譬中唯合七譬。略不合第六長者歡喜。
T33n1715_p0622a25║略不合第七諸子索車。略不合第九諸子得
T33n1715_p0622a26║車故歡喜譬也。所以爾者子既出難父烏得
T33n1715_p0622a27║不喜。是故合第五義兼第六。又合第八義兼
T33n1715_p0622a28║第九。長者既賜大車諸子烏得不喜。故知
T33n1715_p0622a29║合第八義兼第九也。所以不合第七譬者此
T33n1715_p0622b01║義於今日不要。何以知然。第七是諸子索
T33n1715_p0622b02║車所索之果是昔方便之教。乃更成迷惑之
T33n1715_p0622b03║失。云何為要。是故略不合也。今合此七譬而
T33n1715_p0622b04║文成六段。何以故然。正由第五第八兩譬併
T33n1715_p0622b05║作一段合之。是故成六段也。今先合第一
T33n1715_p0622b06║宅主譬亦名總譬者。但上譬中本有六義。今
T33n1715_p0622b07║此中唯正合第一正明宅主。義兼合餘五義
T33n1715_p0622b08║也。但上正明宅主義中有三段。一者明長者
T33n1715_p0622b09║名位處二者正長者三者歎長者之德。今言
T33n1715_p0622b10║如來亦復如是此先合第二出長者言有大長
T33n1715_p0622b11║者句也。則為一切世間之父此一句即追合
T33n1715_p0622b12║第一明長者名位處。上言國邑聚落三種今
T33n1715_p0622b13║此一句得總合也。含靈有識亦是世間。十
T33n1715_p0622b14║方世界亦是世間。的論娑婆一化之處亦是
T33n1715_p0622b15║世間也。於諸怖畏此下即合第三歎長者之
T33n1715_p0622b16║德。上開譬中本有三。一者有內德二者明
T33n1715_p0622b17║有外德三者明有眷屬。今者但合第一第二
T33n1715_p0622b18║略不合第三有眷屬也。於諸怖畏以下是第
T33n1715_p0622b19║一合如來內德。第二從大慈大悲下竟三菩
T33n1715_p0622b20║提二合如來外化之德。又此二中各有二階。
T33n1715_p0622b21║內德中有二階者。初歎如來斷功德備。怖
T33n1715_p0622b22║畏等是果無明闇蔽等為因。子果既除是故
T33n1715_p0622b23║斷功德備也。第二從而悉成就下竟智慧波
T33n1715_p0622b24║羅蜜此明歎智慧德圓也。大慈大悲此下第
T33n1715_p0622b25║二合如來外化之德。此中有二者。第一明
T33n1715_p0622b26║本第二明跡也。今言大慈此正明外化本就
T33n1715_p0622b27║中有二。大慈大悲是章門。後兩句即釋之也。
T33n1715_p0622b28║常無懈倦即釋大悲也。恒求利益一切眾生
T33n1715_p0622b29║此即釋大慈。是則悲欲拔苦言常無懈倦。
T33n1715_p0622c01║慈欲與樂則言恒求利益也。而生三界此下
T33n1715_p0622c02║是第二正明垂跡。初眾生三界下訖三毒之
T33n1715_p0622c03║火先談大悲之跡拔苦。次教化令得菩提此
T33n1715_p0622c04║即語大慈之跡與樂也。義兼餘五義者。言
T33n1715_p0622c05║而生三界朽故火宅此即是第三火宅義也。
T33n1715_p0622c06║又言為度眾生此即兼合得第四五百人及第
T33n1715_p0622c07║六三十子也。又言生老病死憂悲苦惱之火
T33n1715_p0622c08║此即兼合第五宅中之火也。又言教化令得
T33n1715_p0622c09║三菩提此即是第三一門也。故言雖正合長
T33n1715_p0622c10║者復得義兼餘五。是故亦義皆盡。
T33n1715_p0622c11║法華經疏卷第四
