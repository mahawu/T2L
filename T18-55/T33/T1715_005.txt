T33n1715_p0622c12║
T33n1715_p0622c13║
T33n1715_p0622c14║妙法蓮華經義記卷第五
T33n1715_p0622c15║
T33n1715_p0622c16║　　　　光宅沙門法雲撰
T33n1715_p0622c17║　　譬喻品之餘
T33n1715_p0622c18║見諸眾生此下是第二。即合上第二長者見
T33n1715_p0622c19║火譬。明如來見眾生為五濁所惛也。譬中
T33n1715_p0622c20║本有三段。第一是能見第二是所見第三起
T33n1715_p0622c21║悲愍之心。今合此三段。見諸眾生此一句即
T33n1715_p0622c22║合上第一能見。上言長者見。為生老病死此
T33n1715_p0622c23║下即合第二所見。上言是大火從四面起但
T33n1715_p0622c24║方便品法說中備明五濁。上開譬中止言大
T33n1715_p0622c25║火從四面起此語是總。今此合譬中備明八
T33n1715_p0622c26║苦。然五濁八苦等皆是煩累之法今合譬中
T33n1715_p0622c27║備明八苦者。生老病死即是四苦。五欲財
T33n1715_p0622c28║利即是愛別離苦。何以知之。正由五欲財
T33n1715_p0622c29║貨離必生苦也。貪著追求即是求不得苦。
T33n1715_p0623a01║凡有二種。一者物昔屬我今日忽失為追求。
T33n1715_p0623a02║亦是求不得苦。二者昔來未有今求不得亦
T33n1715_p0623a03║是求不得苦也。後受地獄畜生餓鬼之苦此
T33n1715_p0623a04║是怨憎會苦。若生天上此下更舉前苦明五
T33n1715_p0623a05║盛陰苦也。眾生沒在其中下是第三即合上
T33n1715_p0623a06║起悲愍之心。上言即大驚怖乃至無求出意。
T33n1715_p0623a07║今此中言雖遭大苦不以為患。若以苦為患
T33n1715_p0623a08║便求出苦既不以苦為患。故知無求出意。
T33n1715_p0623a09║此中言東西者非上東西但南北為縱東西為
T33n1715_p0623a10║橫。一切眾生皆橫理用心喻若東西也。終
T33n1715_p0623a11║日自勞然失避苦之方故言馳走也。　舍利
T33n1715_p0623a12║弗佛見此已此下是第三即合上第三長者救
T33n1715_p0623a13║子不得譬。明用大乘化眾生不得也。上法說
T33n1715_p0623a14║中有三。第一擬宜第二無機第三息化也。
T33n1715_p0623a15║但上開譬中有兩段。第一據勸教作三重第
T33n1715_p0623a16║二據誡教作三重。今此中合譬還作三段但
T33n1715_p0623a17║方法不同。第一併疊合誡勸兩家擬宜。第
T33n1715_p0623a18║二疊合誡勸兩家無機。第三併合誡勸兩家
T33n1715_p0623a19║息化也。今言佛見此已便作是念我為眾生
T33n1715_p0623a20║之父應拔其苦難者。牒合擬宜有二。此是
T33n1715_p0623a21║第一。然拔苦是大悲之力此即先合第二誡
T33n1715_p0623a22║教擬宜。上言我當為說怖畏之事乃至具告
T33n1715_p0623a23║諸子也。第二與無量無邊佛智慧樂令其遊
T33n1715_p0623a24║戲此是追合勸教擬宜。上言身手有力此明
T33n1715_p0623a25║不見勸教。今不合也。當以衣裓若以机案從
T33n1715_p0623a26║舍出之。此明正擬宜今正合也。但上言衣裓
T33n1715_p0623a27║明大乘因机案譬大乘果。今此合中正合机
T33n1715_p0623a28║案也合衣裓也。亦遠擬方便品中我所得智
T33n1715_p0623a29║慧微妙最一。明如來總用大乘因果擬宜眾
T33n1715_p0623b01║生也。　舍利弗如來復作是念此下是第
T33n1715_p0623b02║二。即合上誡勸兩家無機。亦有二。第一合言
T33n1715_p0623b03║若我但以神力先合誡家無機。上言父雖憐
T33n1715_p0623b04║愍善言誘喻也。第二及智慧力捨於方便以
T33n1715_p0623b05║下追合勸家無機。就中自有二。此句正合無
T33n1715_p0623b06║機。第二所以者何下釋無機之意。上言復更
T33n1715_p0623b07║思惟是舍唯有一門而復狹小諸子幼稚未有
T33n1715_p0623b08║所識也。又見一家解有二重。第一若我但
T33n1715_p0623b09║以神力以下竟眾生不能以是得度。正併合
T33n1715_p0623b10║誡勸兩家無機。第二所以者何下併釋兩家
T33n1715_p0623b11║無機之意也。何由能解佛之智慧但此一句
T33n1715_p0623b12║即是第三併合誡勸中兩家息化。上勸息化
T33n1715_p0623b13║言戀著戲處或當墮落為火所燒。上誡息化
T33n1715_p0623b14║言但東西走戲視父而已。　舍利弗如彼長
T33n1715_p0623b15║者雖復身手有力而不用之。此下是第四段
T33n1715_p0623b16║即合上第四長者以三車救子得譬。明用三
T33n1715_p0623b17║乘化得眾生也。今就此合譬中大分為三段。
T33n1715_p0623b18║第一先牒三種外譬來。第二帖合第三譬。
T33n1715_p0623b19║第三正合第四譬也。今者第一牒三種譬者。
T33n1715_p0623b20║初言身手有力而不用之此即牒上第三外
T33n1715_p0623b21║譬。次但以慇懃方便下正牒上第四外譬。
T33n1715_p0623b22║次然後各與珍寶大車此下牒上第八外譬。
T33n1715_p0623b23║言如來亦復如是雖有力無所畏而不用之此
T33n1715_p0623b24║即第二帖合上第三外譬也。但以智慧方便
T33n1715_p0623b25║下第三正合第四譬也。今四重料簡將欲合
T33n1715_p0623b26║第四。所以牒第三譬來者。為欲示聖人出
T33n1715_p0623b27║世之意。意在大乘。所以復牒第四譬來者。
T33n1715_p0623b28║為示如來施權道意。但眾生無有堪受大乘
T33n1715_p0623b29║之機。然事不獲已用三乘化。是故牒第四譬
T33n1715_p0623c01║意在於此。所以復牒第八外譬來者。為示
T33n1715_p0623c02║善始令終之意。雖復中間施小意存於大。
T33n1715_p0623c03║是故牒第八來顯與大之意。所以帖合第三
T33n1715_p0623c04║者。上已合竟既被牒持。是故帖合第三令屬
T33n1715_p0623c05║上也。所以不帖合第八者。下文自合何須
T33n1715_p0623c06║帖合也。今第三段正合第四救子得譬。但
T33n1715_p0623c07║上譬中本有四種。一者用三車擬宜。二者見
T33n1715_p0623c08║子有宿好之心。三者為說三車。四者諸子受
T33n1715_p0623c09║行。此中亦具合四段。今言但以智慧方便一
T33n1715_p0623c10║句此即合第一長者用三車擬宜。上言是時
T33n1715_p0623c11║長者即作是念此舍已為大火所燒我及諸子
T33n1715_p0623c12║若不時出必為火所焚我今當設方便也。於
T33n1715_p0623c13║三界火宅拔濟眾生此一句是第二合上第二
T33n1715_p0623c14║見子有宿好之心。上言父知諸子先心各有
T33n1715_p0623c15║所好奇異之物情必樂著為說三乘。此下是
T33n1715_p0623c16║第三即合上第三為說三車。但上說三車中
T33n1715_p0623c17║有四階。一者讚歎三車。二者示三車處。三者
T33n1715_p0623c18║勸取三車。四者保與不虛。今者亦具足此合
T33n1715_p0623c19║四階。但不次第。先合第二示三車處。第二仍
T33n1715_p0623c20║超合第四保與不虛。還合第三勸取三車。第
T33n1715_p0623c21║四追合第一讚歎三車也。今言為說三乘此
T33n1715_p0623c22║下四行半。先合上第二示三車處。即是示
T33n1715_p0623c23║三乘人盡智無生智在三界外。上言如此種
T33n1715_p0623c24║種羊車鹿車牛車今在門外可以遊戲也。我
T33n1715_p0623c25║今為汝保任此事終不虛也一句。此即超合
T33n1715_p0623c26║上第四保與三車不虛。即保與三乘人盡智
T33n1715_p0623c27║無生智。上言隨汝所欲皆當與汝也。從汝
T33n1715_p0623c28║等但當懃修精進如來以是方便誘進眾生此
T33n1715_p0623c29║二句。退還合第三勸取三車。上言汝等於
T33n1715_p0624a01║此火宅宜速出來即是勸三乘人修行取三乘
T33n1715_p0624a02║果也。　復作是言汝等當知此三乘法皆是
T33n1715_p0624a03║聖所稱歎此下三行半即追合上第一讚歎三
T33n1715_p0624a04║車。即是讚歎三乘。上言而告之言汝等所可
T33n1715_p0624a05║玩好希有難得汝若不取後必憂悔。羅漢斷
T33n1715_p0624a06║三界結盡不復為惑所制故言自在也。若有
T33n1715_p0624a07║煩惱可繫三界。煩惱既亡故言無繫也。昔日
T33n1715_p0624a08║未得無學之時有依有求。既證無學德之極
T33n1715_p0624a09║果故言無所依求也。乘是三乘者羅漢于時
T33n1715_p0624a10║盡智無生智此二智為果。所以言乘者。然入
T33n1715_p0624a11║無餘涅槃之時因盡無生智自運入無餘涅
T33n1715_p0624a12║槃。是故有果乘之義便得無量安穩快樂者即
T33n1715_p0624a13║無餘涅槃樂也。　舍利弗若有眾生內有智
T33n1715_p0624a14║性。此下即合上第四段諸子受行。上言爾時
T33n1715_p0624a15║諸子聞父所說珍玩之具適其願故。但上諸
T33n1715_p0624a16║子受行中本有四階。今具足合上四階但法
T33n1715_p0624a17║用不同。上譬中直總就三乘人作四階。今
T33n1715_p0624a18║此中歷別就三乘人各作四階正合。後舉外
T33n1715_p0624a19║譬帖合。即作三重四階。正合後帖合也。今
T33n1715_p0624a20║先就聲聞乘作四階正合者。初言從佛世尊
T33n1715_p0624a21║聞法信受此則合上第一心各勇銳生外凡夫
T33n1715_p0624a22║善根也。慇懃精進此一句。即合上第二互
T33n1715_p0624a23║相推排生內凡夫善根也。欲速出三界自求
T33n1715_p0624a24║涅槃是第三階。即合上第三競共馳走聲聞
T33n1715_p0624a25║乘人。聞佛說法進入無相行。見諦思惟治道
T33n1715_p0624a26║斷結也。是名聲聞乘。是第四階即合上第四
T33n1715_p0624a27║階諍出火宅得羅漢果也。如彼諸子下即舉
T33n1715_p0624a28║外譬帖合也。　若有眾生此下是第二就辟
T33n1715_p0624a29║支佛乘又作四階正合之。初言從佛世尊聞
T33n1715_p0624b01║法信受。此即合第一心各勇銳緣覺乘人聞
T33n1715_p0624b02║佛說法生外凡夫善根也。慇懃精進此即合
T33n1715_p0624b03║第二互相推排生內凡夫善根也。求自然慧
T33n1715_p0624b04║此下即合上第三競共馳走。明中乘人聞佛
T33n1715_p0624b05║說法。進入無相行見諦思惟治道斷結也。
T33n1715_p0624b06║所以言自然者二諦境是自然。今慧從境受
T33n1715_p0624b07║名呼慧為自然也。是名辟支佛乘。此即合
T33n1715_p0624b08║第四諍出火宅證無學果也。如彼諸子下即
T33n1715_p0624b09║舉外譬帖合之也。　若有眾生此下是第三
T33n1715_p0624b10║菩薩乘人又作四階正合之。初言從佛世尊
T33n1715_p0624b11║聞法信受。此即合第一階心各勇銳生外凡
T33n1715_p0624b12║夫善根也。慇勤精進此是第二。即合互相推
T33n1715_p0624b13║排明菩薩聞佛說法。生內凡夫善根也。求
T33n1715_p0624b14║一切智此下第三。即合上競共馳走菩薩聞
T33n1715_p0624b15║佛說法。進入無相行見諦思惟斷結也。佛
T33n1715_p0624b16║智者即是三乘中佛果也。自然智猶如前釋
T33n1715_p0624b17║也。無師智者正明斷習氣盡成無學果。呼
T33n1715_p0624b18║無學智為無師智也。是名大乘此是第四。即
T33n1715_p0624b19║合上諍出火宅證無學果。如彼諸子下即舉
T33n1715_p0624b20║外譬帖合也。　舍利弗如彼長者見諸子等
T33n1715_p0624b21║安穩得出。此下是第五段。即併疊第五第
T33n1715_p0624b22║八兩譬。所以併合兩譬者。既不合第六第七。
T33n1715_p0624b23║故兩譬相並。正由見大乘機發即為說大乘
T33n1715_p0624b24║也。今就此中自分為兩段。第一先牒兩家
T33n1715_p0624b25║外譬來第二正合兩譬也。初先牒第五外譬。
T33n1715_p0624b26║次從自惟財富下即牒第八外譬也。如來亦
T33n1715_p0624b27║復如是下第二正合兩譬。今先合第五見子
T33n1715_p0624b28║出難譬明大乘機發也。上開譬中本有二。
T33n1715_p0624b29║第一先明斷惑出三界外登無學果。二者正
T33n1715_p0624c01║明大乘機發。今具合兩重。如來亦復如是竟
T33n1715_p0624c02║出三界苦怖畏嶮道。即合上第一見諸子等
T33n1715_p0624c03║安穩得出句也。得涅槃樂此即合第二正明
T33n1715_p0624c04║大乘機發。上言皆於四衢道中露地而坐無
T33n1715_p0624c05║復障礙。今言得涅槃樂。此涅槃樂是大乘善
T33n1715_p0624c06║機家果。今舉果目因亦可因中說果也。若
T33n1715_p0624c07║使理中為論既度二種生死。應是常住涅槃。
T33n1715_p0624c08║而今此教未明此理故名復倍上數以為涅槃。
T33n1715_p0624c09║如來爾時此下是正合第八長者賜子大
T33n1715_p0624c10║車譬。明為說法華經。但上開譬中本有兩
T33n1715_p0624c11║段。第一雙開兩章門。第二雙廣釋兩章門。但
T33n1715_p0624c12║上開譬中逐文句起盡宜合為兩段。今此合
T33n1715_p0624c13║譬之中有合不合有不次第。宜追開為六段。
T33n1715_p0624c14║何者心平等章門一也。一大車章門二也。廣
T33n1715_p0624c15║一大車三也。釋廣大車四也。廣心平等五也。
T33n1715_p0624c16║釋廣心平等六也。今此中唯不合第六釋廣
T33n1715_p0624c17║心平等。上言所以者何以我此物周給一國
T33n1715_p0624c18║猶尚不匱何況諸子。今不合此也。雖合餘
T33n1715_p0624c19║五階又不次第。第一先合第四仍勢合第五。
T33n1715_p0624c20║然後追還合第一第二第三也。今言如來爾
T33n1715_p0624c21║時便作是念竟諸佛法藏即合第四釋廣一大
T33n1715_p0624c22║車。上言所以者何是大長者財富無量種種
T33n1715_p0624c23║諸藏悉皆充溢也。此義具如上釋也。是諸眾
T33n1715_p0624c24║生皆是我子此下竟而滅度之。即是合上第
T33n1715_p0624c25║五廣心平等。上言而作是念我財物無極不
T33n1715_p0624c26║應以下劣小車與諸子等今此幼童皆是吾子
T33n1715_p0624c27║愛無偏黨也。是諸眾生脫三界者悉與此。
T33n1715_p0624c28║即追還合第一心平等章門。上言各賜諸子
T33n1715_p0624c29║等。今言悉與。悉與只是平等之義也。諸佛禪
T33n1715_p0625a01║定解脫等娛樂之具此即合第二所賜物章
T33n1715_p0625a02║門。上言一大車也。皆是一相一種聖所稱歎
T33n1715_p0625a03║能生淨妙第一之樂。此即合第三廣一大車。
T33n1715_p0625a04║上言其車高廣等句也。　舍利弗如彼長者
T33n1715_p0625a05║初以三車誘引諸子此下是第六段。即合
T33n1715_p0625a06║上第十不虛妄譬。但上開譬中本有三段。
T33n1715_p0625a07║第一明如來作不虛譬問舍利弗。今不合也。
T33n1715_p0625a08║第三明如來述成舍利弗。今而不合也。唯
T33n1715_p0625a09║名第二舍利弗答佛正明不虛。今合此譬中
T33n1715_p0625a10║宜分為四。第一先更牒上三種譬來第二正
T33n1715_p0625a11║合第三釋合第四結合也。第一先牒上三種
T33n1715_p0625a12║譬者。舍利弗如彼長者牒第一譬。初以三
T33n1715_p0625a13║車誘引諸子牒第四譬。然後但與大車以下
T33n1715_p0625a14║牒第八譬也。如來亦復如是此下是第二正
T33n1715_p0625a15║合。上身子仰答佛明不虛。但上答中本有二。
T33n1715_p0625a16║初總答明不虛。第二別答明不虛。今言如來
T33n1715_p0625a17║亦復如是無有虛妄。此即合上不也。世尊
T33n1715_p0625a18║總明不虛也。初說三乘此下即合上別明不
T33n1715_p0625a19║虛。就中本有三種。今次第合之。初說三乘
T33n1715_p0625a20║此即合上第一以與重奪輕不虛也。次言引
T33n1715_p0625a21║導眾生即合第二稱本心不虛也。然後但以
T33n1715_p0625a22║大乘而度脫之此即合第三與過望不虛也。
T33n1715_p0625a23║何以故此下是第三釋合也。舍利弗以是因
T33n1715_p0625a24║緣此下是第四結合也。　而說偈言譬說開
T33n1715_p0625a25║三顯一化中根人本有四段。但第一正譬說
T33n1715_p0625a26║中有兩段。第一先明舍利弗請。第二是如
T33n1715_p0625a27║來答前言。此兩段各有三。佛答中有三具
T33n1715_p0625a28║如前述。第一是緣起。第二從若國邑聚落竟
T33n1715_p0625a29║百行偈是正譬說。第三汝舍利弗我此法印
T33n1715_p0625b01║下六十五行偈獎勸受行也。前又解云此三
T33n1715_p0625b02║段中各開為二。緣起有二者。一呵二許也。
T33n1715_p0625b03║正譬說中有二者。第一是長行二者偈頌。自
T33n1715_p0625b04║此以下有百行偈是第二重頌也。但上長行
T33n1715_p0625b05║中本有二。第一開譬第二是合譬也。今就百
T33n1715_p0625b06║行偈中亦分為二。第一有六十五行半偈頌
T33n1715_p0625b07║上開譬。第二告舍利弗我亦如是下有三十
T33n1715_p0625b08║四行半偈頌合譬也。上開譬中本有十譬今
T33n1715_p0625b09║唯頌九譬。略不頌第十不虛妄譬。何以故
T33n1715_p0625b10║然。舊解言所以不頌第十者。上不虛妄譬本
T33n1715_p0625b11║是舍利弗作此不虛妄譬。今者是佛說偈云
T33n1715_p0625b12║何用佛說偈頌舍利弗語耶。今一家所習不
T33n1715_p0625b13║用此解。凡如此處亦復何限。故如壽量品
T33n1715_p0625b14║中佛作醫師不虛譬。問彌勒彌勒答佛明不
T33n1715_p0625b15║虛。及至下佛還舍彌勒不虛譬。又如分別功
T33n1715_p0625b16║德品中佛說長行彌勒偈頌如此。比例實為
T33n1715_p0625b17║不少。今所以不頌者。明不虛之意本令物得
T33n1715_p0625b18║實解。時眾既得信心不虛妄義其意自顯。
T33n1715_p0625b19║是故略不頌第十不虛譬也。今六十五行半
T33n1715_p0625b20║正頌九譬亦開為九段。第一有三十三行偈。
T33n1715_p0625b21║頌第一宅主譬亦名總譬者。第二從是時宅
T33n1715_p0625b22║主在門外立下有兩行偈。頌第二長者見火
T33n1715_p0625b23║譬。第三長者聞已驚入火宅有六行偈。頌
T33n1715_p0625b24║第三長者救子不得譬。第四爾時長者而作
T33n1715_p0625b25║是念諸子如此益我愁惱下有七行半。頌第
T33n1715_p0625b26║四長者救子得譬。第五長者見子得出火宅
T33n1715_p0625b27║下有三句偈。頌第五見子出難譬。第六坐
T33n1715_p0625b28║師子座而自慶言下有四行一句。頌第六長
T33n1715_p0625b29║者歡喜譬。第七爾時諸子知父安坐下有三
T33n1715_p0625c01║行偈。頌第七諸子索車譬。第八長者大富庫
T33n1715_p0625c02║藏眾多下有七行半偈頌。第八賜大車譬。
T33n1715_p0625c03║第九諸子是時歡喜踊躍下有一行半偈。頌
T33n1715_p0625c04║第九諸子得車故歡喜譬也。三十三行偈頌
T33n1715_p0625c05║第一。兩行偈頌第二。六行偈頌第三。七行
T33n1715_p0625c06║半偈頌第四。三句偈頌第五。四行一句頌第
T33n1715_p0625c07║六。三行偈頌第七。七行半頌第八。一行半頌
T33n1715_p0625c08║第九。上宅主總譬中本有六義。今者唯頌
T33n1715_p0625c09║四義略不頌第三一門第六三十子也。　今
T33n1715_p0625c10║三十三行分為四段。初一句頌第一長者。
T33n1715_p0625c11║第二有三行一句頌第二一大宅。第三有半
T33n1715_p0625c12║行頌第四五百人。第四餘有二十九行偈頌
T33n1715_p0625c13║第五宅中火起也。上明長者中有三。初若國
T33n1715_p0625c14║邑聚落者名位之處。第二有大長者正明長
T33n1715_p0625c15║者。第三其年衰邁下歎德也。今言譬如長
T33n1715_p0625c16║者此一句唯頌有大長者也。名位處及歎德
T33n1715_p0625c17║略不頌也。有一大宅此下三行一句頌大宅。
T33n1715_p0625c18║人多用此偈頌國邑聚落此則不然也。正頌
T33n1715_p0625c19║其家廣大。但譬中直言其家廣大。今此第
T33n1715_p0625c20║二廣敘大宅之相。然文句與上第五敘火相
T33n1715_p0625c21║相類。雖類而非。下自別有文句頌火起也。
T33n1715_p0625c22║既以三界為宅故大也。三界念念無常故頓
T33n1715_p0625c23║弊。色無色界如堂欲界如舍然三界無安故
T33n1715_p0625c24║言高危也。命如柱根亦念念無常故言摧朽。
T33n1715_p0625c25║心識如梁棟亦念念生滅故言傾斜也。業為
T33n1715_p0625c26║基陛既是無明相惑虛搆橫造故言頹毀也。
T33n1715_p0625c27║四大如牆壁皆為無常所壞故言圮坼也。色
T33n1715_p0625c28║香味觸皆念念無常故言泥塗褫落也。四威
T33n1715_p0625c29║儀不周正故言覆苫亂墜也。又言頭髮牙抓
T33n1715_p0626a01║莊嚴身者也。五識取緣不復相應。亦即體
T33n1715_p0626a02║念念生滅故見椽梠差脫也。又言五根也。
T33n1715_p0626a03║聖人捷疾智觀觀此無常之境。故言周障屈
T33n1715_p0626a04║曲。屈曲者委悉也。有五百人止住其中。此
T33n1715_p0626a05║半行是第三頌上五百人也。鴟梟雕鷲此下
T33n1715_p0626a06║有二十九行。是第四頌第五火起也。上言堂
T33n1715_p0626a07║閣朽故牆壁頹落乃至周匝俱時欻然火起
T33n1715_p0626a08║也。但上長行不的道三界。今偈中委悉。是故
T33n1715_p0626a09║別明三界火起。今二十九行偈分為四。初有
T33n1715_p0626a10║二十二行偈明宅中火起。即是欲界火起。
T33n1715_p0626a11║第二從惡獸毒蟲下有三行半偈。明窟穴中
T33n1715_p0626a12║火起即是色界火起。第三從蜈蚣蚰蜒下有
T33n1715_p0626a13║兩行半偈。明虛空中火起即是無色界火起。
T33n1715_p0626a14║第四其宅如是甚可怖畏下一行總結火起
T33n1715_p0626a15║也。就前三段中各有四階明義。第四止一不
T33n1715_p0626a16║開也。今且就前二十二行明欲界火起中有
T33n1715_p0626a17║四階者。第一有十七行半偈。先敘列所燒眾
T33n1715_p0626a18║生。第二是朽故宅屬于一人下一偈明欲界
T33n1715_p0626a19║火起所由。第三於後宅舍忽然火起有兩行
T33n1715_p0626a20║偈正明火起。第四諸鬼神等揚聲大叫有一
T33n1715_p0626a21║行半偈總結被燒之相也。又就前十七行半
T33n1715_p0626a22║偈中自有三段。初有六行偈先別出五鈍使
T33n1715_p0626a23║眾生。第二從處處皆有下十行偈又別出五
T33n1715_p0626a24║利使眾生也。第三從夜叉餓鬼下一行半偈
T33n1715_p0626a25║總結被燒眾生也。就前二階中各有二。第三
T33n1715_p0626a26║不開也。就六行中自有二者。初有五行半偈
T33n1715_p0626a27║別出五鈍使眾生。第二有半行總結五鈍使
T33n1715_p0626a28║眾生也。今五行半明五鈍使眾生即成五階。
T33n1715_p0626a29║初半行明慢使。二一行半明瞋使。三一行明
T33n1715_p0626b01║癡使。四兩行明貪使。五二句明疑使也。初
T33n1715_p0626b02║鴟梟雕鷲下半行先明慢使眾生也。次蚖蛇
T33n1715_p0626b03║蝮蝎下有一行半明瞋使眾生也。次屎尿臭
T33n1715_p0626b04║處下一行明癡使眾生。屎尿等以譬五塵。然
T33n1715_p0626b05║眾生貪著五塵如蜣蜋等貪屎尿也。狐狼野
T33n1715_p0626b06║干此下兩行明貪使眾生。然死尸等且譬五
T33n1715_p0626b07║塵。眾生競取五塵色聲香味觸故言咀齰也。
T33n1715_p0626b08║更相劫奪橫取無道故言踐蹋也。鬥爭齟
T33n1715_p0626b09║掣啀喍吠嗥此二句明疑使眾生。思因果之理
T33n1715_p0626b10║為有為無未判見心如兩狗未決也。其舍恐
T33n1715_p0626b11║怖變狀如是此下半行是第二總結五鈍使眾
T33n1715_p0626b12║生也。處處皆有魑魅魍魎此下十行第二別
T33n1715_p0626b13║出五利使眾生。亦有二者。初此半行偈先總
T33n1715_p0626b14║明五利使眾生。第二有九行半別出五利使
T33n1715_p0626b15║眾生。然前明鈍使眾生初別後總明。五利使
T33n1715_p0626b16║眾生初總後別也。夜叉惡鬼此下九行半是
T33n1715_p0626b17║第二別出五利使眾生。既明五利使即成五
T33n1715_p0626b18║階。初三行明邪見。次兩行半明戒取。次一行
T33n1715_p0626b19║半明我見。次半行明見取。次兩行明斷常二
T33n1715_p0626b20║見。是邊見也。夜叉惡鬼下三行先明邪見眾
T33n1715_p0626b21║生者謗無因果。然因果即是四諦謗無滅道因
T33n1715_p0626b22║果如食噉人肉也。毒蟲之屬以下明無苦集。
T33n1715_p0626b23║就中先一行列出苦集。次一行半正明謗也。
T33n1715_p0626b24║孚乳為因即是集諦。產生為果即是苦諦。皆
T33n1715_p0626b25║有苦集各不相關故言各自藏護也。夜叉競
T33n1715_p0626b26║來此下一行半是第二正明邪見眾生謗無苦
T33n1715_p0626b27║集因果也。邪見縛成上品故言惡心轉熾也。
T33n1715_p0626b28║緣邪論僻義故言鬥諍之聲也。此必招三塗之
T33n1715_p0626b29║苦故言甚可怖畏也也。鳩槃荼鬼此下兩行
T33n1715_p0626c01║半偈是第二階明戒取眾生。即是持雞狗鹿
T33n1715_p0626c02║戒也。平地小高稱為土埵。欲明戒取眾生
T33n1715_p0626c03║伏三塗因。生人天之中如土埵也。有時厭
T33n1715_p0626c04║欲界之苦伏欲界結暫生色界如離地一尺
T33n1715_p0626c05║也。有時厭色界之苦即伏色界結暫生無色界
T33n1715_p0626c06║如離地二尺也。伏結生色無色界如往然。暫
T33n1715_p0626c07║時折伏。非是永伏還復退三途故言反也。此
T33n1715_p0626c08║戒取眾生非是如理用心故言縱逸。勞而無
T33n1715_p0626c09║功故言嬉戲也。捉狗兩足撲令失聲者有人
T33n1715_p0626c10║解言。色界眾生謗無色無因無果如捉狗兩
T33n1715_p0626c11║足。又謗欲界無因無果如以腳加頸一。往乃
T33n1715_p0626c12║類覈實不然。今明欲界有十使眾生下自別
T33n1715_p0626c13║有文明色界。那得言是色界耶。今捉狗兩足
T33n1715_p0626c14║撲令失聲者謗無苦集。令因果理絕而不通
T33n1715_p0626c15║故言失聲也。以腳加頸怖狗自樂者謗無滅
T33n1715_p0626c16║道二諦也。又解謗無業煩惱為集故言捉狗兩
T33n1715_p0626c17║足等也。復謗無苦為果故言以腳加頸等也。
T33n1715_p0626c18║有諸鬼其身長大此下一行半明我見眾生
T33n1715_p0626c19║我大色小故言長大也。既無慚愧故言裸形
T33n1715_p0626c20║也。復有諸鬼其咽如針。此半行明見取眾生
T33n1715_p0626c21║不能自計證成他見是事實餘妄語也。復有
T33n1715_p0626c22║諸鬼首如牛頭此下兩行明斷常二見眾生。牛
T33n1715_p0626c23║首有兩角譬斷常二見必相隨也。從夜叉餓
T33n1715_p0626c24║鬼諸惡鳥獸下一行半是第三總結被燒眾生
T33n1715_p0626c25║不開也。色無色界如窗牖窺看上界之明也。
T33n1715_p0626c26║是朽故宅屬于一人。此一行是第二明欲界
T33n1715_p0626c27║火起所由。祇由長者暫行不在致令宅中火
T33n1715_p0626c28║起。內合明如來昔日已曾化此眾生。于時暫
T33n1715_p0626c29║得折伏煩惱不起。無異長者在時有火未起。
T33n1715_p0627a01║感緣既盡如來更歷他方。然此眾生遂復更
T33n1715_p0627a02║廣起煩惱鬱然火盛。故云火起所由也。於後
T33n1715_p0627a03║舍宅欻然火起此下兩行是第三正明欲界火
T33n1715_p0627a04║起。即是正頌欻然火起句也。諸鬼神等揚聲
T33n1715_p0627a05║大叫此下一行半偈是第四總結欲界眾生被
T33n1715_p0627a06║燒之相也。惡獸毒蟲此下三行半偈是第二
T33n1715_p0627a07║明色界火起。就中亦有四階者。初一行先明
T33n1715_p0627a08║欲界眾生為煩惱八苦所惱。故仍伏欲界結
T33n1715_p0627a09║生色界為藏竄孔穴也。第二言薄福德故一
T33n1715_p0627a10║句明火起所由也。第三言為火所燒一句正
T33n1715_p0627a11║明色界火起也。第四餘有兩行明色界眾生
T33n1715_p0627a12║被燒之相也。蜈蚣蚰蜒此下兩行偈第三明
T33n1715_p0627a13║無色界火起。亦有四階者。初一行先明色界
T33n1715_p0627a14║眾生伏色界結。生無色界也。第二言鳩槃荼
T33n1715_p0627a15║鬼隨取而食。此半行明火起所由。由彼處邪
T33n1715_p0627a16║見人教化而取故言隨取而食也。第三言又
T33n1715_p0627a17║諸餓鬼頭上火燃此半行正明無色界火起也。
T33n1715_p0627a18║第四飢渴熱惱周障悶走此半行明被燒之相
T33n1715_p0627a19║也。其宅如是甚可怖畏此下一行是大段第
T33n1715_p0627a20║四總結三界火起不開也。　是時宅主在門
T33n1715_p0627a21║外立此下兩行偈頌上第二長者見火譬。譬
T33n1715_p0627a22║中本有三段。一者能見二者所見三者起悲
T33n1715_p0627a23║哀之心。今此中不頌起悲愍之心。雖不頌
T33n1715_p0627a24║悲愍之心。猶成三段。上直言長者見火然不
T33n1715_p0627a25║出見處。今此中長出見處以長補所闕終成
T33n1715_p0627a26║三段也。三段者。第一半行先出見火之處。
T33n1715_p0627a27║第二一句頌能見。第三一行一句頌所見也。
T33n1715_p0627a28║今者第一言是時宅主在門外立。先出見火
T33n1715_p0627a29║之處。然立是欲行之相。如來在法身地將欲
T33n1715_p0627b01║應來三界接化眾生。猶如長者欲入門也。聞
T33n1715_p0627b02║有人言。此一句是第二即頌上能見。上言
T33n1715_p0627b03║長者見今此中言聞此則以聞代見。上譬道
T33n1715_p0627b04║見此明如來有照機之智。此中道聞即談感
T33n1715_p0627b05║聖人之機。然感佛出世之機來關聖智。如聞
T33n1715_p0627b06║有人言也。汝諸子等此下一句是第三即頌
T33n1715_p0627b07║上第二所見。上言是大火從四面起。向言
T33n1715_p0627b08║聞有人言聞何所道。正言汝諸子等。先因
T33n1715_p0627b09║遊戲來入此宅有人解言。從三界外流來入
T33n1715_p0627b10║三界中。故言入此宅。今所習不然。昔二萬億
T33n1715_p0627b11║佛所已曾受大乘化。即是父子義。故言汝諸
T33n1715_p0627b12║子等。先因遊戲來入此宅者故如遺教所明。
T33n1715_p0627b13║其未度者皆亦已作得度因緣。昔有大乘解
T33n1715_p0627b14║之時于時位心皆作出生死意。後起煩惱失
T33n1715_p0627b15║大乘解即便成入生死義。來入之義其意如
T33n1715_p0627b16║此。稚小者于時大乘解弱故言稚小。只由
T33n1715_p0627b17║解弱故失解起煩惱故言無知也。　長者聞
T33n1715_p0627b18║已此下有六行偈。頌第三救子不得譬。上
T33n1715_p0627b19║譬中本有誡勸兩段。兩段之中各有三階。即
T33n1715_p0627b20║是擬宜．無機．息化。今此中亦備頌上兩段。
T33n1715_p0627b21║各三階者但方法不同。法不同者就此六行
T33n1715_p0627b22║中分為三段。初言長者聞已已下五行頌兩
T33n1715_p0627b23║家擬宜。次有二句頌兩家無機。次有二句
T33n1715_p0627b24║頌兩家息化也。長者聞已下此三段各有二。
T33n1715_p0627b25║第一一偈先頌勸家擬宜。即是身手有力下
T33n1715_p0627b26║是也。二告喻諸子下有四行偈即頌誡家擬
T33n1715_p0627b27║宜。即是我當為說怖畏之事下是也。諸子無
T33n1715_p0627b28║知下二句是第二。即併頌兩家無機。有二
T33n1715_p0627b29║者。初言諸子無知一句即勸家無機。上無機
T33n1715_p0627c01║中本有二。今不頌第一大乘教於其無用。即
T33n1715_p0627c02║是是舍唯有一門而復狹小唯頌有小無大。
T33n1715_p0627c03║今此諸子無知一句總頌上有小無大。即是
T33n1715_p0627c04║諸子幼稚未有所識也。二雖聞父誨一句即
T33n1715_p0627c05║頌誡家無機即是父雖憐愍善言誘喻也。第
T33n1715_p0627c06║三兩句頌兩家息化自有二者。初句即頌勸
T33n1715_p0627c07║家息化即是戀著戲處也。二嬉戲不已一句
T33n1715_p0627c08║即頌誡家息化。上言東西走戲視父而已也。
T33n1715_p0627c09║又解言。不頌勸家三段唯頌誡家二段。前
T33n1715_p0627c10║五行頌擬宜後一行頌無機不頌息化。上擬
T33n1715_p0627c11║宜中有二。第一思惟救子方法。第二正擬宜。
T33n1715_p0627c12║此中亦分為二。初一行頌思惟方法。第二告
T33n1715_p0627c13║喻諸子下四行正頌擬宜。　是時長者而作
T33n1715_p0627c14║是念此下有七行半偈。頌上第四長者以三
T33n1715_p0627c15║車救子得譬。但上譬中本有四段。第一以
T33n1715_p0627c16║三車擬宜二者見子有宿好之心。三者為說
T33n1715_p0627c17║三車四者諸子受行。今此中略不頌第二見
T33n1715_p0627c18║子宿好。上言父知諸子先心各有所好奇
T33n1715_p0627c19║異之物情必樂著也。今七行半中分為三段
T33n1715_p0627c20║頌上三段初三行先頌第一三車擬宜。次三
T33n1715_p0627c21║行超頌第三為說三車。次一行半頌第四諸
T33n1715_p0627c22║子受行也。今爾時長者而作是念下三行頌
T33n1715_p0627c23║第一三車擬宜。即是爾時長者即作是念此
T33n1715_p0627c24║舍已為大火所燒下是也。告諸子等此下三
T33n1715_p0627c25║行即是超頌第三為說三車。上說三車中本
T33n1715_p0627c26║有四階。今三行具足頌之。一行頌第一三
T33n1715_p0627c27║句頌第二。又三句頌第三。半行頌第四也。
T33n1715_p0627c28║今告諸子等一行即頌第一讚歎三車。上言
T33n1715_p0627c29║而告之言汝等所可玩好希有難得汝若不取
T33n1715_p0628a01║後必憂悔也。次羊車鹿車此下三句即頌第
T33n1715_p0628a02║二階示三車處。上言如此種種羊鹿牛車今
T33n1715_p0628a03║在門外也。汝等出來又有三句。即頌上第
T33n1715_p0628a04║三勸取三車。上言汝等於此火宅宜速出來
T33n1715_p0628a05║也。次隨意所樂可以遊戲。此半行即頌上第
T33n1715_p0628a06║四保與不虛。上言隨汝所欲皆當與汝也。諸
T33n1715_p0628a07║子聞說如此諸車此下一行半頌第四諸子受
T33n1715_p0628a08║行。上受行中本有四階。今唯頌三階略不
T33n1715_p0628a09║頌第二互相推排也。初諸子聞說如此諸車
T33n1715_p0628a10║此半行。先頌心各勇銳外凡夫行也。即時
T33n1715_p0628a11║奔競馳走此六字。即頌競共馳走見諦思惟
T33n1715_p0628a12║修道行也。而出下半行二字。即頌諍出火宅
T33n1715_p0628a13║得無學果也。又解云。略不頌前二唯頌後二
T33n1715_p0628a14║也。　長者見子得出火宅此下有三句。即
T33n1715_p0628a15║頌第五見子出難譬也。上譬中有二。一者先
T33n1715_p0628a16║明斷惑出三界得無學果。二者正明大乘機
T33n1715_p0628a17║發初二句先頌無學果也。住於四衢一句正
T33n1715_p0628a18║頌大乘機發也。　坐師子座此下有四行一
T33n1715_p0628a19║句頌上第六長者歡喜。今就此四行一句中
T33n1715_p0628a20║自有三段。初三句正頌歡喜踊躍也。此諸子
T33n1715_p0628a21║等此下三行釋致喜所由。由脫難故所以歡
T33n1715_p0628a22║喜也。是故諸人我今快樂此半行是第三結
T33n1715_p0628a23║歡喜也。　爾時諸子知父安坐此下有三行
T33n1715_p0628a24║偈。頌第七諸子索車明三乘人索果也。就此
T33n1715_p0628a25║三行中自有四階。半行明索車時。一行正頌
T33n1715_p0628a26║索車。一行明頌如來于時許車之辭。半行即
T33n1715_p0628a27║結頌索車也。今者爾時諸子知父安坐下此
T33n1715_p0628a28║半行。是第一先明索車時祇是知父安坐之
T33n1715_p0628a29║時。內合明如來見眾生大乘機發稱如來本
T33n1715_p0628b01║意。故言安坐也。皆詣父所此下一行是第二
T33n1715_p0628b02║正頌上索車也。如前所許一行是第三即頌
T33n1715_p0628b03║如來于時許車之辭也。今正是時下半行是
T33n1715_p0628b04║第四即結頌索車也。　長者大富此下有七
T33n1715_p0628b05║行半頌第八賜大車譬。即是說法華。上譬
T33n1715_p0628b06║中本有兩段。第一先雙開兩章門第二雙廣
T33n1715_p0628b07║釋兩章門。今七行半亦分為二。初有七行先
T33n1715_p0628b08║頌上第二廣章門。第二餘半行追頌開兩章
T33n1715_p0628b09║門。又此頌廣之中唯頌廣一大車不頌廣心
T33n1715_p0628b10║平等。但廣大車本有二。一者正廣二者釋廣。
T33n1715_p0628b11║今初有一行半頌先頌釋廣大車即是。所以
T33n1715_p0628b12║者何是長者財富無量也莊校嚴飾。此下五
T33n1715_p0628b13║行半即追頌上正廣大車。上言其車高廣眾
T33n1715_p0628b14║寶莊校也。以是妙車此下半行是第二即追
T33n1715_p0628b15║頌上開兩章門。此一句先頌一大車章門也。
T33n1715_p0628b16║次等賜諸子一句即追頌心平等章門也。
T33n1715_p0628b17║諸子是時歡喜踊躍此下有一行半偈即頌第
T33n1715_p0628b18║九諸子得大車故歡喜譬。上言是時諸子各
T33n1715_p0628b19║乘大車得未曾有也。略不頌第十不虛也。
T33n1715_p0628b20║告舍利弗我亦如是此下有三十四行半偈是
T33n1715_p0628b21║第二即頌長行中第二合譬段也。又上合譬
T33n1715_p0628b22║中唯合七譬不合第六第七第九也。雖合七
T33n1715_p0628b23║譬併合第五與第八譬。故文句成六段。今此
T33n1715_p0628b24║中亦頌合七譬文便成七段。但七名雖同意
T33n1715_p0628b25║致有異。上長行不合第六第七。今亦不頌。
T33n1715_p0628b26║上合第一第二第三第四第十譬。今亦頌之。
T33n1715_p0628b27║上併合第五第八譬。今偏頌第八譬。上合第
T33n1715_p0628b28║五不合第九。今此中義頌合第九略不頌第
T33n1715_p0628b29║五也。今就三十四行半中。亦分為七段。第
T33n1715_p0628c01║一有四行頌合第一宅主總譬。第二如來已
T33n1715_p0628c02║離三界火宅下有兩行頌合第二見火譬。第
T33n1715_p0628c03║三而今此處多諸患難下亦有兩行頌合第三
T33n1715_p0628c04║救子不得譬。第四是以方便為說三乘下有
T33n1715_p0628c05║四行頌合第四救子得譬。第五汝等若能信
T33n1715_p0628c06║受是語下亦有四行頌合第八賜大車譬。第
T33n1715_p0628c07║六得如是乘令諸子等下有三行義頌合第九
T33n1715_p0628c08║諸子得車歡喜譬。第七告舍利弗汝諸人等
T33n1715_p0628c09║下有十五行半頌合第十不虛妄譬也。四行
T33n1715_p0628c10║偈頌合第一。兩行偈頌合第二。兩行偈頌
T33n1715_p0628c11║合第三。四行偈頌合第四。四行偈頌合第八。
T33n1715_p0628c12║三行偈義頌合第九。十五行半偈頌合第十。
T33n1715_p0628c13║上合第一宅主總譬中唯正合一長者義。義
T33n1715_p0628c14║中復得兼合餘五義。今此四行偈得頌兼合
T33n1715_p0628c15║五義唯略不頌合一門也。今言我亦如是一
T33n1715_p0628c16║行先頌合長者上言如來亦復如是也。世
T33n1715_p0628c17║間之父一句即頌合則為一切世間之父也。
T33n1715_p0628c18║一切眾生皆是吾子此一切即得頌合兩義。
T33n1715_p0628c19║初言一切眾生即得頌合五百人也。皆是吾
T33n1715_p0628c20║子下三句即得頌合三十子也。三界無安
T33n1715_p0628c21║下一句偈即得頌合有一大宅義也。常有生
T33n1715_p0628c22║老下此一行即是頌合宅中有火義也。　如
T33n1715_p0628c23║來已離此下兩行即頌合第二見火譬。上言
T33n1715_p0628c24║見諸眾生為生老病死。但上合譬中且合三
T33n1715_p0628c25║種。一者合能見。二者合所見。三者合起悲
T33n1715_p0628c26║愍之心。今此兩行唯得頌合能見所見不頌
T33n1715_p0628c27║合悲愍之心也。雖然猶成三段。何以知然。
T33n1715_p0628c28║正猶長出如來見眾生之處故也。今言如來
T33n1715_p0628c29║已離三界火宅下一行。先出見眾生之處。
T33n1715_p0629a01║次半行頌合第一能見。次半行頌合第二所
T33n1715_p0629a02║見也。今第一一行明見眾生之處。如來久絕
T33n1715_p0629a03║三界之累故言已離也。怕然在法身之地言
T33n1715_p0629a04║寂然間居也。林者無漏法林也。栖神在法
T33n1715_p0629a05║身之地。縱任居累礙之表故言安處林野也。
T33n1715_p0629a06║然法華經所明法身者不同常住也。解有二
T33n1715_p0629a07║種。一云延金剛心久住世者以為法身。又云
T33n1715_p0629a08║正明總十方諸佛更互相望。故知無量壽即
T33n1715_p0629a09║時在西方教化未來此間。此間望彼彼即是
T33n1715_p0629a10║法身。然應身本有形有像。法身本無形像。
T33n1715_p0629a11║佛既未來此間於此間即無形無像。即是法
T33n1715_p0629a12║身。若來應此間即於應此間是應身。他方望
T33n1715_p0629a13║此間即持此間作法身也。今此三界皆是我
T33n1715_p0629a14║有此半行是此中第二即頌合上第一能見
T33n1715_p0629a15║也。其中眾生悉是吾子此半行是此中第三
T33n1715_p0629a16║即頌合上第二所見也。　而今此處此下有
T33n1715_p0629a17║兩行即頌合上第三救子不得譬。但上開譬
T33n1715_p0629a18║中本有誡勸兩段亦各有三。及至合譬之中
T33n1715_p0629a19║分為三段。即疊合誡勸擬宜疊合兩家無機
T33n1715_p0629a20║又疊合兩家息化。今此兩偈唯頌合誡邊。
T33n1715_p0629a21║但誡中本有三。今此中略不頌合誡息化。唯
T33n1715_p0629a22║頌合誡擬宜與無機。今言而今此處多諸患
T33n1715_p0629a23║難唯我一人能為救護此一行正頌合誡擬
T33n1715_p0629a24║宜。上言佛見此已便作是念我為眾生之父
T33n1715_p0629a25║應拔其苦難也。雖復教詔而不信受此一行
T33n1715_p0629a26║即頌合上誡無機。上言若我但以神力下是。
T33n1715_p0629a27║今言雖復教詔而不信受顯無機。若以神力
T33n1715_p0629a28║通之無有信受。下即釋言於諸欲染貪著深
T33n1715_p0629a29║故也。　是以方便此下有四行即頌合第四
T33n1715_p0629b01║救子得譬。上合第四譬。中本有三段。第一
T33n1715_p0629b02║先牒舉三種外譬。今者不頌也。第二言如
T33n1715_p0629b03║來亦復如是雖有力無所畏而不用之即帖合
T33n1715_p0629b04║第三外譬。今者亦不頌也。唯頌第三段正合
T33n1715_p0629b05║第四譬。但上合第四譬中本有四段。今此
T33n1715_p0629b06║中略不頌合第二於三界火宅拔濟眾生見機
T33n1715_p0629b07║之義。今此四行中有二重。第一三行正頌上
T33n1715_p0629b08║合三段。第二一行合三以為一結成上義。此
T33n1715_p0629b09║是義出不頌上也。今就三行中初一句頌合
T33n1715_p0629b10║第一以三乘擬宜。次一行一句頌合第三為
T33n1715_p0629b11║說三乘。次一行半頌合第四諸子受行也。今
T33n1715_p0629b12║言以是方便一句是頌合第一用三乘擬宜。
T33n1715_p0629b13║上言但以智慧方便也。為說三乘此下一行
T33n1715_p0629b14║一句是偈中之第二。即頌合上第三為說三
T33n1715_p0629b15║乘。上說三乘中本有四階。今此一行一句唯
T33n1715_p0629b16║得頌合一階即是示三果處。上言汝速出三
T33n1715_p0629b17║界當得三乘聲聞辟支佛佛乘示三乘人果處
T33n1715_p0629b18║也。自餘三階略不頌合也。是諸子等若心決
T33n1715_p0629b19║定此下一行半是偈中之第三即頌合上第四
T33n1715_p0629b20║諸子受行。但上合譬中歷別。就三乘人各作
T33n1715_p0629b21║四階。今者亦就三乘頌合。但不盡合四階唯
T33n1715_p0629b22║各得頌合三人第四階。今一行半自有二。初
T33n1715_p0629b23║總後別今言是諸子等若心決定。此半行總
T33n1715_p0629b24║明三乘人皆得無學果並是決定之義也。下
T33n1715_p0629b25║一行別明三乘人得無學果。初言具足三明
T33n1715_p0629b26║及六神通此半行即是聲聞決定果正頌合上
T33n1715_p0629b27║是名聲聞乘。即是開譬中諍出火宅也。有得
T33n1715_p0629b28║緣覺一句即是頌合上是名辟支佛乘。緣覺
T33n1715_p0629b29║無學果即是開譬中諍出火宅也。不退菩薩
T33n1715_p0629c01║一句即是頌合上是名菩薩乘。即是得無學
T33n1715_p0629c02║果。亦是開譬中諍出火宅也。汝舍利弗我為
T33n1715_p0629c03║眾生下一行。第二合三以為一結成上義也。
T33n1715_p0629c04║此一行是義出不頌上今猶屬上也。　汝等
T33n1715_p0629c05║若能信受是語一切皆當成得佛道。此下有
T33n1715_p0629c06║四行即頌合第八賜大車譬。但上正合第八
T33n1715_p0629c07║譬中追開作六階。唯合五階不合第六階也。
T33n1715_p0629c08║今此四行分作兩段。第一此一行偈中得頌
T33n1715_p0629c09║合兩階。即是上是諸眾生脫三界者悉與諸
T33n1715_p0629c10║佛禪定解脫等即是心平等及所賜物等之義
T33n1715_p0629c11║也。是乘微妙清淨第一下三行頌合上廣大
T33n1715_p0629c12║車。上言皆是一相一種聖所稱歎能生淨妙
T33n1715_p0629c13║第一之樂也。故此四行唯得頌三階也。
T33n1715_p0629c14║得如是乘令諸佛子下三行即義頌合第九諸
T33n1715_p0629c15║子得大車故歡喜譬。上長行中本不合此第
T33n1715_p0629c16║九。今者義頌合也。然此三行中初二行正義
T33n1715_p0629c17║頌上明行一因得一果故定喜也。第二以是因
T33n1715_p0629c18║緣下一行明無異因也。今第一乘是寶乘直
T33n1715_p0629c19║至道場者。明如來既為三乘人受記未來得
T33n1715_p0629c20║佛。于時時眾相與標心買當來佛果之上修
T33n1715_p0629c21║習進行。即是乘是寶乘是境界乘也。直至道
T33n1715_p0629c22║場者萬行皆是至道場。但其金剛心時剩得佛
T33n1715_p0629c23║最近修行至金剛。此是直至道場之義也。
T33n1715_p0629c24║告舍利弗汝諸人等此下有十五行半偈。併
T33n1715_p0629c25║頌合第十不虛妄譬。上合譬中本有四段。第
T33n1715_p0629c26║一先牒上三種外譬來第二正合。第三釋
T33n1715_p0629c27║合。第四結合也。今唯頌第二正合餘者悉
T33n1715_p0629c28║不頌也。上第二正合不虛妄中自有二。初
T33n1715_p0629c29║言如來亦復如是無有虛妄此則總明不虛。
T33n1715_p0630a01║今者亦不頌合也。今唯頌合三種別明不虛
T33n1715_p0630a02║以重奪輕。不虛稱本心。不虛與過望不虛。
T33n1715_p0630a03║今就此十五行半偈中大分為三段。初有一
T33n1715_p0630a04║行偈是第一先明父子相關以開不虛之端。
T33n1715_p0630a05║內合明如來昔日已曾二萬億佛所化此眾
T33n1715_p0630a06║生。于時眾生生大乘解即是子義。然解不孤
T33n1715_p0630a07║生生由於佛。如來有生物解之能。即是父義
T33n1715_p0630a08║也。第二有十三行半正頌合上三種不虛也。
T33n1715_p0630a09║第三餘一行即舉法王。結明不虛之意也。又
T33n1715_p0630a10║此三段前一後一並皆不開。中間一段自有
T33n1715_p0630a11║三段別也。初有兩行半先略頌合三種不虛。
T33n1715_p0630a12║第二有二行將欲廣頌合先引證勸信也。第
T33n1715_p0630a13║三有九行正廣頌上第一略頌合不虛也。今
T33n1715_p0630a14║言兩行半略頌合者。初一行頌第一。次一行
T33n1715_p0630a15║頌第二。次半行頌第三也。今者第一汝等累
T33n1715_p0630a16║劫一行即頌合以重奪輕不虛。上合譬言初
T33n1715_p0630a17║說三乘只一句也。我雖先說此一行即頌合
T33n1715_p0630a18║稱本心不虛。上合譬言引導眾生亦只一句
T33n1715_p0630a19║也。但盡生死者但生死有二種。然分段中苦
T33n1715_p0630a20║惱深重。是故三乘方便引汝令離炎灼之苦。
T33n1715_p0630a21║唯盡分段生死未盡變易生死。故言但也。復
T33n1715_p0630a22║應進斷變易成無上道豈應止此灰身滅智。
T33n1715_p0630a23║故言而實不滅也。今所應作唯佛智慧此半
T33n1715_p0630a24║行即頌合與過望不虛。上合譬言然後但以
T33n1715_p0630a25║大乘而脫度之也。若有菩薩此下兩行是第
T33n1715_p0630a26║二引勝人。證如來不虛勸信。此兩行即成二
T33n1715_p0630a27║意。初偈正引證。後即出證人之語也。若人
T33n1715_p0630a28║小智此下有九行偈是第三。即廣上第一略
T33n1715_p0630a29║頌合三種不虛也。今此九行自分為三段。
T33n1715_p0630b01║初有六行即廣上。汝等累劫下一行略明以
T33n1715_p0630b02║重奪輕不虛。就此六行中初二行明苦諦。
T33n1715_p0630b03║二行明集諦。一行明滅諦。一行明道諦也。第
T33n1715_p0630b04║二從是人於何而得解脫下有一行半即廣
T33n1715_p0630b05║上。我雖先說一偈稱本心不虛也。第三從佛
T33n1715_p0630b06║說是人未實滅度下有一行半即廣上。今所
T33n1715_p0630b07║應作唯佛智慧半行明與過所望不虛也。我
T33n1715_p0630b08║意不欲令至滅度者此則取上語。其義可求。
T33n1715_p0630b09║斯人若未得無上道之時我意。終不祇令至
T33n1715_p0630b10║昔日滅度也。我為法王於法自在向言十五
T33n1715_p0630b11║行半大分為三段。此下一行是第三舉法王
T33n1715_p0630b12║結明不虛。然不自在人出言多虛。佛是法
T33n1715_p0630b13║中之王實不虛也。　從汝舍利弗我此法印
T33n1715_p0630b14║又前判云正譬說開三顯一化中根人中本有
T33n1715_p0630b15║兩段。第一是舍利弗請其中自有三段已訖
T33n1715_p0630b16║也。第二是如來答亦有三段。第一是譬說緣
T33n1715_p0630b17║起其中有二。初呵後許也。第二正譬說開三
T33n1715_p0630b18║顯一其中有二。即是長行與偈亦已訖也。中
T33n1715_p0630b19║根之人既解同歸之理先三後一之意。故自
T33n1715_p0630b20║此下盡品有六十五行偈是第三即獎勸中根
T33n1715_p0630b21║人受行。然獎勸之意祗明弘經益物自行化
T33n1715_p0630b22║他。種同歸之因感圓極妙果也。菩薩萬行乃
T33n1715_p0630b23║備眾德皆修。若的明要者不出自行化他。自
T33n1715_p0630b24║行則如說修行化他則弘經益物。兼除老病
T33n1715_p0630b25║菩薩之謂也。但慕果之心易生行因之意難
T33n1715_p0630b26║立。是故此中單勸慕果。既願行因貧福自顯。
T33n1715_p0630b27║此意已具如前述。不復細解。又解所以不勸
T33n1715_p0630b28║慕果者與授記品相近故不勸慕果也。此中
T33n1715_p0630b29║祗以弘經益人以為行因亦有兩段。兩段之
T33n1715_p0630c01║者第一一行偈先出所弘之經。第二從在所
T33n1715_p0630c02║遊方下有六十四行偈正示其弘經益物之方
T33n1715_p0630c03║也。今第一言我法印者即是所弘之經。印
T33n1715_p0630c04║者故如此人名字印此函書送與所與之人。
T33n1715_p0630c05║莫與所不與之人。然法華經猶如函書。但
T33n1715_p0630c06║經中所明因果猶如書中所表之事也。如來
T33n1715_p0630c07║言教題此經名字猶如印也。弘經菩薩如送
T33n1715_p0630c08║書人也法印深意其義如此。　從在所遊方
T33n1715_p0630c09║勿妄宣傳此下六十四行是第二正示其弘經
T33n1715_p0630c10║益物之方獎勸行因之意。此中自有三段。
T33n1715_p0630c11║初有半行據總略勸弘經益物。第二若有聞
T33n1715_p0630c12║者下有十行偈據別略勸弘經之方。第三若
T33n1715_p0630c13║有不信毀謗此經下有五十三行半偈廣示
T33n1715_p0630c14║弘經方法表行行因之相。　今言在所遊方
T33n1715_p0630c15║勿妄宣傳者是第一。然勿妄之言其意難
T33n1715_p0630c16║了。今且作四句明之。一言惡人莫為說此亦
T33n1715_p0630c17║是勿妄。二者惡人亦為說善人亦為說此亦
T33n1715_p0630c18║是勿妄。三者惡人應為說善人莫為說。四
T33n1715_p0630c19║者善人應為說惡者莫為說。今不同前三句。
T33n1715_p0630c20║何故前三句太甚通漫故。的取第四句正惡
T33n1715_p0630c21║人莫為說善人應為說。問者言如來慈父等
T33n1715_p0630c22║視如子且又放光普照有識皆蒙。今復言善
T33n1715_p0630c23║人應為說惡人莫為說非唯生分別之心。亦
T33n1715_p0630c24║違慈父之意。解者言放光普照表慈悲平等。
T33n1715_p0630c25║今明善人應為說惡人莫為說。此則示身子弘
T33n1715_p0630c26║經益物之方。善人應為說即是勸善惡人莫
T33n1715_p0630c27║為說即是誡惡。且又強為惡人說者非唯直
T33n1715_p0630c28║生不信之心。亦復增長誹謗之罪。是故涅槃
T33n1715_p0630c29║言諸佛聖人不為眾生作煩惱因緣。又欲斥
T33n1715_p0631a01║彼惡人令改惡行善也。　若有聞者此下十
T33n1715_p0631a02║行偈是第二據別略勸弘經之方。此第二段
T33n1715_p0631a03║望上總則成別。望下廣故稱略也。今就此十
T33n1715_p0631a04║行偈中自有兩段。第一有四行先勸善人應
T33n1715_p0631a05║為說。第二斯法華經下有六行偈誡令莫為
T33n1715_p0631a06║惡人說也。此兩段中各有三。今且就前四
T33n1715_p0631a07║行善人應為說中自有三種善人。初一行
T33n1715_p0631a08║先明不退轉人應為說。阿者言無鞞跋致言
T33n1715_p0631a09║退。無退之人應為說也。第二若有信受下一
T33n1715_p0631a10║行半明過去久種善根之人應為此人說也。
T33n1715_p0631a11║第三若人有能下有一行半偈。則明未來
T33n1715_p0631a12║世中常值善知識人應為此人說也。此三
T33n1715_p0631a13║種人即成三世初明不退之人。即是現在
T33n1715_p0631a14║次明久種善根人。即是過去後明常值善
T33n1715_p0631a15║知識人。即明過去久種善根人即此人未
T33n1715_p0631a16║來世中當得相值。但互舉一邊為義也。斯
T33n1715_p0631a17║法華經此下有六行是第二誡令莫為惡人
T33n1715_p0631a18║說。此六行中亦有三種者。初一行先明淺
T33n1715_p0631a19║識之人莫為說。第二一切聲聞下三行舉有
T33n1715_p0631a20║信之人。況出不信之人。及取即得不信之
T33n1715_p0631a21║人也。第三又舍利弗下兩行更出惡人總結
T33n1715_p0631a22║莫為說。初偈明我見之人不應說。後偈多
T33n1715_p0631a23║愛染之人勿為說。問者言。上言宿習強者
T33n1715_p0631a24║雖有三種五濁不能為障。今何故言莫為此
T33n1715_p0631a25║人說耶。解釋者言。此有二意。一者正為勸
T33n1715_p0631a26║獎中根人弘經方法。二者亦為斥即時眾中
T33n1715_p0631a27║有懈怠之者也。　若人不信毀謗此下五十
T33n1715_p0631a28║三行半偈是第三廣示弘經益物行因之方。
T33n1715_p0631a29║今就此五十三行半偈中大分為兩段。第一
T33n1715_p0631b01║有三十四行半廣示惡人莫為說。此即廣上
T33n1715_p0631b02║第二六行略明惡人莫為說。第二從若有利
T33n1715_p0631b03║根以下盡品有十九行偈。廣明善人應為說。
T33n1715_p0631b04║此則廣上第一四行略明善人應為說。為廣
T33n1715_p0631b05║之意其意如此。今且前明惡人中自有三。
T33n1715_p0631b06║第一有四行半偈據行惡因明惡人。第二從
T33n1715_p0631b07║其人命終下有二十八行偈據得惡果明惡
T33n1715_p0631b08║人。第三佛告舍利弗謗斯經者下二行。第
T33n1715_p0631b09║三總結惡人之相也。今且就前四行半明行
T33n1715_p0631b10║惡因中自有三種惡因。初一行偈先明謗法
T33n1715_p0631b11║之人莫為說。第二一行有疑惑人莫為說。第
T33n1715_p0631b12║三兩行半謗弘經人莫為說也。今第一一行
T33n1715_p0631b13║偈明謗法人。既謗毀此經云何可說。即斷
T33n1715_p0631b14║一切世間佛種者。今此經說眾生有佛種然
T33n1715_p0631b15║諸聽法之人既毀謗此經不得宣說。故言斷
T33n1715_p0631b16║佛種也。或復頻蹙一行是第二明疑惑之人
T33n1715_p0631b17║莫為說也。若佛在世下有兩行半第三明謗
T33n1715_p0631b18║弘經之人者亦不應為說也。其人命終此下
T33n1715_p0631b19║二十八行是第二據得惡果明惡人。即是向
T33n1715_p0631b20║者三種行惡因之人得此惡果。就中有二重。
T33n1715_p0631b21║初二十二行偈正明惡果報。第二常處地獄下
T33n1715_p0631b22║六行偈總結惡果之相也。又就此兩段之中
T33n1715_p0631b23║各有二別。今且就正明惡果中有二者。初有
T33n1715_p0631b24║十二行據正報明惡果。第二若得為人下十
T33n1715_p0631b25║行偈據餘殘報明惡果也。死被瓦石者此是
T33n1715_p0631b26║世流布語。正言祗此人死後斬截之相。亦可
T33n1715_p0631b27║是此人死後得宿命智見。人取其死尸屠割。
T33n1715_p0631b28║于時緣此即生苦受即自知由謗經之罪也。
T33n1715_p0631b29║又釋此人死時終不好死死必為刀杖所加
T33n1715_p0631c01║也。若得為人此下有十行是第二據餘殘報
T33n1715_p0631c02║明得惡果。即是向者是正報者今得殘報也。
T33n1715_p0631c03║常處地獄此下六行是第二總結惡果之相亦
T33n1715_p0631c04║有二者即結上兩段。初有兩行總結上第一
T33n1715_p0631c05║據正報明得惡果也。第二從若得為人下有
T33n1715_p0631c06║四行總結上第二據餘報名得惡果也。告舍
T33n1715_p0631c07║利弗謗斯經者向言三十四行半廣示惡人莫
T33n1715_p0631c08║為說中本有三。初有四行偈據行惡因明惡
T33n1715_p0631c09║人。第二二十八行據得惡果明惡人也。已竟
T33n1715_p0631c10║此下兩行是第三總結惡人之相也。　若有
T33n1715_p0631c11║利根此下有十九行是第二廣明善人應為說
T33n1715_p0631c12║廣上。第一四行略明善人應為說也。就中有
T33n1715_p0631c13║二。第一有十七行偈正明善人應為說。第二
T33n1715_p0631c14║又舍利弗我說是相下有兩行總結勸善人應
T33n1715_p0631c15║為說也。就前十七行偈中凡有十種乃可為
T33n1715_p0631c16║說。今以義相對以為五雙。第一雙明現在
T33n1715_p0631c17║明聰明利智過去則深種功德。此是功德智
T33n1715_p0631c18║慧相對也。第二雙言俯則慈愍下流仰則恭
T33n1715_p0631c19║敬尊長。此是俯仰相對也。第三雙言外則捨
T33n1715_p0631c20║遠惡緣內則奉戒清淨。此是內外相對也。第
T33n1715_p0631c21║四雙言自行則質直柔和化他則清淨說法。
T33n1715_p0631c22║此是自行化他相對也。第五雙言始得專念
T33n1715_p0631c23║求經終則純心頂戴。此是始終相對也。告
T33n1715_p0631c24║舍利弗我說是相此下兩行是第二總結勸善
T33n1715_p0631c25║人應為說。
T33n1715_p0631c26║　　信解品第四
T33n1715_p0631c27║但解有兩種。一者自以智慧明見法相此則
T33n1715_p0631c28║法行人呼為見解。二者不自見理憑師謂爾
T33n1715_p0631c29║此則是信行人名為信解也。今此品中明四
T33n1715_p0632a01║大聲聞領開三顯一之義信同歸莫二之理。
T33n1715_p0632a02║從信得解仍詺為信解品。問只有此四人領。
T33n1715_p0632a03║更有餘人。解釋者言但使是中根之徒得解
T33n1715_p0632a04║者亦無量。但略舉四人為端首耳。譬說開
T33n1715_p0632a05║三顯一化中根人本有四品即為四段。此一
T33n1715_p0632a06║品是第二明中根人領解。又言四段之中各
T33n1715_p0632a07║開為二。今此領解中有二者。第一是經家
T33n1715_p0632a08║序中根人得解之相第二從而白佛言以下竟
T33n1715_p0632a09║品正是中根人領解之辭。又就此兩段之中
T33n1715_p0632a10║各開為二。經家序中有二者。第一從爾時慧
T33n1715_p0632a11║命須菩提下訖歡喜踊躍是經家序中根人內
T33n1715_p0632a12║心歡喜。第二列外形恭敬也。就第一明內
T33n1715_p0632a13║心歡喜中有三。初列出歡喜人名須菩提等
T33n1715_p0632a14║四人。二者明歡喜所由由聞未曾有法故。
T33n1715_p0632a15║三者正明歡喜也。　第一所以言慧命須菩提
T33n1715_p0632a16║者凡有二種解。一者言昔日未解開三顯一
T33n1715_p0632a17║同歸之理。愚癡之人心相續為命。今日既
T33n1715_p0632a18║得解權實之宗慧心相續為命。若爾亦應言
T33n1715_p0632a19║慧命迦旃延乃至慧命目犍連。所以單道須
T33n1715_p0632a20║菩提者此則互舉為論。二者須菩提解空第
T33n1715_p0632a21║一空慧為命。大品座席之時已為諸菩薩轉
T33n1715_p0632a22║說般若。以此呼為慧命須菩提。此即從本受
T33n1715_p0632a23║名。問者言。從解空得名亦應言論義迦旃延
T33n1715_p0632a24║乃至言神通目連耶。解釋者言。此亦互舉。
T33n1715_p0632a25║若必也相兼時亦應言摩訶須菩提。何以故
T33n1715_p0632a26║下三人皆有摩訶之名。而須菩提獨無。故知
T33n1715_p0632a27║此互舉兩義雙明。就第二明歡喜所由中有
T33n1715_p0632a28║二。初明聞未曾有法者正由聞譬說開三顯
T33n1715_p0632a29║一解一義故。二者明得解之資。由為上根
T33n1715_p0632b01║人法說開三顯一。與舍利弗授記故也。　從發
T33n1715_p0632b02║希有心下第三正明歡喜也。即從座起訖瞻
T33n1715_p0632b03║仰尊顏是第二經家列外形恭敬。第二正領
T33n1715_p0632b04║之辭中有二。第一從而白佛言以下盡七十
T33n1715_p0632b05║三行半偈正領解上火宅乃至方便品中開三
T33n1715_p0632b06║顯一之義。第二從世尊大恩以下有十三行
T33n1715_p0632b07║偈明此解由佛來。是故歎佛恩深難報以結
T33n1715_p0632b08║領解。又就此兩段之中各開為二。且置歎
T33n1715_p0632b09║佛恩深難報至彼更分。　今就第一正領解
T33n1715_p0632b10║中有二。第一是長行。第二是偈頌。今就長
T33n1715_p0632b11║行之中自有三段。第一先略領解。第二將欲
T33n1715_p0632b12║廣領解先諮審如來。第三從譬若有人訖長
T33n1715_p0632b13║行廣領解。又就第一第三各開為二。中間諮
T33n1715_p0632b14║審止一不開。　略領解中有二者。第一法說
T33n1715_p0632b15║領解。第二言無量珍寶不求自得。此明譬
T33n1715_p0632b16║說。廣領解中有二者。第一是開譬。第二是
T33n1715_p0632b17║合譬。今就略領解兩段中各有二。第是開
T33n1715_p0632b18║譬。第二是合譬。今就略領解兩段中各有二。
T33n1715_p0632b19║第一法說中二者第一先明昔日不求。第二
T33n1715_p0632b20║從我等今於佛前下明今日自得。譬說亦爾。
T33n1715_p0632b21║何者昔日大品座席之時我親為諸菩薩轉教
T33n1715_p0632b22║說般若。明大乘因如彼說大乘果。如此而我
T33n1715_p0632b23║于時於此大乘因亦不求。於大乘果亦不求。
T33n1715_p0632b24║而我于時自知大乘因果是好法。只是不求。
T33n1715_p0632b25║何以故口言若佛見無為入正位者不能復發
T33n1715_p0632b26║菩提心。而今日值法華座席即會三成一。明
T33n1715_p0632b27║聲聞小行皆成佛果。此則是自得之義。只
T33n1715_p0632b28║就第一明昔日不求中自有二。第一列三種
T33n1715_p0632b29║不求章門。第二從無所堪任以下釋上三章
T33n1715_p0632c01║門。三章門者一言居僧之首故不求。二者言
T33n1715_p0632c02║年朽邁故不求。三者言自謂已得涅槃故不
T33n1715_p0632c03║求。此皆道昔日大品座席時事。所言居僧
T33n1715_p0632c04║之首不求者。須菩提等昔日既是上座。作
T33n1715_p0632c05║小乘學執教定宗位階次第。何故爾。若學菩
T33n1715_p0632c06║薩不問道俗先受戒者便為大故。我等于時
T33n1715_p0632c07║有弟子皆隨於我學小乘之法。我忽移心改
T33n1715_p0632c08║造非謂眾首之人。為此義故於大乘因果不
T33n1715_p0632c09║生求心。第二上云年朽邁故不求者。菩薩
T33n1715_p0632c10║之懷不惜身命無方益物。我等年時已謝何
T33n1715_p0632c11║能為之。前言居僧首者明法臘已大。後復
T33n1715_p0632c12║言年已朽邁者明俗年復高。但俗年雖高法
T33n1715_p0632c13║臘未必大。今者法臘既大俗年又高。第三
T33n1715_p0632c14║自謂已得涅槃不求者。佛昔語道有聲聞緣
T33n1715_p0632c15║覺菩薩。我于時既得聲聞緣覺涅槃以為究
T33n1715_p0632c16║竟。又聞佛言。若見無為入正位者不能復
T33n1715_p0632c17║發菩提心。即是高原陸地不生蓮華之義有
T33n1715_p0632c18║此三義。是故不求也。無所堪任此下是第二
T33n1715_p0632c19║釋上三種不求章門。先釋第三自謂已得涅
T33n1715_p0632c20║槃章門也。世尊往昔說法既久此下釋上第
T33n1715_p0632c21║一居僧之首故不求也。說法既久者不言佛
T33n1715_p0632c22║坐已久。只立指波若坐席故言久。於大乘因
T33n1715_p0632c23║果中不作心故言疲懈。於小乘三三時中故
T33n1715_p0632c24║是精進也。又今我等年已朽邁此下釋上第
T33n1715_p0632c25║二年並朽邁故不求章門也。我等今於佛前
T33n1715_p0632c26║聞授聲聞菩提記此下是第二明今日自得義
T33n1715_p0632c27║也。無量珍寶不求自得此下是第二譬說。
T33n1715_p0632c28║就此譬說中亦有二即為上兩段作譬。今言
T33n1715_p0632c29║無量珍寶不求此六字即為上第一昔日三種
T33n1715_p0633a01║不求作譬也。次自得此兩字即為上第三明
T33n1715_p0633a02║今日自得作譬也。　世尊我等今者樂說譬
T33n1715_p0633a03║喻以明斯義者長行正領解中本有三。一者
T33n1715_p0633a04║略領解竟。此是第二將欲廣領解故先諮審
T33n1715_p0633a05║如來也。　譬若有人自此下訖長行是第三
T33n1715_p0633a06║廣領解。就此廣領解之中亦有二。第一開
T33n1715_p0633a07║譬。第二合譬。就開譬之中凡作九譬。領上火
T33n1715_p0633a08║宅十譬。亦遠領方便品中十譬之本。不盡領
T33n1715_p0633a09║十譬。上火宅中本有十譬。此中唯領七譬不
T33n1715_p0633a10║領三譬。不領第六父歡喜。亦不領第七諸子
T33n1715_p0633a11║索車。亦不領第十不虛也。所以不領第六者
T33n1715_p0633a12║只解第五免難譬第六父歡喜之義自彰。所
T33n1715_p0633a13║以不領第七者。上諸子索車此即是迷惑之
T33n1715_p0633a14║心是故隱而不領。所以不領第十者。上第
T33n1715_p0633a15║十是不虛妄。今日既得解何假領上不虛妄。
T33n1715_p0633a16║若使領者如似言不解之時。昔日有虛妄今
T33n1715_p0633a17║日既無虛妄。是故不領也。上既有十譬今唯
T33n1715_p0633a18║領七譬只應有七。所以有九譬者此中第四
T33n1715_p0633a19║第五兩譬共領上火宅中第四長者救子得
T33n1715_p0633a20║譬。此中第六付財物譬不領上開三顯一之
T33n1715_p0633a21║意。此乃遠領大品座席時意。但窮子今日
T33n1715_p0633a22║深取佛意則言昔日大品時佛已令我為菩薩
T33n1715_p0633a23║轉教說般若。但佛于時眾中令我說此大乘
T33n1715_p0633a24║因果。則始終會令汝得此因果。須菩提今
T33n1715_p0633a25║日既得解。是故深取此意也。九譬者第一明
T33n1715_p0633a26║父子相失譬。第二明父子相見譬。第三明
T33n1715_p0633a27║呼子不得譬。第四明呼子得譬。第五明教
T33n1715_p0633a28║作人譬。第六明付財物譬。第七明見子長大
T33n1715_p0633a29║譬。第八明付家業譬。第九明得家業故歡喜
T33n1715_p0633b01║譬也。今者第一譬若有人下訖無復憂慮詺
T33n1715_p0633b02║為父子相失譬。此則領上火宅中第一宅主
T33n1715_p0633b03║譬亦名總譬。亦遠領方便品中今我亦如是
T33n1715_p0633b04║下明釋迦同諸佛先三後一化五濁眾生之
T33n1715_p0633b05║主。第二從傭賃展轉下訖我雖年朽猶故貪
T33n1715_p0633b06║惜是名父子相見譬。此則領上火宅中第三
T33n1715_p0633b07║長者見火譬。亦遠領方便品中第二舍利弗
T33n1715_p0633b08║當知我以佛眼觀下明佛見眾生為五濁所惛
T33n1715_p0633b09║也。第三從即遣傍人急追將還以下訖往至
T33n1715_p0633b10║貧里以求衣食詺為呼子不得譬。此則領上
T33n1715_p0633b11║火宅中第三長者救子不得譬。亦遠領方便
T33n1715_p0633b12║品中我始坐道場下明佛用大乘化眾生不得
T33n1715_p0633b13║也。第四從爾時長者將欲誘引其子而設方
T33n1715_p0633b14║便下訖愍而怪之名呼子得譬。此則領上火
T33n1715_p0633b15║宅中第四長者救子得譬。譬本有四階。今
T33n1715_p0633b16║此第四譬先領前兩階三車擬宜見子宿好。
T33n1715_p0633b17║亦遠領方便品中第四言尋念過去佛所行方
T33n1715_p0633b18║便力下。明佛用三乘化得眾生亦有四階。
T33n1715_p0633b19║今亦先領前兩階以三乘擬宜及見三乘人機
T33n1715_p0633b20║也。第五從又以他日於窗牖中以下訖然其
T33n1715_p0633b21║所止猶在本處詺為教作人譬。此則領上火
T33n1715_p0633b22║宅中第四救子得譬中後兩階為說三車及諸
T33n1715_p0633b23║子受行。亦遠領方便品中化得眾生中後兩
T33n1715_p0633b24║階為說三乘三乘人受行。是故言第四第
T33n1715_p0633b25║五共領上一譬。所以爾者。法說之中偏就
T33n1715_p0633b26║應身上明故合而不離。今明四大聲聞領解
T33n1715_p0633b27║深取佛意。就真應二身上明之故宜分為二
T33n1715_p0633b28║也。第六爾時長者有疾自知將死不久竟下
T33n1715_p0633b29║劣之心亦未能捨名為付財物譬。是則不領
T33n1715_p0633c01║上開三顯一之意。此遠領昔日大品座席之
T33n1715_p0633c02║時佛命須菩提為諸菩薩轉教說波若之意也。
T33n1715_p0633c03║第七從復經少時父知子心漸已通泰以下名
T33n1715_p0633c04║為見子長大譬。此則領上火宅中第五見諸
T33n1715_p0633c05║子等安穩得出下明見子出難譬。亦遠領方
T33n1715_p0633c06║便品中第五舍利弗見佛子等志求佛道者一
T33n1715_p0633c07║偈。明如來見三乘人有大乘機發。第八從
T33n1715_p0633c08║臨欲終時而命其子以下名付家業譬。則領
T33n1715_p0633c09║上火宅中第八長者賜大車譬。亦遠領上方
T33n1715_p0633c10║便品中第八於諸菩薩中正直捨方便下。明
T33n1715_p0633c11║佛為時眾說法華授記得佛。第九從是時窮
T33n1715_p0633c12║子聞父此言即大歡喜名為子得家業故歡喜
T33n1715_p0633c13║譬。此則領上火宅中第九諸子得大車歡喜
T33n1715_p0633c14║譬。亦遠領方便品中第九言菩薩聞是法疑
T33n1715_p0633c15║網皆已除千二百羅漢悉亦當作佛。明于時
T33n1715_p0633c16║時眾聞說法華皆授記作佛故得歡喜三乘人
T33n1715_p0633c17║受行也。　就第一父子相失譬領上宅主譬
T33n1715_p0633c18║亦名總譬。譬中本有六義今唯領二義。領
T33n1715_p0633c19║第一有大長者化主之義。復領第六三十子
T33n1715_p0633c20║義。此二義是要者。亦是方便品釋迦同諸
T33n1715_p0633c21║佛先三後一化眾生之主。今就父子相失
T33n1715_p0633c22║譬領上二義不得作二段父子相簡為四重。
T33n1715_p0633c23║第一明子背父而去。第二明父覓子不得。
T33n1715_p0633c24║第三明子還近父。第四明父失子憂念轉深。
T33n1715_p0633c25║內合四重者。第一先明眾生昔日二萬億佛
T33n1715_p0633c26║時曾稟大乘。自爾之後失解捨如來流轉六
T33n1715_p0633c27║道。第二明如來從眾生失大乘解之後。恒
T33n1715_p0633c28║覓可化之機不得。第三內合眾生從失大乘
T33n1715_p0633c29║以來。在五戒十善教中。學則有機感佛出
T33n1715_p0634a01║世。此則是漸近父義。第四眾生既為五濁所
T33n1715_p0634a02║惛如來慈惻彌深。是父憂念轉深義也。又
T33n1715_p0634a03║就此四重之中各有兩階。子離父中有二者。
T33n1715_p0634a04║一者明子背父而去。二者明子向國而還。今
T33n1715_p0634a05║言譬若有人者只明四大弟子自譬故言若有
T33n1715_p0634a06║人。年既幼稚者內合明眾生昔日二萬億佛
T33n1715_p0634a07║所于時已曾稟受如來大乘化。但于時稟大
T33n1715_p0634a08║乘化不久故言幼稚。不道大乘解小。若言
T33n1715_p0634a09║解小是幼稚者。下言年既長大便應是解
T33n1715_p0634a10║大。故知不名解小是幼稚。後解言只是解
T33n1715_p0634a11║小故幼稚。何以知之。只是幼稚故捨父。若
T33n1715_p0634a12║不幼稚云何捨父。內明為論眾生於二萬
T33n1715_p0634a13║佛所稟如來大乘化。于時只得外凡夫解。而
T33n1715_p0634a14║此解怯弱故言幼稚。捨父逃逝者隱密而
T33n1715_p0634a15║去。非公灼故言逃也。逝者言去。內合眾
T33n1715_p0634a16║生即失大乘解理中密有背佛之義也。問者
T33n1715_p0634a17║言。佛明知眾生必失此大乘解。于時何故
T33n1715_p0634a18║用此大乘化之。解釋者言。佛于時實知眾
T33n1715_p0634a19║生得解之後必失但于時大乘機感佛佛仍
T33n1715_p0634a20║為說大乘。若有感不應則有差機之失。既
T33n1715_p0634a21║得此解如來更化他方眾生遂起煩惱失此大
T33n1715_p0634a22║乘解也。問者言。若佛更復教化他方眾生。
T33n1715_p0634a23║於後復起煩惱失解者。此則是父自離子。何
T33n1715_p0634a24║關子捨父也。若是眾生遠佛然後起煩惱者
T33n1715_p0634a25║乃可是子離父。父自往他方眾生自失解故
T33n1715_p0634a26║是父離子義也。解釋者言。取事即然理則
T33n1715_p0634a27║不然。何以知之。若是眾生有機感佛。佛則
T33n1715_p0634a28║住世可化之機亦盡。故佛捨此化彼正由眾
T33n1715_p0634a29║生感機盡故佛去不得言佛去故感機盡。既
T33n1715_p0634b01║是眾生感機先盡。此即是子離父義也。問
T33n1715_p0634b02║者又言如來既知必失解者。昔日不應用大
T33n1715_p0634b03║乘化之。解釋者言。實知必失解猶用大乘
T33n1715_p0634b04║化者此則為後化之資。後亦有大乘機發之
T33n1715_p0634b05║時。佛言我昔日已曾為汝說此大乘。汝等
T33n1715_p0634b06║于時不能堅固受持。廣起煩惱遂失此解。
T33n1715_p0634b07║今復為汝說而尚不堅固受持。時眾既聞曾
T33n1715_p0634b08║得遂失仍發決定之心。故言前失得為後資。
T33n1715_p0634b09║既有資力是故如來為說。問者又言。若言
T33n1715_p0634b10║失者今云何還生耶。解釋者言。此失非是永
T33n1715_p0634b11║斷善根成一闡提。只言煩惱五濁既多于時
T33n1715_p0634b12║解心不現前名之為失。夫善生必以信心為
T33n1715_p0634b13║本。于時雖失大解由有信心。於五戒十善
T33n1715_p0634b14║教中修行能令大乘智願善根不斷。是故我
T33n1715_p0634b15║昔教汝志願佛道。汝今悉忘。我今還欲令汝
T33n1715_p0634b16║憶念本願所行道。故若言永斷者云何言憶
T33n1715_p0634b17║也。問者又言。若言信心猶存者不應名作
T33n1715_p0634b18║失。解釋者言。乃無大乘之解何妨有小乘
T33n1715_p0634b19║之信也。久住他國者大乘教己國。五戒十
T33n1715_p0634b20║善經教為他國。失解之後久在五戒十善教
T33n1715_p0634b21║中修行。故久住他國也。失解之後備在五
T33n1715_p0634b22║道故言至五十歲也。此則釋成上久住他國
T33n1715_p0634b23║之義。所以言若十二十者此意明未必盡備
T33n1715_p0634b24║經五道。亦可失大乘解之後經人道。仍更
T33n1715_p0634b25║值如來得大乘解者。故言若十。亦可失大
T33n1715_p0634b26║乘之後經畜生道或經人道。仍更值佛得大
T33n1715_p0634b27║乘解者故言二十。亦可備經五道然後得大
T33n1715_p0634b28║乘解者故言至五十歲也。年既長大者不道
T33n1715_p0634b29║解心大。只道失解來久故言長大也。加復
T33n1715_p0634c01║窮困者殆盡曰窮。復為寒苦所逼故言困。
T33n1715_p0634c02║外譬為論此人年既長大復窮亦困故如即時
T33n1715_p0634c03║人。昔日幼小之時率爾一丈一尺以為衣裳
T33n1715_p0634c04║一斗一升可為飲食。今日人身既長大正須
T33n1715_p0634c05║多衣足多食之時云何猶用昔日幼小之時衣
T33n1715_p0634c06║食。充今日長大之軀理自不足。內合為義
T33n1715_p0634c07║眾生既離經五道。應須多功德智願善根自
T33n1715_p0634c08║資。猶用昔日微解自資者又蓋無所利益故
T33n1715_p0634c09║言窮困。備經卵胎濕化受生故言四方。雖
T33n1715_p0634c10║然恒位心不無覓理故言求衣食也。又解五
T33n1715_p0634c11║戒十善教宣辨人天因果以為四方。漸漸遊
T33n1715_p0634c12║行此下是第二階明子向國而還。漸漸遊行
T33n1715_p0634c13║遇向本國者此人于時不作心言是向本國之
T33n1715_p0634c14║行。理數爾然故云遇。但背諸國未必遠向
T33n1715_p0634c15║國未必近故。如始出南剎北道一步此亦是
T33n1715_p0634c16║背國。若使涉北萬里亦是背國。而歸未必
T33n1715_p0634c17║近者故如涉北萬里。始迴南向作意還向。
T33n1715_p0634c18║始舉一步此亦是向國而歸。故知背國未必
T33n1715_p0634c19║遠向國未必近。但背國雖近有日遠義。向
T33n1715_p0634c20║國雖遠有日近義。內合為義假設過去佛為
T33n1715_p0634c21║眾生說法。過去佛既滅後中間且作經一
T33n1715_p0634c22║劫。釋迦方出教化眾生。于時背過去佛已經
T33n1715_p0634c23║半劫。此是背國日遠。若使後半劫去釋迦
T33n1715_p0634c24║出轉近此則是向國而還義。故言漸漸遊行
T33n1715_p0634c25║遇向本國。其父先來求子不得此下是第二
T33n1715_p0634c26║明父覓子不得亦有二階。第一正明覓子不
T33n1715_p0634c27║得。第二明雖失一子之苦不廢家業大事。
T33n1715_p0634c28║今言其父先來求子不得此是第一階。正明
T33n1715_p0634c29║覓子不得。內合明佛從二萬億佛所大乘化
T33n1715_p0635a01║眾失解之後。恒覓眾生大乘根機都不得矣。
T33n1715_p0635a02║中止一城此下是第二階。明父雖失一子之苦
T33n1715_p0635a03║不廢家業大事。內合如來於此一方眾生無
T33n1715_p0635a04║機感可為說法。餘方教化終自不廢中止一
T33n1715_p0635a05║城。城者防非拒難為義。如來教法為城。若
T33n1715_p0635a06║言教一坐能使正理恒存。外道即隱故詺教
T33n1715_p0635a07║法。為城。教明佛果備有眾德故言財寶無量
T33n1715_p0635a08║等。其諸倉庫。倉者養命庫者養身。明如來
T33n1715_p0635a09║法身慧命養育眾生之義也。多有僮僕者內
T33n1715_p0635a10║外凡夫受學弟子如僮僕。八地以上菩薩如
T33n1715_p0635a11║臣。七地以下初地以上菩薩如佐。緣覺如吏
T33n1715_p0635a12║聲聞如民。大乘如象。自餘三乘等如馬牛羊。
T33n1715_p0635a13║出入息利者教。從佛宣名出化功歸己如入
T33n1715_p0635a14║息利也。商估賈客者商估之徒本買賤求貴。
T33n1715_p0635a15║此明諸菩薩從佛受教廣利益眾生。　時貧
T33n1715_p0635a16║窮子此下是第三明子漸還近父亦有二階
T33n1715_p0635a17║者。第一明近父緣由。第二正明近父也。時
T33n1715_p0635a18║貧窮子下乃至經歷國邑以來第一明子得近
T33n1715_p0635a19║父之緣由。由遊行不已遂得近父。內合為
T33n1715_p0635a20║義由眾生在五戒十善經教國邑中修行不
T33n1715_p0635a21║已。有感佛出世之機也。遂到其父所止之城
T33n1715_p0635a22║此是第二階正明子近父。內合眾生正有感
T33n1715_p0635a23║佛說法之機也。　父每念子此下第四明父
T33n1715_p0635a24║既失子來久憂念轉深。但眾生失解廣起煩
T33n1715_p0635a25║惱。如來慈悲愍傷其義彌至。就中亦有二
T33n1715_p0635a26║階者。第一明念子之苦。第二明假設作念
T33n1715_p0635a27║得子之樂也。從父每念子下竟是以慇懃每
T33n1715_p0635a28║憶其子此是第一。明父念失子之苦失解之
T33n1715_p0635a29║子違離如來備經六道。故言別離。五十餘
T33n1715_p0635b01║年。所以言餘年者解有二種。一解云。實只
T33n1715_p0635b02║自有五道無別有阿修羅道。阿修羅道只攝
T33n1715_p0635b03║入鬼神道。鬼神道中最勝者離出詺作阿修
T33n1715_p0635b04║羅道。既被出故言餘也。一家所習不然。善
T33n1715_p0635b05║有三品下品感阿修羅。其多諂曲求道甚難
T33n1715_p0635b06║故貶之在鬼神道也。此一段眾生既失大乘
T33n1715_p0635b07║解。唯如來自知一應以來不向聲聞辟支佛
T33n1715_p0635b08║等說。故言未曾向人說如此事也。心懷悔
T33n1715_p0635b09║恨者悔在於我恨在於子。何以知之。只悔
T33n1715_p0635b10║我不堅償此兒遂令失去也。恨在於子者汝
T33n1715_p0635b11║不孤然而要有父母云何都不尋求。天性存
T33n1715_p0635b12║父子之義內合為論。悔我昔日二萬億佛所
T33n1715_p0635b13║時用大乘化。不能得令登內凡夫信首得立
T33n1715_p0635b14║使不退墮。恨者汝眾生神解本異乎木石。
T33n1715_p0635b15║云何不堪憶我昔大乘之化而流浪生死耶。
T33n1715_p0635b16║故言悔恨也。自念老朽者廢大乘來久故言
T33n1715_p0635b17║老朽也。財物如前解。無有子息者無有委
T33n1715_p0635b18║付以弘法紹繼之人故言無有子息也。一旦
T33n1715_p0635b19║終沒財物散失者此明眾生既無機緣。如來
T33n1715_p0635b20║便捨化他方故言終沒。大乘經教於眾生無
T33n1715_p0635b21║用故義言散失無所委付也。復作是念我若
T33n1715_p0635b22║得子委付財物坦然快樂無復憂慮下是第二
T33n1715_p0635b23║階。假設作念得子之樂。內合明得眾生有
T33n1715_p0635b24║大機發有可化之緣。便稱如來大慈悲之意。
T33n1715_p0635b25║故言無復憂慮也。　爾時窮子傭賃展轉此
T33n1715_p0635b26║下是第二父子相見譬。此則領上火宅中第
T33n1715_p0635b27║二長者見火譬。亦遠領方便品中我以佛眼
T33n1715_p0635b28║觀見六道眾生等也。但上譬中唯明長者見
T33n1715_p0635b29║子義不道子見父義。內合上單明佛見五濁
T33n1715_p0635c01║眾生有人天等小機。今此譬中委悉。先明
T33n1715_p0635c02║人天小機感佛即是子見父義。後明佛見此
T33n1715_p0635c03║機即是父見子義。然感應之義只感時應應
T33n1715_p0635c04║時是感。然逐義為便有感故有應。不得先
T33n1715_p0635c05║應後感。是故此譬中有兩段。第一子見父。
T33n1715_p0635c06║第二於師子座見子便識以下明父見子。就
T33n1715_p0635c07║此兩段中各有四階。子見父中有四者。第一
T33n1715_p0635c08║明見父緣由。第二明見父之處。第三正明見
T33n1715_p0635c09║父。第四明子見父生懷畏避之心。言傭賃
T33n1715_p0635c10║展轉此是見父之緣由。若不傭賃何容得與
T33n1715_p0635c11║長者相見。內合眾生修五戒十善相資。遠得
T33n1715_p0635c12║助一乘機發之義也。遇到父舍住立門側此
T33n1715_p0635c13║是第二明見父之處。內合眾生五戒十善小
T33n1715_p0635c14║機感佛不正如立門側也。遙見其父踞師子
T33n1715_p0635c15║床此下是第三正明見父尊嚴。五戒十善機
T33n1715_p0635c16║來闚佛故言見父也。遙者此機遠闚法身地
T33n1715_p0635c17║故言遙也。如來處在無畏之座如師子床也。
T33n1715_p0635c18║寶机承足者有二種解。一解戒定為腳足。
T33n1715_p0635c19║二諦境為寶机。一家言權實二智為腳足。
T33n1715_p0635c20║二諦境為寶机如來二智常照二諦境如寶机
T33n1715_p0635c21║承足也。外國言婆羅門者高良大姓八地以
T33n1715_p0635c22║上如婆羅門。七地以還如剎利也。大乘內
T33n1715_p0635c23║凡夫如居士也。問者言既言佛在法身地云
T33n1715_p0635c24║何言有內凡夫等圍繞。解釋者言。此經明
T33n1715_p0635c25║法身不同常住經所明法身。今此經言法身
T33n1715_p0635c26║者指他方應身為法身。故如佛在無量壽國
T33n1715_p0635c27║此間眾生機感無量壽來應仍詺無量壽佛為
T33n1715_p0635c28║法身也。真珠瓔珞者解有二種。一云明諸
T33n1715_p0635c29║菩薩備有功德智慧。一云佛果具有功德智
T33n1715_p0636a01║慧如真珠瓔珞。在辟支如吏聲聞如民外凡
T33n1715_p0636a02║夫如僮僕。手執白拂者三乘人用智慧手執
T33n1715_p0636a03║無生之理拂煩惱塵。此乃是三乘人自拂。
T33n1715_p0636a04║何故言侍佛左右即成佛。解釋者言。此乃是
T33n1715_p0636a05║自拂則由佛教故義言拂佛也。且淨名云。眾
T33n1715_p0636a06║生病故我病眾生病愈我病亦愈。故義言拂
T33n1715_p0636a07║佛。覆以寶帳者明如來大慈大悲最高而能
T33n1715_p0636a08║覆下如寶帳也。垂諸華幡者華幡本招致看
T33n1715_p0636a09║者。此譬如來有四攝之德攝化眾生也。香
T33n1715_p0636a10║水灑地者雲法師言。以禪定水灑淨戒地。淹
T33n1715_p0636a11║煩惱塵正以禪定資戒令止惡義強也。然佛
T33n1715_p0636a12║地乃無惡可止但有定故。恒無惡可生故義
T33n1715_p0636a13║言淹之也。散眾名華者七淨為華也。羅列寶
T33n1715_p0636a14║物者如來說一乘因果萬善同歸。明諸功德
T33n1715_p0636a15║故言羅列寶物也。教從佛出故言出。化功
T33n1715_p0636a16║歸佛故言內。前人受教為取。拂授記為與也。
T33n1715_p0636a17║窮子見父有大力勢此下是子見父中第四
T33n1715_p0636a18║階。明窮子既見長者尊貴。生畏避之心。內
T33n1715_p0636a19║合眾生唯有五戒十善之機感佛。此小機擬
T33n1715_p0636a20║一乘圓教永無堪受之理則有怖畏之心。五
T33n1715_p0636a21║戒十善小機不應一乘大教從擬無益故言悔
T33n1715_p0636a22║來也。竊作是念此是理中為論非公灼發言
T33n1715_p0636a23║故言竊也。若是王王等者。說一乘教佛是王。
T33n1715_p0636a24║說三乘教佛為王等也。若是一乘教佛者亦
T33n1715_p0636a25║非是五戒十善機相應。只縱復說三乘教佛
T33n1715_p0636a26║亦非是五戒十善機所宜。故言非我傭夫作
T33n1715_p0636a27║力得物之處也。不如往至貧里肆力有地衣
T33n1715_p0636a28║食易得者。人天教為貧里。於此人天教中修
T33n1715_p0636a29║行。即肆力者賣也。五戒十善為因感人天
T33n1715_p0636b01║果報如衣食易得也。若久住此或見逼迫者
T33n1715_p0636b02║內合人天小機扣佛大教。佛或能用大乘教
T33n1715_p0636b03║逼小令行。故言逼迫也。非我所為欲令為故
T33n1715_p0636b04║言強也。欲背大向小故言疾走。欲去猶未去
T33n1715_p0636b05║也。　時富長者於師子座見子便識此下是
T33n1715_p0636b06║第二父見子此中亦有四階。第一明見子之
T33n1715_p0636b07║處。第二正明見子。第三明見子故歡喜。第四
T33n1715_p0636b08║明長者生開暢之心念也。今於獅子座者是
T33n1715_p0636b09║第一明見子之處。內合如來在法身無畏之
T33n1715_p0636b10║座也。見子便識此是第二階正明見子。內
T33n1715_p0636b11║合明如來見眾生便識是我昔日以大乘所化
T33n1715_p0636b12║之人。即是領上火宅中云長者見是大火從
T33n1715_p0636b13║四面起也。亦是方便品中我以佛眼觀見六
T33n1715_p0636b14║道眾生也。心大歡喜者此是第三階。明長
T33n1715_p0636b15║者既知是兒故歡喜。內合明佛既見此眾生
T33n1715_p0636b16║小機發。用此善根資益得昔大乘之解。稱
T33n1715_p0636b17║大慈之意故言歡喜也。即作是念下是第四
T33n1715_p0636b18║階明長者生開暢之念。內合明如來見眾生
T33n1715_p0636b19║善根機發。必可以委付法化。我常思念此
T33n1715_p0636b20║子無由見之者。從二億佛所眾生失大乘解。
T33n1715_p0636b21║恒覓眾生善機不得故云無由見之。今者始
T33n1715_p0636b22║見無機發故言適我願也。我雖年朽者癈大
T33n1715_p0636b23║乘化來久故言年朽也。猶故貪惜者雖癈化
T33n1715_p0636b24║久猶欲用大乘與眾生故言貪惜。此四法中
T33n1715_p0636b25║第二第四正領上能見。第一第三非正領上
T33n1715_p0636b26║也。　即遣傍人急追將還以下是第三呼子
T33n1715_p0636b27║不得譬。即領火宅中言我身手有力。明長者
T33n1715_p0636b28║救子不得譬。遠領方便品中我始坐道場下
T33n1715_p0636b29║明以大乘化眾生不得也。上火宅譬中本有
T33n1715_p0636c01║勸誡兩段各分為三別。今此中即併領之。
T33n1715_p0636c02║既併領時開為三段。第一訖何為見捉名一
T33n1715_p0636c03║喚不來。即領上勸擬宜與無機。第二從使
T33n1715_p0636c04║者執之逾急下訖悶絕躄地此名為再喚不
T33n1715_p0636c05║來。即領上誡擬宜與無機。第三從父遙見
T33n1715_p0636c06║之下名為父置兒譬。即併領誡勸兩家息化
T33n1715_p0636c07║也。是則領開譬中不相應。領合譬中言相
T33n1715_p0636c08║應也。又就此三段中各開為二。初段中二
T33n1715_p0636c09║者第一領上勸教擬宜。第二窮子驚愕以下
T33n1715_p0636c10║明無機。就兩段中各自有二重。領勸教擬
T33n1715_p0636c11║宜有二者。第一言即遣傍人急追將還。此領
T33n1715_p0636c12║上思惟作勸教。即是是長者作是思惟我身
T33n1715_p0636c13║手有力。所以言傍人者此就經教為義也。理
T33n1715_p0636c14║是正大乘言教是傍。教乃詮於理。然教非即
T33n1715_p0636c15║是理故言傍人也。
T33n1715_p0636c16║法華經疏卷第五
