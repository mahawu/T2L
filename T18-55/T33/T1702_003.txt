T33n1702_p0189a23║
T33n1702_p0189a24║
T33n1702_p0189a25║金剛經纂要刊定記卷第三
T33n1702_p0189a26║
T33n1702_p0189a27║　　　　長水沙門子璿錄
T33n1702_p0189a28║二發起下二。初敘意。戒能下。以戒是防非止
T33n1702_p0189a29║惡義。定是寂靜不動義。慧是明照揀擇義。但
T33n1702_p0189b01║能防非心即不動心。若不動慧乃分明。世出
T33n1702_p0189b02║世法無不鑒照。其猶海中欲現萬像必要水
T33n1702_p0189b03║清。欲求清水無過水靜。欲得水靜勿令起波。
T33n1702_p0189b04║止波如戒水靜如定水清如慧。所現萬像如
T33n1702_p0189b05║一切法。喻中則水若不起波則水靜。水靜則
T33n1702_p0189b06║水清。水清則現萬像。法中則心不起非則心
T33n1702_p0189b07║寂。心寂則照知萬法。法上但唯一心。喻上但
T33n1702_p0189b08║唯一水。法喻相對義則昭然。故經云。尸羅不
T33n1702_p0189b09║清淨。三昧不現前。此則戒資定也。圓覺云。一
T33n1702_p0189b10║切諸菩薩。無閡清淨慧。皆依禪定生。此則定
T33n1702_p0189b11║發慧也。疏戒中七節如疏。一化主俱上九號
T33n1702_p0189b12║者。以佛有十號世尊當第十故。云具上九號。
T33n1702_p0189b13║十號者。一如來二應供三正遍知四明行足
T33n1702_p0189b14║五善逝世間解六無上士七調御丈夫八天人
T33n1702_p0189b15║師九佛十世尊。二化時當日初分者。謂一日
T33n1702_p0189b16║夜十二時總成四分。一初分即寅卯辰。諸天
T33n1702_p0189b17║食時。二中分即已午未。人法食時。三晡分即
T33n1702_p0189b18║申酉戌。神鬼食時四夜分即。亥子丑畜生食
T33n1702_p0189b19║時今言辰時。即初分之後際也。唐周二譯皆
T33n1702_p0189b20║言日初分。斯則時勝也。此時則乞求不難。以
T33n1702_p0189b21║太早太遲皆難得故。若非時乞食欲施即無
T33n1702_p0189b22║不施又愧。便成惱他。乞之不得亡餐又饑。是
T33n1702_p0189b23║惱自也。三化儀下。謂佛有三衣。一安陀會。即
T33n1702_p0189b24║五條名下品衣。亦名行道作務儭身等衣。二
T33n1702_p0189b25║鬱多羅僧。即七條名中品衣。亦名入眾說法
T33n1702_p0189b26║衣。三僧伽梨。即九條乃至二十五條名上品
T33n1702_p0189b27║衣。亦名福田衣。製像水田見生福故。入王城
T33n1702_p0189b28║聚落即著此衣。今以入城乞食故著也。天王
T33n1702_p0189b29║缽者。梵語缽多羅。此云應量器。是過去維衛
T33n1702_p0189c01║佛缽。入涅槃後龍王將在宮中供養。釋迦成
T33n1702_p0189c02║道龍王送至海水上。四天王欲取化。為四缽。
T33n1702_p0189c03║各得一缽以奉如來。如來受已重疊四缽在於
T33n1702_p0189c04║左手。以右手按合成一缽。此是紺琉璃石缽。
T33n1702_p0189c05║持用乞食也。佛出行化須。著衣持缽者。為離
T33n1702_p0189c06║苦樂二邊故。諸在家者。好尚錦綺華潔衣服
T33n1702_p0189c07║寶器增長放逸。太著樂邊。出家外道苦行尼
T33n1702_p0189c08║乾裸形手捧飯食致招訶醜。太著苦邊。佛處
T33n1702_p0189c09║中行故著衣持缽也。四化處者。園是所住處。
T33n1702_p0189c10║國是所化處之往也。今行化故出祇園入舍
T33n1702_p0189c11║衛也。處廣等者。準西域記。國周六十餘里。內
T33n1702_p0189c12║城周二十里故云處廣。智度論云。居家九億
T33n1702_p0189c13║故曰人多。五化事者此釋經中乞食兩字。頭
T33n1702_p0189c14║陀下。或曰佛為教主何須乞食。故疏釋也。頭
T33n1702_p0189c15║陀此云抖擻。抖擻煩惱故。然頭陀有十二種
T33n1702_p0189c16║事。謂常乞食阿蘭若乃至樹下坐露地塚間
T33n1702_p0189c17║坐等。今則一也。若行此事獲大功德。佛現斯
T33n1702_p0189c18║軌令人效之。頭陀既獲功德。放逸足明尤過。
T33n1702_p0189c19║世尊尚自乞食。餘人豈合懈怠。慚恥愧悚自
T33n1702_p0189c20║然行之。同事攝者。則四攝法之一也。又佛自
T33n1702_p0189c21║乞食。準纓絡經說有十意。一止苦故。謂盲得
T33n1702_p0189c22║見。二得樂故。謂一瞻一禮生無量福。三除慢
T33n1702_p0189c23║故。謂眾生見之不生我慢。四滿缽願故。富欲
T33n1702_p0189c24║施多缽則為空。貧欲施少缽則為滿。五鬼神
T33n1702_p0189c25║供養故。六障閡者見佛故。老病貧賤悉皆得
T33n1702_p0189c26║見佛也。七示天王所獻缽故。八作軌模故。九
T33n1702_p0189c27║絕誹謗故。十令弟子不畜八不淨物故。有此
T33n1702_p0189c28║十意故自乞食。纓絡女下通難。前引經難。今
T33n1702_p0189c29║所下釋通。淨名下但證上乞食不食之義。六
T33n1702_p0190a01║化等者。此釋經中於其城中次第乞已也。內
T33n1702_p0190a02║證平等者如理見故。心離貪慢等者。不貪富
T33n1702_p0190a03║好不慢貧拙。平等修乞故。云慈無偏利也。表
T33n1702_p0190a04║威德等者。謂佛制小乘律。不許入惡象家。恐
T33n1702_p0190a05║彼損害。不許入婬女沽酒家。恐生染心。佛入
T33n1702_p0190a06║者表威德勝也。息凡夫等者。謂恐憎此愛彼
T33n1702_p0190a07║故。破一乘分別者。謂迦葉捨富從貧乞。意令
T33n1702_p0190a08║生福。須菩提捨貧從富乞。不欲惱他云云。二
T33n1702_p0190a09║人所見互有是非。如來異此是非一貫也。然
T33n1702_p0190a10║上五中。初大智二大悲三顯德四息凡五破小
T33n1702_p0190a11║七化終。然已等者。和會字之句義也。今讀則
T33n1702_p0190a12║從文釋則從義。若廣下。權加數字顯文義兼
T33n1702_p0190a13║暢也。飯即喫也。論語云飯疏食。佛苦下通伏
T33n1702_p0190a14║難。應先難云。前引纓絡女經言不食。今經何
T33n1702_p0190a15║以言食。故此釋也。有說。食欲至口有威德天
T33n1702_p0190a16║在側。隱形接至他方施作佛事。斯則示現而
T33n1702_p0190a17║食。非真食也。由是彼此皆不相違。寶雲下顯
T33n1702_p0190a18║齋儀也。此四事中。前二云擬後二不云者。以
T33n1702_p0190a19║梵行貧病來則與之不來自食後二不然故不
T33n1702_p0190a20║云耳。十二頭陀經。除梵行者以自乞故故不
T33n1702_p0190a21║分之。疏定者。於中三節如疏云云。疏併資緣
T33n1702_p0190a22║者。此釋經中收衣缽也。飯食兩字如前所解。
T33n1702_p0190a23║訖了畢也。須併資緣者。以修定時具於五緣。
T33n1702_p0190a24║謂閑居靜處息諸緣務等。佛雖至聖諸習都
T33n1702_p0190a25║無實於衣缽不生勞慮。若不併除後人倣效
T33n1702_p0190a26║無由得定。以佛是教主。凡有所作人皆效學。
T33n1702_p0190a27║故云示現為後軌也。疏淨身業等者。此釋經
T33n1702_p0190a28║中洗足已三字。阿含下牒難也。又如佛三十
T33n1702_p0190a29║二相中有皮膚塵不染相。今何用洗耶。示現
T33n1702_p0190b01║下釋通也。此有三意。一順世故。夫人外歸必
T33n1702_p0190b02║恐塵染。故須洗足。佛順亦爾也。二表法故。洗
T33n1702_p0190b03║去煩惱垢染。顯得清淨法身也。三為後軌者。
T33n1702_p0190b04║如資緣說。疏正入定者。此釋經中敷座而坐
T33n1702_p0190b05║也。沈掉等者。沈謂昏沈。能引睡眠障定增故。
T33n1702_p0190b06║掉謂掉舉。任運攀緣能引散亂亦障定心。又
T33n1702_p0190b07║於四儀中。以臥則昏沈。行則掉舉。住則疲倦。
T33n1702_p0190b08║唯坐為勝。故不沈掉。然昏沈掉舉。蓋是凡夫。
T33n1702_p0190b09║若據如來的無此事。今垂軌則蓋為後人。或
T33n1702_p0190b10║曰經中但言敷座。焉知入定耶。故次釋云魏
T33n1702_p0190b11║譯等。則知入定也。如常敷座等者。謂如來每
T33n1702_p0190b12║會說般若。皆自敷座具。為般若出生諸佛即
T33n1702_p0190b13║是佛母。表敬般若。故自敷座已說。八會。此當
T33n1702_p0190b14║第九。儀軌不易故曰如常。趺謂足背。加謂以
T33n1702_p0190b15║一足壓一足。結即兩足不散表吉祥。故智論
T33n1702_p0190b16║云。見畫加趺坐魔王尚驚懼。何況入道人端
T33n1702_p0190b17║身不傾動。又為正觀五種因緣。是故結加趺
T33n1702_p0190b18║坐。一由身攝歛速發輕安。最為勝故。二由此
T33n1702_p0190b19║宴坐能經時久不令身速疲極故。三由此宴
T33n1702_p0190b20║坐是不共法。外道他論皆無有故。四由此宴
T33n1702_p0190b21║坐形相端嚴。令他見已極敬信故。五由此宴
T33n1702_p0190b22║坐佛佛弟子共所開許。一切賢聖所稱讚故。
T33n1702_p0190b23║正觀五種因緣。是故應當結加趺坐。端身住
T33n1702_p0190b24║者。不低不昂不左右傾側也。正念者。如理而
T33n1702_p0190b25║念名為正念。念即念慧。謂離沈掉有無等。不
T33n1702_p0190b26║動謂不動於正念也。唐譯下亦證同上義。正
T33n1702_p0190b27║願者即正念也。若別說者願是希欲。謂希欲
T33n1702_p0190b28║住對面念。念是所願也。然在定前異。此則非
T33n1702_p0190b29║正願也。住對面念者。面即是喻念即是法。住
T33n1702_p0190c01║對兩字通於法喻。今法喻之中各闕一事。謂法
T33n1702_p0190c02║闕所照理。喻闕能照鏡。鏡對面住面則自彰。
T33n1702_p0190c03║念對理住理則自現。法喻闕者文影略故。或
T33n1702_p0190c04║可不爾。但理觀分明。如面目睹現量。即水喻
T33n1702_p0190c05║亦得。無著下顯入定意。先牒難併緣入定。意
T33n1702_p0190c06║在於何。於此下釋通。於此者論云於法也。能
T33n1702_p0190c07║覺者定通。能說者說通也。意云定通方得說
T33n1702_p0190c08║通。以散心說法不能如實。從定發言必有當
T33n1702_p0190c09║也。故下文云。云何為人演說不取於相如如
T33n1702_p0190c10║不動。諸經之中每欲說法皆先入定。意皆如
T33n1702_p0190c11║此云云。斯亦示現為後軌也。若準如來言念
T33n1702_p0190c12║何失。是故論云顯示等也。疏然大。下二通前
T33n1702_p0190c13║表法釋二。初約大雲廣辨三。初標。大聖即佛
T33n1702_p0190c14║體。周法界曰大智鑒無昧曰聖。現跡者所現
T33n1702_p0190c15║之化跡也所。表者諸佛所為必不率爾皆以
T33n1702_p0190c16║事相表內身心。如說。如來。藏經舉身放光光
T33n1702_p0190c17║中現華華。萎見佛遂阿難問佛。佛為說之。如
T33n1702_p0190c18║華嚴中說佛菩薩說天說雲須彌山大海等。
T33n1702_p0190c19║皆有。所表。斯皆事相為能表法為所表。以不
T33n1702_p0190c20║徒然故云必也。疏表本覺下。二釋二。初表通
T33n1702_p0190c21║序。本覺佛對化佛說。五蘊都對舍衛國。化身
T33n1702_p0190c22║佛在舍衛國。表本覺佛在五蘊城。城中既人
T33n1702_p0190c23║物相兼。蘊內亦色心具足。覺魔等對戰勝也。
T33n1702_p0190c24║梵音魔羅此云殺者。能殺行人慧命故也。然
T33n1702_p0190c25║有四種。一天魔即欲界主。二煩惱魔。三陰魔。
T33n1702_p0190c26║四死魔。今言覺空者如心經云。照見五蘊皆
T33n1702_p0190c27║空無無明。乃至亦無老死盡也。照五蘊空即
T33n1702_p0190c28║破陰魔。無無明盡破煩惱魔。乃至無老死即
T33n1702_p0190c29║破死魔。餘出世法尚空。況天魔耶。照心識具
T33n1702_p0191a01║德者。對給孤獨也。上迷本覺之父曰孤。下隱
T33n1702_p0191a02║妙用之子曰獨。今照性本具塵沙功德無所
T33n1702_p0191a03║乏少。即給孤獨也。求法等對比丘乞士義也。
T33n1702_p0191a04║外則乞食養命內則求法資神。覺心下二表
T33n1702_p0191a05║別序。覺心等者對入舍衛大城也。應云覺心
T33n1702_p0191a06║既發寧棄塵勞。如來出世寧棄群品。將欲遍
T33n1702_p0191a07║觀遂入識藏。將欲教化遂入王城。離城邑而
T33n1702_p0191a08║教化誰人。離心識而觀察何事。心心數法等
T33n1702_p0191a09║者。對於其城中次第乞已也。乞食不揀貧之
T33n1702_p0191a10║與富。觀察豈擇心所心王。即妄下。二句對乞
T33n1702_p0191a11║得食也。外化人而得食。內觀法而生喜。法喜
T33n1702_p0191a12║下二句。對還至本處飯食也。食能資身法能
T33n1702_p0191a13║益心也。思惟假緣對著衣持缽。忘緣符真對
T33n1702_p0191a14║收衣缽也。乞食既須衣缽。思惟要假因緣。入
T33n1702_p0191a15║定既併資緣。契理須忘念慮。觀照下二句對
T33n1702_p0191a16║洗足也。若欲安坐必須洗去足塵。若欲還源
T33n1702_p0191a17║必須拂除心念。返本下二句對敷座而坐也。
T33n1702_p0191a18║法空即敷座。心寂即而坐。敷座方堪人坐。法
T33n1702_p0191a19║空心始得寂。心寂下二句。對正宗法也。謂安
T33n1702_p0191a20║坐始能說經。心寂方彰妙慧也。疏欲談下三
T33n1702_p0191a21║結也。資聖下。二引資聖略明。即道液法師疏
T33n1702_p0191a22║也。今摘而用之文不全取。於中二。一正明。身
T33n1702_p0191a23║有二者通論生佛也。偽者色身真即法身。五
T33n1702_p0191a24║蘊等者。謂衣以外覆食以內資。生則雖因父
T33n1702_p0191a25║母。存即須假衣食。法身等者。謂非生因之所
T33n1702_p0191a26║生。但了因之所了。由是色身以食為命。法身
T33n1702_p0191a27║以慧為命。保偽謂執妄合塵。遺真謂迷理背
T33n1702_p0191a28║覺。此皆倒也。養真謂悟理合覺。棄偽謂達妄
T33n1702_p0191a29║背塵也。群生下牒前倒者也。我乃下。示現入
T33n1702_p0191b01║城乞。食以表法也。意令求般若照成法身故。
T33n1702_p0191b02║云引真也。故託下。都結表法之意。謂示現乞
T33n1702_p0191b03║食。意在說法耳。疏涅槃下二引證。但證法為
T33n1702_p0191b04║食義也。正宗中疏二。初標章門。以一卷經文
T33n1702_p0191b05║二論解釋。大雲青龍皆二論並行。今即不爾。
T33n1702_p0191b06║何者以無著配十八住處天親斷二十七疑。
T33n1702_p0191b07║旨趣既殊科段亦異。或一疑中有四住五住。
T33n1702_p0191b08║或一住中有二疑三疑。乍合乍離連前帶後。
T33n1702_p0191b09║以是之故文涉交加。理則不必深玄。學者以
T33n1702_p0191b10║之難解。今既別釋庶不相干。傳講之流少力
T33n1702_p0191b11║多獲耳。初中三。初正示七句。七義句者。論述
T33n1702_p0191b12║歸敬偈已。即云成立七種義句已。此般若波
T33n1702_p0191b13║羅蜜即得成立。義句揀文句也。既以一義為
T33n1702_p0191b14║一句。此經共有七義句也。七義句名疏中自
T33n1702_p0191b15║有。於中前六顯示菩薩所作究竟。第七顯示
T33n1702_p0191b16║成立此法門故。然此七句之文。教理行果悉
T33n1702_p0191b17║圓滿矣。於中一二三四是行也。五理也六果
T33n1702_p0191b18║也七教也。齊此懸判一科。唯依無著之名記
T33n1702_p0191b19║之。疏一種性不斷者。此非凡夫二乘及權教
T33n1702_p0191b20║菩薩。意明佛種性不斷也。謂護下指經。便是
T33n1702_p0191b21║釋意謂。以小付大囑大化小。展轉如是寧有
T33n1702_p0191b22║斷絕。如人父母付囑子孫云云。此是空生之
T33n1702_p0191b23║本意。故以此事讚佛。引起問端也。疏二發起
T33n1702_p0191b24║行相者。既欲種性不斷。故須發起修行之相
T33n1702_p0191b25║也。謂申下指經。其實佇聽亦在此攝。疏三行
T33n1702_p0191b26║所住處者。既有能發必有所發也。十八住名
T33n1702_p0191b27║義下文廣釋。從佛下指經。是無下釋名義。此
T33n1702_p0191b28║即相之無相。非一向之無相。略見行玄為順
T33n1702_p0191b29║本宗故標無相也。疏四對治中。邪行即不正
T33n1702_p0191c01║行也。但不順佛道皆名邪行。共者不一義。見
T33n1702_p0191c02║者分別情。正行者即離見之正行。非純正之
T33n1702_p0191c03║正行也。二種對治者。以正行治邪行。是一對
T33n1702_p0191c04║治。以無分別智治分別見。是二對治。然邪即
T33n1702_p0191c05║全治。共中即但治於見不治正行。如披砂揀
T33n1702_p0191c06║金而去砂不去金。今經中但有能治無所治
T33n1702_p0191c07║也。且如第一住處中。不度眾生為邪行。度眾
T33n1702_p0191c08║生為對治。於度眾生時見有眾生是所度。見
T33n1702_p0191c09║我是能度是分別。見度而無度為對治。此理
T33n1702_p0191c10║實同時義分前後。初住既爾餘可例知。故論
T33n1702_p0191c11║云。行諸住處時有二種對治。疏五不失中謂
T33n1702_p0191c12║由下明意也。離增減者。謂執有為增執無為
T33n1702_p0191c13║減。前墮此二則失中道。今皆離之故得不失
T33n1702_p0191c14║也。如經中即非佛法。是勝義諦遮增益邊。是
T33n1702_p0191c15║名佛法是世俗諦遮損減邊。其餘即非是名
T33n1702_p0191c16║皆例此也。論最後結云。菩薩離此二邊故。於
T33n1702_p0191c17║彼對治不復更失。故名不失。疏六地位中謂
T33n1702_p0191c18║由下釋。以二邊邪僻置之不論。中道乃是大
T33n1702_p0191c19║菩提路。故於此中分立地位。如往帝都有三
T33n1702_p0191c20║路異。兩邊皆非中道即正正路之中方可論
T33n1702_p0191c21║於遠近遲速等也。法中亦爾。故經云。一切賢
T33n1702_p0191c22║聖皆以無為法而有差別。信行下分位也。於
T33n1702_p0191c23║十八住中。前十六住是信行地。此當三賢。依
T33n1702_p0191c24║信起行故名信行。亦名信解。依信起解故。第
T33n1702_p0191c25║十七住是淨心地。此當初地。離分別障親證
T33n1702_p0191c26║真如故。第十八住從第二地已去。乃至佛位。
T33n1702_p0191c27║通名如來地也。又以諸家明地位或廣或略
T33n1702_p0191c28║廣則五十二位。略則泯之全無。今則均於廣
T33n1702_p0191c29║略。去其太甚說三地五位矣。疏七立名中。謂
T33n1702_p0192a01║由下釋。謂約三種法上立金剛名。一約般若
T33n1702_p0192a02║體用名金剛。此如金剛堅利。二約地位闊狹
T33n1702_p0192a03║名金剛。此如金剛杵形。以信行一僧祇淨心
T33n1702_p0192a04║只一剎那佛地二僧祇。如金剛杵初後闊中
T33n1702_p0192a05║間狹故三約文字名金剛。此如畫像也。以詮
T33n1702_p0192a06║信行地七紙餘經佛地三紙餘文淨心地五行
T33n1702_p0192a07║經。如彼畫像亦初後闊中間狹故。又此三者。
T33n1702_p0192a08║法喻之上皆展轉而成。喻中且根本。是堅利
T33n1702_p0192a09║金剛。因造以成其杵。因畫以成其像。法中根
T33n1702_p0192a10║本是體用般若。因修以成其位地。因詮以成
T33n1702_p0192a11║其文字也。又此法喻各三事中。一事即實餘
T33n1702_p0192a12║二皆虛。喻中堅。利金剛是實。杵形畫像皆虛。
T33n1702_p0192a13║法中體用般若是實。位地文字皆虛。以此三
T33n1702_p0192a14║事首末相似故。立金剛之名。然前一是佛本
T33n1702_p0192a15║意。餘二是菩薩及古德意也。由前六等者。於
T33n1702_p0192a16║中前五堅利。第六闊狹。闊狹之中含能所詮
T33n1702_p0192a17║也。疏後四下。二總指後四。應先問云。第三句
T33n1702_p0192a18║內說盡經文。未知後四如何配攝。故此云也。
T33n1702_p0192a19║謂一一住說對治故。於對治處顯不失中道
T33n1702_p0192a20║故。於不失中立位地故。於前六中道立名。故
T33n1702_p0192a21║云云疏十八下三。廣釋弟三。三一正辨十八
T33n1702_p0192a22║住處。疏中具列十八住名略釋。其義兼明對
T33n1702_p0192a23║治十二。種障便指經文令知科段所屬。然每
T33n1702_p0192a24║住經文疏。但略標三字五字。緣以經本科段
T33n1702_p0192a25║首尾文勢稍重。恐言涉相濫故。不標最初之
T33n1702_p0192a26║字。但取其次異文。亦不結終齊至何處意在
T33n1702_p0192a27║省約耳。向下隨文略敘首末。以隔前後。一中
T33n1702_p0192a28║發心者。謂發廣大第一等四種心也。經文從
T33n1702_p0192a29║佛告須菩提諸菩薩摩訶薩應如是降伏其
T33n1702_p0192b01║心。乃至若菩薩有我相人相眾生相壽者相
T33n1702_p0192b02║即非菩薩。以大乘菩薩最初法爾合發是心
T33n1702_p0192b03║故。十八住中居其第一。二者經從復次須菩
T33n1702_p0192b04║提於法應無所住行於布施。乃至須菩提菩
T33n1702_p0192b05║薩但應如所教住不住等者。等有二意。一則
T33n1702_p0192b06║等於餘文。如上所引。二則等於餘義。謂等餘
T33n1702_p0192b07║戒等五也。此則雖是指經便兼釋義。則波羅
T33n1702_p0192b08║蜜是所應。戒等是能應。能所兩合故云相應。
T33n1702_p0192b09║由是但行施戒等不能離相。或行離相不行
T33n1702_p0192b10║施戒等皆非相應行。直於行施戒等處離相。
T33n1702_p0192b11║離相處行施戒等。方得名為相應行也。三者
T33n1702_p0192b12║經從須菩提於意云何可以身相見如來不乃
T33n1702_p0192b13║至若見諸相非相即見如來。問色身是相。何
T33n1702_p0192b14║以離相求之。答色身之相是影。法身無相是
T33n1702_p0192b15║體。欲得有相色身。須見無相法體。未見法體
T33n1702_p0192b16║不能現相。是故先令見相無相。方得色相之
T33n1702_p0192b17║身耳。此中意在文外。故論此意科也。四中言
T33n1702_p0192b18║說者。經從須菩提白佛言。世尊。乃至法尚應
T33n1702_p0192b19║捨何況非法。問法身非言說。何故以言說為
T33n1702_p0192b20║法身耶。故疏釋云。因言顯理故。此有二意。一
T33n1702_p0192b21║以言說顯於法身。法身非言說。二文字性離
T33n1702_p0192b22║即是法身。無別法身耳。智相者。經從須菩提
T33n1702_p0192b23║於意云何如來得阿耨菩提耶。乃至一切賢
T33n1702_p0192b24║聖皆以無為法而有差別。則以無相無為法
T33n1702_p0192b25║為智相也。故起信云。以智相無可見故。福相
T33n1702_p0192b26║者。經從須菩提於意云何若人滿三千大千
T33n1702_p0192b27║世界七寶以用布施。乃至須菩提所謂佛法
T33n1702_p0192b28║者即非佛法。斯則以持說此經獲無漏福。所
T33n1702_p0192b29║感微妙色身。名為福相也。然是法身之福相。
T33n1702_p0192c01║福相非法身。依主釋。五於下文三。初正示此
T33n1702_p0192c02║文。經從須菩提於意云何須陀洹能作是念
T33n1702_p0192c03║我得須陀洹果不。乃至是樂阿蘭那行。得勝
T33n1702_p0192c04║者。以小乘四果勝於四向等故。對劣彰勝也。
T33n1702_p0192c05║此即以小況大也。小人尚猶無過。君子豈合
T33n1702_p0192c06║有愆。由無慢故方得證果。故經皆言我不作
T33n1702_p0192c07║是念我得須陀洹果等。從此下二通敘後段。
T33n1702_p0192c08║意明等者。敘次第之意也。先問云。前之四住
T33n1702_p0192c09║何不言離障耶。故云也。意云凡欲修進先須
T33n1702_p0192c10║發心。發心已則修行故。有第一第二。發心修
T33n1702_p0192c11║行本求佛果。佛果之內唯有二身。麤細之間
T33n1702_p0192c12║先色後法。故有第三第四。前修勝行恐有慢
T33n1702_p0192c13║心障入聖位故說小果以況大乘。今離障進
T33n1702_p0192c14║入十迴向位也。故從第五方說離障也。然此
T33n1702_p0192c15║十二障。每至一住皆須躡前以辨來意。如云
T33n1702_p0192c16║雖得無慢猶自少聞。故於第六住中對治少
T33n1702_p0192c17║聞障。他皆倣。此以此諸障皆在地前。能障見
T33n1702_p0192c18║道。非是地上故。云障盡入證道也。然障是所
T33n1702_p0192c19║治文在經外。住是能治正是經文。若相望說
T33n1702_p0192c20║之理則明矣。今當下三別結對治。然準五蘊
T33n1702_p0192c21║論說。慢有七九二種。但開合之異。此約入道
T33n1702_p0192c22║人說。七者論云。一慢。於劣謂勝於相似謂等。
T33n1702_p0192c23║二過慢。於相似謂勝於勝謂等。三慢過慢。謂
T33n1702_p0192c24║於勝己計勝彼。四邪慢。己實無德計己有德。
T33n1702_p0192c25║五我慢。謂於五聚蘊計我我所。六增上慢。謂
T33n1702_p0192c26║於勝妙法中未得謂得。七卑劣慢。於多分勝
T33n1702_p0192c27║計己少分劣。今所離者即五六也。以證我空
T33n1702_p0192c28║故。取自果故。六者經從佛告須菩提於意云
T33n1702_p0192c29║何如來昔在然燈佛所。乃至實無所得。云何
T33n1702_p0193a01║離障得成住耶。疏次云離第下所離障。不離
T33n1702_p0193a02║下結成住義。於中上句成住。下句離障也。若
T33n1702_p0193a03║離佛世不名住處。無佛說法則是少聞便成
T33n1702_p0193a04║其障。若不離佛世。乃成住處。常遇佛說法。則
T33n1702_p0193a05║具多聞便離障也。然凡是修行。智慧為本。欲
T33n1702_p0193a06║得智慧必須多聞。故依佛住離少聞障也。故
T33n1702_p0193a07║經云。多聞增智慧勤聞第一方。問若然者據
T33n1702_p0193a08║今經云。於法實無所得豈成多聞。答此是聞
T33n1702_p0193a09║而無聞得而無得。無得而得是真得。無聞而
T33n1702_p0193a10║聞是實聞。故成此住。七者經從須菩提於意。
T33n1702_p0193a11║云何菩薩莊嚴佛土不。乃至應無所住而生
T33n1702_p0193a12║其心。離小下所離障。攀緣即是作念。蓋一義
T33n1702_p0193a13║耳。緣形等者。意云若取色聲等相為土。即有
T33n1702_p0193a14║分限故名小也。以不如法身故。若不取相分
T33n1702_p0193a15║別不生。心境兩亡竟何分限。故云大也。契法
T33n1702_p0193a16║下釋所以也。意令忘懷嚴法性土。不令生心
T33n1702_p0193a17║嚴法相土也。故經云。不應住色等生心。應無
T33n1702_p0193a18║所住而生其心。偈釋云。智習唯識通。如是取
T33n1702_p0193a19║淨土。非形第一體。非嚴莊嚴意。八者經從須
T33n1702_p0193a20║菩提於意云何譬如有人身如須彌山王。乃
T33n1702_p0193a21║至是名大身。成熟者。即由教化令眾生成種
T33n1702_p0193a22║根熟有所悟證。離捨下所離障。若捨眾生即
T33n1702_p0193a23║不能教化。故令離障方成住也。若見大小下
T33n1702_p0193a24║反釋所以。意言能濟物者。蓋為不見大小也。
T33n1702_p0193a25║故經云。佛說非身是名大身。豈存大小。若見
T33n1702_p0193a26║大小則有高下親疏憎愛。心既不等寧曰大
T33n1702_p0193a27║悲。縱使化生但成愛見憎者則去。便捨眾生
T33n1702_p0193a28║云何成熟。反此用意則物無有遺。遲速之間
T33n1702_p0193a29║皆能成熟。九者經從須菩提如恒河中所有
T33n1702_p0193b01║沙。乃至如來無所說。離樂下所離障然隨順
T33n1702_p0193b02║外論即是散亂。但能遠離即成住也。即儒墨
T33n1702_p0193b03║文筆。除佛教外皆外論也。以外論之事是名
T33n1702_p0193b04║利源。既若求名豈得心無散亂。況得之則樂
T33n1702_p0193b05║失之則苦。苦之則憂樂之則溢。由斯業累世
T33n1702_p0193b06║世沈淪。反推其本皆由隨順外論耳。恒沙下。
T33n1702_p0193b07║舉持經福多以責外學。意云。持經者功德若
T33n1702_p0193b08║此。而不修行名利之源。是輪迴苦本。如何隨
T33n1702_p0193b09║順卻乃修學。十者經從須菩提於意云何三
T33n1702_p0193b10║千大千世界所有微塵是為多不。乃至是名
T33n1702_p0193b11║世界。色是依報即外四大。身是正報即內五
T33n1702_p0193b12║蘊。摶取者即和合義也。但秦魏譯異爾。然摶
T33n1702_p0193b13║取約法相應兼人。二事相望總有三對。一內
T33n1702_p0193b14║身色蘊及外器界。但合微塵所成。名為摶取。
T33n1702_p0193b15║見有身器為依正。執取等即是相應。二受等
T33n1702_p0193b16║四蘊。但合心心所法而成。名為摶取。見有苦
T33n1702_p0193b17║樂受等。即是相應。三色心和合以成此身。名
T33n1702_p0193b18║為摶取。見有心色即是我人相應。行即遷流
T33n1702_p0193b19║造作之義。觀破之義如下所明。影像相者。謂
T33n1702_p0193b20║色心等法。是法界中之影像。亦可是業識之
T33n1702_p0193b21║影像。離破下所離障。無巧便者。由無善巧方
T33n1702_p0193b22║便。不能破此影像。乃名為障。若有巧便破之。
T33n1702_p0193b23║則成其住也。巧便之相彰在次文。既離下。躡
T33n1702_p0193b24║於前住以為方便之本。由無散亂則成其定。
T33n1702_p0193b25║從定方能發慧觀而破之。以細下。正示二種
T33n1702_p0193b26║方便。巧便之相也。然破色具二破心唯一。除
T33n1702_p0193b27║細末也。以心心所法不可析破故。麤色顯著
T33n1702_p0193b28║難忘執情。析至極微易袪妄念。故須具二。如
T33n1702_p0193b29║下文說。相想即心境也。心境兩忘故云除。十
T33n1702_p0193c01║一者。經從須菩提於意云何可以三十二相
T33n1702_p0193c02║見如來不。乃至是名三十二相。離福下所離
T33n1702_p0193c03║障。欲入聖道須福資糧。如人遠行豈可空往。
T33n1702_p0193c04║佛為至聖是福之因。供養給侍無不獲福。即
T33n1702_p0193c05║以此福為其資糧。若供養得福。即是住非障。
T33n1702_p0193c06║反之則是障非住也。不以下或問文云。不以
T33n1702_p0193c07║相見如來。如來尚不得見。云何給侍耶。故此
T33n1702_p0193c08║釋也。此即但以智慧隨順相應。名為給侍。然
T33n1702_p0193c09║非謂棄卻相身別侍無相之佛。但了相即非
T33n1702_p0193c10║相。不生執著乃曰相應。凡所供養親近恭敬。
T33n1702_p0193c11║皆名給侍。若生執著不順於理。雖常見佛不
T33n1702_p0193c12║名為見。如下文云。若以色見我。以音聲求我。
T33n1702_p0193c13║是人行邪道。不能見如來。華嚴云。若人百千
T33n1702_p0193c14║劫。常隨於如來。不了真實義。盲瞑不見佛。又
T33n1702_p0193c15║如佛昔三月昇忉利天為母說法後降閻浮。
T33n1702_p0193c16║有蓮華色比丘尼。欲先見佛化作轉輪王。隊
T33n1702_p0193c17║仗往至佛所。佛乃訶之具陳上事。時須菩提
T33n1702_p0193c18║在於山中。亦欲見佛尋復思念。空無相理是
T33n1702_p0193c19║真法身。何用見色相。言已復坐竟不往見。於
T33n1702_p0193c20║是佛告蓮華色言。須菩提先見我竟汝已在
T33n1702_p0193c21║後。故知執相迷真對面千里虛心體物天地
T33n1702_p0193c22║一家。故古人云。肝膽雖近。情生則隔。江山雖
T33n1702_p0193c23║緬。道契則鄰。是知通達妙理方真給侍。若斯
T33n1702_p0193c24║給侍是侍真佛。故所獲福無有邊際。十二者。
T33n1702_p0193c25║經從須菩提若有善男子善女人以恒河沙等
T33n1702_p0193c26║身布施。乃至是名第一波羅蜜。離樂下是所
T33n1702_p0193c27║離障。然障名有所闕略若取周備不過住名。
T33n1702_p0193c28║但樂味成障遠離成住。且約為障起過有其
T33n1702_p0193c29║五重。一為身求利。二由求利養令身疲乏。此
T33n1702_p0194a01║復有二。一由放逸令身疲乏。二求不得身亦
T33n1702_p0194a02║疲乏。三由身疲故令心熱惱。四由心熱惱故
T33n1702_p0194a03║不起精進。五由不精進故退失功德。恒沙命
T33n1702_p0194a04║施下釋成對治。經苦校量意令改革。以見大
T33n1702_p0194a05║利故不求小利。既不求利身則不疲。身既不
T33n1702_p0194a06║疲心則不惱。心既不惱則起精進。既起精進
T33n1702_p0194a07║則能受持獲無邊福。故知經意為治此障成
T33n1702_p0194a08║其住也。一身者一報身也。意云豈為一報之
T33n1702_p0194a09║身。終日求名求利。求之不足未始稱情。縱使
T33n1702_p0194a10║多財死為他物。持經功德無量無邊。盡未來
T33n1702_p0194a11║際用之不竭。利害若此人何不然。無常經云。
T33n1702_p0194a12║眷屬皆捨去。財貨任他將。但持自善根。險道
T33n1702_p0194a13║充糧食。十三者。經從須菩提忍辱波羅蜜。乃
T33n1702_p0194a14║至如人有目日光明照見種種色。離不下所
T33n1702_p0194a15║離障。此但不忍為障。忍之成住也。無我下。出
T33n1702_p0194a16║忍之所以也。斯有兩意所謂通別。通則由無
T33n1702_p0194a17║我相。雖累遭割截常能忍受。別則由無我故
T33n1702_p0194a18║能忍。由累苦故能忍也。十四者。經從須菩提
T33n1702_p0194a19║當來之世若有善男子善女人能於此經受持
T33n1702_p0194a20║讀誦。乃至果報亦不可思議離智下所離障。
T33n1702_p0194a21║若耽寂無智。即是障非住。若離寂修智。即是
T33n1702_p0194a22║住非障。日三時下指經對治。意云。欲證聖性
T33n1702_p0194a23║非智不階。經苦校量意在策發。此同華嚴經
T33n1702_p0194a24║中訶勸之相。彼云法性真常離心念。二乘於
T33n1702_p0194a25║此亦能得。不以此故為世尊。但以甚深無閡
T33n1702_p0194a26║智。然此是對治之別意。故須一向而言令人
T33n1702_p0194a27║捨定修慧。若據究竟通論。必須定慧等學。涅
T33n1702_p0194a28║槃經中說。定慧不等不見佛性。無明邪見自
T33n1702_p0194a29║此而生。前第十一住便是定門。對治不同故
T33n1702_p0194b01║須然也。修習之者須兼行之。十五者。經從爾
T33n1702_p0194b02║時須菩提白佛言世尊。乃至實無有法發阿
T33n1702_p0194b03║耨多羅三藐三菩提者。離十一下所離障。謂
T33n1702_p0194b04║動不自攝。則是障非住。若自攝不動。則是住
T33n1702_p0194b05║非障也。論中則云自取障。我能下釋。意云由
T33n1702_p0194b06║計我故。遂起降住勝能之心。不覺喜動故不
T33n1702_p0194b07║自攝。今經既云無一眾生得滅度。無法得菩
T33n1702_p0194b08║提。則不計勝能故。能對治也。十六。經從須菩
T33n1702_p0194b09║提於意云何如來於然燈佛所有法得阿耨多
T33n1702_p0194b10║羅三藐三菩提不。乃至是故名一切法。離十
T33n1702_p0194b11║二下若無教授即是障非住。若得教授即是
T33n1702_p0194b12║住非障。欲入下釋成住義。雖三賢位中亂修
T33n1702_p0194b13║六度經一無數劫。欲入聖道要佛策發故。於
T33n1702_p0194b14║資糧位後立加行名。其猶鑽火火欲出時倍
T33n1702_p0194b15║加功力。遇佛然燈佛也。得無所得者。即然燈
T33n1702_p0194b16║與善慧授記。當得作佛號釋迦牟尼。非佛與
T33n1702_p0194b17║法故云無得。問此說善慧得記進入八地。何
T33n1702_p0194b18║故將此配地前耶。答欲入初地須學八地。用
T33n1702_p0194b19║心方可得入。若學初地竟不能入。如人學射
T33n1702_p0194b20║可知。又將證八地猶須教授。欲入見道豈得
T33n1702_p0194b21║不然。然從第五至此住中。每住對治一障。此
T33n1702_p0194b22║障障於見道。今則加行位極對治已盡故。云
T33n1702_p0194b23║而證道矣。十七者。經從須菩提譬如人身長
T33n1702_p0194b24║大。乃至佛說一切法無。我無人無眾生無壽
T33n1702_p0194b25║者。攝種性下釋成住義。智體即觀照。般若是
T33n1702_p0194b26║能證也。即妙平二智無分別也。以得此智生
T33n1702_p0194b27║如來家。決定紹佛種。故斯則地前加行之智。
T33n1702_p0194b28║至於初地轉受此名。證遍等者。體即實相般
T33n1702_p0194b29║若是所證也。以遍在一切法中故。唯識云。由
T33n1702_p0194c01║此真如二空所顯。無有一法而不在故。論中
T33n1702_p0194c02║則名平等智。然有五種平等因緣。一麤惡平
T33n1702_p0194c03║等。二法無我平等。三斷相應平等。四無希望
T33n1702_p0194c04║心平等。五一切菩薩證道平等。有是五種因
T33n1702_p0194c05║緣故名平等智。故論云。入證道時得二種智。
T33n1702_p0194c06║一攝種性智。二平等智也。然所證是理。今云
T33n1702_p0194c07║智者斯有兩意。一準起信論云。依此法身說
T33n1702_p0194c08║名本覺。二則理智冥合能所不殊。如珠與光
T33n1702_p0194c09║不相捨離。成法報身者。攝種性智至果得成
T33n1702_p0194c10║報身。平等智至果得成法身。故長大者。論即
T33n1702_p0194c11║云妙大。妙即報身。以萬行功德所莊嚴故。大
T33n1702_p0194c12║即法身。真如實理遍一切故。十八者。自此已
T33n1702_p0194c13║下皆求佛地。於中復有六種具足。具足者圓
T33n1702_p0194c14║滿義。謂轉捨二障。轉得菩提涅槃。攝轉具足
T33n1702_p0194c15║也。既證聖性生如來家。須示佛果功德令其
T33n1702_p0194c16║欣趣。然其果德雖多。以要言之。不出依正二
T33n1702_p0194c17║報。二報之內先明所依。若無所依能依何立。
T33n1702_p0194c18║正報之內不踰福智。智引福故先智後福。然
T33n1702_p0194c19║後別顯三業依次所明。一經從須菩提若菩
T33n1702_p0194c20║薩作是言我當莊嚴佛土是不名菩薩。乃至
T33n1702_p0194c21║若菩薩通達無我法者如來說名真是菩薩。
T33n1702_p0194c22║此教下指位。即從二地至於等覺。當修道位。
T33n1702_p0194c23║謂莊嚴之時離能所相。名之為淨。稱周法界
T33n1702_p0194c24║故云具足。故經云通達無我法者。如來說名
T33n1702_p0194c25║真是菩薩。二者經從須菩提於意云何如來
T33n1702_p0194c26║有肉眼不。乃至未來心不可得。見淨者即五
T33n1702_p0194c27║眼也。見即無見名之為淨。無所不見名為具
T33n1702_p0194c28║足。智淨者即悉知諸心等。知即無知名之為
T33n1702_p0194c29║淨。無所不知名為具足。以智見不別故當一
T33n1702_p0195a01║處。此下等即指位揀非修道。即無學位也。下
T33n1702_p0195a02║之四段皆合有無上之言。故云貫通。下四三
T33n1702_p0195a03║者。經從須菩提於意云何若人滿三千大千
T33n1702_p0195a04║世界七寶以用布施。乃至以福德無故如來說
T33n1702_p0195a05║得福德多。問前已頻說施福。與此何別。答前
T33n1702_p0195a06║所說者。皆是校量不及受持之福。今此說者。
T33n1702_p0195a07║乃是無住稱性之福。非能校量故不同也。問
T33n1702_p0195a08║佛是果布施是因云何果中即說因行。答凡是
T33n1702_p0195a09║果德皆彼因。成舉彼無住之。因以彰稱性之
T33n1702_p0195a10║福也。言自在者。揀有漏之福不自在也。若準
T33n1702_p0195a11║論中。此與智淨合為一段。意明福智不相離
T33n1702_p0195a12║故。則於身中開之為二。謂色身具足亦盈六
T33n1702_p0195a13║數。今則合後開前者。意云福之與智迢然不
T33n1702_p0195a14║同配攝因果。五六有異異須開也。相之與好
T33n1702_p0195a15║同是一身兼對下語。意以成三業故須合也。
T33n1702_p0195a16║四者經從須菩提於意云何佛可以具足色身
T33n1702_p0195a17║見不。乃至是名諸相具足。此明如來真應具
T33n1702_p0195a18║足。如經云。即非具足色身明真身也。是名具
T33n1702_p0195a19║足色身。明應身也。即非諸相具足。明真身也。
T33n1702_p0195a20║是名諸相具足。明應身也。五者經從須菩提
T33n1702_p0195a21║汝勿謂如來作是念我當有所說法。乃至是
T33n1702_p0195a22║名說法。說而無說無說之說。是真說法具足
T33n1702_p0195a23║者。無法可說無所不說。是名說法。六者然於
T33n1702_p0195a24║心中復有六種。一念處。二正覺。三施設大利
T33n1702_p0195a25║益。曰攝取法身。五不住生死涅槃。六行住淨。
T33n1702_p0195a26║化度眾生大悲為本。故先明念處。自未成佛
T33n1702_p0195a27║焉能度他。故次明正覺。自利既滿即合利他。
T33n1702_p0195a28║故次明施設大利益。猶恐滯相大。次明攝取
T33n1702_p0195a29║法身。又恐住空有。故次明不住生死涅槃。又
T33n1702_p0195b01║恐執施化跡。故次明行住淨也。以此六義別
T33n1702_p0195b02║對經文。廣如彼論避煩不敘。又十下二重。以
T33n1702_p0195b03║八義相攝。一者攝是籠羅包納之義。即以普
T33n1702_p0195b04║度眾生現無違反。是故配同第一發心住也。
T33n1702_p0195b05║二者淨與相應。蓋一義耳。是故配同第二住
T33n1702_p0195b06║也。三者雖三色四法皆是欲得。由此配同三
T33n1702_p0195b07║四二住也。四者可知。五者正當淨心地故同
T33n1702_p0195b08║此住。六者正當究竟位故同此住。雖通修道
T33n1702_p0195b09║就多故說。一一下明各攝義。如第一住中。普
T33n1702_p0195b10║度四生廣也。令入無餘涅槃深也。實無眾生
T33n1702_p0195b11║得滅度者廣也。菩薩無我人等相者深也。初
T33n1702_p0195b12║住既爾餘則例知。若五百生忍廣也。並無我
T33n1702_p0195b13║人深也。若細言之。前以六住攝十八住。後以
T33n1702_p0195b14║二住攝十八住。皆得滿足。疏十八住下。三更
T33n1702_p0195b15║約地位配釋。然諸教中所說地位。或有或無。
T33n1702_p0195b16║如楞伽經云。十地即為初。二地即為八。乃至
T33n1702_p0195b17║無所有何地。此明無也。仁王纓絡等經。即具
T33n1702_p0195b18║說地位。是明有也。然此有無皆隨機說也若
T33n1702_p0195b19║華嚴行布萬差圓融一際。有無無閡。斯則稱
T33n1702_p0195b20║性之說也然依華嚴有無無閡方為了義。以
T33n1702_p0195b21║約法即無約人即有。人法既不相離有無。故
T33n1702_p0195b22║合均齊。然其行人念念須冥佛境反窮果海。
T33n1702_p0195b23║自然階降不同。若預等級用心畢竟障於證
T33n1702_p0195b24║入。故華嚴疏云。修則頓修位分因果。況此經
T33n1702_p0195b25║宗無相。豈合列位淺深。但約情惑漸薄而位
T33n1702_p0195b26║地轉高義相稍同。故略配攝也。等一十住者。
T33n1702_p0195b27║十住謂第一發心住。二持地三修行。四生貴。
T33n1702_p0195b28║五方便具足。六正心。七不退。八童真。九法王
T33n1702_p0195b29║子。十灌頂。今配十住者。與彼初住名同故配
T33n1702_p0195c01║之也。問比但云一。如何配十。答以初攝後
T33n1702_p0195c02║故。問何故不言十信位耶。答亦攝入十住位
T33n1702_p0195c03║中也。以前之十住。通名信行地。故亦同華嚴
T33n1702_p0195c04║合前開後也。故發心一住。前攝十信後攝餘九
T33n1702_p0195c05║耳。第二十行等者。十行即一歡喜行。二饒益。三
T33n1702_p0195c06║無瞋恨。四無盡五離癡亂。六善現。七無著。八尊
T33n1702_p0195c07║重。九善法。十真實。前六者十中前六行也。以
T33n1702_p0195c08║配此中第二住處。以此住處說六度故。即布施
T33n1702_p0195c09║配歡喜行。持戒配饒益行。忍辱配無瞋恨行。
T33n1702_p0195c10║精進配無盡行。禪定配離癡亂行。智慧配善
T33n1702_p0195c11║現行。心離分別善巧示現故。三第七行者。不
T33n1702_p0195c12║以相見如來。即無著也。四後三行者。配第四
T33n1702_p0195c13║住中三種法身。謂言說法身配尊重行於佛言
T33n1702_p0195c14║教生尊重故。智相法身配善法行。以真如無
T33n1702_p0195c15║為是真善法故。福相法身配真實行。以持經
T33n1702_p0195c16║之福無漏真實故。五至十四配十迴向者。一救
T33n1702_p0195c17║護一切眾生離眾生相迴向。二不壞。三等一
T33n1702_p0195c18║切佛。四至一切處五無盡功德藏。六隨順堅
T33n1702_p0195c19║固善根。七等心隨順一切眾生。八真如相九
T33n1702_p0195c20║無縛無著解脫。十法界無量。五配第一。離慢
T33n1702_p0195c21║即是離眾生相也。六配第二。遇佛多聞信。解
T33n1702_p0195c22║行等不壞。七配第三。諸佛離相既不住色。即
T33n1702_p0195c23║等佛也八配第四。既見大身非身。是真如際
T33n1702_p0195c24║方至一切處。九配第五。不隨外論受持此經。
T33n1702_p0195c25║即得無盡功德。十配第六。觀破五蘊與定相
T33n1702_p0195c26║應善根堅固。十一配第七。既不取相即於眾
T33n1702_p0195c27║生等隨順之。十二配第八。經云離一切相即
T33n1702_p0195c28║名諸佛。即真如相也。十三配第九。割截不瞋
T33n1702_p0195c29║即無縛無著也。十四配第十。經云無有邊不
T33n1702_p0196a01║可思議功德。即是法界功德也。十五燸等者
T33n1702_p0196a02║配四加行位也。然此四位由三賢菩薩已經一
T33n1702_p0196a03║無數劫修集福智資糧。為入見道故復加行。
T33n1702_p0196a04║燸頂二位。以四尋伺觀。觀所取名等四法假
T33n1702_p0196a05║有實無。即所取空。忍世第一。以四如實智。通
T33n1702_p0196a06║觀能所名等皆空。然忍有三品。謂下中上。下
T33n1702_p0196a07║品印所取空中品順能取空。上品印能取空。
T33n1702_p0196a08║世第一二空俱印。然皆滯相未能證實。故唯
T33n1702_p0196a09║識云。現前立少物。謂是唯識性。以有所得故。
T33n1702_p0196a10║非實住唯識。若配經文即十五住。經云實無
T33n1702_p0196a11║有法發阿耨菩提心者。以菩提能發所取。既
T33n1702_p0196a12║言實無即所取空。當燸頂二位。十六住中。經
T33n1702_p0196a13║云佛於然燈佛所不得菩提。是印所取空。當
T33n1702_p0196a14║下品忍。次云如來者即諸法如義即順能取
T33n1702_p0196a15║空。然猶未說後時不得。即知未能印持故。當
T33n1702_p0196a16║中品忍。次云實無有法佛得阿耨菩提。此明
T33n1702_p0196a17║後時畢竟不得。即印能取空當上品忍。次云
T33n1702_p0196a18║如來所得法。此法無實無虛。乃至即非一切
T33n1702_p0196a19║法即雙印二空。當世第一位也。十七初地者
T33n1702_p0196a20║如前疏云攝種性智證遍行真如等故當初
T33n1702_p0196a21║地。十八等者。於中合有二。謂此住中初國土
T33n1702_p0196a22║淨具足。當修道位。故前疏云。此教二地已上
T33n1702_p0196a23║諸大菩薩。從無上見智淨具足已下。皆究竟
T33n1702_p0196a24║位。故前疏云此下皆住佛果也。是則十八住
T33n1702_p0196a25║中。前十四資糧。十五十六加行。十七見道。十
T33n1702_p0196a26║八中初一具足修道餘即無學道也。懸判竟。
T33n1702_p0196a27║第二下二。初牃章分文。二依章正釋四。初善
T33n1702_p0196a28║現申請二。一整儀讚佛疏二。初釋請人。從初
T33n1702_p0196a29║至恭敬即是整儀。餘皆讚佛也。經時者。即如
T33n1702_p0196b01║來食已。敷座而坐時也。德長年老者。謂德高
T33n1702_p0196b02║曰長年多曰老也。唐譯下證年老。魏譯下證
T33n1702_p0196b03║德長。智慧超倫即是德長義也。然以慧為命
T33n1702_p0196b04║者。約喻顯法也。謂人身以命為本。佛法以慧
T33n1702_p0196b05║為本。命盡則六根俱廢。慧喪則萬行不成云
T33n1702_p0196b06║云。此約別義釋長老也。若通意者。但有德業
T33n1702_p0196b07║便名長老。如云先生未必年老矣。須菩提者
T33n1702_p0196b08║亦云蘇補底。但梵音楚夏耳。善吉下。從末倒
T33n1702_p0196b09║標。生時下據本順釋。西域記云。是東方青龍
T33n1702_p0196b10║陀佛。影響釋迦之會。示跡聲聞發揚空理。十
T33n1702_p0196b11║方諸佛法皆爾也。從座下。二釋請儀二。初正
T33n1702_p0196b12║釋經文。皆整儀者。疏雖通明經須別釋。從座
T33n1702_p0196b13║起者。師資之道尊卑頗殊。欲有諮詢不可坐
T33n1702_p0196b14║問。此同曾子避席對夫子也。孝經中夫子問
T33n1702_p0196b15║曾子曰。先王有至德要道以順天下。民用和
T33n1702_p0196b16║穆上下無怨。汝知之乎。曾子避席曰。參不敏
T33n1702_p0196b17║何足以知之。雖彼答此問。而致敬是同也。偏
T33n1702_p0196b18║袒右肩。是彼方儀則此土非儀也。欲問如來
T33n1702_p0196b19║故須偏袒。右膝下。右則為順膝能迴屈。表順
T33n1702_p0196b20║理心也。著地即示卑之相也。膝表智地表理。
T33n1702_p0196b21║合掌即表冥心。掌合不執外物。心冥覺不異
T33n1702_p0196b22║緣。欲問實相法門故。須用心如此。恭敬者總
T33n1702_p0196b23║結也。起座袒肩跪膝合掌。莫非恭敬故爾。亦
T33n1702_p0196b24║可配於三業。謂座起袒肩合掌等身業也。恭
T33n1702_p0196b25║敬即意業也。白佛言下即口業也。希有下。疏
T33n1702_p0196b26║且總明具有四種。一時希有曠劫難逢。然今賢
T33n1702_p0196b27║劫之中。正當住劫。就住劫中有二十增減。今
T33n1702_p0196b28║即第九減劫中。人壽二萬歲時。迦葉如來出
T33n1702_p0196b29║世百年減一年。至人壽百歲時。釋迦如來出
T33n1702_p0196c01║世。減後此劫已盡至第十劫展轉卻增。至八
T33n1702_p0196c02║萬四千歲。又百年減一年。至人壽八萬歲時。
T33n1702_p0196c03║彌勒佛出世。望過去未來。二佛相去一千一
T33n1702_p0196c04║百萬餘年。中間更無。故云希有也。故法華云。
T33n1702_p0196c05║諸佛興出世。懸遠值遇難。二處希有。三千
T33n1702_p0196c06║界中唯有一佛。百億四天下百億須彌山百
T33n1702_p0196c07║億日月百億六欲百億梵世。其中唯有一佛。
T33n1702_p0196c08║此方而現也。三德希有。福慧超絕勝無上故。
T33n1702_p0196c09║故法華云。我所得智慧。微妙最第一。又云。如
T33n1702_p0196c10║其所得法。定慧力莊嚴。以此度眾生。自證無
T33n1702_p0196c11║上道。然佛功德不可稱說盡其邊際。故華嚴
T33n1702_p0196c12║云。剎塵心念可數知。大海中水可飲盡。虛空
T33n1702_p0196c13║可量風可繫。無能說盡佛功德。四事希有。用
T33n1702_p0196c14║大慈悲極巧方便。現多種身相。演無量法門。
T33n1702_p0196c15║隨眾生根皆利益故。今所歎者。意則雖通義
T33n1702_p0196c16║當歎事。以下標。云善護念等。如來者真化不
T33n1702_p0196c17║同。真佛名如來者迷。時背覺合塵名如去悟。
T33n1702_p0196c18║了背塵合覺名如來。如即真如來去即隨緣
T33n1702_p0196c19║也。化佛名如來者。從真如起來。成正覺而化
T33n1702_p0196c20║眾生。今當後者故云從如而來。根熟者。三賢
T33n1702_p0196c21║已上菩薩。信根成熟永無退轉也。智慧力。即
T33n1702_p0196c22║無分別智成就。佛法即隨其分位令證真如。
T33n1702_p0196c23║乃於一法令達百千萬法明門等。斯則自利
T33n1702_p0196c24║行也。教化力即後得智。攝受眾生即隨其分
T33n1702_p0196c25║位。令於百千萬億等世界中教化眾生。斯則
T33n1702_p0196c26║利他行也。根未熟者十信菩薩也。以此位人
T33n1702_p0196c27║六度亂修心如輕毛故。云懼其退失。以信根
T33n1702_p0196c28║未成遇緣恐退故。須付囑智者令其教化使
T33n1702_p0196c29║不退也將小下。將小菩薩付大菩薩。囑大菩
T33n1702_p0197a01║薩化小菩薩也。此如父母遺囑子孫云云菩
T33n1702_p0197a02║提下。二別解菩薩。菩薩梵音言猶不足。具云
T33n1702_p0197a03║菩提薩埵。此云覺有情。以時人不貴唐言故
T33n1702_p0197a04║存梵語。秦地好略。又削提埵二字但云菩薩。
T33n1702_p0197a05║約境所求是覺。所度是有情。然約人有四句。
T33n1702_p0197a06║謂二乘有求無度。諸佛有度無求。菩薩亦求
T33n1702_p0197a07║亦度。凡夫無求無度。約心者亦四句。諸佛有
T33n1702_p0197a08║覺無情。凡夫有情無覺。菩薩有情有覺。二乘
T33n1702_p0197a09║入無餘依界。無情無覺。約能所者。所求是覺。
T33n1702_p0197a10║能求是有情。三皆下。皆上句是覺。下句是有
T33n1702_p0197a11║情。然此三義之中初約悲智。次約真妄。三約
T33n1702_p0197a12║人法。菩薩之義不踰此三。未必寶冠天衣方
T33n1702_p0197a13║是菩薩。二中疏曲分下二。初釋當機。以發心
T33n1702_p0197a14║者方是當機。華嚴下引證。此有兩意。初云有
T33n1702_p0197a15║人先曾發心後時忘失。尚非其器況全不發
T33n1702_p0197a16║心者。何以故。魔所攝持故。後意即云。眾生發
T33n1702_p0197a17║心後時忘失者。蓋為不解住修降伏耳。故今
T33n1702_p0197a18║所問免使遺忘。前揀其機後防其退。有茲兩
T33n1702_p0197a19║意故用彼經。所以善財童子。每遇善友皆啟
T33n1702_p0197a20║云。我已先發阿耨多羅三藐三菩提心。而未
T33n1702_p0197a21║知云何學菩薩行修菩薩道。意明發心方是
T33n1702_p0197a22║修行之器。阿耨下先翻名。謂正智下釋義上
T33n1702_p0197a23║正字且對遍字以分二智下正字即明二智所
T33n1702_p0197a24║覺不偏不邪。即以正智覺真遍智覺俗。皆不
T33n1702_p0197a25║偏邪故云正覺。以二乘偏覺凡夫邪覺。今揀
T33n1702_p0197a26║此二故不偏邪。謂如理而知。如事而知故也。
T33n1702_p0197a27║然此二智亦名如理如量根本後得真俗權實
T33n1702_p0197a28║等。又準智度論說。從因至果有五種菩提。一
T33n1702_p0197a29║發心菩提。即十信是。二伏心菩提即三賢是。
T33n1702_p0197b01║三明心菩提。即初地至七地是。四出到菩提。
T33n1702_p0197b02║八九十地是。五無上菩提。即如來地是。今約
T33n1702_p0197b03║能發心即當第一。約所發即第五。能所合論
T33n1702_p0197b04║貫通初後也。疏二釋正問三。初釋魏本。先引
T33n1702_p0197b05║文意云下釋意。住何境界者。未發心時住六
T33n1702_p0197b06║塵境。既發心已誠宜改轍。故云住何境界。修
T33n1702_p0197b07║何下。未發心時十惡為務。既發心已不可依
T33n1702_p0197b08║前。故云修何行業。妄心下。未發心時妄心起
T33n1702_p0197b09║即逐妄。既發心已不可隨之。是故問云云何
T33n1702_p0197b10║降伏。故佛下懸示答意。意云昔住六塵之境。
T33n1702_p0197b11║今住四心。昔行十惡今行六度。昔時著相今
T33n1702_p0197b12║令不著。如是用心真實修行。發菩提心豈忘
T33n1702_p0197b13║失耶。秦譯下會當經。初難起意云下釋初二
T33n1702_p0197b14║句標。意云雖無修行之文。含有修行之義。如
T33n1702_p0197b15║起信中說。六八二識不言第七雖即不說義
T33n1702_p0197b16║亦具足云云。謂四下指經釋成。意云四心中。
T33n1702_p0197b17║亦有住修降義。六度中亦有住修降義。何以
T33n1702_p0197b18║故。住謂發心必須修進。降謂制伏依住修所
T33n1702_p0197b19║明。由是於此不相捨離。秦什所略意在於茲。
T33n1702_p0197b20║文雖不明義已具矣。故無著下。三引論證。住
T33n1702_p0197b21║謂欲願者。欲願意起即是發心也。修行等者。
T33n1702_p0197b22║平等持心名為等持。等持即相應。相應即是
T33n1702_p0197b23║修行義也。降伏等者。彼心即上相應心也。制
T33n1702_p0197b24║令還住即卻使相應也。此即依住修說降伏
T33n1702_p0197b25║義。經論相契聖旨頗同。故如上說理實然矣。
T33n1702_p0197b26║又十八等者。此是無著論。明豎答三問之意
T33n1702_p0197b27║也若準天親解經。則明橫答三問。從須菩提
T33n1702_p0197b28║但應如所教住已下。即為別斷疑情。今明無
T33n1702_p0197b29║著故有此說。意云不唯四心。六度之中有住
T33n1702_p0197c01║修降伏之義。其如十八住內。皆有此三。如初
T33n1702_p0197c02║住中。度四生入涅槃是住義。無生可度是修
T33n1702_p0197c03║義。無我等相是降伏義。初住既爾餘則皆然。
T33n1702_p0197c04║故知下結義三。行一者。三義具足方成一行。
T33n1702_p0197c05║謂空發心降伏。不修行亦非行。但發心修行。
T33n1702_p0197c06║不降伏亦非行。空降伏修行不發心亦非行。
T33n1702_p0197c07║如鼎三足如天三光。闕一不可。譯經之妙厥
T33n1702_p0197c08║在茲焉。印讚所讚者。印讚須菩提之所讚也。
T33n1702_p0197c09║即經云善哉善哉是讚也。如汝所說是印也。
T33n1702_p0197c10║如來善護念等。是所讚也。重言等者。善吉所
T33n1702_p0197c11║讚雅契佛心。若不重言安表善極。如顏回死
T33n1702_p0197c12║夫子歎之云天喪予天喪予。注云。再言者痛
T33n1702_p0197c13║傷之甚也。吉凶雖別殷勤頗同。護付等者。空
T33n1702_p0197c14║生發言言當其事。是故調御印讚云云。敕聽
T33n1702_p0197c15║許說者。經云汝今諦聽敕聽九。當為汝說許
T33n1702_p0197c16║說也。諦謂審實之義。意令審諦真實用心聽
T33n1702_p0197c17║也。無以生滅等者。此乃反用淨名經文。彼云
T33n1702_p0197c18║無以生滅心行說實相法。此意云。既不得以
T33n1702_p0197c19║生滅心說。豈得以生滅心聽。既是不生不滅
T33n1702_p0197c20║實相之法。云何以生滅心行。說之聽之。無以
T33n1702_p0197c21║妙饌置於穢器。智論下釋相。端視謂不左顧
T33n1702_p0197c22║右眄也。目若別顧心則異緣。本欲制心且令
T33n1702_p0197c23║端視。此是用心之方便也。渴飲者喻也。如渴
T33n1702_p0197c24║飲水但恐水竭無暇別觀。聽法之者亦復如
T33n1702_p0197c25║是。思冀妙門無心睥睨。一心入語義者。意中
T33n1702_p0197c26║現義方發於言。言中有義義中有意。令聽者
T33n1702_p0197c27║以耳識聽其言以意識採其義尋義而取意得
T33n1702_p0197c28║意而捨義。苟能得意在懷。何慮失於言義。心
T33n1702_p0197c29║心若此如瓶注瓶。一覽無遺可為至妙。故云
T33n1702_p0198a01║一心入於語義中也。踊躍即歡賀之貌。即欲
T33n1702_p0198a02║聞法之時也。悲喜即聞了之時。悲謂傷昔日
T33n1702_p0198a03║不遇。如下經云涕淚悲泣。喜謂慶今日之得
T33n1702_p0198a04║聞。如鶖子踊躍歡喜。傷昔慶今故云悲喜。如
T33n1702_p0198a05║是下結揀其機也。意云若不如是用心。則不
T33n1702_p0198a06║可為說。又真諦記說。諦聽離三過失得三功
T33n1702_p0198a07║德。謂離散亂輕慢顛倒。如次生聞思修三慧
T33n1702_p0198a08║也。標勸將陳者。標謂標指。勸謂勸勉。將猶欲
T33n1702_p0198a09║也。陳說也。即經云善男子等標也。應如是等
T33n1702_p0198a10║者勸也。標勸之意。意在欲說故云將陳。即懸
T33n1702_p0198a11║指向下正答之文。是故疏云我當為汝等也。
T33n1702_p0198a12║三中唯者下如今人稱。喏皆順從之辭也。老
T33n1702_p0198a13║子云。唯之與阿相去幾何。注文如疏。今則禮
T33n1702_p0198a14║對也。十地等者。釋願聞之相。即華嚴十地品
T33n1702_p0198a15║中。諸菩薩眾請金剛藏。說十地法門之偈。今
T33n1702_p0198a16║借用之。然前四句。於中約喻配其三慧。初句
T33n1702_p0198a17║聞慧。聞法不思如飲水不味。次句思慧。若要
T33n1702_p0198a18║尋求食味。應須啖嚼。第三修慧。修行惑遣如
T33n1702_p0198a19║服藥病除。後句即三慧之果。蜂採百華以成
T33n1702_p0198a20║蜜。人集萬行以證真。蜂成蜜已依蜜而活。人
T33n1702_p0198a21║證真已依真而住。我等下合喻。最後一句通
T33n1702_p0198a22║喻所聞。
T33n1702_p0198a23║金剛經纂要刊定記卷第三
