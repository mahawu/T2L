T33n1702_p0208a11║
T33n1702_p0208a12║
T33n1702_p0208a13║金剛經纂要刊定記卷第五
T33n1702_p0208a14║
T33n1702_p0208a15║　　　　長水沙門子璿錄
T33n1702_p0208a16║第六疏初標章。若法下指疑起處。此亦從前
T33n1702_p0208a17║第三中來。云何下結成疑也。既興功運行六
T33n1702_p0208a18║度齊修。迴向發心嚴淨佛土。此若非取則孰
T33n1702_p0208a19║為取耶。佛身之疑意亦同此。以是二報不相
T33n1702_p0208a20║離故。故論文中二疑雙敘。然今此科但斷一
T33n1702_p0208a21║種舉問。經意云。菩薩取形相莊嚴佛土不。佛
T33n1702_p0208a22║意等者。空生本疑有取。佛意欲顯無取。取與
T33n1702_p0208a23║無取在於性相二土。故且舉相問之。試其解
T33n1702_p0208a24║不。釋答經意云。不取相莊嚴佛土也。徵意云。
T33n1702_p0208a25║以何義故不取相莊嚴佛土。釋意云。不以相
T33n1702_p0208a26║莊嚴是真實莊嚴也。偈云下。於中前三句正
T33n1702_p0208a27║釋經。後一句即卻釋偈之第三句也。又前兩
T33n1702_p0208a28║句。釋經中莊嚴佛土者。非形釋即非莊嚴。第
T33n1702_p0208a29║一體釋是名莊嚴。非嚴顯偈中非形。莊嚴意。
T33n1702_p0208b01║顯偈中第一體。此但指配其文。義意即邐迤
T33n1702_p0208b02║次顯。論釋下轉釋偈文。諸佛下至不可取。釋
T33n1702_p0208b03║偈之前半。謂修習無分別智。通達唯識真實
T33n1702_p0208b04║之性。此則以智契如名為莊嚴。即是無取之
T33n1702_p0208b05║義。所疑有取自此釋遣。莊嚴有二下釋後半。
T33n1702_p0208b06║先列二土。形相即法相土。謂金地寶池等。以
T33n1702_p0208b07║要言之。但有所見聞皆屬形相。第一義即法性
T33n1702_p0208b08║土。謂離一切相無所見聞。即真如理是。非嚴
T33n1702_p0208b09║下正釋。即以後第三句為出所以。由是故得
T33n1702_p0208b10║非嚴及莊嚴也。非嚴即揀法相土。非今所嚴
T33n1702_p0208b11║之者。當於經中則非莊嚴也。莊嚴意。即顯法
T33n1702_p0208b12║性土。是此所嚴之者。當於經中是名莊嚴。所
T33n1702_p0208b13║謂顯發過恒河沙數功德。而為莊嚴。如金作
T33n1702_p0208b14║器器非外來。即以此器反嚴於金。是故前引
T33n1702_p0208b15║論云。諸佛無有莊嚴國土事等。是則於諸嚴
T33n1702_p0208b16║中更無過者故。云第一莊嚴等也。言意者。即
T33n1702_p0208b17║指非形第一體。是非嚴莊嚴之意也。意即所
T33n1702_p0208b18║以也。問諸佛身土必須性相具足方為了義。
T33n1702_p0208b19║今既唯言於性。豈不闕於相耶。答身土之相
T33n1702_p0208b20║唯心之影。心淨方能現之。苟能清淨其心。身
T33n1702_p0208b21║土自然顯現。其猶磨鏡塵盡像生自然。如然
T33n1702_p0208b22║故非造作。故唯識云。大圓鏡智。能現能生身
T33n1702_p0208b23║土智影。況是即相亡相非謂棄相取性。但無
T33n1702_p0208b24║執情何閡於相。然以經宗無相此義稍增。首
T33n1702_p0208b25║末皆爾。用心之相如次所明。淨心勸經意云。
T33n1702_p0208b26║以是義故。汝諸菩薩應生無住清淨之心。若
T33n1702_p0208b27║人下。先敘所遮之心。意以形相為真佛土。由
T33n1702_p0208b28║是見故便欲形相莊嚴。故云我成就等。彼住
T33n1702_p0208b29║下顯失也。意明本欲嚴淨如何卻生染心。以
T33n1702_p0208c01║住色等即生死心。何名淨耶。為遮下。躡前所
T33n1702_p0208c02║遮引起經意。既以不住色等為清淨心。當知。
T33n1702_p0208c03║住於色等誠為染矣。正智者。無住之心既是
T33n1702_p0208c04║正智。當知有住所生之心同為妄識。此中正
T33n1702_p0208c05║智而言生者。所謂顯發非刱然而生。故大經
T33n1702_p0208c06║云。於一切法不生。是般若波羅蜜生也。以此
T33n1702_p0208c07║般若不生不滅故云真心。若都下。顯意遮過
T33n1702_p0208c08║恐惰空見。故令生此真心。天真之心本無生
T33n1702_p0208c09║滅。但緣住境即不相應。亦非斷滅心。若不住
T33n1702_p0208c10║般若。了然亦非生起。恐人迷此故為顯而遮
T33n1702_p0208c11║之。是則前令不住色等是遮有。後令生心是
T33n1702_p0208c12║遮無。既離有無即名中道。如斯體達是真莊
T33n1702_p0208c13║嚴。何有佛土而不清淨。故淨名云。欲淨佛土
T33n1702_p0208c14║當淨其心。隨其心淨即佛土淨。淨其心者即離
T33n1702_p0208c15║有無也。第七疏初標章。疑起之意前章已敘。
T33n1702_p0208c16║問此與第三何別。答前化此報故不同也。緣
T33n1702_p0208c17║前聞應化非真。故無有取。便云報身是實應
T33n1702_p0208c18║有取心。是故此疑躡彼第三而起也。斷疑經
T33n1702_p0208c19║問答可知。徵意云。以何義故。名之為大。釋意
T33n1702_p0208c20║云。非有漏有為身。是無漏無為身。若準無著
T33n1702_p0208c21║則全異於此。大抵首末皆依二諦而釋也。今
T33n1702_p0208c22║此疏中有依天親。有依無著。則此一段且依
T33n1702_p0208c23║天親也。疏二初總釋喻旨。高遠等者。謂下據
T33n1702_p0208c24║金輪高八萬由旬。六萬諸山而為眷屬故。名
T33n1702_p0208c25║為大。故華嚴疏云。須彌橫海落群峰之高。而
T33n1702_p0208c26║不取等者。彼山雖大四寶所成。五位法中色
T33n1702_p0208c27║法所攝。三性之內無記性收。豈有分別而取
T33n1702_p0208c28║為王也。報佛下正明所喻。謂進修多劫福智
T33n1702_p0208c29║圓明。純淨無垢更無過此。故云無上。獨王
T33n1702_p0209a01║(去聲)法界故號法王。大有二義。一約體身智郭
T33n1702_p0209a02║周故。二約位諸聖莫及故。無分別者。非如色
T33n1702_p0209a03║法是無記性。但以三祇修習萬慮都忘。如知
T33n1702_p0209a04║寂然。故無分別。偈云下以偈結也。非身下。二
T33n1702_p0209a05║別解非身二。初牒經略指。無漏無為者。無漏
T33n1702_p0209a06║則簡異世間。無為則表非生滅。問今明報身。
T33n1702_p0209a07║即合有為無漏。云何此說無為耶。答此據實
T33n1702_p0209a08║教不約權宗故。是無為也。故淨名云。佛身無
T33n1702_p0209a09║為不墮諸數。佛身無漏諸漏已盡。故偈云下。
T33n1702_p0209a10║二引論廣釋二。初引本偈。此偈標遠離有為有
T33n1702_p0209a11║漏。意顯唯有無漏法體。論云下。二引論文三。
T33n1702_p0209a12║初雙標。若如是者。指經徵起以標也。以唯下。
T33n1702_p0209a13║二雙釋。清淨身即法身也。此釋有物之句。即
T33n1702_p0209a14║是經中是名大身也。問此說報身。云何言法。
T33n1702_p0209a15║答以法報合說二身不殊。以此實教理智無二
T33n1702_p0209a16║故得云耳。以遠離下。釋無物之句也。即是經
T33n1702_p0209a17║中佛說非身也。法身既是無為。則離有為生
T33n1702_p0209a18║滅。有為既離況有漏耶。故此釋文不言諸漏。
T33n1702_p0209a19║以是下三雙結。謂以是遠離及唯有故。顯得
T33n1702_p0209a20║法身真我。無漏無為不生不滅。湛然清淨故
T33n1702_p0209a21║有實體。名為有物。不如凡夫遍計之我有漏
T33n1702_p0209a22║有為即生即滅如彼夢幻無有實體也。以不依
T33n1702_p0209a23║下。結無有物。亦是重顯所以也。以不依於五
T33n1702_p0209a24║蘊有為之緣而住。唯如如及如如智獨存故。
T33n1702_p0209a25║有實我。當知凡夫皆依五蘊有為緣住。五蘊
T33n1702_p0209a26║尚假。況所計我耶。緣法非己故。云依他也。辯
T33n1702_p0209a27║沙經意可見。阿耨池者。此贍部洲。從中向北
T33n1702_p0209a28║有九黑山。次有大雪山。次有香醉山。於雪北
T33n1702_p0209a29║香南有阿耨池。此云無熱惱。縱廣五十由旬。
T33n1702_p0209b01║八功德水充滿其中。於中四面各出一大河。
T33n1702_p0209b02║東名𣩦伽河。繞池一匝流入東海。南信渡河。
T33n1702_p0209b03║西縛芻。北徒多。皆繞池一匝如次。入南西北
T33n1702_p0209b04║海。今經恒河即殑伽也。言恒者譯者訛也。周
T33n1702_p0209b05║四十里者。謂初出池口處也。佛多下。出取喻
T33n1702_p0209b06║之由。然說此經時。但在祇園。餘說法時多近
T33n1702_p0209b07║於彼故。以喻也。彰福經意可見。論云下徵也。
T33n1702_p0209b08║謂三疑之後四果之前。已說寶施之喻。今復
T33n1702_p0209b09║說者豈不重耶。偈云下釋也。謂前已一三千
T33n1702_p0209b10║界寶施。此說無量三千界寶施。雖則總是多。
T33n1702_p0209b11║若總是勝校量。然其後者。即多中之多勝中
T33n1702_p0209b12║之勝。故重說也。斯則言說重而義意不重。何
T33n1702_p0209b13║故下轉難。意云。何不於前文中便說此喻耶。
T33n1702_p0209b14║為漸下約人通也謂機淺法深。頓說難信漸
T33n1702_p0209b15║次誘引令知勝德。又前下約法通也。謂喻之
T33n1702_p0209b16║前。未說四果無心釋迦無得嚴淨國土不嚴
T33n1702_p0209b17║而嚴。修證佛身無證而證。是故校量之喻亦
T33n1702_p0209b18║未能勝。後乃既明斯義法理兼深。由是校量
T33n1702_p0209b19║之喻亦復殊勝。或可出生佛法之義亦在前
T33n1702_p0209b20║喻之後也。況後釋所以中五段經文。亦屬於
T33n1702_p0209b21║此思之。顯勝經意可知大意同前者。即福不
T33n1702_p0209b22║趣菩提。二能趣菩提是也。可敬經可知。大般
T33n1702_p0209b23║若下引事證。帝釋每於善法堂中。為天眾說
T33n1702_p0209b24║般若波羅蜜法。或有時不在。諸天若到皆向
T33n1702_p0209b25║座恭敬作禮。為重於法乃尊於處。故高顯者。
T33n1702_p0209b26║以尊人故令處高顯。俾遠近皆見敬而生福
T33n1702_p0209b27║也。形貌等者。塔中有佛形貌人見必生敬心。
T33n1702_p0209b28║見於說法之處。亦如見佛形貌。若梵語制多
T33n1702_p0209b29║此云靈廟。或云可供養處。與此大同。獲益經
T33n1702_p0209c01║意云。宣說四句之處。尚得天人供養。何況盡
T33n1702_p0209c02║此經文能受持耶。如經敘之前四句等者。據
T33n1702_p0209c03║此經意望於前段有二勝劣。何者為前說其
T33n1702_p0209c04║處。此說於人。前明四句偈。此明盡受持。由是
T33n1702_p0209c05║前則劣中之劣。此乃勝中之勝。反覆而言故
T33n1702_p0209c06║云何況也。最上者法身也。無漏無為絕上上
T33n1702_p0209c07║故。第一者報身也。眾聖中尊更無過故。希有
T33n1702_p0209c08║者化身也。如前所說四種事故。意明受持讀
T33n1702_p0209c09║誦具獲三身功德圓滿也。有云。能趣菩提故
T33n1702_p0209c10║云最上。勝出諸乘故云第一。世間無比故云
T33n1702_p0209c11║希有。有佛經意云。如此經文隨何方所。即為
T33n1702_p0209c12║有佛及諸弟子。經顯下明有佛及有之所以。
T33n1702_p0209c13║謂報化必依法身。法身又從經顯。既有能顯
T33n1702_p0209c14║之教。必有所顯之佛。又經是教法佛是果法。
T33n1702_p0209c15║果由理顯理由。行致。斯則三佛備足四法具
T33n1702_p0209c16║圓。所在之處豈生輕劣。又一切下。明有弟子
T33n1702_p0209c17║之所以。三乘賢聖體是無為。經顯無為故有
T33n1702_p0209c18║賢聖。尊重者。謂證如者。皆是入理聖人。可尊
T33n1702_p0209c19║可重故。若準魏經。即但言有佛使人尊重。不
T33n1702_p0209c20║言別有弟子。故彼文云。即為有佛尊重似佛。
T33n1702_p0209c21║名勝經問意云。未審此經有何名目。不有名
T33n1702_p0209c22║目如何奉持。答文可知。徵意云。如來常說諸
T33n1702_p0209c23║法名相皆空。今特立此名者。有何所以。釋意
T33n1702_p0209c24║云。我所立者名即無名。無名之名豈違空義。
T33n1702_p0209c25║為受持故於無名中強立名耳。佛立下。釋立
T33n1702_p0209c26║名之因。因即所依之義。謂金剛有能壞之義
T33n1702_p0209c27║般若有觀照之功。法喻雙彰故。曰金剛般若
T33n1702_p0209c28║其實亦約能堅之義以立。今且就用釋之。具
T33n1702_p0209c29║如題中及七義句中說也。斷惑故勝者。眾生
T33n1702_p0210a01║流轉為遭惑染。若斷惑染成佛無疑豈不勝
T33n1702_p0210a02║乎。對治等者。約名顯義義實名虛。若執虛名
T33n1702_p0210a03║安得實義。慮有斯執。是故對治異說。勝經問
T33n1702_p0210a04║意云。汝謂如來除所證之法外更有別異之
T33n1702_p0210a05║說不。答意云。如來除所證之法外。更無別異
T33n1702_p0210a06║之說。此段躡於次前立名處來。意云非唯立
T33n1702_p0210a07║此經名名即無名。凡有所說悉皆如此。又非
T33n1702_p0210a08║我獨爾諸佛亦然。無別等者。謂釋迦一佛初
T33n1702_p0210a09║中後說。竟無別異增減。然乃但據真實無差。
T33n1702_p0210a10║不約言辭有異耳。但如下出所以也。凡有說
T33n1702_p0210a11║時皆如其證。證中無說豈有異耶。三世下。結
T33n1702_p0210a12║通諸佛。以諸佛同證竟無二源不證則已。證
T33n1702_p0210a13║則無別也。若未至極位在因地中。隨其所說
T33n1702_p0210a14║各各差別。何以故。所證不同故。如地前地上
T33n1702_p0210a15║十地節級不同。由是果人決無異說。故云下。
T33n1702_p0210a16║結成上義。既一佛多佛過去未來所說皆同。
T33n1702_p0210a17║咸如其證。如證之說不亦勝乎。故論云下引
T33n1702_p0210a18║證唯獨等者。說般若能斷煩惱。無有一佛不
T33n1702_p0210a19║作此說。餘皆若此。第一等者。以諦理離言說
T33n1702_p0210a20║相離名字相故不可說。此證前既如其證則
T33n1702_p0210a21║無所說也。然無著天親語。雖似異其意實同。
T33n1702_p0210a22║既如其證豈非第一義耶。塵勝經問答之文
T33n1702_p0210a23║可見。釋意云。所言塵者。非煩惱塵但是地塵。
T33n1702_p0210a24║所言世界者。非染因界但是地塵界。此即躡
T33n1702_p0210a25║前校量中來。由前說河沙寶施不及持經。惑
T33n1702_p0210a26║者所聞未能誠信。所以如來特說此義。使其
T33n1702_p0210a27║明見優劣用滌所疑。具在疏文昭然可見。論
T33n1702_p0210a28║云下。釋盡其意。意云。碎界為塵。塵上不起煩
T33n1702_p0210a29║惱。寶施得福即有貪瞋五欲自娛。無惡不造。
T33n1702_p0210b01║故相傳云。布施是第三生怨。所以塵界勝於
T33n1702_p0210b02║寶施。且塵界但不起過尚得為勝。況受持此
T33n1702_p0210b03║經。定招佛果豈可以為劣哉。由是相望便有
T33n1702_p0210b04║三重勝劣。謂寶施不及塵界。塵界不及持經。
T33n1702_p0210b05║持經尚勝於塵界。豈得不如寶施。如百姓不
T33n1702_p0210b06║如宰相。宰相不如天子。天子尚勝於宰相。豈
T33n1702_p0210b07║得不如百姓。喻中天子最勝也。法中持經最
T33n1702_p0210b08║勝也。經勝所以豈不昭然。大雲下。但對經文
T33n1702_p0210b09║以揀法喻。更無別義。然其意者。說微塵是塵。
T33n1702_p0210b10║貪等亦是塵。以俱有坌污之義故。說三千為
T33n1702_p0210b11║界。說煩惱染因亦為界。以皆有為因之義故。
T33n1702_p0210b12║亦可三千是器界。煩惱是有情界故也。今則
T33n1702_p0210b13║揀非貪等塵及染因界。但是地塵及三千界
T33n1702_p0210b14║也。是則結釋上義並如前說。果勝經問答之
T33n1702_p0210b15║文可知徵意云。以何義故。不以三十二相為
T33n1702_p0210b16║法身如來。釋意云。如來說三十二相。非是法
T33n1702_p0210b17║身無為之相。但是化身有為之相故。恐施下。
T33n1702_p0210b18║敘經起之意也。恐彼意云若施不求佛即起
T33n1702_p0210b19║煩惱本。為求佛云何煩惱。彼所求者。即是三
T33n1702_p0210b20║十二相之身。為破此見故復問之。持說下。且
T33n1702_p0210b21║標勝劣。謂寶施但得色相。持經即得菩提。故
T33n1702_p0210b22║云勝彼福德。何以故者。徵意云。既得三十二
T33n1702_p0210b23║相。何不得菩提。彼相下釋也。理法身是菩提
T33n1702_p0210b24║相。彼三十二相非菩提相。所以言者。菩提無
T33n1702_p0210b25║相故。由法身即菩提相。非菩提相空矣。又於
T33n1702_p0210b26║其中。法身則勝色身則劣。何以故。法身無為
T33n1702_p0210b27║真實性故。色身有為影像相故。然由持說因
T33n1702_p0210b28║勝故。果中獲法身。寶施因劣故。果中獲色身。
T33n1702_p0210b29║故上標云。持說此經勝彼福德。經福下轉遮
T33n1702_p0210c01║謬解。恐施寶者聞上所說。便云雖知色身劣
T33n1702_p0210c02║於法身寶施不如持說。我以不能持說不要
T33n1702_p0210c03║法身恒將寶施成就色身。相好既圓不亦妙
T33n1702_p0210c04║矣。為遮此見故此云也。謂前且約別義分於
T33n1702_p0210c05║因果。故說施感相身。若據實義而論。空施不
T33n1702_p0210c06║成相果。何者。由無智慧隨相生情。所施雖多
T33n1702_p0210c07║唯成有漏。縱得三十二相。但是轉輪王色相
T33n1702_p0210c08║雖同不名為佛。若能持說此經。則智慧圓起。
T33n1702_p0210c09║依慧行施不住有空。以無漏因獲無漏果。如
T33n1702_p0210c10║此三十二相。始得名為佛焉。意明下。結釋上
T33n1702_p0210c11║義不逾前說。校量經意如文可知。但甚多之
T33n1702_p0210c12║言。顯超命施之福也。捨身等者。意恐人聞寶
T33n1702_p0210c13║施不及受持。便謂以是身外之財所以劣於經
T33n1702_p0210c14║福。若將身命布施必勝受持。為破其見故有
T33n1702_p0210c15║此文。沙數猶劣況一身耶。泣歎經意者。謂空
T33n1702_p0210c16║生聞上所說。喜極成悲泣涕連連。自宣心曲
T33n1702_p0210c17║身為羅漢已是多時慧眼雖開未聞斯教。捨
T33n1702_p0210c18║身下。悲泣之由。然有三意。一謂傷彼捨身虛
T33n1702_p0210c19║其功。故意云。捨命河沙劣於持說。不達深旨
T33n1702_p0210c20║勞而無功。二謂悲曩劫不逢遇故意云。在凡
T33n1702_p0210c21║不聞故當其分。自階聖果亦未聞之。三謂慶
T33n1702_p0210c22║今得聞。喜極成悲故。善吉刱聞深法非本所
T33n1702_p0210c23║望。涕淚交流以彰極喜。今此疏中且明前一
T33n1702_p0210c24║也。論云下引證。慧眼等者。謂空生混跡寄位
T33n1702_p0210c25║小乘。自證人空已來未聞法空之理。以法空
T33n1702_p0210c26║是大乘所證境故然。以此為經勝由者。有兩
T33n1702_p0210c27║重意。一謂教若麤淺聞乃尋常。既感悲啼乃
T33n1702_p0210c28║知深妙。二謂常人啼泣未足為奇。善吉悲傷當
T33n1702_p0210c29║知最勝。勝之所以不亦明乎正明經意云。若
T33n1702_p0211a01║人聞此能生信心。此信若生不信諸法。故云
T33n1702_p0211a02║清淨。諸法既泯實相生焉。三身功德自此周
T33n1702_p0211a03║備。豈不勝耶。第一等者如前所明經。文存略
T33n1702_p0211a04║故標二也。此中即般若教。餘者即未說般若
T33n1702_p0211a05║之前。二乘人天之教。所言實相者。即無相之
T33n1702_p0211a06║相也。謂無我法之相。以要言之。離一切相名
T33n1702_p0211a07║為實相。故下文云。離一切相即名諸佛。言餘
T33n1702_p0211a08║教所無者。謂人天教中具足二執。小乘教內
T33n1702_p0211a09║法相猶存。不可以二執之相而為實相。故言
T33n1702_p0211a10║餘者非實相。非猶無也。言此有者。謂頓除二
T33n1702_p0211a11║執雙顯二空空病亦空。二邊皆離中道斯顯
T33n1702_p0211a12║名實相焉。故云此中有也。問實相之理教但
T33n1702_p0211a13║能詮。云何信心便生實相。答謂能信此經必
T33n1702_p0211a14║無二執。無二執處即是實相。非謂別有實相
T33n1702_p0211a15║生也。佛跡經意云。此實相者體當勝義。但唯
T33n1702_p0211a16║無相名依世諦故言實相。為離等者。恐聞實
T33n1702_p0211a17║相之名。便生實相之想。想即分別也。良以實
T33n1702_p0211a18║相真妙言念不及。雖假言念唯證相應。若起
T33n1702_p0211a19║當情但唯影像。恐認於此故曰即非。信解經
T33n1702_p0211a20║意云。我為阿羅漢親稟佛言。信解受持不為
T33n1702_p0211a21║難事。若當來世濁惡世中。去聖時遠不聞佛
T33n1702_p0211a22║說。覽斯遺教信解法空。領受任持依解起行。
T33n1702_p0211a23║若斯等類不亦難乎。未來等者。謂無著出世
T33n1702_p0211a24║當正法中。故引來世之勝人。以誡當時之劣
T33n1702_p0211a25║者。是知小人君子何代無之。斯則指於第二
T33n1702_p0211a26║疑中所說後五百歲持戒修福者也。三空經
T33n1702_p0211a27║徵意云。設有能信解受持。以何義故得為希
T33n1702_p0211a28║有。釋意云。以無我等相故。此則我空也。徵意
T33n1702_p0211a29║云。所以令無我等相者。何謂也。釋意云。以
T33n1702_p0211b01║我等相即非相故。我相體是心心所法。既無
T33n1702_p0211b02║此體即是法空也。又徵意云。以何義故。令無
T33n1702_p0211b03║我法之相。後釋意云。離一切相名為佛。故諸
T33n1702_p0211b04║相雖多不逾我法。今此統收故云一切。斯則
T33n1702_p0211b05║是相皆離為俱空也。俱空之理則名為佛。佛
T33n1702_p0211b06║自此成故言勝也。人法二取其義可知。顯示
T33n1702_p0211b07║等者。為我法二空菩薩。有分離一切相。方是
T33n1702_p0211b08║如來。今顯示此義者。令諸菩薩方便隨順學
T33n1702_p0211b09║而習之見賢思齊速成佛故。故云諸佛世尊
T33n1702_p0211b10║乃至如是學也。印定經意如文可知。然以前
T33n1702_p0211b11║來從爾時須菩提聞說是經。乃至離一切相
T33n1702_p0211b12║即名諸佛。盡是空生之言。於中邐迤有其六
T33n1702_p0211b13║重。所謂聞法悲啼信生實相。對彰難易明無
T33n1702_p0211b14║我人。法執兼亡盡成佛故。如斯所說皆當誠
T33n1702_p0211b15║諦之言。故佛世尊印云如是。重言者表言當
T33n1702_p0211b16║之極耳。不動經意云。此經深妙難解難知。或
T33n1702_p0211b17║有人聞多生驚畏。若得不生驚畏。豈不希有
T33n1702_p0211b18║者哉。實難其人蓋緣經勝。經勝之義昭然可
T33n1702_p0211b19║知。驚畏者。此三行相不同。驚謂愕然而怪。怖
T33n1702_p0211b20║則進退慞惶。畏則一向恐懼。如人欲往上京
T33n1702_p0211b21║行於大路。以先未經歷忽然而驚。心自念言
T33n1702_p0211b22║何謂至此。或進或退疑是疑非。遂無決定之
T33n1702_p0211b23║心。謂此路元來不是。或反而不進。或恐懼發
T33n1702_p0211b24║狂墜壑投巖不終天命。法中亦爾。以佛於人
T33n1702_p0211b25║天小乘教中說空說有。不達意者隨言而執。
T33n1702_p0211b26║及說此經則顯非空非有中道之理。先所執者
T33n1702_p0211b27║悉皆驚畏。卻以為非不能進趣。或墮凡夫或
T33n1702_p0211b28║落小乘。菩提真空從茲永失。今之經意則云。
T33n1702_p0211b29║若人聞此不有。不空難信之法。不生驚畏之
T33n1702_p0211c01║心。則能不捨菩提進向大道。旨趣深妙尟有
T33n1702_p0211c02║其人。若或有之是為希有也。大因經徵意云。
T33n1702_p0211c03║以何義故。聞而不驚等。得為希有耶。釋意云。
T33n1702_p0211c04║以此法門於諸波羅蜜中是第一波羅蜜故。
T33n1702_p0211c05║然此波羅蜜。若約勝義則不可言故。言非第
T33n1702_p0211c06║一等。今所說者約世諦說。為勝之義不亦然
T33n1702_p0211c07║乎。故云是名等。二都下。為前來兩重校量皆
T33n1702_p0211c08║言經勝。釋勝所以已列九門。每門之中各是
T33n1702_p0211c09║一義。未知根本何謂勝乎。斯則於勝所以中。
T33n1702_p0211c10║更徵勝所以也。大因者。謂第六般若波羅蜜
T33n1702_p0211c11║也。以佛有三身法身最大此能得故。名為大
T33n1702_p0211c12║因。六中最勝故稱第一。勝餘等者。謂人天二
T33n1702_p0211c13║乘教中不詮此法。今乃詮之。彼以所詮劣故。
T33n1702_p0211c14║能詮亦劣。此以所詮勝故。能詮亦勝也。清淨
T33n1702_p0211c15║等者。謂隨相之法建言必異。離相之理說即
T33n1702_p0211c16║無差。以平等一夫故。平等一味即勝義諦也。以
T33n1702_p0211c17║是勝義故清淨矣。故彼下通釋都徵之意。檀
T33n1702_p0211c18║即是施。通於內外二財故云等也。無如是功
T33n1702_p0211c19║德者。謂在因無破惑之功。在果無法身之德。
T33n1702_p0211c20║故此福者受持讀誦也。然前門門皆顯經勝。
T33n1702_p0211c21║勝之根本不過此門。能成清淨法身。是故說
T33n1702_p0211c22║名為勝。內外財施安可校量。第八疏初標章。
T33n1702_p0211c23║向說下指疑起處也。此從前內財校量中來。
T33n1702_p0211c24║謂河沙命施全勝外財。猶感苦身故名為劣。
T33n1702_p0211c25║若爾者印定前說。依此下結成疑也。謂依此
T33n1702_p0211c26║經受持解說不憚勞苦。即是菩薩行。菩薩之
T33n1702_p0211c27║行無所不為。剜身然燈割股救鴿。一句投火半
T33n1702_p0211c28║偈亡軀。供佛燒身捐形飼虎。如是等行皆名
T33n1702_p0211c29║苦因。為行頗同果證何異。因果既等何勝劣
T33n1702_p0212a01║哉。云何等者。意明前捨身命即成苦果。今受
T33n1702_p0212a02║持經亦是苦行。何故不成苦果耶。忍體經意
T33n1702_p0212a03║云。忍辱波羅蜜者。勝義諦中則無此相。故云
T33n1702_p0212a04║非忍辱等。斷疑意者。若如汝言受持此經。及
T33n1702_p0212a05║菩薩行苦行。便同捨身俱成苦果者。此義不
T33n1702_p0212a06║然。以前捨身不達無相即成苦果。持說此法
T33n1702_p0212a07║菩薩苦行達無我人。知忍無忍彼岸非岸直造
T33n1702_p0212a08║本源。豈成苦果。故云忍辱非忍辱等。忍到等
T33n1702_p0212a09║者。然此以超忍為體。須知本末五重。然後披
T33n1702_p0212a10║疏則明見其理。五重者。一是本源之心非動
T33n1702_p0212a11║非靜。二不忍謂以怨報怨。三忍雖不加報未
T33n1702_p0212a12║能忘懷。即未至彼岸忍。四忘情絕慮寂然不
T33n1702_p0212a13║動。即至彼岸忍。五非動非靜。即超彼岸忍。為
T33n1702_p0212a14║治動心且居靜境。動既非實靜豈為真。若準
T33n1702_p0212a15║五門方為究竟。與其第一更無二源。體相常
T33n1702_p0212a16║然竟無改易。今言忍辱波羅蜜即第四門。非
T33n1702_p0212a17║忍辱波羅蜜即第五門。離苦相者。已越第三
T33n1702_p0212a18║彼岸非岸兼超第四。尚踰靜境豈有動心。初
T33n1702_p0212a19║後兩端正當忍體。正明經徵意云。以何義故。
T33n1702_p0212a20║能行此忍。釋意云。以無我人等相故也。歌利
T33n1702_p0212a21║王等。準涅槃經說。我念往昔。生南天竺富單
T33n1702_p0212a22║那城婆羅門家。是時有王名迦羅富。其性暴
T33n1702_p0212a23║惡憍慢自在。我於爾時為眾生故。在彼城外
T33n1702_p0212a24║寂然禪思。爾時彼王春木華敷。與其眷屬宮
T33n1702_p0212a25║人婇女出城遊觀。在林樹下五欲自娛。其諸
T33n1702_p0212a26║婇女捨王遊戲遂至我所。我時為欲斷彼貪
T33n1702_p0212a27║故而為說法。時王見我便生惡心。而問我言。
T33n1702_p0212a28║汝今以得阿羅漢果耶。我言不得。復言獲得
T33n1702_p0212a29║不還果耶。我言不得。復言汝既年少。未得如
T33n1702_p0212b01║是二果。則為具有貪欲煩惱。云何恣情觀我
T33n1702_p0212b02║女人。我即答言。大王當知。我今雖未斷貪欲
T33n1702_p0212b03║結。然其內心實無貪著。王言癡人。世有仙人
T33n1702_p0212b04║服氣食果見色尚貪。況汝盛年未斷貪欲。云
T33n1702_p0212b05║何見色而當不著。我言大王見色不貪。實不
T33n1702_p0212b06║由於服氣食果。皆由繫念無常不淨。王言。若
T33n1702_p0212b07║有輕他而生誹謗。云何得名修持淨戒。我言。
T33n1702_p0212b08║大王若有妒心則為誹謗。我無妒心云何言
T33n1702_p0212b09║謗。王言。大士云何名戒。我言。忍名為戒。王
T33n1702_p0212b10║言若忍。是戒當截汝耳若能忍者知汝持戒。
T33n1702_p0212b11║即截我耳。時我被截容顏不變。時王群臣。見
T33n1702_p0212b12║是事已即諫王言。如是大士不應加害。王告
T33n1702_p0212b13║諸臣。汝等云何知是大士。諸臣不言見受苦
T33n1702_p0212b14║時容顏不變。王復語言。我當更試知變不變。
T33n1702_p0212b15║即劓其鼻刖其手足。爾時菩薩。已於無量無
T33n1702_p0212b16║邊世中。修習慈悲愍苦眾生。時四天王心懷
T33n1702_p0212b17║瞋忿雨砂礫石。王見事已心大怖畏。復至我
T33n1702_p0212b18║所長跪而言。惟願哀愍聽我懺悔。我言。大王
T33n1702_p0212b19║我心無瞋亦如無貪。王言。大德云何得知。我
T33n1702_p0212b20║即立誓。我若真實無瞋恨者。令我此身平復
T33n1702_p0212b21║如故。發是願已身即平復。今疏言。問得四果
T33n1702_p0212b22║者。蓋通相而言也。論云。下義如後釋。反顯經
T33n1702_p0212b23║徵意云。以何義故得知無我等相。釋意云。若
T33n1702_p0212b24║有我相應生瞋恨。既不瞋恨則無我相。如昔
T33n1702_p0212b25║立誓若實無瞋身即平復。以無瞋故則知無
T33n1702_p0212b26║我。以無我故。方成真實忍波羅蜜。支離也。相
T33n1702_p0212b27║續忍經意云。恐人將謂只是一度能為此忍。
T33n1702_p0212b28║故說過去已五百生。或恐人言無我能忍應
T33n1702_p0212b29║可暫時。若使頻為必不能爾。故說多生悉皆
T33n1702_p0212c01║如是。或恐人言有何所因無我。能忍故說多
T33n1702_p0212c02║生忍之熟故。含三意故有是言也。累苦故者。
T33n1702_p0212c03║本疑累苦難忍。卻由累苦能忍。斯則翻前三
T33n1702_p0212c04║意中後二意也。而樂者。然有四意故樂。一為
T33n1702_p0212c05║忍熟故樂。如役力之人久得其志也。二為正
T33n1702_p0212c06║定故樂。常踞大定寂滅不動故。三為愍他故
T33n1702_p0212c07║樂。如孩子杖父父即樂生。四為自利故樂。以
T33n1702_p0212c08║將此幻形易得堅質。具茲四意故言樂也。疏
T33n1702_p0212c09║文但有前三。故偈云下引證。如是苦行果者。
T33n1702_p0212c10║對破疑情也。謂因苦果還苦。因樂果還樂。故
T33n1702_p0212c11║不同也。如陶金作器器還是金。和土脫墼墼
T33n1702_p0212c12║還是土。前徵云。何此法不成苦果。今此結云。
T33n1702_p0212c13║如是苦行故。不成苦果也。二勸離相中疏二。
T33n1702_p0212c14║一引論敘意。論云下出勸之由也。謂不能安
T33n1702_p0212c15║忍。欲捨菩提心。由見苦故。見苦是苦者。由不
T33n1702_p0212c16║離我相故。若離我相則不見苦。自然成忍不
T33n1702_p0212c17║捨菩提故。今勸之令離相也。夫菩提心者。謂
T33n1702_p0212c18║上求下化二利不息。既若見苦為苦。即不能
T33n1702_p0212c19║忘身捨命出生入死。是故便捨大菩提心。如
T33n1702_p0212c20║舍利弗本發大心行菩薩行。至六住被乞眼
T33n1702_p0212c21║睛便生瞋忿不成忍行捨大歸小。蓋由我相
T33n1702_p0212c22║也。三種苦者。前二即次文。後一即當第十
T33n1702_p0212c23║疑中心住於法行布施等是也。意明住相行
T33n1702_p0212c24║施墮有漏中。受用欲樂疲乏生苦也。亦可有
T33n1702_p0212c25║漏有限。有限故乏受用。乏受用故生於苦也。
T33n1702_p0212c26║然今依天親科經。故不收入此段。前二文理
T33n1702_p0212c27║相似故全用之。總標經意云。以是無我相等
T33n1702_p0212c28║得成忍行。故彼諸菩薩。應須離相發菩提心。
T33n1702_p0212c29║若離等者。住相既捨菩提。不住即成大忍。菩
T33n1702_p0213a01║提之心自然久固。何捨之有也。無著下可知
T33n1702_p0213a02║流轉苦。經意云。不應住於色等六境生於妄
T33n1702_p0213a03║心。應生無住菩提之心。若心有住色等境界。
T33n1702_p0213a04║則為非住菩提也。以是義故。佛於正答問之
T33n1702_p0213a05║中說菩薩心。不應住於色等布施。菩薩之行
T33n1702_p0213a06║處處皆同。故引前文以證於後也。流是下解
T33n1702_p0213a07║科文。此即四諦之中。前二世間因果也。大雲
T33n1702_p0213a08║解云。集招苦果故說為流。生死不停故名為
T33n1702_p0213a09║轉。斯則襲習綸輪之義也。著色等者。著色等
T33n1702_p0213a10║即疲乏。菩提心不生。不著色等即不疲乏。菩
T33n1702_p0213a11║提心生矣。引前等者。是上修行文中也。已如
T33n1702_p0213a12║前說相違苦。經意云。菩薩行行本為利益眾
T33n1702_p0213a13║生。故便離相行於布施。若能離相則眾生相
T33n1702_p0213a14║違時。不生疲乏也。況我法二相。如來說為非
T33n1702_p0213a15║相耶。以皆本無故須離矣。若其本有何用離
T33n1702_p0213a16║之。勸離之旨方茲著矣。疏文內引無著顯意。
T33n1702_p0213a17║既為等者。蓋不合為而為之也。如人邀客本
T33n1702_p0213a18║為供承見有所須反生凌辱於理如何。由不
T33n1702_p0213a19║能下。出瞋之所以也。故顯下出經意也。但無
T33n1702_p0213a20║此二心必相應。論云下。二約天親釋文。眾生
T33n1702_p0213a21║相者。以魏經云。一切眾生相故。陰中等者。今
T33n1702_p0213a22║於陰中不見有我。故云非相也。五陰法者。以
T33n1702_p0213a23║彼眾生。皆用五陰之所成故。陰空等者。以無
T33n1702_p0213a24║能成之五陰故。云法無我也。然此人法二相
T33n1702_p0213a25║本自空無。眾生不知妄執為有。今所說者意。
T33n1702_p0213a26║令知而離之也。又此我法經文。文與意反。文
T33n1702_p0213a27║即先法後人。意則先人後法。魏經之內文句
T33n1702_p0213a28║昭然。故今疏中順意釋也。第九疏初標章。於
T33n1702_p0213a29║證下。述疑意兼指疑起處也。此從前第三第
T33n1702_p0213b01║七中來。以彼校量內外財施不及持經。以此
T33n1702_p0213b02║得菩提故遂起疑云。若然者且言說是因。因
T33n1702_p0213b03║即是道以此證果理則不成。何者。以果是無
T33n1702_p0213b04║為無為有體。因是有為有為無體。無體之道
T33n1702_p0213b05║不到果中。云何說此而為因耶。斷疑經意云。
T33n1702_p0213b06║如來之言真實無異。皆如其事不狂眾生。持
T33n1702_p0213b07║說必趣菩提。汝等云何不信。又以如來說於
T33n1702_p0213b08║真實等故。名如來為真實語者。由是者字皆
T33n1702_p0213b09║屬如來。疏文初略消經意。佛所下。通說斷疑
T33n1702_p0213b10║之意。皆如其事者。即下四語所說之事。今說
T33n1702_p0213b11║等者以彼況此也。意云彼既無謬此豈不然。
T33n1702_p0213b12║真語下。二廣釋五語。佛身即真身也。以法報
T33n1702_p0213b13║合論理智無二故。若欲分文別指。則佛身是
T33n1702_p0213b14║報。大菩提法為法也。是真智者。以菩提是覺
T33n1702_p0213b15║覺即智故。論云。依此法身說名本覺。法報合
T33n1702_p0213b16║說同名真身。如來說此真智之法。乃名如來
T33n1702_p0213b17║為真語者。此則以所說名能說也。餘皆例此。
T33n1702_p0213b18║諦實等義已如前說。如語等者。小乘雖有生
T33n1702_p0213b19║空之理非實真如。以是偏真未徹源。故大乘
T33n1702_p0213b20║之內。具顯三空。空病亦空是究竟真如法也。
T33n1702_p0213b21║不異者。與三乘弟子授記劫數久遠名號壽
T33n1702_p0213b22║量國土等事。一一不異故也。佛將等者。謂本
T33n1702_p0213b23║來只有四語。秦什譯時加此一語。欲以統收
T33n1702_p0213b24║四語發明佛意用之斷疑也。應可一一舉而
T33n1702_p0213b25║問之。以顯不狂之義。且如佛說大菩提法。為
T33n1702_p0213b26║真智時為真不真耶。則對曰。真當知。如來是
T33n1702_p0213b27║真語者。斯則不誑之義明矣。他皆例此。說此
T33n1702_p0213b28║四事既不誑人。今說此經受持得菩提果。豈
T33n1702_p0213b29║成誑耶。云何不信。雖此言說有為無體之因。
T33n1702_p0213c01║能證離言無為有體之果。故偈云。果雖不住
T33n1702_p0213c02║道而首能為因。以諸佛實語。彼智有四種。亦
T33n1702_p0213c03║如淨名云。文字性離即是解脫。無離文字說
T33n1702_p0213c04║解脫也。離執經意者。前雖以言遣疑又恐隨
T33n1702_p0213c05║言生執。聞說依言得菩提。便謂言中有菩
T33n1702_p0213c06║提。及聞言中無菩提。便謂畢竟無菩提。不
T33n1702_p0213c07║達言空而法實故作斯執。今則遣之故。云
T33n1702_p0213c08║如來所得等也。如言等者。為言說緣生本無
T33n1702_p0213c09║自性。言中菩提亦同言說。何以故。有名無實
T33n1702_p0213c10║故。如言於火但有火名。名言二法皆無體性。
T33n1702_p0213c11║故云如言等也。不如等者。不似言說也。謂言
T33n1702_p0213c12║說畢竟無體。菩提之法即不無也。但以不在
T33n1702_p0213c13║言中。不無離言之法。如言中之火雖無不無
T33n1702_p0213c14║離言之火。由是言中雖無火。不妨因言而得
T33n1702_p0213c15║火。言中雖無菩提。不妨因言而得菩提。以依
T33n1702_p0213c16║言進修必證果故。若然者則不應言中執有
T33n1702_p0213c17║離言執無。達此有無方云離執。故偈云。順彼
T33n1702_p0213c18║實智說。不實亦不虛。如聞聲取證。對治如是
T33n1702_p0213c19║說。第十疏初標章。若聖下指疑起處。此從第
T33n1702_p0213c20║三中來。準彼但云無為不言真如。今所言者。
T33n1702_p0213c21║揀餘無為故。所以揀者欲顯所疑要成遍義。
T33n1702_p0213c22║餘無為法有不遍故。彼真如下立理也。如華
T33n1702_p0213c23║嚴云。法性遍在一切處。一切眾生及國土三
T33n1702_p0213c24║世。悉在無有餘。亦無形相而可得。斯則處及
T33n1702_p0213c25║塵塵時。該念念故也。何故下結成疑。既遍時
T33n1702_p0213c26║處即合皆得。何故有得不得耶。斷疑經意云。
T33n1702_p0213c27║若住法行施。則不得真如。如入暗中一無所
T33n1702_p0213c28║見。若無住行施則得真如。如太陽昇天何所
T33n1702_p0213c29║不矚。真如雖遍得失在人。義理昭然竟何所
T33n1702_p0214a01║惑。無智等者。謂無般若觀照之智。由無智故。
T33n1702_p0214a02║即執著色等六塵及空有等一切法也。以住是
T33n1702_p0214a03║執著之義故云住法。心不淨者。由執著故為
T33n1702_p0214a04║塵所染。正智不生不證真理。故云不得得即
T33n1702_p0214a05║證也。有智等者反前可見。對治等者。以經中
T33n1702_p0214a06║具有法喻。疏中配釋影略難明。今要預說然
T33n1702_p0214a07║會疏文。謂喻中有五。一空二色三暗四日五
T33n1702_p0214a08║目。法中有四。一真如二性德三煩惱四智。法
T33n1702_p0214a09║四喻五。數不齊者。以空喻真如。色喻性德。暗
T33n1702_p0214a10║喻煩惱。日目二事同喻一智。所以然者。以日
T33n1702_p0214a11║目二事各有一能。智慧之中具有二義。日能
T33n1702_p0214a12║破暗如智斷惑。目能見空如智證理。既目無
T33n1702_p0214a13║破暗之義日無見空之能。約義分之但有四
T33n1702_p0214a14║對法喻。喻中意者。且如虛空無所不遍。一切
T33n1702_p0214a15║色法亦滿世間百千萬人悉在其內。日光未
T33n1702_p0214a16║出六合暝然。雖在空而不見空。雖對色而不
T33n1702_p0214a17║見色。苟或日出昏暗盡除。眼目開明空色皆
T33n1702_p0214a18║見。匪但空無邊際身在其中。反思暗暝之時
T33n1702_p0214a19║不曾暫出。法中亦爾。謂真如之理周遍十方。
T33n1702_p0214a20║性上功德亦遍一切。眾生無量悉在其中。以
T33n1702_p0214a21║智慧未生唯是癡暗。雖在真內何曾見真。雖
T33n1702_p0214a22║有性德不見性德。苟或智慧明發。惑暗盡除
T33n1702_p0214a23║真性廓周自然明見。匪但性無邊際身在性
T33n1702_p0214a24║中。反思迷暗之時不曾暫離。故肇公云。道遠
T33n1702_p0214a25║乎哉。觸事而真。聖遠乎哉。體之則神。彌勒頌
T33n1702_p0214a26║云。時及處實有為不得真如無智以住法餘
T33n1702_p0214a27║者有智。得對治法者即智慧也。以日目二種
T33n1702_p0214a28║同喻此。故謂日是能治暗是所治。所治之暗
T33n1702_p0214a29║既盡。能治日光現前。即能見其色等。法中惑
T33n1702_p0214b01║智例此言也。故偈云。暗如愚無智。明者如有
T33n1702_p0214b02║智。對法及對治。得滅法如是。讚德者。以顯得
T33n1702_p0214b03║真如為由心淨。心淨由不住法。不住法緣有
T33n1702_p0214b04║智。有智蓋由聞經。當知此經有其勝德。故須
T33n1702_p0214b05║讚歎以示將來勝德之相。即下十段總標經
T33n1702_p0214b06║意如文可知。所言以佛智慧知功德者。意言。
T33n1702_p0214b07║除佛世尊餘無知者。蓋顯功德之殊勝也。受
T33n1702_p0214b08║持因者標也。為欲下釋。欲受其文故先讀。欲
T33n1702_p0214b09║持其義故先誦。是故受持皆由讀誦。故分因
T33n1702_p0214b10║果也。受持等者。謂依總持法而受持修行。若
T33n1702_p0214b11║文若義總能領納方曰受持。此則思慧也。讀
T33n1702_p0214b12║誦等者。謂依聞慧廣故。讀誦修行。若無所聞
T33n1702_p0214b13║憑何讀誦。此聞慧也。論云。廣多讀習亦名聞
T33n1702_p0214b14║慧。然皆言修行者。蓋通相說也。非是三慧中
T33n1702_p0214b15║修慧。以修慧與理相應。唯局無漏。出於讀等
T33n1702_p0214b16║四法之表故不配之。但約聞思二慧。共所成
T33n1702_p0214b17║就故。疏次云。是則從他聞法等。故偈下引證。
T33n1702_p0214b18║從他即聞慧也。及內即思慧也捨命福經意
T33n1702_p0214b19║可知。以事等者。以前來已說命施。此中復說
T33n1702_p0214b20║者。蓋時事俱勝故。時即布施之時。事即布施
T33n1702_p0214b21║之事。前但一度施一河沙身命時事皆小。今
T33n1702_p0214b22║則無量劫中。日復三度以河沙身命布施時
T33n1702_p0214b23║事皆大是。捨命福中勝福德也。信經福經意
T33n1702_p0214b24║亦可知。不逆者是不謗義也。魏經如此。信經
T33n1702_p0214b25║者。謂能所校量之中皆有勝劣。能中一河沙
T33n1702_p0214b26║數為劣。三時多劫為勝。所中信。經為劣。持
T33n1702_p0214b27║說為勝。前則以劣況勝。此則以勝況劣。前淺
T33n1702_p0214b28║後深天地之遠矣。餘不測。經意云。若具足讚
T33n1702_p0214b29║歎終不可窮。以實言之。有無邊功德等也。非
T33n1702_p0214c01║餘等者。非二乘菩薩能盡知也。故前云以佛
T33n1702_p0214c02║智慧而悉知故。又下文云。當知是經義不可
T33n1702_p0214c03║思議。果報亦不可思議。佛尚如此餘豈能知。
T33n1702_p0214c04║自覺者。謂以心思口議但及名相之境。此非
T33n1702_p0214c05║名相故不可思議。唯證相應故也。等及勝者
T33n1702_p0214c06║兩意。一則無有等此勝功德故。二則無有勝
T33n1702_p0214c07║於此故。無有等於此故。故心經云。是無上咒
T33n1702_p0214c08║是無等等咒。及即等義故。不別標也。大心說
T33n1702_p0214c09║經意云。以非餘者所知故。故為最上者說。一
T33n1702_p0214c10║佛乘者。經中初標大乘名。恐濫於權教故復
T33n1702_p0214c11║揀。云最上乘者。今疏中出最上乘體。故云一
T33n1702_p0214c12║佛乘也。體當本覺故名為佛。非二非三故名
T33n1702_p0214c13║一乘。故魏經云。為住第一大乘眾生說。即當
T33n1702_p0214c14║善吉所為機發無上菩提心者。能傳經意云。
T33n1702_p0214c15║若能宣說受持。此則修行二利。能令佛種不
T33n1702_p0214c16║斷。則名荷擔菩提。滿足無上界者。滿足即成
T33n1702_p0214c17║就義。界即因義。意明不可量等功德與無上
T33n1702_p0214c18║菩提為因故也。荷擔等者。在肩曰擔。背負曰
T33n1702_p0214c19║荷。今明行菩薩行即是荷擔。謂以大悲下化。
T33n1702_p0214c20║以大智上求。以大願雙運。安於精進肩上。從
T33n1702_p0214c21║煩惱生死中出念念不住。直至菩提真性。自
T33n1702_p0214c22║他一時解脫方捨此擔。法炬經中。具有此說。
T33n1702_p0214c23║今經云。受持讀誦即自利。廣為人說即利他。
T33n1702_p0214c24║既若二利兼行。必以大願為體。由是能令佛
T33n1702_p0214c25║種不斷。故名荷擔菩提。樂小經徵意云。云何
T33n1702_p0214c26║唯為大乘者說。何故。持說名為荷擔菩提。釋
T33n1702_p0214c27║意云。以樂小者著我等見不能持說。故知能
T33n1702_p0214c28║持能說。是最上乘荷擔菩提之者。問何者名
T33n1702_p0214c29║為小法。誰為樂小之人。答四諦緣生名為小
T33n1702_p0215a01║法。聲聞緣覺即是樂小之人。滯情於中乃名
T33n1702_p0215a02║為樂。彼有法執此顯三空。是其非處故不能
T33n1702_p0215a03║持說。故魏經云。若有我人等。見於此法門。能
T33n1702_p0215a04║受持者無有是處。當知若能持說。即是樂大
T33n1702_p0215a05║法者。不著我人等見也。問聲聞緣覺以達我
T33n1702_p0215a06║空。云何經中而言著我。答以我人等見是心
T33n1702_p0215a07║心所法。著之即是法執故。指緣覺聲聞也。或
T33n1702_p0215a08║可樂小法者。即是聲聞緣覺。著我見者即是
T33n1702_p0215a09║一切凡夫。如塔經意云。經顯法身依法則有
T33n1702_p0215a10║報化。三身既存塔廟斯在。是故此處勸應供
T33n1702_p0215a11║養。準纂靈記說。隨朝益州新繁縣王者村有
T33n1702_p0215a12║書生。姓苟未詳其名。於彼村東空中四面書
T33n1702_p0215a13║之。村人謂曰書者何也。曰我書金剛般若經。
T33n1702_p0215a14║曰何用焉。曰與諸天讀之。時人見聞若存若
T33n1702_p0215a15║亡。彼屬霖雨流水滂霈。唯此地方丈餘間。如
T33n1702_p0215a16║堂閣下竟無沾濕。於是牧童每就避雨。時人
T33n1702_p0215a17║雖在莫知所由。至武德初。有西僧至神貌頗
T33n1702_p0215a18║異。於此作禮。村人謂曰。前無殿塔為何禮也。
T33n1702_p0215a19║曰君是鄉人耶。曰然。僧曰。君大無識此有金
T33n1702_p0215a20║剛般若經。諸天置蓋其上不絕供養。云何污
T33n1702_p0215a21║踐使其然乎。村人乃省苟生寫經之處。自此
T33n1702_p0215a22║遂甃甓嚴欄護之不令污踐。苟至齋日每常
T33n1702_p0215a23║供養。瞻禮者往往有聞天樂之聲。迄今其處
T33n1702_p0215a24║雨不能濕。且空書無跡尚乃如斯。況紙素分
T33n1702_p0215a25║明而不能爾。轉罪經意云。如過去造極惡合
T33n1702_p0215a26║來世墮。三塗者。苟遇此經受持讀誦。功力既
T33n1702_p0215a27║著能消極惡。遂以現遭輕賤之事。更不墮於
T33n1702_p0215a28║惡道。即是轉重業令輕受也。持經無我等相。
T33n1702_p0215a29║即煩惱障盡極惡消滅即業障盡。不墮即報
T33n1702_p0215b01║障盡。三障既滅三德必圓。故云當得菩提也。
T33n1702_p0215b02║總包等者。以打罵等事皆名輕賤故。隋譯下
T33n1702_p0215b03║引證。無著下轉釋。無量者。以身口意三所為
T33n1702_p0215b04║之事但不饒益。皆屬輕賤也。故云無量。罪滅
T33n1702_p0215b05║者。罪障既盡漸漸修行。因圓果滿自然為佛。
T33n1702_p0215b06║經言。當得意顯後時。非謂現世得成佛果。餘
T33n1702_p0215b07║轉滅等義。已於懸談五因中說竟。第八經疏
T33n1702_p0215b08║二。初總敘意。速證等者。意明持說此經。速證
T33n1702_p0215b09║菩提之法。所以超過如來事多世尊之福。故
T33n1702_p0215b10║偈云。福不至菩提。二能至菩提也。二別科釋
T33n1702_p0215b11║經二。初中全具福經意可見。然燈前者以釋
T33n1702_p0215b12║迦因地修行經三無數劫。第一劫滿遇寶髻
T33n1702_p0215b13║如來。第二劫滿遇然燈如來。第三劫滿遇勝
T33n1702_p0215b14║觀如來。今云。然燈前者。即第二劫中也。那由
T33n1702_p0215b15║他者。第九數數當萬萬。少分福經意。對前比
T33n1702_p0215b16║量可解。然所不及者有二義。一彼得福德。此
T33n1702_p0215b17║得菩提故。二彼有我相。此無我相故。故前云。
T33n1702_p0215b18║此人無我人相等也。則疑經意云。前雖校量
T33n1702_p0215b19║亦未具說。若具說者人必狐疑。狐者狡獸也。
T33n1702_p0215b20║以多疑故。故云狐疑。述征記云。風勁河冰始
T33n1702_p0215b21║合。要須狐行。以此物善聽。聽冰下水無流聲。
T33n1702_p0215b22║即過也。魏經即但云疑惑。幽邃經意云。校量
T33n1702_p0215b23║不及佛不具說者。以此經義及持者果報皆
T33n1702_p0215b24║不可心思言議故也。福體者經義也。為福所
T33n1702_p0215b25║依故。果體者佛菩提也。測量即思議也。以福
T33n1702_p0215b26║田佛果皆無相故。然科云總結幽邃準疏所。
T33n1702_p0215b27║判但局第十疑。中今若詳之兼該三七之。二
T33n1702_p0215b28║以始自第三乃至。第十邐迤次第五度校量。
T33n1702_p0215b29║謂外財兩度內財兩度佛因一度。且第一以□
T33n1702_p0215c01║三千界七寶布施校量不及持說。第二以無
T33n1702_p0215c02║量三千界寶施校量不及。第三以一河沙數
T33n1702_p0215c03║身命布施校量不及。第四以無量河沙數身
T33n1702_p0215c04║命布施校量不及。第五以如來因地供養諸
T33n1702_p0215c05║佛功德校量不及。至此第五是校量之極。更
T33n1702_p0215c06║無譬喻可以比況。故云乃至算數譬喻所不
T33n1702_p0215c07║能及。苟或具說人必生疑。故復云我若具說
T33n1702_p0215c08║者。或有人聞心則狂亂狐疑不信。自此之後
T33n1702_p0215c09║讚校都絕所以望前數段。故總結云。當知是
T33n1702_p0215c10║經義不可思議等也。問此至經末猶有數處
T33n1702_p0215c11║校量。云何輒言無校量耶。答餘所校量。但是
T33n1702_p0215c12║別意以之斷疑。實非前說五重次第也。由是
T33n1702_p0215c13║隨時略舉一三千界寶。或須彌聚寶。或阿僧
T33n1702_p0215c14║祇界寶。以為校量。若不然者。豈得勝義之後。
T33n1702_p0215c15║卻舉劣福為次第耶。第十一疏初標章。佛教
T33n1702_p0215c16║下指疑起處。住修下即正答三問。及次前十
T33n1702_p0215c17║段也。若無下結成疑。既教我住修離過。豈是
T33n1702_p0215c18║無我無人。若言無我誰住修離過耶。亦云下
T33n1702_p0215c19║敘別義。除細執者。即是第二疑中未除之者。
T33n1702_p0215c20║故今舉之令其除斷。問執與疑何別耶。答執
T33n1702_p0215c21║則堅著疑乃不決。若據論意正是除執不言
T33n1702_p0215c22║斷疑。今疏云斷疑者。若言除執文勢孤起血
T33n1702_p0215c23║脈不貫。故依諸疏以立此疑。偈云下引證除。
T33n1702_p0215c24║執道之與心蓋是一法。但以心本無我而執
T33n1702_p0215c25║我。道本不住而成住。故立障心違道也。然此
T33n1702_p0215c26║疑執之文。若詳經義別分。則從爾時須菩提。
T33n1702_p0215c27║至即非菩薩是斷疑。後之一段是除執也。故
T33n1702_p0215c28║論中釋已遍指後文。問經文雖似前問意全
T33n1702_p0215c29║別。意云。若人發心則無有我。是誰降伏其心。
T33n1702_p0216a01║反覆如上所說。必無我。經意云。若人發菩提
T33n1702_p0216a02║心已。當生度盡一切眾生之心。然不得起。有
T33n1702_p0216a03║眾生可度之念。亦不可起我能度之念。念既
T33n1702_p0216a04║不起即無我。無我即名菩薩也。非菩薩經徵
T33n1702_p0216a05║意云。以何義故。度眾生令不起眾生之念耶。
T33n1702_p0216a06║釋意云。若有我相眾生相等。非菩薩故。前約
T33n1702_p0216a07║所度之境。此約能度之心。心境合論通名為
T33n1702_p0216a08║我。既前後互舉。則顯能所皆無也。俱寂經徵
T33n1702_p0216a09║意云。前無所化之境。次無能化之心。所以要
T33n1702_p0216a10║無能所者。何謂也。釋意云。以能所俱十方是
T33n1702_p0216a11║菩薩故。法之一字能所俱攝。第十二疏初標
T33n1702_p0216a12║意。若無菩薩者。指疑起處。即從次前文中來
T33n1702_p0216a13║也。以前云無發心者。發心者即是菩薩故。云
T33n1702_p0216a14║何下結成疑也。然燈。即是釋迦因地。第二劫
T33n1702_p0216a15║滿所遇之佛。既於彼處行菩薩行。云何乃言
T33n1702_p0216a16║無發心者。舉疑處經意云。汝意之中頗謂我
T33n1702_p0216a17║於然燈佛所得菩提不。若得菩提何成菩薩。
T33n1702_p0216a18║是彼疑處故舉問之。降怨下敘其本事。準本
T33n1702_p0216a19║行經說。昔有大城。名為蓮華。城中有王。名曰
T33n1702_p0216a20║降怨。有一婆羅門。名曰日主。為王所重分與
T33n1702_p0216a21║半國封授為王。別為王城。名為埏主。日主夫
T33n1702_p0216a22║人。名為月上。然燈菩薩降神右脅出家成道。
T33n1702_p0216a23║時降怨王將欲迎請。遂敕城內外十二由旬。
T33n1702_p0216a24║禁斷諸華不令私賣。王皆自買以供如來。彼
T33n1702_p0216a25║國雪山南面有一梵志。名曰珍寶。有五百弟
T33n1702_p0216a26║子。中有一弟子。名之雲童。或名善慧。於彼眾
T33n1702_p0216a27║中而為上首。所有仙法皆學已了辭師還家。
T33n1702_p0216a28║師曰。汝今將歸。須以清淨傘蓋革屣金杖乃
T33n1702_p0216a29║至金錢五百報感之恩。雲童曰。我今並無此
T33n1702_p0216b01║物。但放我去得即送來。師即放之。雲童因赴
T33n1702_p0216b02║無遮之會。得五百金錢。便欲送還師處。因至
T33n1702_p0216b03║蓮華城內。見城嚴麗即問於人。乃知然燈如
T33n1702_p0216b04║來欲至。遂將三百金錢。於一婢子處。買得五
T33n1702_p0216b05║枝優缽羅華。兼彼女子寄華兩枝共為供養。
T33n1702_p0216b06║時佛入城即以此華散佛頂上。以願力故。成
T33n1702_p0216b07║於華蓋隨佛行住。佛神力故化一方泥。善慧見
T33n1702_p0216b08║之布髮而掩。復作是念。願得如來踏我身過。
T33n1702_p0216b09║若不蒙記莂我終不起。如來即至履之而過。
T33n1702_p0216b10║止諸徒眾皆不令踏。即授其記作如是言。此
T33n1702_p0216b11║摩那婆於未來世當得作佛。號釋迦牟尼。十
T33n1702_p0216b12║號具足如我無異。今善吉意云。既若買華供
T33n1702_p0216b13║佛布髮掩泥即是菩薩。若此非菩薩者。則孰
T33n1702_p0216b14║為菩薩歟。斷疑念經答意云。我意不謂如來
T33n1702_p0216b15║得菩提也。我已解佛所說之義。於彼佛所無
T33n1702_p0216b16║有一法得為菩提。彼時者。蓮華城中授記之
T33n1702_p0216b17║時也。智與理冥心與神會。亡所得之法無能
T33n1702_p0216b18║得之心。故云都無等。由無等者。即指上無得
T33n1702_p0216b19║而得。夫菩提之為法者。寂滅無生不空不有
T33n1702_p0216b20║離一切相。若離能所則順菩提得佛授記。若
T33n1702_p0216b21║存能所心境不亡。則與菩提極相違逆。如何
T33n1702_p0216b22║得記。故淨名云。寂滅是菩提。滅諸相故。印決
T33n1702_p0216b23║定經意云。空生之言稱其實理。故云如是。實
T33n1702_p0216b24║無下。如來述成可知。我於彼時者。即受記及
T33n1702_p0216b25║修行時也。無有一法得菩提者。此約橫豎顯
T33n1702_p0216b26║之。橫則於六度萬行之中。行行皆無得義。若
T33n1702_p0216b27║布施得菩提。則不要戒忍等。豎則初中後念。
T33n1702_p0216b28║念念皆無得義。若初念得。何須念念相續等。
T33n1702_p0216b29║如是橫豎心行之中。皆無得菩提義也。功德
T33n1702_p0216c01║施下未詳何經。若見等者。以自他之相相待
T33n1702_p0216c02║而成。既見於他必須見自。見身清淨等者。反
T33n1702_p0216c03║於前也。清淨即是空義。見他既見於自。不見
T33n1702_p0216c04║自則不見他。成既相因而成。泯亦相因而滅。
T33n1702_p0216c05║如淨名云。如自觀身實相。觀佛亦然。亦如志
T33n1702_p0216c06║公云。以我身空諸法空。千品萬類悉皆同。亦
T33n1702_p0216c07║同莊子中說。因有而有之。因無而無之也。見
T33n1702_p0216c08║清淨智等者。非唯無所見之自他。兼無能見
T33n1702_p0216c09║之智用。斯則能所雙泯也。圓覺經云。依幻說
T33n1702_p0216c10║覺亦名為幻。既皆是幻豈得存焉。然雖能所
T33n1702_p0216c11║兩亡不成斷滅。以靈源真心本無能所。妄生
T33n1702_p0216c12║能所即是乖真。能所既除即合本體。靈然不
T33n1702_p0216c13║昧物我皆如。故華嚴云。能見及所見。見者悉
T33n1702_p0216c14║除遣。不壞於真見。是名真見者。又圓覺云。諸
T33n1702_p0216c15║幻盡滅覺心不動。是名見佛者。結成見義。如
T33n1702_p0216c16║上用心方得見佛。若生分別執相違真則不
T33n1702_p0216c17║名見。故華嚴云。一切法不生。一切法不滅。若
T33n1702_p0216c18║能如是解。諸佛常現前。得無生忍等者。謂以
T33n1702_p0216c19║正智忍可。印持無生法故。以一切法本無生
T33n1702_p0216c20║滅。眾生迷倒妄見生滅。苟離妄見正智即生
T33n1702_p0216c21║契合本體。達一切法本來無生。名無生忍。例
T33n1702_p0216c22║而言之。見一切法無滅。亦名無滅忍。今則舉
T33n1702_p0216c23║初以攝後也一切智智者。是達一切諸法之
T33n1702_p0216c24║智。表用非一故重言耳。有云。依於始覺顯得
T33n1702_p0216c25║本覺。智中之智名智智也。得授記者。準楞嚴
T33n1702_p0216c26║經記。有四種一未發心時。與記。或有流轉五
T33n1702_p0216c27║道生於人間好樂佛法。過百千萬億劫當發
T33n1702_p0216c28║心。過百千萬億劫。行菩薩道供佛化生。皆若
T33n1702_p0216c29║干劫當得菩提。二適發心與記者。是人久劫
T33n1702_p0217a01║種諸善根。好樂大法有慈悲心。即住不退地
T33n1702_p0217a02║故。發心與記。三密記者。有菩薩未得記。而行
T33n1702_p0217a03║六度功德滿足。天龍八部皆作是念。此菩薩
T33n1702_p0217a04║幾時當得菩提。劫國弟子眾數如何。佛斷此
T33n1702_p0217a05║疑即與授記。舉眾皆知此菩薩獨不知。四無
T33n1702_p0217a06║生忍記者。於大眾中顯露與記也。今當第四
T33n1702_p0217a07║也。謂散華佛頂布髮泥中。依有漏心得無生
T33n1702_p0217a08║智。於大眾前分明記一刻也。聲不至耳者。能
T33n1702_p0217a09║所俱寂以離分別心故。心既不起耳何所聞。
T33n1702_p0217a10║亦非餘者。此無分別處。非謂別有一智能智。
T33n1702_p0217a11║圓覺云。離遠離幻亦復遠離。亦非惛懞等者。
T33n1702_p0217a12║恐聞都無分別亦非餘智。便謂同於木石一
T33n1702_p0217a13║向頑凝。故圓覺云。諸幻盡滅覺心不動。然即
T33n1702_p0217a14║此覺心亦無所得。故頌云。若時於所緣。智都
T33n1702_p0217a15║無所得等。此則離沈離掉了然寂然。妙契本
T33n1702_p0217a16║心竟何所得。善慧彼時心同此也。反覆釋經
T33n1702_p0217a17║意可知矣。若正覺下釋反釋也。以法不可下
T33n1702_p0217a18║釋覆釋也。據此則善慧彼日但聞其言。言性
T33n1702_p0217a19║本空竟何有得。但約妄惑盡處真智現前當
T33n1702_p0217a20║此之時義言得矣第十三疏二。一科分。此初二
T33n1702_p0217a21║段皆屬前疑。但是於中相躡曲敘。今以論文
T33n1702_p0217a22║別說故復開之二。初斷下隨釋。疏初標章。無
T33n1702_p0217a23║佛疑者。若了虛無之無。無即無咎。執之為無。
T33n1702_p0217a24║無則太傷。故成此疑。後法亦然也。若無菩提
T33n1702_p0217a25║者。指疑起處。此從十二中來。諸疏敘疑多書
T33n1702_p0217a26║菩薩字。便云。從第十一中來。然論文之中但
T33n1702_p0217a27║云菩提。方是血脈相次。即無下結成疑也。意
T33n1702_p0217a28║云。果法號曰菩提。證得始名為佛。既菩提不
T33n1702_p0217a29║可得。豈有能證人。謗者即損減過也。若言無
T33n1702_p0217b01║佛是真謗佛也。大論云。寧起有見不起無見
T33n1702_p0217b02║等。為斷下預指斷疑之文。然是魏本。彼文云。
T33n1702_p0217b03║如來者即實真如。非無經徵意云。若無菩提
T33n1702_p0217b04║則無有佛。以何義故。得有如來。釋意云。若無
T33n1702_p0217b05║真如則無有佛也。以真如是佛故。今真如本
T33n1702_p0217b06║有復何疑焉。無著下挾來義解。以真如通於
T33n1702_p0217b07║凡聖。眾生垢染但名如去。佛位清淨名曰如
T33n1702_p0217b08║來。如序中滿淨義及第三疑中具足清淨義
T33n1702_p0217b09║也。猶如下喻明也。意顯精純故名真金。謂眾
T33n1702_p0217b10║生如全礦。菩薩如金礦相半。佛如純金也。然
T33n1702_p0217b11║金性本有鍊之則純。如體本然修之則淨。故
T33n1702_p0217b12║圓覺云。譬如銷金礦。金非銷故有。雖復本來
T33n1702_p0217b13║金。終以銷成就。一成真金體。不復重為礦。無
T33n1702_p0217b14║得經意者。恐人聞非無如來。便言既有如來
T33n1702_p0217b15║即有菩提。何者以得菩提。方名如來故。為破
T33n1702_p0217b16║此見故云。有人言。得實無得也。無有法即菩
T33n1702_p0217b17║提法也。錯解者。實不得而謂得故也。不實語
T33n1702_p0217b18║者即錯解也。等菩薩行者。謂將前菩薩行以
T33n1702_p0217b19║等菩提。即指同前來萬一之中皆無得菩提
T33n1702_p0217b20║義也。但空生疑得故。以佛等菩提。佛顯無得
T33n1702_p0217b21║故。以菩提等行。無著下可解。夫佛與菩提義
T33n1702_p0217b22║分人法。體無二源。由是唐言總名為覺。既佛
T33n1702_p0217b23║即菩提。菩提即佛。豈有得義。應知說菩提樹
T33n1702_p0217b24║下成正覺時同彼然燈佛處。亦無所得也。疏
T33n1702_p0217b25║二斷下二疏初標章。無因行者指疑起處。此
T33n1702_p0217b26║從無佛中來。以前將行等菩提明無得義故。
T33n1702_p0217b27║則如來下結成疑也。意云。行即是因菩提是
T33n1702_p0217b28║果。既無因行何得菩提。或不約能得所得以
T33n1702_p0217b29║成疑也。前來斷疑則以菩提等行。如今起疑
T33n1702_p0217c01║卻以行等菩提。為斷下。預指能斷之文。遮疑
T33n1702_p0217c02║經意者。以空生前疑得菩提。是有執此疑不
T33n1702_p0217c03║得菩提是無執。今則雙遣故。云無實無虛。二
T33n1702_p0217c04║執既遣復何疑無耶。故云遮也。無色等相者。
T33n1702_p0217c05║釋無實也。即顯菩提無色聲等相。然則但無
T33n1702_p0217c06║實色等相。而不無於假相。故經但言無實。不
T33n1702_p0217c07║言全無也。彼即菩提者。釋無虛也。此有三意。
T33n1702_p0217c08║一者無色等相處。即顯無相真理是菩提相
T33n1702_p0217c09║也。二者即以色等相為菩提相。由色等無性
T33n1702_p0217c10║便是菩提。如像無體便是明鏡。即色明空不
T33n1702_p0217c11║待滅故。故云彼即菩提相。相即性也。三者菩
T33n1702_p0217c12║提無相。卻以色等為相。以菩提即真如真如
T33n1702_p0217c13║隨緣成色等故。論云。無漏無明。皆同真如性
T33n1702_p0217c14║相。無著下標。真如無二者。以虛實是空有斷
T33n1702_p0217c15║常二邊。既言俱無即顯中道也。謂言下釋無
T33n1702_p0217c16║實也。如言菩提。而言中無菩提故。謂彼下釋
T33n1702_p0217c17║無虛也。有兩意。一則無離文字說解脫故。二
T33n1702_p0217c18║則明菩提不同言說全無性故。故魏經云不
T33n1702_p0217c19║實不妄語。斷疑經意云。以一切法並以真如
T33n1702_p0217c20║為體一切之言。凡聖收盡故皆佛法。真如既
T33n1702_p0217c21║是佛法。餘法豈非佛法耶。如一切像以鏡為
T33n1702_p0217c22║體故。故一切像皆是鏡像。又所言一切法非
T33n1702_p0217c23║定實。一切法是全空一切法。一切法下義如
T33n1702_p0217c24║上說。由色等者。謂色等即空故非色等。如像
T33n1702_p0217c25║即鏡故非像等。斯約諸法即真顯非法真如
T33n1702_p0217c26║等者。謂空中必無色也。以彌滿清淨中不容
T33n1702_p0217c27║他故此約真中無法解非法也。備斯二義故
T33n1702_p0217c28║曰即非。是名下。以彼色等雖非質閡之一切
T33n1702_p0217c29║乃是即性之一切。今約此義故曰真如。揀異
T33n1702_p0218a01║色等無性故云自性也。真佛法經意。以前說
T33n1702_p0218a02║佛之與法二皆不無。又佛之與法二皆不異。
T33n1702_p0218a03║未知何者是佛法真體。而言不無不異耶。故
T33n1702_p0218a04║此顯有真如是真佛法。以彰不無不異之義
T33n1702_p0218a05║也。依彼下兩句標也。離一切障者。離煩惱所
T33n1702_p0218a06║知二障。遍一切境者。如華嚴云。法性遍在一
T33n1702_p0218a07║切處等。功德即相大。即大智慧光明遍照法
T33n1702_p0218a08║界等。大體即體大功德所依也。故即等者。功
T33n1702_p0218a09║德及體皆廣大故。此上解佛大身。非身下兩
T33n1702_p0218a10║句論文自釋。無諸相者。無有為相也如前三
T33n1702_p0218a11║相異體故。有真如體者。有無為法也。如前離
T33n1702_p0218a12║彼是如來。攝一切等者。據理融攝也。華嚴云。
T33n1702_p0218a13║一切眾生及國土三世。悉在無有餘。故名大
T33n1702_p0218a14║身。安立等者。真如之理本非自他非不自他。
T33n1702_p0218a15║為破眾生執自他故。故言非自他。形對強言
T33n1702_p0218a16║故云安立。斯則安立真如假名。名曰大身。既
T33n1702_p0218a17║攝一切則無自他也。故起信云。此真如體亦
T33n1702_p0218a18║不可立。以一切法皆同如故。
T33n1702_p0218a19║金剛經纂要刊定記卷第五
