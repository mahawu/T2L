T33n1715_p0636c17║
T33n1715_p0636c18║
T33n1715_p0636c19║妙法蓮華經義記卷第六
T33n1715_p0636c20║
T33n1715_p0636c21║　　　　光宅寺沙門法雲撰
T33n1715_p0636c22║　　信解品之餘
T33n1715_p0636c23║第二爾時使者疾走往捉此是領用大乘教擬
T33n1715_p0636c24║宜。此則領上火宅中當以衣裓机案從舍出
T33n1715_p0636c25║之句也。第二領勸無機有二者。窮子驚愕
T33n1715_p0636c26║此是第一明有小乘人天等機。上火宅譬明
T33n1715_p0636c27║無機中本有二。第一言此舍唯有一門而復
T33n1715_p0636c28║狹小明大教於其無用。今不領此唯領正明
T33n1715_p0636c29║無機本有二。初明有小次明無大。今此一
T33n1715_p0637a01║句領有小機即是諸子幼稚句大乘教擬。非
T33n1715_p0637a02║意所期故言驚愕也。稱怨大喚以下第二領
T33n1715_p0637a03║無大機即是上未有所識句。我若有大乘機
T33n1715_p0637a04║往犯汝大乘教。可得大乘教來見捉。我既
T33n1715_p0637a05║無大何為見捉。是故稱怨大喚也。　使者
T33n1715_p0637a06║執之此下是第二名為再呼不來段。上領誡
T33n1715_p0637a07║宜與無機。就中亦有二。第一先領誡教擬宜。
T33n1715_p0637a08║第二于時窮子以下領無機。又就此二段中
T33n1715_p0637a09║各有二重。誡教擬宜中有二者。即是領譬
T33n1715_p0637a10║說兩段。使者執之逾急此是第一。領上思
T33n1715_p0637a11║惟作誡教則是火宅中我當為說怖畏之事。
T33n1715_p0637a12║大乘誡教疾故言急也。第二強牽將還正領
T33n1715_p0637a13║誡教擬宜。即火宅中如所思惟具告諸子。
T33n1715_p0637a14║明于時小機與大教不相從故言強牽也。第
T33n1715_p0637a15║二于時窮子自念無罪下是領誡無機。就中
T33n1715_p0637a16║亦有二。即是領譬說兩段。第一言于時窮子
T33n1715_p0637a17║自念無罪而被囚執此必定死此先領無大
T33n1715_p0637a18║機。即是火宅中第二正明無大機。不肯信受
T33n1715_p0637a19║不驚不畏了無出意下是也。我既無有大機
T33n1715_p0637a20║汝強用誡教逼我。或起誹謗斷善根慧命也。
T33n1715_p0637a21║轉更惶怖悶絕躄地此是第二追領有小機。
T33n1715_p0637a22║即是火宅中第一有人天小機。父雖憐愍善
T33n1715_p0637a23║言誘喻而諸子等樂著嬉戲也。小機不堪受
T33n1715_p0637a24║大教如躄地也。　父遙見之此下是第三放
T33n1715_p0637a25║捨兒譬。則併領兩家息化。此則領火宅中勸
T33n1715_p0637a26║息化。言或當墮落為火所燒誡息化。言但
T33n1715_p0637a27║東西走戲視父而已也。亦遠領方便品中我
T33n1715_p0637a28║即自思惟下乃至我寧不說法疾入於涅槃
T33n1715_p0637a29║句。就此息化中亦有二。第一思惟欲放捨
T33n1715_p0637b01║兒內合欲息化。第二從使者語之以下正明
T33n1715_p0637b02║放兒內合正明息化。又就此兩段中各有二。
T33n1715_p0637b03║思惟息化中有二者。第一思惟欲息化。第
T33n1715_p0637b04║二從所以者何下釋欲息化意。此兩段各有
T33n1715_p0637b05║二意。一者思惟欲息化。二者先明有小後明
T33n1715_p0637b06║無大也。今先明有小父遙者。小機望大教相
T33n1715_p0637b07║去殊遠故言遙也。將教作使于時欲息化。
T33n1715_p0637b08║如而語使言不須此人勿強將來。人天機如
T33n1715_p0637b09║面人天等教如冷水。人天等教稱會根性。
T33n1715_p0637b10║故言灑面令醒悟也。莫復與語者此明無大
T33n1715_p0637b11║機。由無大機故勿復與語無大機也。所以
T33n1715_p0637b12║者何。此下是第二釋上兩種欲息化之意。
T33n1715_p0637b13║只由有小無大故息化便成兩段。志意下劣
T33n1715_p0637b14║者此即是有小。此即釋上冷水灑面句。自知
T33n1715_p0637b15║豪貴為子所難此下釋明無大。此即釋上莫
T33n1715_p0637b16║復與語句也。亦言釋上勿強將來句也。審
T33n1715_p0637b17║知是昔日二萬億佛大乘所化之子。只自不
T33n1715_p0637b18║語諸菩薩道。是失大乘解之子故言不語他
T33n1715_p0637b19║人也。使者語之下領息化中本有二段。此
T33n1715_p0637b20║下是第二正明息化。就中亦有二。第一言
T33n1715_p0637b21║使者語之我今放汝隨意所趣此是正息化。
T33n1715_p0637b22║佛復不用大乘教擬宜故言放也。即是火宅
T33n1715_p0637b23║中勸教息化言戀著戲處或當墮落等。誡教
T33n1715_p0637b24║息化言但東西走戲視父而已。即是方便品
T33n1715_p0637b25║中我寧不說法疾入於涅槃義也。第二言窮
T33n1715_p0637b26║子歡喜此明息化得宜。含有二義。故喜一
T33n1715_p0637b27║者少機既不為大教所逼故言歡喜。二從地
T33n1715_p0637b28║而起者向被大乘教擬宜之時如躄地。今既
T33n1715_p0637b29║不復被大乘教所擬宜故如從地而起。人天
T33n1715_p0637c01║教如貧里。其中人天果報如衣食。則是人
T33n1715_p0637c02║天小教稱會人天小機故喜也。　爾時長者
T33n1715_p0637c03║將欲誘引其子自此下是第四喚子得譬。此
T33n1715_p0637c04║則是第四譬及第五譬共領上第四譬也。今
T33n1715_p0637c05║此第四譬領上第四譬中前兩段擬宜與見三
T33n1715_p0637c06║乘機。就此譬中自有二段。第一明父喚子。
T33n1715_p0637c07║第二從既已得之以下明見子受喚也。內合
T33n1715_p0637c08║為論。先領佛用三乘教擬宜後見三乘人
T33n1715_p0637c09║能受。就此兩段中各有四階。第一父喚子
T33n1715_p0637c10║中有四階者。且就外譬為語。第一先覓可使
T33n1715_p0637c11║之人。第二即得可使之人。第三與使之人語。
T33n1715_p0637c12║第四使人受命喚之也。今言長者將欲誘引
T33n1715_p0637c13║其子而設方便者此是第一覓可使之人。內
T33n1715_p0637c14║合明如來覓三乘教。此則領火宅中我今當
T33n1715_p0637c15║設方便也。密遣二人形色憔悴無威德者此
T33n1715_p0637c16║是第二得可使之人。內合明如來得二乘教
T33n1715_p0637c17║在法身之地。于時未說二乘教只是法身地
T33n1715_p0637c18║擬宜故言密遣。形色憔悴者以理來名教。
T33n1715_p0637c19║若用大乘教詮大乘理名形色暉華。今二乘
T33n1715_p0637c20║教不能詮大乘因果之理故言憔悴也。無威
T33n1715_p0637c21║德者二乘教不說聲聞辟支有三十二相八十
T33n1715_p0637c22║種好四無畏等德。故言無威德也。向者言
T33n1715_p0637c23║三乘方便今何故言二乘也。解釋者言。今止
T33n1715_p0637c24║道聲聞辟支二人領解故仍道二乘也。汝可
T33n1715_p0637c25║詣彼此下是第三與使人語。內合明佛作二
T33n1715_p0637c26║乘教方法也。四諦如此十二因緣如彼也。
T33n1715_p0637c27║二乘教非正直化物入大乘解義奢故言徐語
T33n1715_p0637c28║也。倍與汝直者。二乘教擬宜為說二乘家
T33n1715_p0637c29║盡無生智勝天等果故倍直也。將來使作者
T33n1715_p0638a01║二乘人若受教應令修行。故言將來使作也。
T33n1715_p0638a02║雇汝除糞者二乘人若受教之後望見修治道
T33n1715_p0638a03║斷九十八使煩惱。如雇汝除糞也。我等二人
T33n1715_p0638a04║亦共汝作者言此二乘教有為眾生詮理。作
T33n1715_p0638a05║修道外緣即是共作義也。時二使人即求窮
T33n1715_p0638a06║子此是父喚子中第四階。正明使人奉命喚
T33n1715_p0638a07║子。內合如來正用二乘教擬宜也。此則領火
T33n1715_p0638a08║宅中令諸子等得免斯害。亦則領方便品中
T33n1715_p0638a09║我今所得法亦應說三乘也。　從既已得之
T33n1715_p0638a10║此下是第二明見子受喚也。內合眾生有二乘
T33n1715_p0638a11║機可受二乘之教。此則領火宅中第二父知其
T33n1715_p0638a12║子先心各有所好也。亦即是方便品中復作如
T33n1715_p0638a13║是念我出濁惡世如諸佛所說我亦隨順行見
T33n1715_p0638a14║三乘人機也。就此見子受喚中亦有四階者。
T33n1715_p0638a15║今言既已得之此是第一明眾生有堪聞之
T33n1715_p0638a16║機。後亦為說必生外凡夫善根。即是心各
T33n1715_p0638a17║勇銳義也。具陳上事者此是第二階。明眾
T33n1715_p0638a18║生有能堪受之機。後亦為說必生內凡善根。
T33n1715_p0638a19║互相推排也。爾時窮子先取其價尋與除糞
T33n1715_p0638a20║此是第三階。見眾生有能行之機。後亦為
T33n1715_p0638a21║說必生無相行已上見諦思惟治道斷結之能
T33n1715_p0638a22║即是競共馳走義也。所以言先取其價者。即
T33n1715_p0638a23║是三界外盡無生智。二乘人要先標心三界
T33n1715_p0638a24║外有盡無生智。然後只修行斷煩惱。即此
T33n1715_p0638a25║是取其價義也。其父見子愍而怪之者此是
T33n1715_p0638a26║第四階。明長者起愍傷之念。內合如來見
T33n1715_p0638a27║眾生只有修行得羅漢果之機。起慈愍之心
T33n1715_p0638a28║念其取小不取大意。此是即諍出火宅義亦
T33n1715_p0638a29║猶在法身地也。　又以他日此下是第五教
T33n1715_p0638b01║作人譬。此則領火宅第四譬中後兩階。初
T33n1715_p0638b02║如此羊鹿牛車今在門外句。又領諸子聞所
T33n1715_p0638b03║說心各勇銳等句。亦遠領方便品思惟是事
T33n1715_p0638b04║已即趣波羅捺說三乘教乃至便有涅槃音及
T33n1715_p0638b05║以阿羅漢法僧差別名。今就此譬中大分為
T33n1715_p0638b06║三段。第一從又以他日下訖狀有所畏名教
T33n1715_p0638b07║作緣由也。第二從語諸作人以下正教作也。
T33n1715_p0638b08║第三從汝常作時以下竟猶在本處名為作人
T33n1715_p0638b09║就作稱可長者意。內合為義則如來將欲說
T33n1715_p0638b10║三乘教。先捨法身受應身。此則是教作緣
T33n1715_p0638b11║由義也。既受應身然後造鹿苑轉三乘教化
T33n1715_p0638b12║呴鄰等。即是正教作義也。既說三乘教三
T33n1715_p0638b13║人受行即是稱可長者意也。後兩階正是領
T33n1715_p0638b14║上譬。前一階但四大聲聞今深取佛意探
T33n1715_p0638b15║明未說教之前捨本現跡。是故名長者教作
T33n1715_p0638b16║緣由也。只就第一教作緣由中自有三段。
T33n1715_p0638b17║第一從又以他日訖污穢不淨明長者見窮
T33n1715_p0638b18║子。內合明如來以道眼見眾生為五濁所壅。
T33n1715_p0638b19║二從即脫瓔珞以下即明長者捨貴人服飾。
T33n1715_p0638b20║內合明如來捨法身智慧功德相好也。第三
T33n1715_p0638b21║從更著麤弊以下訖狀有所畏。即明長者受
T33n1715_p0638b22║賤人之服。內合明如來示受應身同凡夫之
T33n1715_p0638b23║體。作太子之形。又就此三段中各有三階。
T33n1715_p0638b24║第一有三者。一者明見子時。二者明見子之
T33n1715_p0638b25║處。三者正明見子之相。又以他日此是第一
T33n1715_p0638b26║明長者見子之時。內合佛臨說三乘教照機
T33n1715_p0638b27║之時。所以言他日者。上已明見者則是領用
T33n1715_p0638b28║三乘擬宜之時見機也。此中言見者即是說
T33n1715_p0638b29║教時見。欲別此見異於前見故言他日。然
T33n1715_p0638c01║兩見只是一時義得作前後也。於窗牖中
T33n1715_p0638c02║此是第二見子之處。所以不道於戶中而
T33n1715_p0638c03║道窗牖者。表明如來方便智中見眾生。此
T33n1715_p0638c04║機非是實智如牖也。遙見子身此是第三正
T33n1715_p0638c05║明見子之相。內合明如來正照小乘機。自
T33n1715_p0638c06║有二。第一明有善。第二明有惡表明純善不
T33n1715_p0638c07║感聖也。今者第一小乘機無善自資如羸瘦
T33n1715_p0638c08║也。無威德故言憔悴也。第二明有惡者備有
T33n1715_p0638c09║九十八使故言糞土塵坌污穢不淨也。即脫
T33n1715_p0638c10║瓔珞下是第二明捨貴人服飾。內合捨法身。
T33n1715_p0638c11║就中亦有三。此一句是第一先明如來捨種
T33n1715_p0638c12║智也。細軟上服此一句是第二明如來又除
T33n1715_p0638c13║功德也。嚴身之具此一句是第三明如來又
T33n1715_p0638c14║捨相好也。此中明法身即是他方淨土分身
T33n1715_p0638c15║諸佛以為法身也。更著麤弊此下是第三明
T33n1715_p0638c16║如來受應身。亦有三階。更著麤弊垢膩之
T33n1715_p0638c17║衣此一句對第三嚴身之具示無有相好。悉
T33n1715_p0638c18║達太子凡夫之體。塵土坌身是第二對第二
T33n1715_p0638c19║除細軟上服。右手執持以下是第三明如來
T33n1715_p0638c20║示無智慧。此即對第一即脫瓔珞句。此明
T33n1715_p0638c21║如來示修智慧。用智慧之手執二諦境。斷
T33n1715_p0638c22║除煩惱示同厭生死。故言狀有所畏也。
T33n1715_p0638c23║語諸作人此下是第二正教作。就此正教作
T33n1715_p0638c24║中有四階。一者勸令懃作。二者明加汝價。
T33n1715_p0638c25║三者讚歎作具。四者安慰作人也。此則領上
T33n1715_p0638c26║為說三乘之四階也。語諸作人汝等勤作者
T33n1715_p0638c27║是第一但語不次第。先領第三語作人。汝
T33n1715_p0638c28║等勤作者是第一領火宅中第三勸諸子。往
T33n1715_p0638c29║取三車汝等宜速出來合譬。又言汝等但當
T33n1715_p0639a01║勤修精進句也。後復告言此下是第二非唯
T33n1715_p0639a02║直勸作而已。亦復加與汝價此則領上第二
T33n1715_p0639a03║示三車處。上言如此種種羊車鹿車牛車今
T33n1715_p0639a04║在門外。今此中加汝價者昔但人天果報今
T33n1715_p0639a05║加價。只是盡無生智也。諸有所須乃至老
T33n1715_p0639a06║弊使人須者相給是第三階讚歎作具。此則
T33n1715_p0639a07║領譬中第一讚歎三車。上言如此種種希有
T33n1715_p0639a08║難得。合譬言汝等當知此三乘法皆是聖所
T33n1715_p0639a09║稱歎也。戒能盛物如瓮器。米如智慧麵如
T33n1715_p0639a10║禪定鹽酢者。以苦酢味無常鹹味作無常苦
T33n1715_p0639a11║空無我行觀智。故言鹽酢之屬也。老弊使
T33n1715_p0639a12║人者本以代手足運動。明羅漢備有六通隱
T33n1715_p0639a13║顯遊方。此六通不及如來神通故言老弊也。
T33n1715_p0639a14║此自是羅漢神通何故言佛給。解釋者言。則
T33n1715_p0639a15║是佛為眾生說得羅漢果必得此六通。既由
T33n1715_p0639a16║佛說故言相與也。好自安意此下竟言而汝
T33n1715_p0639a17║少壯是第四階。安慰作人。此則領上譬中
T33n1715_p0639a18║第四必與不虛。上言隨汝所欲皆當與汝。
T33n1715_p0639a19║合譬言我今為汝保任此事終不虛也。化彼
T33n1715_p0639a20║眾生來久故言我年老大。眾生善根劣弱故
T33n1715_p0639a21║言而汝少壯也。　汝常作時此下教作人譬
T33n1715_p0639a22║中是第三。明作人就作稱長者之意。內合
T33n1715_p0639a23║明三乘人受行稱佛施三之意。此即領上譬
T33n1715_p0639a24║中諸子受行義。上諸子受行有四階。窮子
T33n1715_p0639a25║今者亦具領四。汝常作時下竟如餘作人是
T33n1715_p0639a26║第一。此則領上心各勇銳句。外凡善也。無
T33n1715_p0639a27║有欺怠瞋恨怨言五種之過。如餘作人者不
T33n1715_p0639a28║如諸新學輕毛位人也。自今以後竟言名之
T33n1715_p0639a29║為兒。是第二。此則領譬中第二階互相推
T33n1715_p0639b01║排句。外譬明長者忽爾轉客作之人名之為
T33n1715_p0639b02║兒。內合此人既修行出彼外凡登此信首。佛
T33n1715_p0639b03║呼相似聖人紹係佛種。即是子義也。爾時
T33n1715_p0639b04║窮子雖欣此遇此下第三。領上譬中第三競
T33n1715_p0639b05║共馳走句。明入無相行于時修見諦思惟兩
T33n1715_p0639b06║種治道斷煩惱。故言二十年也。過是已後
T33n1715_p0639b07║此下是第四階。此則領上受行譬中第四諍
T33n1715_p0639b08║出火宅句。只過見諦思惟二種治道斷正使
T33n1715_p0639b09║盡成無學果。故言過是已後也。心相體信
T33n1715_p0639b10║者是無異之言。若約教為論羅漢無為與佛
T33n1715_p0639b11║無為無異也。猶在本處者但有為果功德智
T33n1715_p0639b12║慧此處為隔。佛自是大乘家有為果一切種
T33n1715_p0639b13║智。彼是小乘位那得與佛共齊。故言猶在
T33n1715_p0639b14║本處也。　世尊爾時長者有疾自知將死不
T33n1715_p0639b15║久此下是第六付財物譬。此譬不領上譬。
T33n1715_p0639b16║領昔日大品座席佛命須菩提為菩薩轉教說
T33n1715_p0639b17║般若。于時命須菩提轉教之意。已自為法
T33n1715_p0639b18║華作由漸。何以知之。大品之教三乘通教。
T33n1715_p0639b19║言欲學聲聞辟支者當學波若。此波若本是
T33n1715_p0639b20║菩薩法。忽令聲聞小道登座宣波若。表欲令
T33n1715_p0639b21║聲聞作菩薩。今者四大聲聞既解同歸之義
T33n1715_p0639b22║皆是佛道。此即會昔日轉教之意。深取佛
T33n1715_p0639b23║意探領昔日事也。就此譬中自有二段。第一
T33n1715_p0639b24║是父付。第二爾時窮子即受教敕下是子受。
T33n1715_p0639b25║就此父付子受之中各有三階。初段中三階
T33n1715_p0639b26║者一者明付財物時。二者正付財物。三者誡
T33n1715_p0639b27║敕也。長者有疾自知將死不久是第一階。明
T33n1715_p0639b28║付財物之時。由有疾故付若無有疾云何付
T33n1715_p0639b29║也。內合如來大品座席只用三乘通教。化功
T33n1715_p0639c01║為命。于時將廢此化功故言有疾。若使化功
T33n1715_p0639c02║已廢如長者死。于時未廢故言有疾也。語
T33n1715_p0639c03║窮子言此下是第二正付財物。內合正是佛
T33n1715_p0639c04║告須菩提。汝為諸菩薩說波若。若多若少廣
T33n1715_p0639c05║說為多略說為少。前人來受為取說授前人
T33n1715_p0639c06║為與也。我心如是當體此意。宜加用心勿
T33n1715_p0639c07║令漏失。是第三誡敕。即大品時敕須菩提為
T33n1715_p0639c08║菩薩說波若之方法也。　爾時窮子即受教
T33n1715_p0639c09║敕此是第二子受。內合于時須菩提受佛敕
T33n1715_p0639c10║為菩薩轉教說波若。就此子受中亦有三階
T33n1715_p0639c11║者。第一一往受命。第二正明子受財物。第
T33n1715_p0639c12║三明子雖受付而無取意也。即受教敕是第
T33n1715_p0639c13║一。一往受命內合須菩提于時受佛教也。領
T33n1715_p0639c14║知眾物此下第二正明子受財物。內合須菩
T33n1715_p0639c15║提正登座為諸菩薩轉教說波若也。次而無
T33n1715_p0639c16║希取一餐之意。此下是第三階。明子雖受
T33n1715_p0639c17║付而無取意。明須菩提于時為諸菩薩說般
T33n1715_p0639c18║若明因辨果。而須菩提終日為他說大乘因
T33n1715_p0639c19║果。於因果中無有求意。唯為他說大而已。
T33n1715_p0639c20║不捨聲聞位也。　復經少時父知子意漸已
T33n1715_p0639c21║通泰成就大志自鄙先心此是第七見子志大
T33n1715_p0639c22║譬。此則領上火宅中第五見子出難譬。上
T33n1715_p0639c23║言見諸子等安穩得出火宅。方便品中第五
T33n1715_p0639c24║我見佛子等志求佛道者見大乘機發義也。
T33n1715_p0639c25║就此譬中有三階第一先明時節。復經少時
T33n1715_p0639c26║者轉教之後去法華座不遠故言少時。只逕
T33n1715_p0639c27║說維摩教故言經時也。第二父知子意漸已
T33n1715_p0639c28║通泰下正明志大譬。漸已通泰明無五濁。
T33n1715_p0639c29║成就大志正明大乘機發。第三自鄙先心者
T33n1715_p0640a01║鄙昔日是小機而無希取意。今日之大形昔
T33n1715_p0640a02║日之小足可鄙也。　臨欲終時而命其子此
T33n1715_p0640a03║下是第八付家業譬。此則領火宅中第八長
T33n1715_p0640a04║者賜諸子珍寶大車。言爾時長者各賜諸子
T33n1715_p0640a05║等一大車譬。方便品中於諸菩薩中正直捨
T33n1715_p0640a06║方便但說無上道即是。說法華明萬善同歸
T33n1715_p0640a07║明三乘人皆轉作菩薩皆成佛道。就此譬中
T33n1715_p0640a08║自有四階。一者付家業之時。二者集於證
T33n1715_p0640a09║明之眾。三者會父子天性。四者正付家業。
T33n1715_p0640a10║臨欲終時此一句是第一付家業之時。只稱
T33n1715_p0640a11║臨終故付。內合如來品初說法華時三乘化
T33n1715_p0640a12║功勢未息。此即如方便品略說開三顯一。
T33n1715_p0640a13║于時未的道無三。三乘化功有漸廢之義。
T33n1715_p0640a14║若使說法華究竟明無三之義。三乘化功已
T33n1715_p0640a15║廢如死。說法華既未周竟。波若勢由未盡
T33n1715_p0640a16║故名臨終也。而命其子并會親族此下是第
T33n1715_p0640a17║二集證明之眾。內合明如來放光動地。招
T33n1715_p0640a18║集有緣。即是爾時世尊四眾圍遶義。分身諸
T33n1715_p0640a19║佛為親族。多寶佛塔如國王。十地菩薩如大
T33n1715_p0640a20║臣。九地菩薩如剎利。八地已還菩薩如居士。
T33n1715_p0640a21║即自宣言此下是第三敘父子天性。內合會
T33n1715_p0640a22║通今昔之意。即是今於法華座席唱言。昔
T33n1715_p0640a23║日已佛用大乘化汝。今復大乘化也。此實我
T33n1715_p0640a24║子者此實是昔日所化大乘之子也。於某城
T33n1715_p0640a25║中者即二萬億佛教為某城也。捨吾逃走者
T33n1715_p0640a26║昔日佛用大乘化。後眾生失大乘解。既失
T33n1715_p0640a27║解密有遠佛之義。故言捨吾逃走也。既失
T33n1715_p0640a28║大解廣起煩惱。備經六道故言辛苦五十餘
T33n1715_p0640a29║年。其本字某我名某甲昔在本城懷憂推覓
T33n1715_p0640b01║者。於二萬億佛以來恒覓眾生一乘機。故言
T33n1715_p0640b02║推覓。今始大機發稱本來之意。故言得之也。
T33n1715_p0640b03║此實我子者實是菩薩子。逕受大乘化我實
T33n1715_p0640b04║其父也。我實逕大乘化也。吾今所有一切
T33n1715_p0640b05║財物此下是第四正付家業。內合正說法華
T33n1715_p0640b06║經為諸菩薩受記得佛。今吾所有皆是子有
T33n1715_p0640b07║者付顯一之義。語三乘人言。汝未來得佛
T33n1715_p0640b08║果如我無異故言是子有也。先所出內者付
T33n1715_p0640b09║開三之義。語言我昔來所說三乘等教悉令
T33n1715_p0640b10║眾生知是方便。故言是子所知。　是時窮
T33n1715_p0640b11║子聞父此言即大歡喜此下是第九子歡喜。
T33n1715_p0640b12║即領上火宅第九是時諸子各乘大車得未曾
T33n1715_p0640b13║有明得車歡喜。亦遠領方便品中第九菩薩
T33n1715_p0640b14║聞是法疑網皆已除千二百羅漢悉亦當作
T33n1715_p0640b15║佛。明三乘人聞說法華得受記作佛故歡喜。
T33n1715_p0640b16║我本無心者此四大聲聞自道。昔日大品座
T33n1715_p0640b17║席時見大因大果。于時都無悕求之心。此
T33n1715_p0640b18║舉昔不求形釋今日自得也。　世尊大富長
T33n1715_p0640b19║者即是如來我等皆似佛子。自此下是第二
T33n1715_p0640b20║合譬。上有九譬今亦具合九譬。但闕略耳。
T33n1715_p0640b21║今言大富長者即是如來我等皆似佛子此二
T33n1715_p0640b22║句合第一父子相失譬。上譬中本有四段。一
T33n1715_p0640b23║者子離父而去。二者父覓子不得。三者子還
T33n1715_p0640b24║近父。四者父既失子憂念轉深。又此四段中
T33n1715_p0640b25║各有兩階。今此兩句都得合盡。今言大富
T33n1715_p0640b26║長者即是如來。此上句即得合第二第四段
T33n1715_p0640b27║也。我等皆似佛子此下句合第一第三段也。
T33n1715_p0640b28║上句合兩段者上第二父覓子不得中兩階。
T33n1715_p0640b29║一者正明覓子不得。二者言不以失一子小
T33n1715_p0640c01║事廢於家業大功。第四父憂念轉深中兩階。
T33n1715_p0640c02║一者言失子之苦。二者言設念得子之樂也。
T33n1715_p0640c03║我等皆似佛子此下句合第一段第三段者。
T33n1715_p0640c04║第一段子離父中兩階。一者背父而去。二
T33n1715_p0640c05║者向國而還。第三子近父中兩階。一者近父
T33n1715_p0640c06║緣由。二者正明近父也。如來常說我等為子
T33n1715_p0640c07║一句即合上第二父子相見譬。上譬中自有
T33n1715_p0640c08║二。一者言子見父。二者父見子。子見父中有
T33n1715_p0640c09║四階。今盡不合。一者見父緣由。二者見父處。
T33n1715_p0640c10║三者言遙見其父踞師子床正明見父。四者
T33n1715_p0640c11║生畏避之心。此四階盡不合也。唯合第二
T33n1715_p0640c12║父見子。但上見子中亦有四階。今者不合第
T33n1715_p0640c13║一第三兩階。總合第二第四兩階。第二言見
T33n1715_p0640c14║子便識正見子之義。又合第四階言我常思
T33n1715_p0640c15║念此子無由見之而忽自來甚適我願。明長
T33n1715_p0640c16║者既見子生開暢之念。今者總合兩階故言
T33n1715_p0640c17║如來常說我等為子。略不合第一言時富長
T33n1715_p0640c18║者於師子座明見子之處。又不合第三言心
T33n1715_p0640c19║大歡喜也。　世尊我等以三苦故於生死中
T33n1715_p0640c20║受諸熱惱迷惑無知樂著小法。此三句合上
T33n1715_p0640c21║第三喚子不得譬。上譬中本有三。第一領
T33n1715_p0640c22║勸擬宜與無機。第二領誡擬宜與無機。第
T33n1715_p0640c23║三併領誡勸兩家息化。今者唯合前兩段不
T33n1715_p0640c24║合第三領息化。但上領勸誡擬宜與無機中
T33n1715_p0640c25║各有二也。領勸中有二者一領勸教擬宜。
T33n1715_p0640c26║其中有二合。皆不合也。二明無機其中亦
T33n1715_p0640c27║有二。今者合之。領誡中有二。一者領誡擬宜。
T33n1715_p0640c28║其中有二階。今不合也。二者領誡無機。其
T33n1715_p0640c29║中有二。今亦合之。是故今者不合兩家擬
T33n1715_p0641a01║宜。唯合兩家無機。領勸無機中有二者。一明
T33n1715_p0641a02║有小。二明無大。領誡無機中有二者。一明無
T33n1715_p0641a03║大。二明有小。今者併合兩家無大機。亦併合
T33n1715_p0641a04║兩家有小機。而此合中有所長則為兩種。
T33n1715_p0641a05║今言我等以三苦故於生死中受諸熱惱此是
T33n1715_p0641a06║第一。先釋所以無大之意。正由五濁障故
T33n1715_p0641a07║無大機。三苦者是三界中苦。不道苦苦壞
T33n1715_p0641a08║苦行苦也。第二正合迷惑無知此則合領誡
T33n1715_p0641a09║勸兩家無大。上領勸無大機言稱怨大喚我
T33n1715_p0641a10║不相犯何為見捉。領誡無大機言于時窮子
T33n1715_p0641a11║自念無罪而被囚執此必定死。今言迷惑無
T33n1715_p0641a12║知只是無大乘機也。樂著小法此一句合兩
T33n1715_p0641a13║家有小機。勸中有小言窮子驚愕。誡中小言
T33n1715_p0641a14║轉更惶怖悶絕躄地。此皆明有小機。今言樂
T33n1715_p0641a15║著小法只是有小機故樂著小法也。　今日
T33n1715_p0641a16║世尊令我等思惟觸除諸法戲論之糞下訖勤
T33n1715_p0641a17║精進故所得弘多合第四喚子得譬上喚子得
T33n1715_p0641a18║譬中有二。一者長者遣人喚子。二者從既
T33n1715_p0641a19║已得之以下明見子受喚。今合此兩階。上
T33n1715_p0641a20║長者喚子中本有四階。今唯合第四階。上
T33n1715_p0641a21║第一者言長者將欲誘引其子而設方便先覓
T33n1715_p0641a22║可使之人明如來覓方便教。今者不合。二
T33n1715_p0641a23║者言密遣二人形色憔悴無威德者得可使之
T33n1715_p0641a24║人即是明得方便教。今者亦不合。三者言汝
T33n1715_p0641a25║可詣彼以下與使人之語明佛作方便教方
T33n1715_p0641a26║法。今者亦不被合。四者言時二使人即求
T33n1715_p0641a27║窮子一句正明使人奉命喚子。內合正明如
T33n1715_p0641a28║來用三乘教擬宜眾生。唯合此第四階。今日
T33n1715_p0641a29║世尊令我等思惟觸除諸法戲論之糞此正合
T33n1715_p0641b01║時二使人即求窮子也。見子受喚中亦有四
T33n1715_p0641b02║階。今唯合第三階。一者言既以得之有外凡
T33n1715_p0641b03║夫堪聞之機。今者不合。具陳上事。有內外
T33n1715_p0641b04║凡夫堪受之機。今者亦不合。第四階言其父
T33n1715_p0641b05║見子愍而怪之。長者見子唯有樂小之志得
T33n1715_p0641b06║無學果之機。故起愍傷之心。今者亦不合。
T33n1715_p0641b07║唯合第三階言爾時窮子先取其價尋與除糞
T33n1715_p0641b08║有見諦思惟堪行之機。今言我等於中勤加
T33n1715_p0641b09║精進得至涅槃一日之價乃至言勤精進故所
T33n1715_p0641b10║得弘多正合上第三階堪行之機也。　然世
T33n1715_p0641b11║尊先知我等心著弊欲此下訖於此大乘無有
T33n1715_p0641b12║志求以來作三句。合上第五教作人譬。上譬
T33n1715_p0641b13║中本有三階。第一教作緣由。第二正教作。
T33n1715_p0641b14║第三明作人就作稱可長者意。今者合此三
T33n1715_p0641b15║段皆盡但闕略而已。先合第一教作緣由本
T33n1715_p0641b16║有三段。第一先明長者見子。第二言捨貴
T33n1715_p0641b17║人服飾。第三言受賤人服飾即是捨法身受
T33n1715_p0641b18║應身。今者唯合第一階不合後二階也。但
T33n1715_p0641b19║第一階長者見子中本有三。一言又以他日
T33n1715_p0641b20║明見子之時今不合。第二言於窗牖中明見
T33n1715_p0641b21║子之處今者亦不合。唯合第三正見子上明
T33n1715_p0641b22║見子言遙見子身羸瘦憔悴污穢不淨。于時
T33n1715_p0641b23║唯有小機不堪為說大故言先知我等深著蔽
T33n1715_p0641b24║欲下訖不為分別寶藏之分也。　世尊以方
T33n1715_p0641b25║便力說如來智慧此則是合上第二正教作。
T33n1715_p0641b26║但上教作有四段即領上譬中為說三車四
T33n1715_p0641b27║階。今者不合第一第四唯合第二第三也。
T33n1715_p0641b28║上第一言語諸作人汝等懃作勿得懈息即是
T33n1715_p0641b29║領火宅中勸取三車今不合也。第二言後復
T33n1715_p0641c01║告言咄男子汝常此作勿復餘去當加汝價此
T33n1715_p0641c02║即是領上示三車處。今者合此第二又得合
T33n1715_p0641c03║第三言諸有所須瓮器米麵鹽酢之屬。明長
T33n1715_p0641c04║者歎作具領上歎三車也。上第四言好自安
T33n1715_p0641c05║意我如汝父勿復憂慮即領上保與不虛今不
T33n1715_p0641c06║合也。是故言正教作中有四不合第一與第
T33n1715_p0641c07║四。唯合第二與第三。所以言世尊以方便
T33n1715_p0641c08║力說如來智慧者。只世尊以方便力說如來
T33n1715_p0641c09║智慧家之因持作我等三乘人異果也。我等
T33n1715_p0641c10║從佛涅槃一日之價以為大得於此大乘無
T33n1715_p0641c11║有志求。即是合教作人譬中第三段作人就
T33n1715_p0641c12║作稱可長者意。上稱可中本有四階。即是領
T33n1715_p0641c13║上諸子受行中四階。今唯合第四階。一者
T33n1715_p0641c14║言汝常作時下即領心各勇銳義今者不合。
T33n1715_p0641c15║第二言自今以後如所生子下領上內凡夫中
T33n1715_p0641c16║修行互相推排今者亦不合。第三爾時窮子
T33n1715_p0641c17║雖欣此遇下領上競共馳走見諦思惟治道修
T33n1715_p0641c18║行今者亦不合。第四言過是以後心相體信
T33n1715_p0641c19║出入無難即領上諍出火宅得羅漢果。今者
T33n1715_p0641c20║唯合此第四階。從佛得涅槃只是昔日羅漢
T33n1715_p0641c21║果一日之價以為大得。故如荒年賃作百日
T33n1715_p0641c22║只得一千。今日一日作得一千。是為今日
T33n1715_p0641c23║敵。昔日百日作得千止與今一日作相敵。
T33n1715_p0641c24║當於昔日以自言大有所得。無異昔日得羅
T33n1715_p0641c25║漢果有諸功德智慧。由自不敵今日佛果一
T33n1715_p0641c26║切功德智慧。故言一日之價也。　我等又
T33n1715_p0641c27║因如來智慧此下三句合第六付財物譬。上
T33n1715_p0641c28║譬中本有二。一者父付二者子受。父付中
T33n1715_p0641c29║有三階今者不合也。子受中又有三階今具
T33n1715_p0642a01║足合之。今言我等又因如來智慧此即合上
T33n1715_p0642a02║第一爾時窮子即受教敕也。為諸菩薩開示
T33n1715_p0642a03║顯說此下即合上第二階領知眾物及諸庫藏
T33n1715_p0642a04║也。而自於此無有志願下訖隨我等說即合
T33n1715_p0642a05║上第三階而無悕取一餐之意也。而我等不
T33n1715_p0642a06║知真是佛子此一句即合上第七見子志大
T33n1715_p0642a07║譬。上言復經少時父知子心漸已通泰成就
T33n1715_p0642a08║大志自鄙先心有三。今唯合第二。所以言
T33n1715_p0642a09║我等不知真是佛子者我等于時有大乘機
T33n1715_p0642a10║發。唯如來知。然我等逕竟自不知。舉我不
T33n1715_p0642a11║知形出如來知。故言不知真是佛子也。
T33n1715_p0642a12║今我等方知世尊於佛智慧無所吝惜此下二
T33n1715_p0642a13║句合上第八付家業譬。上譬中本有四段。
T33n1715_p0642a14║第一付家業時今者不合。第二集證明之眾
T33n1715_p0642a15║今者亦不合。第三明會父子天性今亦不合。
T33n1715_p0642a16║唯合第四正付家業。上正付言今吾所有一
T33n1715_p0642a17║切財物皆是子有。但此中有正合有釋合也。
T33n1715_p0642a18║是故我等說本無心有所悕求今法王大
T33n1715_p0642a19║寶自然而至竟長行合上第九諸子得家業故
T33n1715_p0642a20║歡喜。上言是時窮子聞父此言即大歡喜等
T33n1715_p0642a21║也。
T33n1715_p0642a22║重宣其意而說偈言第二正領解之辭中本有
T33n1715_p0642a23║二段。第一從而白佛言下訖七十三行半偈。
T33n1715_p0642a24║是正領解開三顯一同歸之義。此解不空來
T33n1715_p0642a25║來必有所由。是故第二從世尊大恩以下十
T33n1715_p0642a26║三行偈歎佛恩深難報。以結領解行。前又
T33n1715_p0642a27║解言。兩段之中各開為二。正領中有二者。
T33n1715_p0642a28║第一是長行自此下有七十三行半偈。是第
T33n1715_p0642a29║二偈頌。但長行正領解中本有三。一者略領
T33n1715_p0642b01║解。第二將欲廣領解先諮審如來。第三正廣
T33n1715_p0642b02║領。今者唯頌第一略領解。復頌第三廣領
T33n1715_p0642b03║解不頌第二諮審如來。今就此七十三行半
T33n1715_p0642b04║偈自分為二。初有兩行偈頌上第一略領解。
T33n1715_p0642b05║第二餘有七十一行半偈頌上第三廣領解
T33n1715_p0642b06║也。又上略領解中本有二。一者法說二者譬
T33n1715_p0642b07║說。今兩行亦分為二。初一行半頌法說餘半
T33n1715_p0642b08║行頌譬說。但上法說中本有二段。一者明昔
T33n1715_p0642b09║日不求二者明今日自得。此一行半偈不頌
T33n1715_p0642b10║不求唯頌自得。上自得言聞未曾有法深自
T33n1715_p0642b11║慶幸獲大善利也。無量珍寶不求自得此半
T33n1715_p0642b12║偈頌上第二譬說。頌上譬說中本有二段。一
T33n1715_p0642b13║者言無上寶聚不求為昔日不求作譬。二者
T33n1715_p0642b14║言自得為今日自得作譬。今此半行具頌此
T33n1715_p0642b15║兩階。初言無量珍寶不求此頌上不求譬。
T33n1715_p0642b16║自得兩字即頌上今日自得作譬。但言語還
T33n1715_p0642b17║與上相似故知頌也。　譬如童子此下有七
T33n1715_p0642b18║十一行半是第二頌上第三廣領解。但上廣
T33n1715_p0642b19║領解中本有二段。第一開譬第二合譬。今
T33n1715_p0642b20║者七十一行半偈亦分為二。初有四十一行
T33n1715_p0642b21║偈頌開譬。第二佛亦如是下有三十行半偈
T33n1715_p0642b22║頌合譬也。上開譬中本有九譬。今就四十
T33n1715_p0642b23║一行偈亦分為九段。初有十三行偈頌第一
T33n1715_p0642b24║父子相失譬。第二傭賃展轉下有七行半偈
T33n1715_p0642b25║頌第二父子相見譬。第三即敕使者下有三
T33n1715_p0642b26║行偈頌第三喚子不得譬。第四即以方便下
T33n1715_p0642b27║有三行偈頌第四喚子得譬。第五長者於牖
T33n1715_p0642b28║下五行半偈頌第五教作兒譬。第六示其金
T33n1715_p0642b29║銀下有兩行偈即頌第六付財物譬。第七父
T33n1715_p0642c01║知子心漸已廣大下半行偈頌第七見子志大
T33n1715_p0642c02║譬。第八欲與財物下有四行半偈頌第八付
T33n1715_p0642c03║家業譬。第九子念昔貧志意下劣兩行偈頌
T33n1715_p0642c04║第九子歡喜也。今更道十三行頌第一。七行
T33n1715_p0642c05║半頌第二。三行頌第三。復有三行頌第四。
T33n1715_p0642c06║五行偈半頌第五。兩行頌第六。半行頌第七。
T33n1715_p0642c07║四行半頌第八。兩行頌第九也。上第一父
T33n1715_p0642c08║子相失譬中本有四。一者子離父二者父覓
T33n1715_p0642c09║子三者子還近父四者父憂念轉深。今者十
T33n1715_p0642c10║三行亦具足頌此四段但不次第復有闕略。
T33n1715_p0642c11║今者一行半頌第一。次有六行半頌第二。
T33n1715_p0642c12║次有兩行半超頌第四。次有兩行半追頌第
T33n1715_p0642c13║三也。譬如童子幼稚無識一行半先頌第一
T33n1715_p0642c14║子離父。但上子離父中本有二段。一者言背
T33n1715_p0642c15║父而去。二者言向國而歸。今此一行半唯頌
T33n1715_p0642c16║背父而去不頌向國而歸也。其父憂念此下
T33n1715_p0642c17║六行半頌上第二父覓子。上父覓子中本有
T33n1715_p0642c18║二階。一者覓子不得。二者言不以失一子
T33n1715_p0642c19║之苦癈於家業大事。今者具足頌。言其父
T33n1715_p0642c20║憂念四方推求此半行頌覓子不得。上言其
T33n1715_p0642c21║父先來求之不得也。求之既疲以下有六行
T33n1715_p0642c22║正頌上第二段不失家業大事也。豪貴如是
T33n1715_p0642c23║有大力勢此下有兩行半偈。超頌第四父憂
T33n1715_p0642c24║念轉深。上本有二階。一者失子之苦。二者
T33n1715_p0642c25║假使作念得子之樂。今不頌假使作念得子
T33n1715_p0642c26║之樂。唯頌念失子之苦。上言父每念子與
T33n1715_p0642c27║子離別五十餘年也。爾時窮子求索衣食此
T33n1715_p0642c28║下兩行半偈追頌上第三子近父。上子近父
T33n1715_p0642c29║亦有二段。一者近父之緣由。二者正明近
T33n1715_p0643a01║父。今者亦具足頌初兩行頌近父之由。次半
T33n1715_p0643a02║行頌正明近父也。上近父緣由言時貧窮子
T33n1715_p0643a03║遊諸聚落逕歷國邑等。從五戒至五戒故言
T33n1715_p0643a04║從邑至邑。從十善至十善故言從國至國也。
T33n1715_p0643a05║或有所得或無所得者今身修五戒十善遷此
T33n1715_p0643a06║身得報名有所得。感生後報者名無所得也。
T33n1715_p0643a07║又一解云。成就業感一期名有所得。不成就
T33n1715_p0643a08║者感於寄受名無所得也。善法資身恒不足
T33n1715_p0643a09║故言羸瘦。非唯無善法亦備有九十八使。
T33n1715_p0643a10║故言體生瘡癬也。漸次經歷到父住城。此
T33n1715_p0643a11║半行頌上正明近父。上言遇到其父所止之
T33n1715_p0643a12║城也。傭賃展轉遂至父舍此下七行半偈
T33n1715_p0643a13║頌第二父子相見譬。上譬中本有二段。第
T33n1715_p0643a14║一明子見父第二明父見子。今初有六行半
T33n1715_p0643a15║頌第一子見父。長者是時下一行頌父見子
T33n1715_p0643a16║也。上子見父中本有四階。一者見父緣由。
T33n1715_p0643a17║二者見父處。三者正明見父。四者生畏避之
T33n1715_p0643a18║心。今者亦具足頌。初一句頌第一。次一句
T33n1715_p0643a19║頌第二。次兩行半頌第三。次三行半頌第
T33n1715_p0643a20║四也。傭賃展轉此一句頌第一見父之緣由
T33n1715_p0643a21║也。遂至父舍此一句頌第二見父之處。上
T33n1715_p0643a22║言遂至父舍住立門側。今者唯道父舍不道
T33n1715_p0643a23║門側義自顯也。爾時長者於其門內此下兩
T33n1715_p0643a24║行半頌第三正見父。上言遙見其父踞師子
T33n1715_p0643a25║床等。或有計算金銀寶物者有廣說有略說
T33n1715_p0643a26║故言計算。說與前人故言出化功歸已故言
T33n1715_p0643a27║內。注記券疏者明因辨果。受記之事故故
T33n1715_p0643a28║言注記券疏也。窮子見父豪貴尊嚴以下三
T33n1715_p0643a29║行半頌上第四階生畏避之心。上言窮子見
T33n1715_p0643b01║父有大力勢即懷恐怖悔來至此也。長者是
T33n1715_p0643b02║時此一偈頌上父見子中有四段。今唯頌第
T33n1715_p0643b03║一第二。上半行頌第一階見子處。上言時
T33n1715_p0643b04║富長者於師子座也。遙見其子默而識之此
T33n1715_p0643b05║半行頌第二正明見子。上言見子便識。略
T33n1715_p0643b06║不頌第三心大歡喜。亦略不頌第四開暢之
T33n1715_p0643b07║念也。　即敕使者此下三行偈頌第三喚子
T33n1715_p0643b08║不得譬。上譬中本有三段。第一領勸擬宜與
T33n1715_p0643b09║無機。第二領誡擬宜與無機。第三兩息化。
T33n1715_p0643b10║今此三行亦頌三段。初三句頌第一。次一行
T33n1715_p0643b11║一句頌第二。次一行頌第三也。今三句頌
T33n1715_p0643b12║第一勸擬宜無機者半行頌勸擬宜。次一句
T33n1715_p0643b13║領無機。上擬宜中有二段。一者領作勸教。
T33n1715_p0643b14║二者正領擬宜。今此半行唯頌領作勸教。
T33n1715_p0643b15║上言即遣傍人急追將還也。不頌正領擬宜
T33n1715_p0643b16║上言爾時使者疾走往捉。窮子驚喚此一句
T33n1715_p0643b17║頌第二領勸無機。上無機中有二者。一有
T33n1715_p0643b18║小二無大。今言窮子驚三字此即頌上有小
T33n1715_p0643b19║機。上言窮子驚愕也。喚此一字頌無大機。
T33n1715_p0643b20║上言稱怨大喚我不相犯何為見捉明無大機
T33n1715_p0643b21║也。迷悶躄地此下一行一句頌上第二領誡
T33n1715_p0643b22║擬宜與無機。上誡擬宜與無機中有二。一
T33n1715_p0643b23║者正明擬宜。二者無機。今不頌領擬宜。唯頌
T33n1715_p0643b24║領誡之無機。上無機中有二段。一者無大二
T33n1715_p0643b25║者有小。今者先頌有小後頌無大。迷悶躄地
T33n1715_p0643b26║此一句頌有小機。上言轉更惶怖悶絕躄地
T33n1715_p0643b27║也。是人執我必當見殺此一行正頌上無大
T33n1715_p0643b28║機。上言于時窮子自念無罪而被囚執此必
T33n1715_p0643b29║定死。長者知子愚癡狹劣此一行頌第三併
T33n1715_p0643c01║領息化。上息化中本有二。一者欲息化。二
T33n1715_p0643c02║者正息化。今不頌第二正息化唯頌第一欲
T33n1715_p0643c03║息化。上欲息化中亦有二階。一者明欲息化。
T33n1715_p0643c04║二者釋欲息化。上言父遙見之而語使言不
T33n1715_p0643c05║須此人勿強將來。以下思惟欲息化。今不
T33n1715_p0643c06║頌也。唯頌第二釋欲息化之意。上言所以
T33n1715_p0643c07║者何父知子志意下劣自知豪貴為子所難也。
T33n1715_p0643c08║即以方便此下三行偈頌第四喚子得
T33n1715_p0643c09║譬。上譬中有二。第一父喚子第二子受喚。
T33n1715_p0643c10║初兩行頌第一父喚子。後一行頌子受喚。
T33n1715_p0643c11║但上父喚中本有四段。今者盡頌一句頌第
T33n1715_p0643c12║一。三句頌第二。次三句頌第三。次一句頌
T33n1715_p0643c13║第四也。即以方便此一句頌覓可使之人。即
T33n1715_p0643c14║是覓方便教。上言爾時長者將欲誘引其子
T33n1715_p0643c15║而設方便也。更遣餘人此下三句頌第二得
T33n1715_p0643c16║可使之人。即是得方便教。上言密遣二人
T33n1715_p0643c17║也。眇目者不正之相。欲明二乘教非是真正
T33n1715_p0643c18║之教故名眇目。二乘教不備說威德相好故
T33n1715_p0643c19║言無威德也。汝可語之此下三句即頌第三
T33n1715_p0643c20║與使人之語即是作方便教方法。上言汝可
T33n1715_p0643c21║詣彼徐語窮子此有作處也。倍與汝價此一
T33n1715_p0643c22║句即頌第四使人正奉命喚子。正明如來用
T33n1715_p0643c23║方便擬宜眾生。上言時二使人即求窮子也。
T33n1715_p0643c24║窮子聞之此一行頌第二子受喚。上受喚中
T33n1715_p0643c25║亦有四階。今不頌三階唯頌第三階。上第
T33n1715_p0643c26║一既已得之有堪聞之機。第二具陳上事能
T33n1715_p0643c27║受之機。第四其父見子愍而怪之不頌也。上
T33n1715_p0643c28║第三階言爾時窮子先取其價尋與除糞淨諸
T33n1715_p0643c29║房舍。今唯頌此。言淨諸房舍者六塵如房。
T33n1715_p0644a01║於此六塵中無染故云淨諸房舍也。　長者
T33n1715_p0644a02║於牖此下有五行半偈頌上第五教作人譬。
T33n1715_p0644a03║上譬中本有三段。第一教作緣由。第二正教
T33n1715_p0644a04║作。第三作人。就作稱可長者之意。初兩行
T33n1715_p0644a05║頌教作緣由。次兩行半頌正教作。後餘一行
T33n1715_p0644a06║頌作人稱可長者意也。上教作緣由中本有
T33n1715_p0644a07║三段。一者明長者見子。二者捨貴人服飾。
T33n1715_p0644a08║三者著賤人衣服。今此兩行只頌第一第三
T33n1715_p0644a09║不頌第二捨貴人服飾捨法身之義。初偈頌
T33n1715_p0644a10║第一見子後偈頌第三著賤人衣服。但上父
T33n1715_p0644a11║見子中本復有三段。今者不頌第一唯頌二
T33n1715_p0644a12║階。上第一句又以他日明見子之時今不頌
T33n1715_p0644a13║也。二者言於窗牖中明見子之處。今者初句
T33n1715_p0644a14║正頌此第二階。下有三句頌第三階正見子
T33n1715_p0644a15║也。於是長者著弊垢衣此一偈頌上第三受
T33n1715_p0644a16║賤人之服。上受賤人服中自有三階。今不
T33n1715_p0644a17║頌第二。唯頌兩階。上半偈頌上第一明無有
T33n1715_p0644a18║相好。下半行頌上第三無智也。方便附近
T33n1715_p0644a19║以下有兩行半頌上第二正教作。上正教作
T33n1715_p0644a20║中本有四段。今具足頌。半行頌第一。一句
T33n1715_p0644a21║頌第二。一行一句頌第三。半行頌第四。方便
T33n1715_p0644a22║附近語令懃作今此初半行即頌第一階領第
T33n1715_p0644a23║三勸取三車。則是勸精進也。上言語諸作
T33n1715_p0644a24║人汝等懃作也。既益汝價此一句即是頌第
T33n1715_p0644a25║二領第二示三車處。上言後復告言咄男子
T33n1715_p0644a26║汝常此作勿復餘去也。併塗足油此一行一
T33n1715_p0644a27║句頌上第三歎作具領第一讚歎三車。上言
T33n1715_p0644a28║汝等所須瓮器米麵今以塗足油以代上老弊
T33n1715_p0644a29║使人。老弊使人者只是神通。今塗足油代
T33n1715_p0644b01║者外國用塗足油能履水如地飲以代上麵食
T33n1715_p0644b02║以代上米。是故論文言揣食有二者。一麤
T33n1715_p0644b03║二細。飯等名麤飲等名細。薦席以代上瓮器
T33n1715_p0644b04║盛物明或如薦席。又以軟語若如我子此半
T33n1715_p0644b05║行頌上第四領上第四必與不虛。上言好自
T33n1715_p0644b06║安意我如汝父即是保與不虛之義。長者有
T33n1715_p0644b07║智漸令入出此一行是第三即是頌上第三作
T33n1715_p0644b08║人稱可長者之意。上稱可中本有四段。即
T33n1715_p0644b09║領上三乘受行中四段。今唯頌第三段。餘
T33n1715_p0644b10║者皆不頌也。一者汝常作時無有五種之惡
T33n1715_p0644b11║即譬領心各勇銳義。今者不頌也。二者自
T33n1715_p0644b12║今已後如所生子領內凡相似聖人。今者亦
T33n1715_p0644b13║不頌。唯頌第三爾時窮子雖欣此遇猶故自
T33n1715_p0644b14║謂客作賤人由是之故於二十年中常令除
T33n1715_p0644b15║糞。見諦思惟治道修行故言二十年。不頌
T33n1715_p0644b16║第四過是已後心相體信得阿羅漢果也。
T33n1715_p0644b17║示其金銀此下兩行頌上第六付財物譬。上
T33n1715_p0644b18║譬中有二。一者父付二者子受。就父付中有
T33n1715_p0644b19║三階。今者悉不頌也。唯頌子受。子受中又
T33n1715_p0644b20║有三。唯頌第二第三不頌第一一往奉命也。
T33n1715_p0644b21║示其金銀此一行即頌第二正受。上言領知
T33n1715_p0644b22║眾物也。猶處門外一行即頌第三而無悕取
T33n1715_p0644b23║一餐之意下劣之心亦未能捨也。　父知子
T33n1715_p0644b24║心漸已廣大此半行是第七即頌上第七見子
T33n1715_p0644b25║志大譬也。　欲與財物此下四行半偈是第
T33n1715_p0644b26║八即頌第八付家業譬。上譬中本有四段。
T33n1715_p0644b27║唯不頌第一臨欲終時付家業之時。自餘三
T33n1715_p0644b28║段皆頌。欲與財物一行頌第二集證明之眾。
T33n1715_p0644b29║於此大眾說是我子此兩行半頌第三會父子
T33n1715_p0644c01║天性。二十年者人天受道器也。凡我所有
T33n1715_p0644c02║一行頌上第四正付家業也。　子念昔貧志
T33n1715_p0644c03║意下劣此下兩行頌上第九諸子歡喜譬也。
T33n1715_p0644c04║佛亦如是自此下有三十行半偈是第二。頌
T33n1715_p0644c05║上合九譬而成八段。佛亦如是一句頌合第
T33n1715_p0644c06║一父子相失譬。次知我樂小法有一句頌合
T33n1715_p0644c07║第二父子相見譬。次未曾說言汝等作佛下
T33n1715_p0644c08║半行頌合第三呼子不得譬。次而說我等得
T33n1715_p0644c09║諸無漏下半行頌合第四喚子得譬。次成就
T33n1715_p0644c10║小乘聲聞弟子下半行頌合第五教作人譬。
T33n1715_p0644c11║次佛敕我等下有十八行半頌合第六付財物
T33n1715_p0644c12║譬。次如富長者下有三行併頌合第七第八
T33n1715_p0644c13║兩譬。次我等今日得未曾有下有七行頌合
T33n1715_p0644c14║第九子歡喜譬也。更道八階。一句頌第一。
T33n1715_p0644c15║一句頌第二。半行頌第三。半行頌第四。半行
T33n1715_p0644c16║頌第五。十八行半頌第六。三行併頌第七第
T33n1715_p0644c17║八。次七行頌第九子歡喜譬也。今言佛亦如
T33n1715_p0644c18║是此一句頌合第一父子相失譬。就中本有
T33n1715_p0644c19║二句。今只得頌大富長者即是如來。略不
T33n1715_p0644c20║頌我等皆似佛子也。知我樂小此一句頌合
T33n1715_p0644c21║第二父子相見。上合譬言如來常說我等為
T33n1715_p0644c22║子是始終為語。今言知我樂小者當照機時
T33n1715_p0644c23║為論也。未曾說言汝等作佛此半行即頌合
T33n1715_p0644c24║第三呼子不得譬。上合譬中本有二。無有
T33n1715_p0644c25║大機有小機今者唯頌無大機也。上言我等
T33n1715_p0644c26║以三苦故於生死中受諸熱惱迷惑無知。既
T33n1715_p0644c27║無大機故言未曾說言汝等作佛。略不頌樂
T33n1715_p0644c28║於小法小機之義也。而說我等得諸無漏此
T33n1715_p0644c29║半行即是頌合第四喚子得譬。上得譬中本
T33n1715_p0645a01║有二段。一者父喚二者子受喚。就父喚子中
T33n1715_p0645a02║自有四段。上合譬中唯合第四階時二使人
T33n1715_p0645a03║即求窮子句。上合譬言世尊令我等思惟蠲
T33n1715_p0645a04║除諸法戲論之糞。今者不頌也。子受喚中
T33n1715_p0645a05║本有四段唯合第三段爾時窮子先取其價尋
T33n1715_p0645a06║與除糞。上合譬文言我等於中懃加精進得
T33n1715_p0645a07║至涅槃一日之價。今者只頌此句故言而說
T33n1715_p0645a08║我等得諸無漏也。成就小乘聲聞弟子半行
T33n1715_p0645a09║即是頌合第五教作人譬。前開譬中本有三。
T33n1715_p0645a10║第一教作緣由。第二正教作。第三明作人
T33n1715_p0645a11║稱可長者意。三段上合譬中皆合闕略而已。
T33n1715_p0645a12║今者唯頌第三段中第四階餘者不頌。何者
T33n1715_p0645a13║上教作緣由中有三。上合譬唯合第三不合
T33n1715_p0645a14║餘二。上合第三階言先知我等深著蔽欲下
T33n1715_p0645a15║訖不為分別寶藏之分。今者都不頌也。第
T33n1715_p0645a16║二正教作譬中有四段。合中唯合第二第三
T33n1715_p0645a17║階。上合文言世尊以方便力說如來智慧。
T33n1715_p0645a18║即是合當加汝價亦得合諸有所須。今者亦
T33n1715_p0645a19║都不頌也。第三作人稱可長者之意中有四
T33n1715_p0645a20║段。上唯合第四階言過是已後心相體信出
T33n1715_p0645a21║入無難羅漢果。上合譬文言我等從佛得涅
T33n1715_p0645a22║槃一日之價以為大得。今言成就小乘聲聞
T33n1715_p0645a23║弟子正頌合此也。佛敕我等自此下十八行
T33n1715_p0645a24║半頌合第六付財物譬。上開譬中有二。一
T33n1715_p0645a25║者父付二者子受。就父付中有三段。上不
T33n1715_p0645a26║合今亦不頌。合子受中亦有三段上備合三
T33n1715_p0645a27║段。故今此頌合中亦備頌合子受三段。今十
T33n1715_p0645a28║八行半偈中一行頌合第一。次五行頌合第
T33n1715_p0645a29║二。次十二行半頌合。第三也。初一行言佛敕
T33n1715_p0645b01║我等此頌子受。開譬中第一言爾時窮子即
T33n1715_p0645b02║受教敕合譬言我等又因如來智慧也。我承
T33n1715_p0645b03║佛教為大菩薩下五行頌合第二正轉教領知
T33n1715_p0645b04║眾物金銀珍寶也。即是上合譬中言為大菩
T33n1715_p0645b05║薩開示宣說也。從如彼窮子下有十二行半
T33n1715_p0645b06║偈頌合第三而自於此無有志願明不求之
T33n1715_p0645b07║義。但上有正合有釋合。今此十二行半分
T33n1715_p0645b08║為二。初十一行半頌正合不求。二言導師
T33n1715_p0645b09║見捨一偈頌上釋句。就十一行半偈中自有
T33n1715_p0645b10║三段。第一言如彼窮子一偈先牒不求外譬。
T33n1715_p0645b11║第二言我等雖說佛法寶藏一偈內合不求之
T33n1715_p0645b12║義。第三從我等內滅下有九行半偈正頌不
T33n1715_p0645b13║求。即廣上品初三不求即自成三段。初我等
T33n1715_p0645b14║內滅有四行廣上第一居僧之首故不求。第
T33n1715_p0645b15║二我等長夜有四行偈廣上第二自謂已得涅
T33n1715_p0645b16║槃故不求。第三言我等雖為諸佛子等一偈
T33n1715_p0645b17║半廣上第三年朽邁故不求。導師見捨此一
T33n1715_p0645b18║行是第二頌上釋不求之句。言所以者何佛
T33n1715_p0645b19║知我等心樂小法下是也。如富長者此下三
T33n1715_p0645b20║行是第七併頌合第七見子志大譬。亦併頌
T33n1715_p0645b21║合第八付家業譬。就中自分為二。第一一行
T33n1715_p0645b22║半牒四種外譬。第二一行半帖合譬也。如富
T33n1715_p0645b23║長者知子志劣此牒第四喚子得譬。以方便
T33n1715_p0645b24║力此牒第五教作人譬。柔伏其心此牒第七
T33n1715_p0645b25║志大譬。然後乃付一切財寶此牒第八付家
T33n1715_p0645b26║業譬。來佛亦如是此一行半是第二帖合四
T33n1715_p0645b27║種外譬。初二句帖合第四。知樂小者下二句
T33n1715_p0645b28║帖合第五。調伏其心即帖合第七。乃教大智
T33n1715_p0645c01║即帖合第八也。我等今日得未曾有此下七
T33n1715_p0645c02║行偈是第八頌合第九子歡喜。就中有三。第
T33n1715_p0645c03║一一得正明歡喜。第二半行舉外譬帖合。第
T33n1715_p0645c04║三五行半廣明歡喜相也。　世尊大恩此下
T33n1715_p0645c05║十三行偈是正領解中第二解。從佛來故歎
T33n1715_p0645c06║佛恩深難報以結領解前。正領解中有三。即
T33n1715_p0645c07║是長行與偈為二。今此中有二者。第一有
T33n1715_p0645c08║六行半偈正歎佛恩深難報。第二諸佛希有
T33n1715_p0645c09║有六行半敘出佛恩之相。又就此兩段之中
T33n1715_p0645c10║各有二。初段中二者。初有一行先明佛恩即
T33n1715_p0645c11║是開三顯一也。從無量億劫下五行半明無
T33n1715_p0645c12║能報者。就此第二自有三。初半行總明無
T33n1715_p0645c13║能報者。第二手足供給下四行別明世間供
T33n1715_p0645c14║養無能報。第三如斯等事下一行總結無能
T33n1715_p0645c15║報也。諸佛希有此下有六行半明敘佛恩之
T33n1715_p0645c16║相。亦有二者。第一有兩行明身業利益。第
T33n1715_p0645c17║二有四行半明口業利益即是權實二智開三
T33n1715_p0645c18║顯一義也。
T33n1715_p0645c19║　　藥草喻品第五
T33n1715_p0645c20║此品中借三草兩木為喻。但從多受名故言
T33n1715_p0645c21║藥草喻品。第二譬說開三顯一化中根人中
T33n1715_p0645c22║本有四段。第一譬喻一品正譬說開三顯一
T33n1715_p0645c23║化中根人。第二信解品是中根人領解。今
T33n1715_p0645c24║此藥草喻品是第三明如來述成中根人得解
T33n1715_p0645c25║之義。第四授記也。但四段之中例開為二
T33n1715_p0645c26║正譬說中有二者。第一是舍利弗請。第二如
T33n1715_p0645c27║來答。領解有二者。第一經家敘四大聲聞得
T33n1715_p0645c28║解之相。第二正是四大聲聞領解之辭。今此
T33n1715_p0645c29║品述成中根人得領解之義中有二者。第一
T33n1715_p0646a01║是長行第二是偈頌也。但上四大聲聞正領
T33n1715_p0646a02║解之辭中本有三段。一者略領解二者將欲
T33n1715_p0646a03║廣領解先諮審如來。三者廣領解。今如來
T33n1715_p0646a04║唯述成廣領解略不述前二段也。然第三廣
T33n1715_p0646a05║領解中本有二。第一從譬若有人下入偈盡
T33n1715_p0646a06║七十三行半偈作九譬。領如來明開三顯一
T33n1715_p0646a07║同歸之義。第二從世尊大恩以下有十三行
T33n1715_p0646a08║偈歎佛恩深難報以結領解。今就此長行亦
T33n1715_p0646a09║分為兩段即述成向者兩段。第一從品初訖
T33n1715_p0646a10║若有所說皆不虛也以來。先超述成第二佛
T33n1715_p0646a11║恩深難報。第二從於一切法以智方便竟長
T33n1715_p0646a12║行。追述成第一正作九譬領如來七意開三
T33n1715_p0646a13║顯一之義。又就此兩段之中各有三段。述成
T33n1715_p0646a14║歎佛恩深難報中有三者。第一正述成。第二
T33n1715_p0646a15║明說所未盡。第三舉法王明如來所言不虛
T33n1715_p0646a16║也。何者從品初訖誠如所言此是第一正述
T33n1715_p0646a17║成已上歎佛恩深難報。汝上言手足供給頭
T33n1715_p0646a18║頂禮敬於恒沙劫猶自難報此實自如汝所歎
T33n1715_p0646a19║也。但物情起疑見如來述成四大聲聞歎佛
T33n1715_p0646a20║恩深難報。謂言如來德行深恩體盡如四大
T33n1715_p0646a21║聲聞淺智所歎。是故第二從如來復有無量
T33n1715_p0646a22║無邊阿僧祇功德下訖說不能盡詺為出說所
T33n1715_p0646a23║未盡。但汝上十三行偈歎佛恩深難報。正
T33n1715_p0646a24║歎小分一方所說直言如來有權實之智益物
T33n1715_p0646a25║之恩。自汝所不歎者復有無量無邊不可說
T33n1715_p0646a26║不可數深恩重德無方益物。此即釋疑情也。
T33n1715_p0646a27║但物情於此第二重中仍復起疑。疑言如來
T33n1715_p0646a28║體盡只自有權智無方益物。實智說理度人。
T33n1715_p0646a29║佛雖備有眾德若以權實往收則不出此兩
T33n1715_p0646b01║途。云何復言更有無量阿僧祇功德。此則
T33n1715_p0646b02║前後自相鉾鍎難可取信。既有此疑是故第
T33n1715_p0646b03║三從迦葉當知如來是諸法之王下竟皆不虛
T33n1715_p0646b04║也舉法王明如來所言不虛。不自在人有所
T33n1715_p0646b05║畏懼吐言陳教率多不實。王之為體居宗體
T33n1715_p0646b06║極住自在之地。何容有虛唱之敕。欲明如
T33n1715_p0646b07║來是法中之王吐言陳教無有虛唱之說。　是
T33n1715_p0646b08║故有此第三段。但第一正是述成已歎佛恩
T33n1715_p0646b09║深難報。後兩段釋疑也。就此三段之中各有
T33n1715_p0646b10║二階。第一正述歎佛恩深難報有二者。第一
T33n1715_p0646b11║從爾時世尊告摩訶迦葉以下竟真實功德此
T33n1715_p0646b12║述讚四大聲聞。理上之言巧善哉之言甚善
T33n1715_p0646b13║甚善。及諸大弟子者即是須菩提大目犍連
T33n1715_p0646b14║迦栴延等。第二誠如所言。此則述已言下之
T33n1715_p0646b15║理實。前明理上之言巧。後明言下理實。此
T33n1715_p0646b16║一雙合是第一正述四大聲聞以十三行偈歎
T33n1715_p0646b17║佛恩深難報也。第二明說所未盡中有二者。
T33n1715_p0646b18║第一言如來復有無量無邊阿僧祇功德。此
T33n1715_p0646b19║正出說所未盡之法。只言自汝十三行偈歎
T33n1715_p0646b20║佛恩深難報之外更有無量功德不可說不可
T33n1715_p0646b21║數。第二言汝等若於無量億劫說不能盡此
T33n1715_p0646b22║明說不盡。此一雙合是第二明已說所未盡。
T33n1715_p0646b23║亦是釋物疑情。疑如前釋也。第三明不虛中
T33n1715_p0646b24║有二者。第一從迦葉當知如來是諸法王。此
T33n1715_p0646b25║先舉法王以為不虛之端。第二言若有所說
T33n1715_p0646b26║皆不虛也。此正明不虛此一雙合。是第三
T33n1715_p0646b27║明不虛亦釋疑情疑如前述。　從於一切法
T33n1715_p0646b28║以智方便以下是第二追述成第一正領解如
T33n1715_p0646b29║來開三顯一之義。就此第二段中有三者。
T33n1715_p0646c01║第一從一切法以智方便竟示諸眾生一切智
T33n1715_p0646c02║慧將欲述成。先出已上所領之法即是權實
T33n1715_p0646c03║二智開三顯一之義也。第二從譬如三千大
T33n1715_p0646c04║千世界以下訖是故不即為說一切智慧以來
T33n1715_p0646c05║將明今日得解。先道四大聲聞昔日不解三
T33n1715_p0646c06║一之義。執三乘定別迷同歸之理。如草木
T33n1715_p0646c07║稟乎天澤增長。各不自知得潤增長差別之
T33n1715_p0646c08║相。此即明昔日不解成今日得解之相。第
T33n1715_p0646c09║三從汝等迦葉甚為希有下竟長行。正述成
T33n1715_p0646c10║已今日得解開三顯一義也。就此三段之中
T33n1715_p0646c11║各有二。第一出所領之法中有二者。第一
T33n1715_p0646c12║雙開兩章門。第二雙廣兩章門。兩章門者於
T33n1715_p0646c13║一切法以智方便而演說之此是權智章門。
T33n1715_p0646c14║其所說法皆悉到於一切智地此是實智章門
T33n1715_p0646c15║也。今釋權智章門義。於一切法者是佛果
T33n1715_p0646c16║佛智知一切法即是一切種智萬善是一切智
T33n1715_p0646c17║家因以智方便而演說之者。此明如來於一
T33n1715_p0646c18║切智家因法上以善巧智持作三乘之法。故
T33n1715_p0646c19║言以智方便而演說之也。其所說法皆悉到
T33n1715_p0646c20║於一切智地者。此是釋實智章門。其所說者
T33n1715_p0646c21║其權智昔所說萬善之法也。此萬善理中能
T33n1715_p0646c22║感得一切智故言皆悉到於一切智地也。
T33n1715_p0646c23║如來觀知此下是第二廣上兩章門。先廣權
T33n1715_p0646c24║智章門自有二。一者識藥。二者知病。今言如
T33n1715_p0646c25║來觀知一切諸法之所歸趣。此是第一明如
T33n1715_p0646c26║來識法藥之義。即是權智所照之境。亦知
T33n1715_p0646c27║一切眾生深心所行通達無礙是知病之義。
T33n1715_p0646c28║知一切眾生深心所行者明如來知三乘人根
T33n1715_p0646c29║性所宜。故如聲聞根性宜行四諦。緣覺根
T33n1715_p0647a01║性宜行十二因緣。菩薩根性宜行六度也。通
T33n1715_p0647a02║達者通是無壅義。達是到義。明三乘人根
T33n1715_p0647a03║性所宜行必斷煩惱無壅。是通義也。明三乘
T33n1715_p0647a04║人根性所宜行必到三界外盡無生智。是達
T33n1715_p0647a05║義也。無礙者明如來知三乘人根性盡。是
T33n1715_p0647a06║無礙也。今者舉所宜行通達表明如來知三
T33n1715_p0647a07║乘根性盡。故云知一切眾生深心所行通達
T33n1715_p0647a08║無礙也。　又於諸法究盡明了下是第二廣
T33n1715_p0647a09║上實智章門。就中亦有二。一者識藥。二者
T33n1715_p0647a10║知病。今言又於諸法諸法究盡明了此是第
T33n1715_p0647a11║一識法藥之義。此明識實智所照之境。如
T33n1715_p0647a12║來實智於一因一果中悉知故言究盡明了
T33n1715_p0647a13║也。示諸眾生一切智慧此是第二知病。知病
T33n1715_p0647a14║之義只知眾生有大乘機。即為受記未來皆
T33n1715_p0647a15║得佛故言示諸眾生一切智慧也。是則識藥
T33n1715_p0647a16║如前。知病如後。應病與藥令得服行。　迦
T33n1715_p0647a17║葉譬如三千大千世界此下訖是故不即為說
T33n1715_p0647a18║一切種智。是第二將欲述已今日得解。先道
T33n1715_p0647a19║已昔日不解三一之義。如草木無情稟天澤。
T33n1715_p0647a20║增長而不自知增長差別。此中亦有兩段者。
T33n1715_p0647a21║第一是開譬。第二是合譬。此兩段各有二。開
T33n1715_p0647a22║譬中有二者。第一譬如三千大千世界以下
T33n1715_p0647a23║訖華果敷實以來。詺為稟澤增長譬。第二從
T33n1715_p0647a24║雖一地眾生下訖各有差別。詺為不自知譬。
T33n1715_p0647a25║明三草兩木終日稟乎天澤。增長各不自知
T33n1715_p0647a26║增長差別之相。內合明四大聲聞昔日親稟
T33n1715_p0647a27║受三乘之教。修行而不自知所行只是一乘
T33n1715_p0647a28║始終同歸得一佛果。又就第一稟澤增長譬
T33n1715_p0647a29║中自開為三譬。第一從譬如三千大千以下
T33n1715_p0647b01║訖名色各異以來先出能稟。能稟即是草木。
T33n1715_p0647b02║第二從密雲彌布以下訖其澤普洽以來又出
T33n1715_p0647b03║所稟。所稟者是密雲。第三卉木叢林及諸藥
T33n1715_p0647b04║草以下訖華果數實正明稟澤增長也。前明
T33n1715_p0647b05║能稟是草木。次明所稟是雲雨。後正明稟澤
T33n1715_p0647b06║增長也。內合能稟受教者是四大聲聞。所稟
T33n1715_p0647b07║之者是如來形聲利益也。正明稟澤增長者
T33n1715_p0647b08║正明四大聲聞稟教修行也。就此三譬之中
T33n1715_p0647b09║各有二階。能稟譬中有二者。即是有本有末。
T33n1715_p0647b10║但正明草木是其末。此草木應有本。本是
T33n1715_p0647b11║土地也。從譬如三千訖山川谿谷土地以來
T33n1715_p0647b12║此五種是第一能稟家之本也。第二從所生
T33n1715_p0647b13║卉木叢林訖名色各異正出能稟。即是三草
T33n1715_p0647b14║二木也。內合為論。能稟家本即是眾生過去
T33n1715_p0647b15║習因善根。能稟之草木即是今日善習果所
T33n1715_p0647b16║成眾生。今者欲取草木不取其本。是故下合
T33n1715_p0647b17║譬中唯合草木不合其本也。問者言眾生有
T33n1715_p0647b18║多種自有惡習因所成眾生。自有惡報因所
T33n1715_p0647b19║成眾生。自有善習因所成眾生。自有善報
T33n1715_p0647b20║因所成眾生。今者為取何因所成眾生。解
T33n1715_p0647b21║釋者言。不取兩惡因所成眾生以為能稟。
T33n1715_p0647b22║但兩種善因所成眾生中唯善習因所成眾生
T33n1715_p0647b23║為能稟。不取善報因所成眾生為能稟也。
T33n1715_p0647b24║何以故爾。善報因無有增長之義故不取也。
T33n1715_p0647b25║善習因所成眾生有增長義是故取為能稟
T33n1715_p0647b26║也。問者又言。今取善習因所成眾生以為
T33n1715_p0647b27║能稟。為當止取善習因有增長義耶。所成眾
T33n1715_p0647b28║生亦有增長義。解釋又言。眾生是假名假名
T33n1715_p0647b29║無別體以法為體。今習因善是實法。此法成
T33n1715_p0647c01║眾生。但習因善有增長。眾生是假名不當增
T33n1715_p0647c02║長。不增長但有名用而已也。問者又言。眾
T33n1715_p0647c03║生無別體只用習因善為體。習因既增長眾
T33n1715_p0647c04║生那得不增長。若言眾生不增長則不應言
T33n1715_p0647c05║以習因為體。解釋又言言。我本言假名法
T33n1715_p0647c06║無體以習因善為體。若責今眾生別增長者
T33n1715_p0647c07║便應假名法別有體。云何言以他為體。此
T33n1715_p0647c08║中大意片對四大聲聞。今涅槃及五乘故借
T33n1715_p0647c09║三草二木以譬能稟。草有三種上中下也。
T33n1715_p0647c10║木有二種有大木有小木。下經又言大樹小
T33n1715_p0647c11║樹。但草木自有眾多今唯取堪為藥者。內合
T33n1715_p0647c12║眾生雖復凡聖眾多。止取五乘之人堪修行
T33n1715_p0647c13║者為藥之用。人乘天乘此二人以譬小藥草。
T33n1715_p0647c14║聲聞緣覺此二人以譬中藥草。三乘中菩薩
T33n1715_p0647c15║以譬上藥草。今大乘中明內凡夫菩薩以譬
T33n1715_p0647c16║小樹。初地以上菩薩以譬大樹。所以人天
T33n1715_p0647c17║二乘合譬小草聲聞緣覺復合譬中草者。今
T33n1715_p0647c18║欲偏片對此人。道其昔日雖稟如來經教不
T33n1715_p0647c19║知權實之用同歸之理。是故合人天二乘取
T33n1715_p0647c20║譬小草如勝鬘所明名為無聞非法眾生。此
T33n1715_p0647c21║則鄙其昔日不知之義也。復合聲聞緣覺者
T33n1715_p0647c22║義亦如是也。問者言菩薩等自知如來權實
T33n1715_p0647c23║之教同歸之義。何故言鄙之。釋者言。已如
T33n1715_p0647c24║前釋但止片對四大聲聞緣覺等涅槃及菩
T33n1715_p0647c25║薩。若同取聞佛說法增長善根之義。大乘
T33n1715_p0647c26║人與小乘人皆有增長。取喻三草二木皆稟
T33n1715_p0647c27║天澤增長。若取知與不知之義大意止片四
T33n1715_p0647c28║大聲聞故涅槃及餘人也。問者又言。汝若
T33n1715_p0647c29║使菩薩有增長之義以譬二木者。我聲聞亦
T33n1715_p0648a01║有增長之義以譬藥草不言不知之義以譬藥
T33n1715_p0648a02║草也。解者復言。此品本為述成四大聲聞今
T33n1715_p0648a03║日得解先道其昔日不解。故以草為譬。道其
T33n1715_p0648a04║稟澤不知故。聲聞等存不知之邊。菩薩存增
T33n1715_p0648a05║長之邊。第二所稟譬之中有二。一者是所稟
T33n1715_p0648a06║家之本。二者正出所稟也。　密雲彌布遍
T33n1715_p0648a07║覆三千大千世界此是第一所稟家之本。本
T33n1715_p0648a08║是雲也。內合用如來身形及聲教譬雲。一時
T33n1715_p0648a09║等澍其澤普洽此是第二正出所稟。所稟者
T33n1715_p0648a10║是雨以譬如來聲教所宣之法。即是雨等被眾
T33n1715_p0648a11║生如天等雨草木。但明此草木同稟天雨生
T33n1715_p0648a12║長有昇降。如眾生同聽佛說法增長善根有
T33n1715_p0648a13║昇降之殊也。　卉木叢林此下是第三正明
T33n1715_p0648a14║稟澤增長譬亦有二者。第一從卉木叢林下
T33n1715_p0648a15║訖各有所受以來名為受潤譬。第二從一雲
T33n1715_p0648a16║所雨下訖華果敷實名為增長譬。前明受潤
T33n1715_p0648a17║後明增長。內合明眾生初始聞佛說法皆歡
T33n1715_p0648a18║喜領受。如草木稟天雨一往受潤。後明增
T33n1715_p0648a19║長者。明眾生昔日聞佛說法後相與增長善
T33n1715_p0648a20║根。下合譬雖道後生善處以道受樂。此明
T33n1715_p0648a21║報因得報果。非不有報因。但今日辨增長
T33n1715_p0648a22║之義止取習因習果。明其增長之義。此兩譬
T33n1715_p0648a23║中各有二階。受潤譬中有二者。第一從卉木
T33n1715_p0648a24║叢林及諸藥草下訖隨上中下以下此牒受潤
T33n1715_p0648a25║之法。即是三草二木根莖枝葉者喻前所述
T33n1715_p0648a26║五種人信戒定慧也。第二言各有所受此一
T33n1715_p0648a27║句正明受潤之義。內合明眾生昔日聞佛說
T33n1715_p0648a28║教各各受持。故言各有所受也。第二增長
T33n1715_p0648a29║譬中有二階者。第一言一雲所雨先牒增長
T33n1715_p0648b01║所由。所由者是雲雨。內合眾生所以得習
T33n1715_p0648b02║善增長者由有如來形聲。第二言稱其種姓
T33n1715_p0648b03║下三句正明增長。此三句亦次第相生。初
T33n1715_p0648b04║言稱其種性此先舉增長之類。喻五乘人根
T33n1715_p0648b05║性各有種類而得生長。此正明增長。華果敷
T33n1715_p0648b06║實此釋成增長之相。若不增長云何言有華
T33n1715_p0648b07║果之實也。　雖一地所生此下是第二明不
T33n1715_p0648b08║自知譬。三草二木終日稟乎天澤不知增長
T33n1715_p0648b09║差別之相。明四大聲聞昔日親自稟受如來
T33n1715_p0648b10║三乘教執三乘定別。迷同歸之理而不自知
T33n1715_p0648b11║三乘所行始終只是一乘同趣一果。又就不
T33n1715_p0648b12║自知譬中亦有二階者。第一雖一地所生一
T33n1715_p0648b13║雨所潤者。先舉不自知所由。第二言而諸
T33n1715_p0648b14║草木各有差別此正明不自知。雖復有差別
T33n1715_p0648b15║之相而不自知。所以有此差別內合四大聲
T33n1715_p0648b16║聞昔日稟如來三乘別教各得別果。于時三
T33n1715_p0648b17║乘自言彼此各異而自不知始終同歸俱至極
T33n1715_p0648b18║果也。　迦葉當知如來亦復如是自此下是
T33n1715_p0648b19║第二合譬。但上開譬中本有二。一者是稟
T33n1715_p0648b20║澤增長譬。二者不自知譬。今此合譬中亦有
T33n1715_p0648b21║二段者。第一從如來亦復如是下竟具足蒙
T33n1715_p0648b22║潤各得生長合稟澤增長譬。第二從如來說
T33n1715_p0648b23║法一相一味以下合不自知譬也。就第一段
T33n1715_p0648b24║中有二。第一歷別正合。第二舉外譬帖合也。
T33n1715_p0648b25║歷別合者但上稟澤譬本有三。三中各有二。
T33n1715_p0648b26║今者合之為體。宜開為五。所以不六者上開
T33n1715_p0648b27║能稟譬中有二。一者本二者末。今但合末
T33n1715_p0648b28║不合其本。所以成五段。又不次第。今先合雲。
T33n1715_p0648b29║二合草木。三合雨。四合受潤。五合增長。但上
T33n1715_p0648c01║草木本是第一。今者在第二。上作次第者
T33n1715_p0648c02║先有草木然後興雲注雨則受潤增長。今此
T33n1715_p0648c03║中則先興雲蔭草木然後注雨令草木受潤增
T33n1715_p0648c04║長也。就合雲譬中有二重。一者舉佛形合
T33n1715_p0648c05║雲。二者舉如來聲教合雲。佛形聲普周皆
T33n1715_p0648c06║譬於雲。但第一舉如來形合雲中自有二階。
T33n1715_p0648c07║第一正舉如來形合。第二言如大雲起舉外
T33n1715_p0648c08║譬帖合也。以大音聲此下是第二舉如來聲
T33n1715_p0648c09║教合雲亦有二重。第一舉總合雲。第二舉別
T33n1715_p0648c10║合雲。此兩段各有二。舉總合雲二者。第
T33n1715_p0648c11║一言以大音聲普遍天人阿修羅此正舉總聲
T33n1715_p0648c12║教合雲。第二言如彼大雲下竟大千國土此
T33n1715_p0648c13║舉外譬帖合。從於大眾中而唱是言以下第
T33n1715_p0648c14║二舉別聲教合雲。就此第二亦有二亦有
T33n1715_p0648c15║二者。第一正舉別聲教合。第二獎勸時眾
T33n1715_p0648c16║來聽法也。就第一舉別聲教合中自有六種
T33n1715_p0648c17║別聲教。第一從於大眾中而唱是言以下先
T33n1715_p0648c18║明如來有十號之德。第二從未度者令度下
T33n1715_p0648c19║明四弘誓之德。第三從今世後世如實知之
T33n1715_p0648c20║此明三達之德。今世即是現在世後世即是
T33n1715_p0648c21║過去世。亦是未來世。若據現在追望過去
T33n1715_p0648c22║此即後世。若背未來向過去此未來即是後
T33n1715_p0648c23║世之義也。第四言我是一切知者此明種
T33n1715_p0648c24║智。知一切法故言一切智。此即舉境目智
T33n1715_p0648c25║也。第五言一切見者此則明五眼之德也。
T33n1715_p0648c26║第六言知道者下明有導師之德。開導者開
T33n1715_p0648c27║三乘是方便說三乘法只是一乘法故言有導
T33n1715_p0648c28║師德也。汝等天人阿修羅此下是第二獎勸
T33n1715_p0648c29║來聽法也。爾時無數千萬億種下竟來聽法
T33n1715_p0649a01║此是第二合上草木。上言所生卉木。來至
T33n1715_p0649a02║佛所而聽法上開譬所無。今日義出也。如來
T33n1715_p0649a03║于時觀是眾生此下是第三合上雨。上言一
T33n1715_p0649a04║時等注也。種種無量此下是第四合上受潤。
T33n1715_p0649a05║此合中自有二。即合上二。上言隨上中下。
T33n1715_p0649a06║今言種種無量。正合隨上中下也。皆令歡喜
T33n1715_p0649a07║快得善利即合上各有所受也。是諸眾生聞
T33n1715_p0649a08║是法已此下是第五即合上增長。上言一雲
T33n1715_p0649a09║所雨稱其種性。今就此合譬中自有二。一者
T33n1715_p0649a10║明報果即是是諸眾生聞是法已現世安穩後
T33n1715_p0649a11║生善處也。亦得聞法此下是第二明得習果
T33n1715_p0649a12║也。　如彼大雲以下是舉外譬帖合。但合
T33n1715_p0649a13║稟澤譬有二。一者歷別正合。此下是第二舉
T33n1715_p0649a14║五種外譬。帖合如彼大雲即帖第一合雲譬
T33n1715_p0649a15║也。雨於一切此即帖合上雨譬也。卉木叢林
T33n1715_p0649a16║即帖合上第二合草木也。如其種性具足蒙
T33n1715_p0649a17║潤帖合受潤也。各得生長此即帖合第五增
T33n1715_p0649a18║長譬也。　如來說法一相一味此下是第二
T33n1715_p0649a19║合不自知譬。就此合中自有五重。一者先
T33n1715_p0649a20║出所不知法。二者正合不知。三者形釋不知
T33n1715_p0649a21║舉如來知諸法形釋二乘不知。四者舉不知
T33n1715_p0649a22║外譬帖合。五者還用如來知結合也。今言
T33n1715_p0649a23║如來說法一相一味下先出所不知之法自有
T33n1715_p0649a24║二。此句作兩章門。一相者無為果章門。一
T33n1715_p0649a25║味者有為章門。明如來昔日所說三乘之法
T33n1715_p0649a26║始終同得一無為一有為之果。故言一相一
T33n1715_p0649a27║味也。第二釋先釋無為章門有三句。所謂解
T33n1715_p0649a28║脫相此句正明因果盡處兩種無為。下二句
T33n1715_p0649a29║別明。離相明因盡滅相明果亡也。究竟至
T33n1715_p0649b01║於一切種智者釋有為果章門也。其有眾生
T33n1715_p0649b02║聞如來法此下是第二正合二乘人不自知
T33n1715_p0649b03║也。所以者何唯有如來知此眾生此下是第
T33n1715_p0649b04║三舉如來知。形釋二乘不知作三階。第一
T33n1715_p0649b05║唯有如來知此眾生下正明如來知眾生根
T33n1715_p0649b06║性。即是知病義。第二念何事下明如來知應
T33n1715_p0649b07║根性所須之法。即是識藥。何者故如四諦十
T33n1715_p0649b08║二因緣等乃至待處待伴種種入道不同也。
T33n1715_p0649b09║第三眾生住於種種之地下還舉眾生根性不
T33n1715_p0649b10║同。總結如來知病識藥也。今者第一知眾
T33n1715_p0649b11║生種相體性者明如來知三乘種別不同。表
T33n1715_p0649b12║相亦異利鈍體殊習性非一也。第二明知眾
T33n1715_p0649b13║生根性所須法者。大論眾生心用不出三慧。
T33n1715_p0649b14║故舉三慧以明所須之法不同。就中自有四
T33n1715_p0649b15║階。初念何事思何事修何事此三句。正明所
T33n1715_p0649b16║須境界不同入道各異也。第二云何念云何
T33n1715_p0649b17║思云何修此三句。由眾生現在修行方法不
T33n1715_p0649b18║同也。第三以何法念以何法思以何法修此
T33n1715_p0649b19║三句。明現在行家過去因不同也。第四以何
T33n1715_p0649b20║法得何法此二句。明現在行家未來果亦
T33n1715_p0649b21║不定。若好作文時以何法念得何法。以何法
T33n1715_p0649b22║思得何法。以何法修得何法。但文句雖略
T33n1715_p0649b23║以義可推也。眾生住於種種之地下是第三
T33n1715_p0649b24║總結如來知病識藥明了無礙也。如彼卉木
T33n1715_p0649b25║叢林以下合不自知譬中第四舉不知外譬帖
T33n1715_p0649b26║合也。如來知是一相此下第五舉如來知結
T33n1715_p0649b27║合也。　汝等迦葉甚為希有此下是第三正
T33n1715_p0649b28║述成已今日得解已具足解開三顯一。但此
T33n1715_p0649b29║文略只道解開權。就此第三段中亦有二者。
T33n1715_p0649c01║第一正述其解權第二從所以者何下釋也。
T33n1715_p0649c02║而說偈言此品有兩段即長行與偈為二。自
T33n1715_p0649c03║此下有五十四行半偈是第二重頌。但上長
T33n1715_p0649c04║行中本有二。一者從品初訖若有所說皆不
T33n1715_p0649c05║虛也。先明述成四大聲聞歎佛恩深難報今
T33n1715_p0649c06║者不頌。所以不頌者。述歎佛恩深難報。此意
T33n1715_p0649c07║大悲是正述領解傍及此義。是故略不頌也。
T33n1715_p0649c08║唯頌上第二述成正領解而已。但上第二正
T33n1715_p0649c09║述成領解之中本有三段。第一從於一切法
T33n1715_p0649c10║以智方便竟示諸眾生一切智慧將欲述成領
T33n1715_p0649c11║解。先出其所領之法。第二從譬如三千大
T33n1715_p0649c12║千以下竟是故不即為說以來。名為明昔日
T33n1715_p0649c13║不解形今日得解。第三汝等迦葉甚為希有
T33n1715_p0649c14║以下正是述成今日領解。就此五十四行半
T33n1715_p0649c15║亦為三段。初有四行偈頌上第一出所領之
T33n1715_p0649c16║法。第二從迦葉當知譬如大雲以下有四十
T33n1715_p0649c17║七行偈頌上第二昔不解。第三迦葉當知以
T33n1715_p0649c18║諸因緣以下有三行半頌第三正述成領解也。
T33n1715_p0649c19║上第一出所領之法本有二。第一有兩句
T33n1715_p0649c20║開兩章門。第二解釋章門。今此四行偈亦
T33n1715_p0649c21║為二。初兩行頌開章門。第二有兩行頌第
T33n1715_p0649c22║二釋章門。就前兩偈中初偈頌權智章門。
T33n1715_p0649c23║後偈頌實智章門也。今言頗有法王此一偈
T33n1715_p0649c24║頌上於一切法以智方便而演說之。即是開
T33n1715_p0649c25║方便門。今言破有法王者破二十五有之法
T33n1715_p0649c26║王。隨眾生欲者隨三乘根性之欲也。如來
T33n1715_p0649c27║尊重此一偈頌上實智章門。上言其所說法
T33n1715_p0649c28║皆悉到於一切智地。今言如來尊重智慧深
T33n1715_p0649c29║遠久默同歸之要不務速說也。有智若聞此
T33n1715_p0650a01║下兩偈頌上第二釋兩章門。初偈頌釋權智
T33n1715_p0650a02║後偈頌釋實智章門。上釋權智中本有兩句。
T33n1715_p0650a03║初言如來觀智一切諸法之所歸趣。此是識
T33n1715_p0650a04║法知三乘諸法歸趣一乘。今者不頌。又言亦
T33n1715_p0650a05║知一切眾生深心所行通達無礙。此是妙識
T33n1715_p0650a06║三乘人根性。今者一行唯頌此也。是故迦葉
T33n1715_p0650a07║隨力為說此偈頌上釋實智。上釋實智中本
T33n1715_p0650a08║有兩句。初又於諸法究盡明了此是識法藥
T33n1715_p0650a09║義。今者不頌。後言示諸眾生一切智慧今者
T33n1715_p0650a10║一偈唯頌此句也。　迦葉當知此下有四十
T33n1715_p0650a11║七行是第二即頌上第二昔日不解。上長行
T33n1715_p0650a12║中本有二。一者開譬二者合譬。今就此四
T33n1715_p0650a13║十七行中亦分為二。初有十行半頌開譬。第
T33n1715_p0650a14║二佛亦如是有三十六行半頌合譬。上開譬
T33n1715_p0650a15║本有二。第一稟澤增長譬。第二明不自知
T33n1715_p0650a16║譬。今就十行半亦分為二。前有九行半頌稟
T33n1715_p0650a17║澤增長。後有一行頌不自知。但上稟澤增長
T33n1715_p0650a18║譬中本有三。一者能稟二者所稟三者正明
T33n1715_p0650a19║稟澤增長。今就九行半亦分為三。但不次第
T33n1715_p0650a20║耳。第一先有四行超頌第二所稟也。第三
T33n1715_p0650a21║有兩行半還來頌上第一能稟也。第三有三
T33n1715_p0650a22║行頌上第三正明稟澤增長也。但上所稟譬
T33n1715_p0650a23║中本有雲雨為本末。今先有三行頌雲也。
T33n1715_p0650a24║次其雨普等有一行頌雨也。上雨雲譬譬於
T33n1715_p0650a25║形聲兩事。今三行亦分為二。初一行頌頌形
T33n1715_p0650a26║雲譬。慧雲含潤下兩行頌聲雲譬。就兩行中
T33n1715_p0650a27║初行正頌雲譬。日光掩蔽此一行是第二義。
T33n1715_p0650a28║明含雨雲之相自有三意。初言日光掩蔽此
T33n1715_p0650a29║一句欲明如來未出之時外道有邪教化人如
T33n1715_p0650b01║旱天日光也。今明密雲一出日光即隱內合
T33n1715_p0650b02║明如來出世之時雖復未說言教。然外道邪
T33n1715_p0650b03║教於茲殄滅也。次言地上清涼此是第二意。
T33n1715_p0650b04║密雲既普上地清涼此明眾生睹如來莫不歡
T33n1715_p0650b05║喜也。靉靆垂布下兩句是第三意。一睹此雲
T33n1715_p0650b06║似山似石然終不可以手取攬。內合明如來
T33n1715_p0650b07║此形有同凡夫之體以智諦求佛身者即法身
T33n1715_p0650b08║也。形即不形聲即不聲也。其雨普等此一行
T33n1715_p0650b09║頌雨上言一時等澍其澤普洽也。山川嶮谷
T33n1715_p0650b10║此下有兩行半還頌上第一能稟。上能稟中
T33n1715_p0650b11║本有二。一者能稟之本即是土地。今先有半
T33n1715_p0650b12║行頌之也。二者正出能稟即是三草二木。
T33n1715_p0650b13║今所餘兩行通頌之也。其雲所出此下有三
T33n1715_p0650b14║行即頌上正稟澤增長。上正稟澤中本有二。
T33n1715_p0650b15║一者受潤二者增長。今此三行初一行頌受
T33n1715_p0650b16║潤後兩行頌增長也。上受潤中本有二。一
T33n1715_p0650b17║者受潤所由二者正明受潤義。今一行中其
T33n1715_p0650b18║雲所出半行先頌受潤所由也。次有半行正
T33n1715_p0650b19║頌上受潤也。上增長中本有二。一者正明
T33n1715_p0650b20║增長。二者明增長相。今者兩行中初一切諸
T33n1715_p0650b21║樹上中下等有一行正頌上增長也。根莖枝
T33n1715_p0650b22║葉一行即頌上增長之相也。如其體相此下
T33n1715_p0650b23║有一行第二頌上不自知譬。上譬中本有二。
T33n1715_p0650b24║一者不自知所由。二者正明不自知。今此一
T33n1715_p0650b25║行通頌之也。　佛亦如是此下有三十六行
T33n1715_p0650b26║半頌上合譬。今就此三十六行半中亦為兩
T33n1715_p0650b27║段。初有三十五行頌合稟澤增長譬。一行
T33n1715_p0650b28║半頌合不自知譬也。上合譬中分為兩段。
T33n1715_p0650b29║第一歷別合。第二舉外譬帖合。今不頌帖
T33n1715_p0650c01║合唯頌上歷別合。上歷別合中仍開為五。
T33n1715_p0650c02║先合雲次合草木次合雨次合受潤次合增長
T33n1715_p0650c03║也。今者還依開譬中作三段。復依合譬作次
T33n1715_p0650c04║第。今就三十五行初有十三行半頌合所稟。
T33n1715_p0650c05║第二有兩行頌合能稟。第三有十九行半頌
T33n1715_p0650c06║合正稟澤增長。今就十三行半自分為二。
T33n1715_p0650c07║第一七行半頌合雲譬。第二有六行頌合雨
T33n1715_p0650c08║譬。今先頌合雲譬。上合中本有二。一者舉
T33n1715_p0650c09║形合雲。二者舉聲合雲也。今七行半中初一
T33n1715_p0650c10║行頌舉形合。次六行半頌舉聲合也。上舉
T33n1715_p0650c11║形合中有二。初正舉形合次舉外譬帖合也。
T33n1715_p0650c12║今佛亦如是下半行頌正合。次半行頌舉外
T33n1715_p0650c13║譬帖合也。既出于世此下有六行半頌舉聲
T33n1715_p0650c14║合雲。上舉聲合中有二。第一舉總聲教合。
T33n1715_p0650c15║第二舉別聲教合也。今六行半初一行頌合
T33n1715_p0650c16║第一。五行半頌合第二也。上舉總聲教合中
T33n1715_p0650c17║有二。初正舉總聲合。第二舉外譬帖合。今既
T33n1715_p0650c18║出于世此一行唯頌正合略不頌帖合也。上
T33n1715_p0650c19║舉別聲教合中有二。初正舉別聲合。第二
T33n1715_p0650c20║勸時眾來聽。今此五行半中亦有二。初有
T33n1715_p0650c21║三行半正頌舉別聲合。次有兩行頌合勸聽
T33n1715_p0650c22║也。但舉別聲中佛本有六種德合聲。今此
T33n1715_p0650c23║三行半中初大聖世尊下有兩行頌合十號之
T33n1715_p0650c24║德也。次充潤一切下有一行半頌合四弘誓
T33n1715_p0650c25║之德也。略不頌所餘四德也。諸天人眾此
T33n1715_p0650c26║下兩行頌合別聲中第二勸來聽法也。為大
T33n1715_p0650c27║眾說此下六行頌合上雨譬。分為四段。初
T33n1715_p0650c28║兩行正頌合雨譬。　我觀一切下二行半明心
T33n1715_p0650c29║平等。常演說法下一行明無疲厭。充足世
T33n1715_p0651a01║間下下半行舉外譬帖也。從貴賤上下兩行
T33n1715_p0651a02║是第二頌合能稟譬也。一切眾生聞我法者下
T33n1715_p0651a03║十九行半是第三頌合上受潤增長。就十九
T33n1715_p0651a04║行半中分為二。初十一行頌合受潤。後八行
T33n1715_p0651a05║半頌合增長。就十一行中自開為五段。初一
T33n1715_p0651a06║切眾生下半行頌合種種無量句。即是頌合
T33n1715_p0651a07║受潤眾生也。次隨力所堪下半行正頌合受
T33n1715_p0651a08║潤也。次或處人天下七行廣舉三草二木明
T33n1715_p0651a09║受潤不同眾生。次佛平等說法下一行半明
T33n1715_p0651a10║佛心平等而眾生受潤自異也。次佛以此喻
T33n1715_p0651a11║下一行半明是少分喻也。今還就七行廣舉
T33n1715_p0651a12║三草二木。中前四行明三草後三行明二木
T33n1715_p0651a13║也。四行明三草者或處人天轉輪聖王下一
T33n1715_p0651a14║行明人天二乘為小草。知無漏法下兩行明
T33n1715_p0651a15║聲聞緣覺二乘為中草。求世尊處下一行明
T33n1715_p0651a16║外凡夫偏行六度菩薩為上草也。三行明二
T33n1715_p0651a17║木者有諸佛子下一行半明內凡菩薩為小
T33n1715_p0651a18║樹。安住神通下一行半明常住以上聖位菩
T33n1715_p0651a19║薩為大樹也。我雨法雨此下八行半頌合增
T33n1715_p0651a20║長分為四段。初一行略頌合第二有一行舉
T33n1715_p0651a21║外譬帖合也第三有一行半廣頌合譬也。第
T33n1715_p0651a22║四有五行據五品人頌合也。初一行中自有
T33n1715_p0651a23║二。初我雨法雨下三句頌合增長所由。次一
T33n1715_p0651a24║句正頌增長也。如彼藂林此下一行是第二
T33n1715_p0651a25║舉外譬帖合。亦有二。初如彼藂林下三句
T33n1715_p0651a26║舉增長法體即是稱其種姓句也。次一句亦
T33n1715_p0651a27║頌增長也。諸佛之法此下有一行半是第三
T33n1715_p0651a28║廣頌合。初三句正頌合一相一味句。次一
T33n1715_p0651a29║句頌合快得善利句。次有二句頌合後生善
T33n1715_p0651b01║處句也。聲聞緣覺此下有五行廣舉五品人
T33n1715_p0651b02║明增長。但不具足。初聲聞緣覺下一行半先
T33n1715_p0651b03║出二乘人即中藥草也。次若諸菩薩有一行
T33n1715_p0651b04║半出小樹。即是信首以上菩薩也。次復有住
T33n1715_p0651b05║禪得神通下有兩行出大樹。即是初地以上
T33n1715_p0651b06║菩薩也。如是迦葉此下一行半是第二頌合
T33n1715_p0651b07║不自知譬也。　迦葉當知此下三行半頌長
T33n1715_p0651b08║行末第三述成今日之解。上述已解開權略
T33n1715_p0651b09║不述解顯一。既述開權顯實自彰也。今此
T33n1715_p0651b10║偈長出顯實之義。初有兩行半正頌上述開
T33n1715_p0651b11║權。次一行長出顯實也。但上述開權中本
T33n1715_p0651b12║有二。初正述解開權二釋。今此兩行半唯
T33n1715_p0651b13║頌正述句。不頌釋句也。
T33n1715_p0651b14║法華義記卷第六
