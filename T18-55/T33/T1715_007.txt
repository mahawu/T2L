T33n1715_p0651b15║
T33n1715_p0651b16║
T33n1715_p0651b17║法華義疏卷第七
T33n1715_p0651b18║
T33n1715_p0651b19║　　　　光宅寺沙門法雲撰
T33n1715_p0651b20║　　授記品第六
T33n1715_p0651b21║此品中為四人授當果之記仍為品目也。若
T33n1715_p0651b22║談受記則義在菩薩。若語授記則義關如來。
T33n1715_p0651b23║是則受是取義授是與義也。但記有二種一
T33n1715_p0651b24║者能記二者所記。能記即是如來言教正是
T33n1715_p0651b25║記體。所記即是菩薩未來佛果及國土名號
T33n1715_p0651b26║亦名為記。此是從他得名也。但譬說開三
T33n1715_p0651b27║顯一化中根人中本有四品即為四段。今此
T33n1715_p0651b28║下一品是第四段為中根人授記。前又解言
T33n1715_p0651b29║四段中例開為兩。今就此授記中有二者。
T33n1715_p0651c01║第一正為此四大弟子授記。第二品末一偈
T33n1715_p0651c02║即復許為下根之徒說同歸之義也。　正授
T33n1715_p0651c03║記中自有三段。第一先的為大迦葉授記。
T33n1715_p0651c04║第二即更為三聲聞授記。第三通為五百弟
T33n1715_p0651c05║子授記也。　爾時大目健連此下第二更為
T33n1715_p0651c06║三聲聞授記正由已請。是故別為一段。就中
T33n1715_p0651c07║自二第一目連等三聲聞請記。第二如來為
T33n1715_p0651c08║三人各授記即作三階也。　我諸弟子威德
T33n1715_p0651c09║具足此下有一行半第三通為五百弟子授記。
T33n1715_p0651c10║我及汝等此一行是品中第二段即許為
T33n1715_p0651c11║下根人說也。
T33n1715_p0651c12║　　化城喻品第七
T33n1715_p0651c13║明因中第三廣說開三顯一中自有三段。即
T33n1715_p0651c14║化三根人為三段。自此下竟學無學人記品
T33n1715_p0651c15║有三品經。是第三明宿世因緣說開三顯一
T33n1715_p0651c16║之理化下根人。但上根人中根人中各自有
T33n1715_p0651c17║四段。今此化下根人。若准上例應有四段。
T33n1715_p0651c18║以義相從只有三義。正有宿世因緣說有授
T33n1715_p0651c19║記有領解無有述成。雖有三義只有二段。何
T33n1715_p0651c20║以知之。領解入授記中文句既渾直分為二
T33n1715_p0651c21║段。第一此化城品正明宿世因緣說化下根
T33n1715_p0651c22║人。第二餘二品為下根人授記。大意正言。我
T33n1715_p0651c23║昔日已曾於大通智勝佛所于時在十六王子
T33n1715_p0651c24║數已為汝覆講說法華今者復為汝說云何三
T33n1715_p0651c25║聞不解。是故下經文言我在十六數曾亦為
T33n1715_p0651c26║汝說以是本因緣今說法華經。但下根執之
T33n1715_p0651c27║徒聞此往因緣相與解悟。就此品中大判為
T33n1715_p0651c28║兩段。第一從長行初盡偈先明佛智能見往古
T33n1715_p0651c29║久遠之事。第二從佛告諸比丘下長行初盡
T33n1715_p0652a01║偈正明宿世因緣說也。又就此兩段之中各
T33n1715_p0652a02║有二重。皆有長行與偈為二重。今就前長行
T33n1715_p0652a03║明佛智能見古往久遠之事中自有三階。第
T33n1715_p0652a04║一先敘出往之事。即是大通智勝佛。第二
T33n1715_p0652a05║從諸比丘彼佛滅度以來以下用三千大千世
T33n1715_p0652a06║界作墨為往古久遠作譬也。第三言我以如
T33n1715_p0652a07║來知見力故觀彼久遠猶若今日正明如來能
T33n1715_p0652a08║見久遠之事也。　而說偈言此下是第二偈
T33n1715_p0652a09║頌。上長行中有三。今此七行偈亦分為三。初
T33n1715_p0652a10║一偈頌第一也。第二如人以力磨三千大千
T33n1715_p0652a11║土以下有四行頌上第二久遠之譬也。第三
T33n1715_p0652a12║如來無礙智知彼佛滅度以下有兩行偈。頌
T33n1715_p0652a13║上第三正明如來智能見往事。　佛告諸比
T33n1715_p0652a14║丘自此下訖品是第二正明宿世因緣說亦有
T33n1715_p0652a15║兩重者。即是長行與偈為二。就長行之中
T33n1715_p0652a16║自有二階。第一從此下竟住於禪定八萬四
T33n1715_p0652a17║千劫先明昔日結緣之因由也。第二從是時
T33n1715_p0652a18║十六菩薩沙彌知佛入室寂然禪定以下竟長
T33n1715_p0652a19║行正明結緣。又就此兩階之中各自有二。結
T33n1715_p0652a20║緣之因由中有二者。第一從此以下竟十方
T33n1715_p0652a21║諸梵請轉法輪以來先明昔日結緣之遠由。
T33n1715_p0652a22║第二從大通佛受諸梵王請竟入禪定以來明
T33n1715_p0652a23║昔日結緣之近由。又就結緣之因由兩階之
T33n1715_p0652a24║中各有四階。今就第一結緣遠由有四階者。
T33n1715_p0652a25║第一先明大通智勝佛行道得佛。第二明十
T33n1715_p0652a26║六王子請轉法輪。第三明大通智勝佛得佛
T33n1715_p0652a27║之後神通感動之相。第四明十方諸梵請轉
T33n1715_p0652a28║法輪。又就此四別之中各自有三異。第一明
T33n1715_p0652a29║大通智勝佛行道得佛中有三異者。第一先
T33n1715_p0652b01║明大通智勝佛行道佛道難得之相。第二從
T33n1715_p0652b02║爾時忉利諸天以下此明大通智勝佛未得佛
T33n1715_p0652b03║中間諸天常設供養。第三從諸比丘大通智
T33n1715_p0652b04║勝佛過十小劫以下此正明大通智勝佛得佛
T33n1715_p0652b05║道。此三異合是遠緣。四階之中第一明大
T33n1715_p0652b06║通智勝佛行道得佛也。　其佛未出家時此
T33n1715_p0652b07║下是第二十六王子請轉法輪。就中亦有三
T33n1715_p0652b08║重者。第一先明王子為請故來至佛所。第
T33n1715_p0652b09║二到已頭面禮足以下明既至佛所設三業供
T33n1715_p0652b10║養。第三爾時十六王子偈讚佛已勸請世尊轉
T33n1715_p0652b11║於法輪以下正明王子請佛說法。此三重合
T33n1715_p0652b12║是遠因由中第二階明王子請佛說法也。
T33n1715_p0652b13║佛告諸比丘此下是第三明大通智勝佛得佛
T33n1715_p0652b14║之後神通感動之相。就中亦有三重。第一
T33n1715_p0652b15║明佛神通動地。第二從其國中間幽冥之處
T33n1715_p0652b16║下明光明普照之相。第三又其國界下明佛
T33n1715_p0652b17║光動二相至處遠至天宮也。　爾時東方此
T33n1715_p0652b18║下是第四明十方諸梵請佛轉法輪。就中亦
T33n1715_p0652b19║有三者。第一先明東方東南方二方諸梵請
T33n1715_p0652b20║轉小乘法輪。第二從南方乃至下方有七方
T33n1715_p0652b21║諸梵請佛轉大乘法輪。第三明上方一方諸
T33n1715_p0652b22║梵併請轉大小二乘法輪。就第一明東方東
T33n1715_p0652b23║南方諸梵請中有二。第一先明東方諸梵請。
T33n1715_p0652b24║第二東南方諸梵請也。但就一方諸梵中凡
T33n1715_p0652b25║有七義。第一先明彼佛光明照相與驚怪。第
T33n1715_p0652b26║二明共議此光明所以。第三明諸梵眾中有
T33n1715_p0652b27║聰明者仍大判光明之意。第四明諸梵等尋
T33n1715_p0652b28║光至佛所。第五明諸梵既至佛所故三業致
T33n1715_p0652b29║敬。第六正明請佛轉法輪。第七明大通智
T33n1715_p0652c01║勝佛默然為許之。東南方諸梵七義亦爾。
T33n1715_p0652c02║又諸比丘南方此下是第二明七方諸梵請轉
T33n1715_p0652c03║大乘法輪。亦有二。第一先具明南方諸梵
T33n1715_p0652c04║七義。第二西南方以下總據六方帖同南方
T33n1715_p0652c05║也。爾時上方此下是第三明上方諸梵併請
T33n1715_p0652c06║轉大小二乘法輪。唯有六義闕無第七如來
T33n1715_p0652c07║默然許之。何以故。爾時已亦請竟佛仍受
T33n1715_p0652c08║請說法是故無有默然許之。但第六請說法
T33n1715_p0652c09║中兩偈前偈請小乘。後偈請大乘法輪也。
T33n1715_p0652c10║此四階之中各有三重合是結緣之遠由也。
T33n1715_p0652c11║爾時大通智勝如來受十方諸梵天王此下是
T33n1715_p0652c12║第二明昔日結緣之近由。就中亦有四階。
T33n1715_p0652c13║第一先明大通智勝佛受諸梵請二乘轉法
T33n1715_p0652c14║輪。第二明十六王子。于時請佛說法華。第三
T33n1715_p0652c15║明大通智勝佛受王子請說法華。第四明大
T33n1715_p0652c16║通智勝佛說法華之後仍入禪定避坐作覆講
T33n1715_p0652c17║之由。若不入禪定那得覆講。又就此四階
T33n1715_p0652c18║之中各有三重。第一受十方諸梵請說二乘
T33n1715_p0652c19║法輪中有三重者。第一一往受請。第二即
T33n1715_p0652c20║時三轉下列出二乘法輪之相。第三從佛於
T33n1715_p0652c21║天人大眾之中說是法時此下時眾有感悟之
T33n1715_p0652c22║相也。就第二列出二乘法輪中初出四諦後
T33n1715_p0652c23║出十二因緣。此二法輪各有二列四諦。二
T33n1715_p0652c24║者初總明三轉十二行所謂示勸證也。第二
T33n1715_p0652c25║所謂是苦以下別出四諦也。第二列十二因
T33n1715_p0652c26║緣二者。初及廣說十二因緣下明順說。第
T33n1715_p0652c27║二無明滅故下明逆說也。　爾時十六王子
T33n1715_p0652c28║皆以童子出家此下是第二明王子于時請佛
T33n1715_p0652c29║說法華。就中亦有三重者。第一先明十六
T33n1715_p0653a01║王子為請故出家。第二從俱白佛言下正請
T33n1715_p0653a02║佛說法華。第三言爾時轉輪聖王下明王眷
T33n1715_p0653a03║屬亦出家也。　爾時彼佛受沙彌請此下是
T33n1715_p0653a04║第三明大通智勝佛受王子請說法華。亦有
T33n1715_p0653a05║三重者。第一正明大通智勝佛受王子請說
T33n1715_p0653a06║法華。第二從說此經已下明時眾有感悟不
T33n1715_p0653a07║同。第三重言佛說是經於八千劫未曾休廢
T33n1715_p0653a08║明于時說法說法經劫數也。　說此經已此
T33n1715_p0653a09║下是近因由中第四階。明如來于時既說法
T33n1715_p0653a10║華竟仍入定。只緣佛入定王子覆講亦有三
T33n1715_p0653a11║重者。第一言說此經已即入靜室此先明入
T33n1715_p0653a12║定之相。第二言住於禪定此正明在定。第
T33n1715_p0653a13║三言八萬四千劫此明佛在定時經劫數。從
T33n1715_p0653a14║品初來至此是長行中第一先明昔日結緣之
T33n1715_p0653a15║因由竟。　是時十六菩薩知佛入室自此下
T33n1715_p0653a16║竟長行是第二正明結緣。就此中自有二者。
T33n1715_p0653a17║第一是法說第二是譬說。就第一法說中自
T33n1715_p0653a18║有三階。第一正明昔日結緣。仍道第三今
T33n1715_p0653a19║日相值說法華。第二明結緣之後今日相值
T33n1715_p0653a20║之前。結括釋迦如來始終教化大意。又就
T33n1715_p0653a21║此三階之中各自有四重。第一正明昔日結
T33n1715_p0653a22║緣中有四者。第一是時十六菩薩沙彌知佛
T33n1715_p0653a23║入室寂然禪定。先明王子得覆講之意。只
T33n1715_p0653a24║由大通智勝佛入室經八萬四千劫。于時法
T33n1715_p0653a25║座不可令空故。故第二從各昇法座以下正
T33n1715_p0653a26║明覆講。第三一一皆度以下明昔日覆講時
T33n1715_p0653a27║聽眾受悟多少。第四明大通智勝佛過八萬
T33n1715_p0653a28║四千劫從禪定出讚歎王子也。　佛告諸比
T33n1715_p0653a29║丘下第二結括始終教化大意。亦有四者。第
T33n1715_p0653b01║一從佛告諸比丘是十六菩薩常樂說是妙法
T33n1715_p0653b02║華經以下正明昔日結緣之後今日相值前中
T33n1715_p0653b03║間常相值遇。第二諸比丘我今語汝以下明
T33n1715_p0653b04║昔日覆講十六王子已現成種覺。第三從爾
T33n1715_p0653b05║時所化下會通古今。第四從我滅度後以下
T33n1715_p0653b06║此明今日相值而不解者未來世中會得相
T33n1715_p0653b07║值。此則明一日結緣歷劫不朽之義。　諸
T33n1715_p0653b08║比丘若如來自知涅槃時到此下是第三階明
T33n1715_p0653b09║今日相值。就此中亦應有四重。文只有三
T33n1715_p0653b10║略無第三重。亦可是傳者誤雖無今日義出。
T33n1715_p0653b11║何以知之。下譬中有故在今。玄出四重者。
T33n1715_p0653b12║第一從諸比丘竟深入禪定先明眾生大乘機
T33n1715_p0653b13║發。第二為說法華。第三明以大乘擬宜不得
T33n1715_p0653b14║此即是今義出者。第四為說小乘。今先明
T33n1715_p0653b15║大乘機發言諸比丘若如來自知涅槃時到者
T33n1715_p0653b16║如來說法華時去涅槃經教不賒。大乘機發
T33n1715_p0653b17║仍說法華故言涅槃時到。又解言正大乘機
T33n1715_p0653b18║發時如來三乘化功將斷故言涅槃時到。眾
T33n1715_p0653b19║又清淨者正明大乘機發。若使昔日五濁障
T33n1715_p0653b20║大乘機者則不清淨。大乘機發五濁不復為
T33n1715_p0653b21║障是名清淨。信解堅固者昔亦有信不成。使
T33n1715_p0653b22║今日大乘機發有大乘之信。今日大乘機發
T33n1715_p0653b23║則有大乘之解。解則慧有信有慧有定相資
T33n1715_p0653b24║之力。是故大乘機發。了達空法者明昔日無
T33n1715_p0653b25║相之法故言了達空法也。便集諸菩薩此下
T33n1715_p0653b26║是第二正說大乘。即是說法華。便集諸菩
T33n1715_p0653b27║薩者即是。爾時世尊四眾團繞之義世間無
T33n1715_p0653b28║有二乘而得滅度者即是開方便門。唯一佛
T33n1715_p0653b29║乘得滅者即是示真實相也。此下應有第三
T33n1715_p0653c01║用大乘擬宜化眾生不得。今者玄出應下譬
T33n1715_p0653c02║有。下即作懈退譬作本也。比丘當知如來
T33n1715_p0653c03║方便之力此下是第四明如來用三乘化得眾
T33n1715_p0653c04║生。就此第四用小乘化得眾生中自有四文。
T33n1715_p0653c05║第一言如來方便之力深入眾生之性先明三
T33n1715_p0653c06║乘擬宜。第二言知其志樂小法深著五欲此
T33n1715_p0653c07║明如來見小乘機。為是等故說於涅槃此是
T33n1715_p0653c08║第三正為眾生說三乘教。第四言是人若聞
T33n1715_p0653c09║則便信受此明三乘人受行。問者言。火宅
T33n1715_p0653c10║中明大乘化不得然後三乘化得。爾後大乘
T33n1715_p0653c11║機發。機發之時為說大乘。今者何故無大
T33n1715_p0653c12║乘機為說大經。然後大乘化不得小乘化得
T33n1715_p0653c13║耶。解釋者言。此意為古今因緣相對。故爾
T33n1715_p0653c14║我昔日是十六王子時已知汝有大乘機。即
T33n1715_p0653c15║為覆講說大乘。汝于時已得大乘解為因緣
T33n1715_p0653c16║今日大乘機發。時我即為說大乘經汝不可
T33n1715_p0653c17║不信也。火宅中作次第者如來出世之始本
T33n1715_p0653c18║欲為說大乘經。但于時無有大乘機。我用
T33n1715_p0653c19║大乘擬宜化既不得。不可令此眾生永淪長
T33n1715_p0653c20║苦。是故如來用三乘教化取眾生。後大乘
T33n1715_p0653c21║機發時方說大乘經也。　下譬說中還依本
T33n1715_p0653c22║次第。大乘化不得三乘化得。然後大乘機
T33n1715_p0653c23║發為說大乘。今者就上法說三段各有四階。
T33n1715_p0653c24║若取若捨若合若離。持作五種法說。上則
T33n1715_p0653c25║擬窮子火宅方便品。下則為五種譬作本。
T33n1715_p0653c26║五種譬者。一將導譬二懈退譬三設化城譬
T33n1715_p0653c27║四知止息譬五將至寶所譬也。法說三段中
T33n1715_p0653c28║第二結括釋迦如來始終教化大意有四階。
T33n1715_p0653c29║今皆捨而不取。第三今日相值中有四階。
T33n1715_p0654a01║今者皆取。第一正明昔日結因緣中有四階。
T33n1715_p0654a02║有取有捨。不取第一階明得覆講之意。亦
T33n1715_p0654a03║不取第四階大通智勝佛從禪定起讚歎王子
T33n1715_p0654a04║也。唯取第二言各昇法座正覆講。又取第
T33n1715_p0654a05║三階言一一皆度。于時聽覆講得利益深廣
T33n1715_p0654a06║者。何以知然。覆講之主即是道師義。于時得
T33n1715_p0654a07║利益。深廣即是所將人眾義故合此二階以
T33n1715_p0654a08║為一段。上即擬窮子領解中第一父子相失
T33n1715_p0654a09║段。遠擬火宅中第一宅主總譬。亦遠擬方
T33n1715_p0654a10║便品中今我亦如是明釋迦帖同諸佛作化主
T33n1715_p0654a11║同化五濁眾生。下為第一將導譬作本也。
T33n1715_p0654a12║第三明今日相值中有四階皆取者。第一言
T33n1715_p0654a13║如來自知涅槃時到眾又清淨下明大乘機。
T33n1715_p0654a14║上則擬窮子領解九譬中第七父見子志大
T33n1715_p0654a15║譬。亦遠擬火宅中第五長者見子免難譬。
T33n1715_p0654a16║亦遠擬方便品中第五舍利弗當知我見佛子
T33n1715_p0654a17║等志求佛道者無量千萬億明時眾大乘機
T33n1715_p0654a18║發。下則為第四知止息譬作本。第二便集諸
T33n1715_p0654a19║菩薩為說。是經上則擬窮子領解中第八付
T33n1715_p0654a20║家業譬。亦遠擬火宅中第八長者賜大車譬。
T33n1715_p0654a21║亦遠擬方便品中第八言於諸菩薩中正直捨
T33n1715_p0654a22║方便但說無上道即是說法華。下則第五為
T33n1715_p0654a23║滅化城將至寶所譬作本。第三言用大乘化
T33n1715_p0654a24║不得互出者。上則擬窮子領解中第三喚子
T33n1715_p0654a25║不得譬。亦遠擬火宅中第三長者救子不得
T33n1715_p0654a26║譬。亦遠擬方便品中第三我始坐道場佛用
T33n1715_p0654a27║大乘化眾生不得之義。下則為第三懈退譬
T33n1715_p0654a28║作本。第四言如來方便深入眾生之性明以
T33n1715_p0654a29║三乘化得眾生。上則擬窮子領解中第四喚
T33n1715_p0654b01║子得譬及第五教作人譬。亦遠擬火宅中第
T33n1715_p0654b02║四長者用三車救子得義。亦遠擬方便品中
T33n1715_p0654b03║第四尋念過去佛所行方便力佛用三乘化眾
T33n1715_p0654b04║生之義。下則為第三設化城譬作本也。是則
T33n1715_p0654b05║擬上法說與譬說十段中唯擬第一第三第四
T33n1715_p0654b06║及第五第八五段義。不擬餘五段義也。
T33n1715_p0654b07║譬如五百由旬自此下是第二譬說。此譬說
T33n1715_p0654b08║中亦有三段。第一開譬。第二合譬。第三舉外
T33n1715_p0654b09║譬帖結也。就開譬中自有五譬即譬上五種
T33n1715_p0654b10║法說本。第一明將導譬。第二懈退譬。第三設
T33n1715_p0654b11║化城譬。第四知止息譬。第五將至寶所譬也。
T33n1715_p0654b12║第一將導譬者此為上正明昔日結緣中
T33n1715_p0654b13║兩階作譬。與火宅第一宅主總譬相應。上火
T33n1715_p0654b14║宅中本有六義。今此譬中以義相從可有四
T33n1715_p0654b15║義。略無一門及五百人也。譬如五百由旬
T33n1715_p0654b16║者是則依俙似火宅義。欲界如一百色界如
T33n1715_p0654b17║二百無色界如三百。七地所斷三界餘習如
T33n1715_p0654b18║四百。八地以上至金剛心所斷無明住地煩
T33n1715_p0654b19║惱如五百也。嶮難惡道曠絕無人怖畏之處
T33n1715_p0654b20║是則宅中有火義。是皆生死之地故言嶮難
T33n1715_p0654b21║惡道。現見生死之中眾生餘蘊不可秖無。
T33n1715_p0654b22║今何故言無人。解釋者言。所以言無人者
T33n1715_p0654b23║但生死之中逆流去者蓋不足言。非不有一
T33n1715_p0654b24║兩人能逆流者。此不可言以字詺故言無人
T33n1715_p0654b25║也。若有多眾以下此即是三十子義。即譬
T33n1715_p0654b26║上第三階。言一一皆度下明聽眾得利益者。
T33n1715_p0654b27║有一導師此是長者義。即譬上第二覆講之
T33n1715_p0654b28║主。知眾生聞法得解折伏煩惱即是知通義。
T33n1715_p0654b29║既失正解更起煩惱即是塞義。于時令眾勿
T33n1715_p0654c01║沒生死遠求佛果。即是將導眾人欲過此難
T33n1715_p0654c02║也。　所將人眾此下是第二懈退譬。即譬
T33n1715_p0654c03║上今日相值中第三互出者大乘擬宜無大乘
T33n1715_p0654c04║機。若言中路者五百之中正應斷非想一半
T33n1715_p0654c05║煩惱。然理實無此。夫論退有兩種。一者已涉
T33n1715_p0654c06║半路方復退還。二者結契已定方生悔心。今
T33n1715_p0654c07║者據後談義正明于時時眾發意欲超越五百
T33n1715_p0654c08║由旬。渡兩種生死之意。仍失正解無求佛
T33n1715_p0654c09║之心。即是退義也。此下皆是理中作語也。
T33n1715_p0654c10║就中有二。初一句正明退。第二而白導師
T33n1715_p0654c11║言以下釋三種因緣故退。一疲極二怖畏三
T33n1715_p0654c12║路遠。導師多諸方便此下是第三設化城譬。
T33n1715_p0654c13║即譬上比丘當知如來方便深入眾生之性因
T33n1715_p0654c14║三乘化得眾生。上譬本中有四今亦譬上四
T33n1715_p0654c15║也。第一先明導師用化城擬宜。第二明導
T33n1715_p0654c16║師見時人有樂化城之志。第三為設化城。第
T33n1715_p0654c17║四明疲極之眾即入化城也。今言導師多諸
T33n1715_p0654c18║方便此即是上第一用三乘擬宜之義也。而
T33n1715_p0654c19║作是念此等可愍下是第二見有樂化城之
T33n1715_p0654c20║意。則是上見小乘機之義也。云何捨大珍
T33n1715_p0654c21║寶此是無大機而欲退。即是有小乘機之意
T33n1715_p0654c22║也。　作是念已此下是第三正為設化城。
T33n1715_p0654c23║此中自有兩段。第一先思惟作化城此是譬
T33n1715_p0654c24║本所無說。盡智無生智此二智本出三界外。
T33n1715_p0654c25║即是過三百由旬之義也。告眾人言此下是
T33n1715_p0654c26║第二正為設化城。此中有四句。出上譬本。
T33n1715_p0654c27║是廣則與火宅中相類也。初言汝等勿怖隨
T33n1715_p0654c28║汝所欲皆當與汝。此即是保與不虛。下合
T33n1715_p0654c29║譬言我今為汝保任此事終不虛句也。莫得
T33n1715_p0655a01║退還此是第二。即是勤精進句言汝等於此
T33n1715_p0655a02║火宅宜速出來也。今此大城此下是第三。
T33n1715_p0655a03║即是示三乘處上言如此羊鹿牛車今在門外
T33n1715_p0655a04║可以遊戲句也。若人是城中此下是第四即
T33n1715_p0655a05║是上讚歎三乘。上言汝等所可玩好希有難
T33n1715_p0655a06║得汝若不取後必憂悔也。合譬言汝等當知
T33n1715_p0655a07║此三乘法皆是聖所稱歎句也。是時疲極之
T33n1715_p0655a08║眾此下是第四疲極之眾入化城即是上諸人
T33n1715_p0655a09║受行。此中自有四義。於上譬本則廣只與
T33n1715_p0655a10║窮子及火宅中相應。初則是外凡夫修行。
T33n1715_p0655a11║即是心各勇銳義。是時疲極之眾心大歡喜
T33n1715_p0655a12║是也。次則明內凡夫修行即是互相推排句。
T33n1715_p0655a13║從我等今者下是也。次則明入見諦思惟治
T33n1715_p0655a14║道即是競共馳走義。從於是眾人前此五字
T33n1715_p0655a15║是也。次明得無學果即是諍出之義。從入
T33n1715_p0655a16║化城下是也。自然因盡即是生已度想也。
T33n1715_p0655a17║自然果亡即是生安穩想也。　爾時導師知
T33n1715_p0655a18║此人眾此下是第四知止息譬譬上大乘機
T33n1715_p0655a19║發。言諸比丘如來自知涅槃時到下是亦遠
T33n1715_p0655a20║是方便品中我見佛子等。大乘機發之義也。
T33n1715_p0655a21║即滅化城此下是第五明將至寶所譬。
T33n1715_p0655a22║上便集諸菩薩為說大乘法華。此中言寶處
T33n1715_p0655a23║在近即是顯實之義。即是上唯一佛乘得滅
T33n1715_p0655a24║度耳。亦遠是方便品中但說無上道義也。向
T33n1715_p0655a25║者大城我所化作者即是上法說中世間無有
T33n1715_p0655a26║二乘句明開權之義。亦遠是方便品中正直
T33n1715_p0655a27║捨方便句也。　諸比丘如來亦復如是此下
T33n1715_p0655a28║是第二合譬段。此中亦具合上五譬但隱沒
T33n1715_p0655a29║兼復闕略也。上第一譬中有四義。今此中正
T33n1715_p0655b01║合導師一義。復得兼合三義。導師者即是合
T33n1715_p0655b02║上導師也。生死煩惱即合上怖畏之處也。險
T33n1715_p0655b03║難長遠即合上五百由旬火宅也。又言應去
T33n1715_p0655b04║應度即是合上若有多眾三十子義也。　若
T33n1715_p0655b05║眾生但聞一佛乘者此下合上第二懈退譬也。
T33n1715_p0655b06║佛知是心怯弱下劣此下合第三設化城
T33n1715_p0655b07║譬。先合第二無大有小。次合第一擬宜次
T33n1715_p0655b08║合第三設化城。此中唯合若入是城句也。
T33n1715_p0655b09║若眾生住於二地。此一句上則合第四受行
T33n1715_p0655b10║中生已渡想等二句為二地。下則合第四知
T33n1715_p0655b11║止息譬。正由得盡無生二智故則大乘機發
T33n1715_p0655b12║也。如來爾時此下即合上第五滅化城將
T33n1715_p0655b13║至寶所譬。具合開權顯實句先合顯實。但
T33n1715_p0655b14║是如來方便下合開權也。　如彼導師此下
T33n1715_p0655b15║是大段第三舉外譬帖合。唯帖四譬略不帖
T33n1715_p0655b16║第二。今言如彼導師即帖合第一。為止息
T33n1715_p0655b17║故下即帖合第三也。既知止息已此即帖合
T33n1715_p0655b18║第四也。而告之言此下即帖合第五也。
T33n1715_p0655b19║而說偈言此有四十九行半偈。是第二重頌
T33n1715_p0655b20║也。上長行本有二。一者結緣之因由。二者
T33n1715_p0655b21║正結緣也。今四十九行半亦分為二。初有
T33n1715_p0655b22║二十二行半頌上因也。第二是諸沙彌等知
T33n1715_p0655b23║佛禪未出下有二十七行頌上正結緣也。　但
T33n1715_p0655b24║上結緣之因由中本有近遠兩由。今二十二
T33n1715_p0655b25║行半亦分為二種。十二行頌遠由。第二無量
T33n1715_p0655b26║慧世尊以下有十行半頌近由也。前遠由中
T33n1715_p0655b27║本有四段。第一明行道得佛。第二明王子
T33n1715_p0655b28║請說法。第三明得佛後感動之相。第四明
T33n1715_p0655b29║諸梵請說法。今十二行亦頌此。四行頌第
T33n1715_p0655c01║一。次第有彼佛十六王子有兩行半頌第二。
T33n1715_p0655c02║次為覺悟群生有半行頌第三。次有東方諸
T33n1715_p0655c03║世界有五行頌第四也。但上第一中本有三。
T33n1715_p0655c04║今四行中初一行即頌第一佛道難得也。次
T33n1715_p0655c05║諸天神龍王下兩行即頌第二諸天供養也。
T33n1715_p0655c06║次過十小劫已下一行頌第三正得佛道也。
T33n1715_p0655c07║彼佛十六子此下有兩行半頌第二王子請說
T33n1715_p0655c08║法。上本有三。初有一行頌上第一為請故
T33n1715_p0655c09║來至佛所也。次頭面禮佛足一句頌上第二
T33n1715_p0655c10║致敬也。次而請轉法輪下有一行一句即頌
T33n1715_p0655c11║上第三正請也。為覺悟群生此下半行頌上
T33n1715_p0655c12║第三明感動之相。上本有三。今此半行唯頌
T33n1715_p0655c13║第一地動。不頌第二放光及第三二相至處
T33n1715_p0655c14║也。東方諸世界此下五行頌上第四十方諸
T33n1715_p0655c15║梵請轉法輪。上本有三段。第一東方東南方
T33n1715_p0655c16║二諸梵請轉小乘法輪。第二南方乃至下方
T33n1715_p0655c17║七方諸梵請轉大乘法輪。第三上方一方諸
T33n1715_p0655c18║梵請轉大小二乘法輪。今此五行通頌上三
T33n1715_p0655c19║段。文句渾雜不可分也。　無量慧世尊此
T33n1715_p0655c20║下十行半頌上第二近因由。上亦有四段。
T33n1715_p0655c21║第一受請說二乘法。第二王子請說大乘法。
T33n1715_p0655c22║第三為說法華。第四入定。今此十六行半
T33n1715_p0655c23║中初五行頌第一。次有兩行頌第二。次有兩
T33n1715_p0655c24║行半頌第三。次有一行頌第四。但上四段
T33n1715_p0655c25║各有三。今五行頌第一。上第一中有三段。
T33n1715_p0655c26║今初半行頌第一受請也。為宣種種法下一
T33n1715_p0655c27║行半頌第二轉法輪之相也。次宣暢是法時
T33n1715_p0655c28║下三行頌第三感悟也。時十六王子此下兩
T33n1715_p0655c29║行頌第二王子請。上有三。今初半行頌第
T33n1715_p0656a01║一為請故出家也。後一行半頌第二正請略
T33n1715_p0656a02║不頌第三眷屬出家也。佛知童子心此下兩
T33n1715_p0656a03║行半頌第三受請說法華。上有三段今唯頌
T33n1715_p0656a04║第一。而有兩行半者。先有四行明如來先說
T33n1715_p0656a05║三乘法。上言大通智勝受請之後過二萬乃
T33n1715_p0656a06║說法華。是則未說法華之前應先說三乘
T33n1715_p0656a07║次說是法華經如恒河沙偈此半行正頌上第
T33n1715_p0656a08║一受請說法華也。彼佛說經已此下一行頌
T33n1715_p0656a09║第四入定本有三。今彼佛說經已靜室此七
T33n1715_p0656a10║字頌第一。入禪定一心一處坐此七字頌第
T33n1715_p0656a11║二。八萬四千劫五字頌第三也。　是諸沙
T33n1715_p0656a12║彌等此下有二十七行頌上第二正結緣。上
T33n1715_p0656a13║長行中本有二。一者法說二者譬說。今二十
T33n1715_p0656a14║七行中初有八行頌第一法說。次譬如險惡
T33n1715_p0656a15║道下有十九行頌第二譬說也。上法說中本
T33n1715_p0656a16║有三。第一明昔日結緣第二明結括釋迦始
T33n1715_p0656a17║終教化大意。第三明今日相值。今八行中
T33n1715_p0656a18║初三行頌第一昔日結緣。次有四行頌第二
T33n1715_p0656a19║結括大意。次一行頌第三今日相值也。但
T33n1715_p0656a20║上第一昔日結緣中本有四。今前三行之中
T33n1715_p0656a21║初半行頌第一階得覆述之意。次為無量億
T33n1715_p0656a22║眾下一行半頌第二正結緣。次一一沙彌等
T33n1715_p0656a23║下有一行頌第三感悟不同。不頌第四大通
T33n1715_p0656a24║智勝佛歎王子所說也。彼佛滅度後此下四
T33n1715_p0656a25║行頌第二結括大意。上有四段。初一行頌第
T33n1715_p0656a26║一常相值也。次是十六沙彌一行頌第二十
T33n1715_p0656a27║六王子已成佛也。次爾時聞法者一行超頌
T33n1715_p0656a28║第四未來復得相值也。次我在十六數下一
T33n1715_p0656a29║行追頌第三會通古今也。次以是本因緣此
T33n1715_p0656b01║一行頌第三今日相值。上本有四段。第一
T33n1715_p0656b02║明大乘機發。第二明說法華。第三義出以大
T33n1715_p0656b03║乘擬宜不得。第四明以小乘化得也。今唯頌
T33n1715_p0656b04║第二便集諸菩薩明說法華也。　譬如險惡
T33n1715_p0656b05║道此下十九行頌譬說也。上本有三段。今
T33n1715_p0656b06║此亦有三。初有十一行半頌開譬。次我亦
T33n1715_p0656b07║復如是下有六行半頌合譬。次諸佛之導師
T33n1715_p0656b08║下一行頌外譬帖合結也。上開譬中有五。
T33n1715_p0656b09║今十一行半亦分為五。第一三行頌第一。
T33n1715_p0656b10║眾人皆疲倦一行頌第二。次導師作是念下
T33n1715_p0656b11║五行頌第三。次導師知息已一句頌第四。
T33n1715_p0656b12║次集眾而告言下兩行一句頌第五。第一譬
T33n1715_p0656b13║有四義。今雖具足頌四義不次第。第一行
T33n1715_p0656b14║頌第二怖畏處。次半頌第三若有多眾也。次
T33n1715_p0656b15║半行追頌第一五百由旬也。次一行即頌第
T33n1715_p0656b16║四導師也。眾人皆疲倦此一行頌懈退譬也。
T33n1715_p0656b17║本有二。初正明退第二釋退意。今者亦有二。
T33n1715_p0656b18║初一句頌第一。次三句頌第二也。導師作是
T33n1715_p0656b19║念此下五行頌設化城譬。上有四。今不頌
T33n1715_p0656b20║第一也。初一行仍頌第二也。次三行頌第三
T33n1715_p0656b21║也。次一行頌第四也。上第三段中本有二。
T33n1715_p0656b22║第一思惟作化城。第二正設化城。今三行中
T33n1715_p0656b23║兩行頌第一。次一行頌第二也。導師知息已
T33n1715_p0656b24║此一句頌第四譬。集眾而告言此下兩行一
T33n1715_p0656b25║句頌第五譬也。我亦復如是此下六行半頌
T33n1715_p0656b26║合譬。初半行頌合第一也。次一行頌合第二
T33n1715_p0656b27║也。次一行頌合第三也。次半行頌合第四也。
T33n1715_p0656b28║次三行半頌合第五譬也。諸佛之導師此下
T33n1715_p0656b29║一行是第三頌帖合結。此中舉內合帖結。初
T33n1715_p0656c01║一句即帖合第一導師。次一句即帖合化城。
T33n1715_p0656c02║次一句即帖合止息也。次一句即帖合至寶
T33n1715_p0656c03║所也。唯不合懈退也。
T33n1715_p0656c04║　　五百弟子授記品第八
T33n1715_p0656c05║宿世因緣說開三顯一化下根人有三品經。
T33n1715_p0656c06║即分為兩段。第一上段化城一品正明宿世
T33n1715_p0656c07║因緣化下根人。自此下有兩品。是第二為
T33n1715_p0656c08║下根人授記。此下根人所以不先領解者解
T33n1715_p0656c09║在人後不敢自定。是故如來知其得解仍為
T33n1715_p0656c10║授記。但自授記中自含有領解之義。此品亦
T33n1715_p0656c11║有富樓那授記。有千二百人授記。亦有五百
T33n1715_p0656c12║人授記。亦有總為諸聲聞授記。何故記上題
T33n1715_p0656c13║五百弟子。解釋者言。五百人得授記名號眷
T33n1715_p0656c14║屬多少悉皆是同復能領解。餘者不爾。是故
T33n1715_p0656c15║言五百弟子授記品也。此下兩品即為二段。
T33n1715_p0656c16║前品明無學人授記。第二品明學無學人授
T33n1715_p0656c17║記。　就此品中自有二。第一先明富樓那
T33n1715_p0656c18║蒙授記之事。第二明諸聲聞人蒙授記之事。
T33n1715_p0656c19║就富樓那事中自有二。第一先明經家敘富
T33n1715_p0656c20║樓那得解之相。第二從佛告諸比丘以下正
T33n1715_p0656c21║明如來述記富樓那。又就經家敘富樓那得
T33n1715_p0656c22║解中有二。第一敘其得解所由。第二正敘其
T33n1715_p0656c23║得解之相。　第一經家敘富樓那得解所由
T33n1715_p0656c24║中有四階。一者敘解上法說開三顯一。第
T33n1715_p0656c25║二言又聞授諸大弟子記此明解上譬說開三
T33n1715_p0656c26║顯一化中根人。第三言復聞宿世因緣之事
T33n1715_p0656c27║親自解上化城中宿世因緣之說。第四言復
T33n1715_p0656c28║聞諸佛有大自在神通之力。此敘其聞上化
T33n1715_p0656c29║城品初明如來有神通道眼能見久遠之事也。
T33n1715_p0657a01║得未曾有此下是第二正敘其得解之相
T33n1715_p0657a02║亦有四階。第一先敘得解故內心歡喜。第二
T33n1715_p0657a03║從即從座起以下經家敘得解故外形恭敬。
T33n1715_p0657a04║第三從而作是念以下經家敘富樓那得解故
T33n1715_p0657a05║念佛功德。第四言唯佛世尊能知我等深心
T33n1715_p0657a06║本願。此明經家敘富樓那得解故默感如來。
T33n1715_p0657a07║深心本願者是十六王子時一切智願也。
T33n1715_p0657a08║爾時佛告諸比丘此下是第二正明如來述記
T33n1715_p0657a09║富樓那自有二段。即是長行與偈為二也。就
T33n1715_p0657a10║長行中自有二。第一記富樓那行因之相。
T33n1715_p0657a11║第二過無量阿僧祇劫下記其得果也。第一
T33n1715_p0657a12║記其行因相者明富樓那於五佛所護持法藏
T33n1715_p0657a13║即成五段。一者先明於釋迦所護持法藏。
T33n1715_p0657a14║富樓那于時現在眾中何故言汝見不。佛意
T33n1715_p0657a15║只言汝等但見其形不見其行。故言見不也。
T33n1715_p0657a16║第二言汝等勿謂以下明富樓那於過去九十
T33n1715_p0657a17║億佛所能護持法藏。此中意皆發跡也。第
T33n1715_p0657a18║三言於諸七佛所護持法藏。第四言於賢劫
T33n1715_p0657a19║中諸佛所護持法藏。第五言於未來無量諸
T33n1715_p0657a20║佛所護持法藏如此流例皆是行因之義也。
T33n1715_p0657a21║過無量阿僧祇劫此下是第二記其得果也。
T33n1715_p0657a22║而說偈言下第二正明佛記富樓那中自
T33n1715_p0657a23║有二。長行與偈。今是第二偈頌凡有二十一
T33n1715_p0657a24║行半偈。解有二種。一解云分為二。初有十四
T33n1715_p0657a25║行頌第一記其行因。後有七行半頌第二記
T33n1715_p0657a26║得果也。復有一解分為三段。第一先有七行
T33n1715_p0657a27║偈不頌上長行。義出汎明諸菩薩示現作聲
T33n1715_p0657a28║聞影響如來。第二有七行頌上長行中第一
T33n1715_p0657a29║行因。第三有七行半頌長行中第二記其得
T33n1715_p0657b01║果。　今此富樓那此下有七行是第二頌上
T33n1715_p0657b02║第一述其行因。但上因之中本有於五佛所
T33n1715_p0657b03║護持法藏。今此七行唯得頌二佛所護持法
T33n1715_p0657b04║藏。初有五行頌上第二於過去九十億佛所
T33n1715_p0657b05║護持法藏。未來亦供養此下兩行頌上第五
T33n1715_p0657b06║未來諸佛所護持法藏也。　供養諸如來此
T33n1715_p0657b07║下有七行半。是偈中之第三。頌上長行中
T33n1715_p0657b08║第二正記富樓那得果。　爾時千二百阿羅
T33n1715_p0657b09║漢此下品中第二明諸聲聞授記事。就此中
T33n1715_p0657b10║自有二段。第一為諸聲聞授記第二爾時五
T33n1715_p0657b11║百羅漢於佛前以下明得記人領解也。就正
T33n1715_p0657b12║授記中自有二。第一別為授記。第二一行半
T33n1715_p0657b13║偈總為諸聲聞授記。就第一別授記中有二。
T33n1715_p0657b14║即是長行與偈為兩。就長行中自有二。第
T33n1715_p0657b15║一先為千二百人授記。第二其五百阿羅漢
T33n1715_p0657b16║以下為五百人授記也。就初段中有二。一者
T33n1715_p0657b17║是千二百人請記。二者言佛知此等下正記
T33n1715_p0657b18║千二百人。就請記中有二。一者經家敘。第
T33n1715_p0657b19║二正明請記。但千二百人中正舉憍陳如為
T33n1715_p0657b20║端也。其五百羅漢是第二為五百羅漢授記。
T33n1715_p0657b21║而說偈言此下是第二偈頌凡有九行半
T33n1715_p0657b22║偈。初有六行偈頌千二百人得記。　其五百
T33n1715_p0657b23║比丘次第當作佛下有三行半偈頌五百人得
T33n1715_p0657b24║記。　迦葉汝已知此一行半偈是第二總為
T33n1715_p0657b25║諸聲聞授記。　雖是偈由是長行類也。　爾
T33n1715_p0657b26║時五百阿羅漢於佛前得授記者明諸聲聞授
T33n1715_p0657b27║記事中有二。一者正為諸聲聞授記。此下是
T33n1715_p0657b28║第二明聲聞得授記者有五百人領解。就此
T33n1715_p0657b29║領解中自有二。即是長行與偈為二也。就
T33n1715_p0657c01║長行中自有二。第一略領解。第二廣領解。
T33n1715_p0657c02║又就此廣略兩段之中各自有二。略領解中
T33n1715_p0657c03║有二者。第一法說。第二今乃知之如無智者
T33n1715_p0657c04║以下譬說也。第二廣領解亦有二者。即是
T33n1715_p0657c05║開譬合譬為兩段。就開譬中文取只有五譬
T33n1715_p0657c06║義。取應有六闕無第六。今者玄出。何以知
T33n1715_p0657c07║之。下合譬中有偈頌中亦有故也。第一詺為
T33n1715_p0657c08║繫寶珠譬。第二不自覺知譬。第三行他國譬。
T33n1715_p0657c09║第四相值譬。第五示寶珠譬。第六得珠歡喜
T33n1715_p0657c10║譬。是則文中所無者。第一繫寶珠譬者此即
T33n1715_p0657c11║領上化城中將導譬。亦遠領窮子中父子相
T33n1715_p0657c12║失譬。亦領火宅中第一宅主總譬。方便品
T33n1715_p0657c13║中今我亦如是下明釋迦同諸佛化眾生也。
T33n1715_p0657c14║第二詺為不自覺知譬者此即領上化城中懈
T33n1715_p0657c15║退譬。亦領窮子中喚子不得譬。亦遠領火
T33n1715_p0657c16║宅中長者救子不得譬。亦遠領方便品中如
T33n1715_p0657c17║來用大乘化眾生不得義也。第三名為行他
T33n1715_p0657c18║國譬者。此則領上化城中為設化城譬。亦
T33n1715_p0657c19║領窮子中喚子得譬亦教作人譬。亦遠領火
T33n1715_p0657c20║宅中長者用三車救子得譬。亦遠領方便品
T33n1715_p0657c21║尋念過去佛下明如來用三乘化得眾生也。
T33n1715_p0657c22║第四詺為相值譬者。此則領化城中知止息
T33n1715_p0657c23║譬遠領窮子中見子志大譬火宅中見子免難
T33n1715_p0657c24║譬。亦遠領方便品我見佛子等志求佛道者下
T33n1715_p0657c25║明見眾生有大乘機。第五詺為示寶珠譬者。
T33n1715_p0657c26║此領上化城中滅化城將至寶所譬。遠領窮
T33n1715_p0657c27║子中付家業譬。亦遠領火宅中長者賜諸子
T33n1715_p0657c28║大車譬。亦遠領方便品中於諸菩薩中正直
T33n1715_p0657c29║捨方便但說無上道說法華經。此中應有第
T33n1715_p0658a01║六歡喜譬者。不領化城中則超領窮子火宅
T33n1715_p0658a02║及方便品歡喜義也。但化城品中將導譬有
T33n1715_p0658a03║四義。今此第一繫寶珠亦有四義譬。若有人
T33n1715_p0658a04║者則是下根人自譬。則是上譬說中若有多
T33n1715_p0658a05║眾下明三十子義。至親友家即是上五百由
T33n1715_p0658a06║旬及一宅也。醉酒而臥即是上怖畏之義。
T33n1715_p0658a07║是時親友以下即是領導師義也。內合十六
T33n1715_p0658a08║王子。昔日覆講則是親友。于時聽眾即是
T33n1715_p0658a09║有入於生死。覆講之處即家也。醉酒而臥
T33n1715_p0658a10║者煩惱自惛醉而臥。有人解言。即來親友
T33n1715_p0658a11║家言親友與其酒。親友是十六王子。云何言
T33n1715_p0658a12║子與眾生煩惱。諸佛聖人不為眾生作煩惱
T33n1715_p0658a13║因緣。故知入餘處飲酒來至親友家。下言
T33n1715_p0658a14║其家甚大富具設諸餚膳。自有人一日恒設
T33n1715_p0658a15║[麩-夫+并]果只自無有酒也。官事當行者非是初行
T33n1715_p0658a16║內合于時十六王子覆講緣既盡更為餘方便
T33n1715_p0658a17║法。故言官事行也。寶珠繫其衣裏十六王
T33n1715_p0658a18║子于時覆講為眾生說大乘。今于時眾生相
T33n1715_p0658a19║與得解大乘。大乘之理最貴故言無價。此大
T33n1715_p0658a20║乘解可珍可重如寶。其理必圓如珠為因之
T33n1715_p0658a21║義。不亡名為繫。既是外凡不亡壞故言衣
T33n1715_p0658a22║裏也。其人醉臥都不覺知。此是第二不自覺
T33n1715_p0658a23║知譬。此則領懈退譬。內合昔日十六王子既
T33n1715_p0658a24║為說大乘得行大乘解王子便往餘方。眾生
T33n1715_p0658a25║遂失大乘解自從失解來都不覺言我有大乘
T33n1715_p0658a26║解不知此則無大乘機也。起已遊行此下是
T33n1715_p0658a27║第三行他國譬。內合眾生既無大乘根機唯
T33n1715_p0658a28║有小機。從小乘教修行求因覓果。此則領
T33n1715_p0658a29║上設化城譬。上譬中本有四重。一者用化城
T33n1715_p0658b01║擬宜。二者有堪聞化城之機。三者正為設
T33n1715_p0658b02║化城。此三階今者都不領。唯領第四諸人受
T33n1715_p0658b03║行。上受行中自有四階。今者亦具領四階。
T33n1715_p0658b04║一者言起已遊行此則領上是時疲極之眾心
T33n1715_p0658b05║大歡喜。明外凡夫修行即是心各勇銳聞法
T33n1715_p0658b06║信受。二者言到於他國此則領上言我等今
T33n1715_p0658b07║者免斯惡道即是內凡夫修行。信道五根立
T33n1715_p0658b08║故言他國。三者為衣食故懃力。此則領上
T33n1715_p0658b09║於是眾人前見諦思惟治道即是競共馳走。
T33n1715_p0658b10║四者言若少有所得便以為足。此則領上入
T33n1715_p0658b11║化城生已度想明無學果即諍出火宅義也。
T33n1715_p0658b12║於後親友會遇見之此是第四相值譬。此則
T33n1715_p0658b13║領上知止息譬言爾時導師知此人眾既得止
T33n1715_p0658b14║息。下明大乘機發也。而作是言咄哉丈夫此
T33n1715_p0658b15║下是第五示寶珠譬。此則領化城中即滅化
T33n1715_p0658b16║城將至寶所譬。亦遠領火宅方便品今行大
T33n1715_p0658b17║乘因取大乘果。故名貿易所須也。此下應
T33n1715_p0658b18║有第六歡喜。文中闕者今且懸出對下合譬
T33n1715_p0658b19║也。　佛亦如是此下是第二合譬也。從此
T33n1715_p0658b20║下竟令發一切智心以來合上第一繫珠譬。
T33n1715_p0658b21║為菩薩時即合親友教化我等令發一切智心
T33n1715_p0658b22║即合以無價寶珠繫其衣裏也。而尋廢忘不
T33n1715_p0658b23║知不覺此則合上第二不自覺知也。既得阿
T33n1715_p0658b24║羅漢道此下合第三行他國譬。但上譬中本
T33n1715_p0658b25║有四階。今唯合第四階言若少所得便以為
T33n1715_p0658b26║足句也。一切智願猶在不失此合上第四相
T33n1715_p0658b27║值譬。上言會遇見之也。今者世尊覺悟我等
T33n1715_p0658b28║此下合第五示寶珠譬。我今乃知實是菩薩
T33n1715_p0658b29║以下懸合第六歡喜上所無者。　而說偈言
T33n1715_p0658c01║此下十二行半是第二頌上長行。長行中本
T33n1715_p0658c02║有二。一者略領解。二者廣領解。今十二行
T33n1715_p0658c03║半偈亦分為二。初兩行半頌略領解。後十行
T33n1715_p0658c04║頌廣領解也。上略領解中自有二。一者法
T33n1715_p0658c05║說二者譬說。初兩行頌法說。半行頌譬說。
T33n1715_p0658c06║譬如貧窮人此下十行偈頌上第二廣領解。
T33n1715_p0658c07║上廣領解中有開譬合譬為兩段。今六行頌
T33n1715_p0658c08║開譬。四行頌合譬。上開譬中有五。今六行中
T33n1715_p0658c09║具頌六義。初一行三句頌第一譬。時臥不覺
T33n1715_p0658c10║知此一句即頌第二譬。是人既已起此下兩
T33n1715_p0658c11║偈頌第三行他國譬。與珠之親友半行頌第
T33n1715_p0658c12║四相值譬。苦切責之已半偈頌第五示寶珠
T33n1715_p0658c13║譬。貧人見此珠一行義頌第六歡喜譬。上長
T33n1715_p0658c14║行所無也。　我等亦如是此下四行頌合
T33n1715_p0658c15║譬。略不頌合第四譬。初一偈頌合第一繫寶
T33n1715_p0658c16║珠譬。我等無智故半行頌合第二譬。得少
T33n1715_p0658c17║涅槃分半行頌合第三譬。今佛覺悟我一偈
T33n1715_p0658c18║頌合第五譬。我今從佛聞一偈頌合第六歡
T33n1715_p0658c19║喜譬。
T33n1715_p0658c20║　　授學無學人記品第九
T33n1715_p0658c21║此品受記之中第二為學無學人授記仍為品
T33n1715_p0658c22║目也。就此品中自有二段。第一請記。第二
T33n1715_p0658c23║佛授記。就請記中自有二。第一阿難羅睺羅
T33n1715_p0658c24║二人請記。第二明二千人請授記。　佛告
T33n1715_p0658c25║阿難汝於來世自此下第二正授記。就授記
T33n1715_p0658c26║中亦有二。第一先為阿難羅睺羅受記。第
T33n1715_p0658c27║二為二千人受記。就第一中自有二。初為阿
T33n1715_p0658c28║難受記。第二為羅睺羅受記。就阿難受記
T33n1715_p0658c29║中自有五階。第一正為受記。第二從爾時
T33n1715_p0659a01║會中有新發意者見阿難得記心生疑念。第
T33n1715_p0659a02║三從爾時世尊知諸菩薩心之所念下明往因
T33n1715_p0659a03║緣釋大眾疑念。第四阿難面於佛前此下明
T33n1715_p0659a04║阿難因聞往昔因緣仍得宿命智。第五說偈
T33n1715_p0659a05║讚嘆如來也。　佛告羅睺羅此下次為羅睺
T33n1715_p0659a06║羅受記。自有長行與偈為二也。　爾時世
T33n1715_p0659a07║尊見學無學人其意柔軟。此是第二為二千
T33n1715_p0659a08║學無學人受記。就此受記中自有二。第一正
T33n1715_p0659a09║為受記。第二學無學人得受記已歡喜歎佛。
T33n1715_p0659a10║　　法師品第十
T33n1715_p0659a11║此品明受持讀誦解說書寫五種法師之德故
T33n1715_p0659a12║言法師品也。十二品經開三顯一以明因義
T33n1715_p0659a13║自有四段。第一略說開三顯一動執生疑。第
T33n1715_p0659a14║二懷疑故致請。第三廣明開三顯一斷疑生
T33n1715_p0659a15║信。三段已竟自此以下有四品經。是第四名
T33n1715_p0659a16║別流通因義。前又解言。第一第二各開為二。
T33n1715_p0659a17║第三第四各開為三。就此第四段中三段者。
T33n1715_p0659a18║第一法師品見寶塔品此二品經明受持此經
T33n1715_p0659a19║者勳深流通者報重。則明勳深報重。命覓通
T33n1715_p0659a20║經之人。第二持品時眾既聞勳深報重則能
T33n1715_p0659a21║通經者受命通也。第三安樂行品攝退墮之
T33n1715_p0659a22║人。何者但時眾有小行菩薩亦欲信習流通。
T33n1715_p0659a23║見持品末明諸大菩薩於此惡世通經。有擯
T33n1715_p0659a24║黜之過身命之危。則言我等既未及大士何
T33n1715_p0659a25║能於此惡世流通此經相與退沒。為此義故
T33n1715_p0659a26║有第三安樂行品。明四種安樂之行攝退墮
T33n1715_p0659a27║之人。若欲於惡世中流通經者當修四安樂
T33n1715_p0659a28║行。則免危得安離苦得樂。又就此三段中
T33n1715_p0659a29║第三各開為二。中間第二受命中文有五別。
T33n1715_p0659b01║第一命覓通經人中有二者。即兩品為二。第
T33n1715_p0659b02║一法師品明釋迦自覓通經之人。第二見寶
T33n1715_p0659b03║塔品明多寶如來助釋迦命覓通經人。又就
T33n1715_p0659b04║釋迦自命覓通經人中有二。第一從初竟我
T33n1715_p0659b05║今獲大利偈已來據勳深報重正命覓通經
T33n1715_p0659b06║人。第二從藥王今告汝下訖品舉通經軌則
T33n1715_p0659b07║命覓通經人也。　又就第一據勳深報重命
T33n1715_p0659b08║覓通經人中有二階。第一據通經弟子以明
T33n1715_p0659b09║勳報。第二若復有人受持讀誦以下據師以
T33n1715_p0659b10║明勳報也。所以知前者為弟子後者為師者
T33n1715_p0659b11║此經詺受持讀誦等以為五種法師。故前者
T33n1715_p0659b12║未能讀誦等。只聞經隨喜而已故為弟子。後
T33n1715_p0659b13║者自能受持等故作師名也。此二階中各有
T33n1715_p0659b14║二。就弟子明勳報有二者。第一就現在世
T33n1715_p0659b15║明弟子。第二據佛滅後明弟子。此二階中例
T33n1715_p0659b16║皆有二。就現在世明弟子中自有二者。第一
T33n1715_p0659b17║從品初竟一念隨喜者先明現世弟子勳相。
T33n1715_p0659b18║第二言我皆與受菩提記此明共得報重也。
T33n1715_p0659b19║佛告藥王又如來滅後此下是第二明佛滅
T33n1715_p0659b20║後弟子。就中例有二者。第一先出佛滅後弟
T33n1715_p0659b21║子勳相。第二言我亦與受菩提記正明報重
T33n1715_p0659b22║也。　若有人受持讀誦此下是第二據師明
T33n1715_p0659b23║勳報。就此有二者。即是長行與偈為二。且
T33n1715_p0659b24║就長行中自有二段。第一據別門明師。第二
T33n1715_p0659b25║藥王若有惡人下據總門明師。所以言別者。
T33n1715_p0659b26║一段文中具三義。故一者佛在世師佛滅度
T33n1715_p0659b27║後師異。二者上下品師。三者兩師各辨勳
T33n1715_p0659b28║報也。所以言總者亦具三義反取即得。又
T33n1715_p0659b29║就別明師中有二。第一明佛現在世五種法
T33n1715_p0659c01║師。第二據佛滅後明法師。就現在世明師中
T33n1715_p0659c02║有二。第一明佛現在下品法師。第二明現
T33n1715_p0659c03║在世上品。所以名作上下品法師者。讀誦
T33n1715_p0659c04║少者為下品。讀誦多者為上品也。就現在
T33n1715_p0659c05║明下品法師中有二階。第一正出下品法師
T33n1715_p0659c06║勳相。第二從若有人問何等眾生下明下品
T33n1715_p0659c07║法師得報重也。　何況盡能讀誦者此下是
T33n1715_p0659c08║現在世法師中之第二明上品法師亦有二
T33n1715_p0659c09║階。第一總況出上品法師勳深報重。上云
T33n1715_p0659c10║只能受一句一偈者。是下品法師也。今盡
T33n1715_p0659c11║能受持讀誦者即是上品法師。第二言藥王
T33n1715_p0659c12║當知是人自捨清淨業報此則別明上品法師
T33n1715_p0659c13║勳深也。　若是善男子善女人我滅度後能
T33n1715_p0659c14║竊為一人。此下是第二明佛滅度後法師。
T33n1715_p0659c15║就中亦有二。第一佛滅度後下品法師。第
T33n1715_p0659c16║二亦況出上品。就下品法師中自有二階。第
T33n1715_p0659c17║一正出下品法師相。第二言當知是人則如
T33n1715_p0659c18║來使下明勳深也。何況於大眾中廣為人
T33n1715_p0659c19║說此是第二言明佛滅後上品法師。此中應
T33n1715_p0659c20║有勳報而無至偈頌中方有也。　藥王若有
T33n1715_p0659c21║惡人下長行中明法師自有二。此下是第二
T33n1715_p0659c22║據總門明法師。就中自有二。第一明逆之
T33n1715_p0659c23║者得罪。第二明從之者得福也。就第一階中
T33n1715_p0659c24║復有二。初正明逆之者得罪。第二其有讀誦
T33n1715_p0659c25║以下明法師勳相也。今者第一見受持讀誦
T33n1715_p0659c26║者不可輕毀。所以謗罪重於佛者正由謗此
T33n1715_p0659c27║人。故今法華不通遂斷三寶之種故所以罪
T33n1715_p0659c28║重也。雖謗如來不能令三寶永斷故言罪輕。
T33n1715_p0659c29║只取一邊不論福田厚薄也。其有讀誦下是
T33n1715_p0660a01║第二法師勳相。為如來肩所荷擔者此人為
T33n1715_p0660a02║如來所重。故言荷擔。不言如來身荷擔也。
T33n1715_p0660a03║其所至方此下是第二明從之者得福。亦有
T33n1715_p0660a04║二。有正有釋即是報深也。　而說偈言據
T33n1715_p0660a05║師勳報中自有二。第一是長行。此下是第二
T33n1715_p0660a06║偈頌。有十五行偈自分為二段。第一有兩行
T33n1715_p0660a07║偈義出不頌長行直漫獎勸時眾受持此經。
T33n1715_p0660a08║第二若有能受持此下有十三行偈正頌上長
T33n1715_p0660a09║行。但上長行中本有二。一者據別門明師。二
T33n1715_p0660a10║者據總門明師。今就此十三偈亦分為二。
T33n1715_p0660a11║初有七行頌上第一據別門明師。第二餘有
T33n1715_p0660a12║六行偈頌上據總門明師。上別門明師中復
T33n1715_p0660a13║有二。一者明現在師。二者佛滅後之師。就七
T33n1715_p0660a14║行中亦分為二。前有四行頌現在師。後三
T33n1715_p0660a15║行頌滅度後師。就現在世師中本有二種。
T33n1715_p0660a16║一者下品二者上品。今就四偈中初一偈頌
T33n1715_p0660a17║下品法師。後三行頌上品法師。但上明下品
T33n1715_p0660a18║法師中自有二階。一者正出下品法師勳相。
T33n1715_p0660a19║二者報重。今一偈中上半頌正出下品法師
T33n1715_p0660a20║勳相。下半頌報重也。諸有能受持此下三
T33n1715_p0660a21║行頌上現在中上品法師。上本有二階。一
T33n1715_p0660a22║者總況出上品法師勳深。二者別明上品法
T33n1715_p0660a23║師勳深。今就此三行中亦復有二。初半偈
T33n1715_p0660a24║正頌法師勳深。上言何況盡能受持者也。下
T33n1715_p0660a25║餘兩半頌上別明勳深。吾滅後惡世此下三
T33n1715_p0660a26║行頌上第二明佛滅後法師。此中有二種。一
T33n1715_p0660a27║者是下品二者是上品。今就三行亦分為二
T33n1715_p0660a28║小不次第。初有兩行先頌況出上品。上言
T33n1715_p0660a29║何況於大眾中廣為人說。上又闕無勳報
T33n1715_p0660b01║今偈中有。此兩偈亦有二階。初半偈頌正況
T33n1715_p0660b02║出上品法師。第二從當合掌禮敬下有一行
T33n1715_p0660b03║半。義頌報深。長行所無者。若能於後世此
T33n1715_p0660b04║下一偈倒頌下品法師。上本又有二階。一者
T33n1715_p0660b05║下品師相。二者明勳相。此一行亦有二。初半
T33n1715_p0660b06║偈頌第一下半頌第二。　若於一劫中此下
T33n1715_p0660b07║六行偈是第二頌上第二據總門明師。中本
T33n1715_p0660b08║有二。一者言逆之者則得罪。二者言從之者
T33n1715_p0660b09║則獲福。今此六行亦分為二。初有兩行頌第
T33n1715_p0660b10║一逆之者得罪。第二從有人求佛道有四行
T33n1715_p0660b11║頌上第二從之者得福也。　藥王今告汝自
T33n1715_p0660b12║此下品中第二段。上來舉勳報。命覓通經
T33n1715_p0660b13║之人此下是第二段舉通經軌則。命取通經
T33n1715_p0660b14║之人就此中亦有兩段。即長行與偈為二也。
T33n1715_p0660b15║就長行之中自有三段。第一從藥王今告汝
T33n1715_p0660b16║以下竟當知是為增上慢者先讚歎此經。第
T33n1715_p0660b17║二從善男子善女人如來滅後欲為眾說云何
T33n1715_p0660b18║應說以下正明通經軌則。第三從藥王我餘
T33n1715_p0660b19║國遣化人下竟長行獎勸通經之人。　就第
T33n1715_p0660b20║一歎經中有五重。第一先明格量。第二就人
T33n1715_p0660b21║歎。第三就處歎。第四據因為歎。第五據果
T33n1715_p0660b22║為歎也。以眾經格量乎此經此經為第一者。
T33n1715_p0660b23║若明稱會物機為第一者。則五時經教皆是
T33n1715_p0660b24║稱會物機。今不論此處。只言會前開後詺為
T33n1715_p0660b25║第一。會前者談三乘無異路語萬善明同歸。
T33n1715_p0660b26║開後者明萬善皆成佛壽命長遠。此則開涅
T33n1715_p0660b27║槃前路作常住之由漸。然則前後兩望二義
T33n1715_p0660b28║雙明。下即出言已說今說當說。已說者昔
T33n1715_p0660b29║來三乘等教。當說者即指涅槃為當說。今
T33n1715_p0660c01║說者即是法華有如此義。故稱第一也。藥王
T33n1715_p0660c02║當知如來滅後此下是第二據人為歎。明此
T33n1715_p0660c03║經在人則人尊。慈悲覆護如衣覆也。如來
T33n1715_p0660c04║位心同歸之理此人意無。二無之中故云共
T33n1715_p0660c05║宿也。藥王在在處處此下是第三據處為歎。
T33n1715_p0660c06║明此經在處則處重。藥王多有人在家出家
T33n1715_p0660c07║此下是第四就因為歎。其有眾生求佛道者
T33n1715_p0660c08║此下是第五就果為歎。只就此第五自有五
T33n1715_p0660c09║重。第一法說歎。第二譬如有人下譬說歎。
T33n1715_p0660c10║第三菩薩亦復如是之下合譬歎。第四所以
T33n1715_p0660c11║者何下釋歎。第五若有菩薩下誡勸時眾歎
T33n1715_p0660c12║也。二乘教如燥土。說無量義經于時直明萬
T33n1715_p0660c13║善成佛如濕土。若說法華教決定無有三一
T33n1715_p0660c14║時得佛果譬泥也。藥王此經開方便門者開
T33n1715_p0660c15║三乘是方便。示真實相者示同歸之理。是
T33n1715_p0660c16║法華經藏者此經明因談妙果。在此中故言
T33n1715_p0660c17║藏也。深者金剛方窮其底故言深也。不可
T33n1715_p0660c18║破壞故言固。其理杳然故言幽。行因久到
T33n1715_p0660c19║故言遠也。得之者少故言無人能到也。
T33n1715_p0660c20║若有善男子女人此下是第二正明通經之軌
T33n1715_p0660c21║則。就中有三段者。第一先假說問通經之
T33n1715_p0660c22║軌。第二入如來室下次第列出通經之軌三
T33n1715_p0660c23║種章門。第三別釋也。今明第二。此中則以
T33n1715_p0660c24║法為通經之軌。下總通經中以藥王等諸菩
T33n1715_p0660c25║薩則以人為通經之軌。下單舉人不無有法。
T33n1715_p0660c26║此中單舉法不無其人。人法互舉。欲令兩
T33n1715_p0660c27║義雙顯。如來室者此下第三次第解釋通經
T33n1715_p0660c28║之軌三種章門也。　藥王我於餘國此下是
T33n1715_p0660c29║第三獎勸通經之人就中有五段。第一明如
T33n1715_p0661a01║來遣化人為通經之人集聽法眾。第二方亦
T33n1715_p0661a02║遣四部眾聽其說法通經。第三明若於山林
T33n1715_p0661a03║曠野無人民處我亦遣天龍八部聽其所說。
T33n1715_p0661a04║第四言此人若在殊方異立令通經之人時復
T33n1715_p0661a05║得見我身。第五言此人若通經之時有忘失
T33n1715_p0661a06║章句者我以神通道力令其不忘。　而說偈
T33n1715_p0661a07║言舉通經軌。命覓通經人。中本自有二。即是
T33n1715_p0661a08║長行與偈為二。此下是第二偈頌凡有十八
T33n1715_p0661a09║行半偈自分為二。第一有一偈先總勸此則
T33n1715_p0661a10║不頌上長行。如人渴須水此下十七行半是
T33n1715_p0661a11║第二正頌上長行。但上長行本有三。一者
T33n1715_p0661a12║歎經。二者正出通經之軌。三者獎勸使通經。
T33n1715_p0661a13║今此十七行半偈亦為三段。初四行頌第一。
T33n1715_p0661a14║次四行半頌第二。下餘有九行頌第三。上第
T33n1715_p0661a15║一歎經中有五種歎。今此四行唯頌第五據
T33n1715_p0661a16║果為歎。上自有五重。今此四行中初一行
T33n1715_p0661a17║半頌第二譬說。後二行半頌第五誡勸時眾。
T33n1715_p0661a18║餘三重略不頌也。若人說此經此下四行半
T33n1715_p0661a19║是第二。即頌第二正出通經軌則。上長行
T33n1715_p0661a20║中本有三段。今者不頌第一假問出通經之
T33n1715_p0661a21║經法。唯頌後兩段。初一行半頌通經之法三
T33n1715_p0661a22║種章門。次餘有三行頌第三解釋。若我滅度
T33n1715_p0661a23║後此下九偈頌上第三段。上本有五階。今亦
T33n1715_p0661a24║頌盡但小不次第。初一行半偈頌第二。第二
T33n1715_p0661a25║從引導諸眾生下有一行半追頌第一第三。
T33n1715_p0661a26║從若說法之人下有一行半超頌第四。第四
T33n1715_p0661a27║從若忘失章句又有一行半仍頌第五。第五
T33n1715_p0661a28║從若人在空閑有三行追頌上第三。
T33n1715_p0661a29║　　見寶塔品第十一
T33n1715_p0661b01║命覓通經中有兩段。第一是法師品明釋迦
T33n1715_p0661b02║自命通經之人。此品是第二明多寶助命覓
T33n1715_p0661b03║通經之人。由多寶如來讚歎釋迦言誰能於
T33n1715_p0661b04║此廣此經。因此得助釋迦。此兩段各開為
T33n1715_p0661b05║二。前釋迦自命中有二者。一者舉勳報命通
T33n1715_p0661b06║經人。第二舉通經軌則已命覓通經之人。此
T33n1715_p0661b07║二已竟今此品助命覓通經人。中有二段者。
T33n1715_p0661b08║即是長行與偈為二。長行中自有二十段。
T33n1715_p0661b09║第一經家敘寶塔之相。第二塔中出聲讚歎
T33n1715_p0661b10║釋迦。第三大眾起疑。第四大樂說諮問佛。
T33n1715_p0661b11║第五佛答寶塔來竟。第六大樂說願見多寶
T33n1715_p0661b12║如來。第七佛答應先集分身諸佛。第八大
T33n1715_p0661b13║樂說復欲見分身諸佛。第九釋迦放光照諸
T33n1715_p0661b14║佛。第十分身諸佛共議欲來。第十一釋迦三
T33n1715_p0661b15║過變土。第十二分身諸佛來相問於釋迦。第
T33n1715_p0661b16║十三釋迦在空開塔。第十四明大眾見多寶
T33n1715_p0661b17║佛之相。第十五明大眾散華供養。第十六
T33n1715_p0661b18║多寶分座與釋迦。第十七釋迦就座。第十
T33n1715_p0661b19║八大眾願在虛空。第十九佛神力接大眾在
T33n1715_p0661b20║空。第二十正唱慕覓通經人也。初品以來
T33n1715_p0661b21║是第一經家敘寶塔之相。從爾時寶塔中出
T33n1715_p0661b22║大音聲下是第二讚歎釋迦。從爾時四眾下
T33n1715_p0661b23║是第三明時眾既見寶塔相與生疑。爾時有
T33n1715_p0661b24║菩薩名大樂說下是第四明大樂說既知時眾
T33n1715_p0661b25║有疑即諮問如來。從爾時佛告大樂說以下
T33n1715_p0661b26║是第五明如來答大樂說述寶塔來意。下偈
T33n1715_p0661b27║正頌此也。從是時大樂說下第六明大樂說
T33n1715_p0661b28║仍發願欲見多寶如來。從佛告大樂說下第
T33n1715_p0661b29║七答大樂說。言汝若欲見多寶如來者應先
T33n1715_p0661c01║集十方分身諸佛。下偈中亦頌。此中從大
T33n1715_p0661c02║樂說白佛言下第八明大樂說既開佛道欲集
T33n1715_p0661c03║分身諸佛仍發願欲見分身諸佛。從爾時放
T33n1715_p0661c04║白毫一光此下是第九明釋迦如來放光照十
T33n1715_p0661c05║方分身諸佛如來。于時直放光無有言語。但
T33n1715_p0661c06║是經家語而已。所以放光集諸分身佛者。此
T33n1715_p0661c07║品為欲顯發願通經。告言十方諸佛尚為法
T33n1715_p0661c08║來尊重此法。汝等云何不流通此法。且自
T33n1715_p0661c09║十方佛在一處欲表明同歸之義。又解釋第
T33n1715_p0661c10║四疑。疑久滅度佛云何得來。今云應不實
T33n1715_p0661c11║應顯滅不實滅也。爾時十方諸佛各告眾菩
T33n1715_p0661c12║薩言下。第十明十方諸佛既被光明所照與
T33n1715_p0661c13║諸菩薩共議欲來。時娑婆世界即變清淨此
T33n1715_p0661c14║下是第十一明釋迦如來三過變土欲容諸分
T33n1715_p0661c15║身佛。于時只是如來神力變土是故經家述
T33n1715_p0661c16║之。所以三變者表明破三乘執心也。則其
T33n1715_p0661c17║土轉廣二乘之狹意也。下偈中亦頌此也。是
T33n1715_p0661c18║時諸佛皆遣待者此下是第十二明諸佛既集
T33n1715_p0661c19║遣使相問於釋迦。爾時牟尼佛見所分身佛
T33n1715_p0661c20║悉已來集。此下是第十三明釋迦如來既得
T33n1715_p0661c21║相問欲開寶塔即起在空開塔。即時一切眾
T33n1715_p0661c22║會此下是第十四經家敘大眾既見多寶如來
T33n1715_p0661c23║之相。爾時四眾等見過去此下是第十五明
T33n1715_p0661c24║大眾既見多寶如來散華供養說如是言。有
T33n1715_p0661c25║人解言于時時眾有語但經文略不載。多意
T33n1715_p0661c26║謂不爾。此只取上多寶如來讚歎釋迦之言
T33n1715_p0661c27║也。爾時多寶如來於寶塔中分半座此下是
T33n1715_p0661c28║第十六明多寶分座釋迦坐。即時是釋迦牟
T33n1715_p0661c29║尼佛此下是第十七明釋迦就坐。所以言多
T33n1715_p0662a01║寶佛與釋迦共者滅度佛既坐此意表釋迦不
T33n1715_p0662a02║生而現生。釋迦與多寶並坐者。此明雙樹滅
T33n1715_p0662a03║非實滅。爾時大眾見二如來此下是第十八
T33n1715_p0662a04║明大眾既見二如來在空仍復願在於空。即
T33n1715_p0662a05║時釋迦以神力此下是第十九明如來即以神
T33n1715_p0662a06║力接大眾在空。以大音聲下竟長行是第二
T33n1715_p0662a07║十段正唱慕覓通經之人。下偈亦頌此也。
T33n1715_p0662a08║而說偈言一品中有二段即是長行與偈為
T33n1715_p0662a09║兩。自此下有四十八行偈是第二偈頌。長行
T33n1715_p0662a10║本有二十段今唯頌四段。三行半頌第五。三
T33n1715_p0662a11║行頌第七。五行半頌第十一。三十六行頌第
T33n1715_p0662a12║二十段也。今初有三行半頌上第五。上第五
T33n1715_p0662a13║言佛答大樂說明多寶來意又我分身此下有
T33n1715_p0662a14║三行頌長行中第七。第七明佛答大樂說言
T33n1715_p0662a15║汝若欲見多寶如來今應集諸分身諸佛也。
T33n1715_p0662a16║為坐諸佛此下有五行半偈頌長行中第十
T33n1715_p0662a17║一。上第十一言時娑婆即變清淨明釋迦欲
T33n1715_p0662a18║容諸分身佛故三過變相。但上是經家述如
T33n1715_p0662a19║來神力。今此五行半還是經家說偈也。告諸
T33n1715_p0662a20║大眾我滅度後此下餘有三十六行偈頌長行
T33n1715_p0662a21║中第二十。上言以大音聲普告大眾正命通
T33n1715_p0662a22║經之人。就三十六行中自有六段。第一言告
T33n1715_p0662a23║諸大眾有一行半正頌上長行。第二從其多
T33n1715_p0662a24║寶佛有三行略勸時眾發願通經。第三從其
T33n1715_p0662a25║有能護此經法者有四行偈。則言若能弘通
T33n1715_p0662a26║此經者則是供養如來。第四從諸善男子各
T33n1715_p0662a27║諦思惟有十八行廣寄諸難獎勸弘經。第五
T33n1715_p0662a28║從我為佛道下有三行半釋迦自舉昔日弘經
T33n1715_p0662a29║以勸時眾。第六從此經難持若暫持者盡品
T33n1715_p0662b01║有六行舉果報勸時眾弘經也。
T33n1715_p0662b02║　　持品第十二
T33n1715_p0662b03║此品明五種人受持弘經故言持品也。四品
T33n1715_p0662b04║明別流通有三段。上來兩品是第一命覓通
T33n1715_p0662b05║經人。此品第二明通經者受命通經。有五種
T33n1715_p0662b06║人發誓通經以為五段。第一先明藥王菩薩
T33n1715_p0662b07║及大樂說。頒類有二。一者諸大菩薩自誓
T33n1715_p0662b08║通經。第二明眾中聲聞得記者有五百人自
T33n1715_p0662b09║誓通經。第三明學無學人得受記者自誓通
T33n1715_p0662b10║經。無學人已斷三界果。云何得在淨土通
T33n1715_p0662b11║經。解言。無學淨穢兩土實無有生。但為弘經
T33n1715_p0662b12║故迴相似無漏業寄在三界內生。若論此報
T33n1715_p0662b13║實非三界果報。第四段從爾時佛姨母以下
T33n1715_p0662b14║明尼眾自誓通經。爾時世尊視八十萬億此
T33n1715_p0662b15║下竟品是第五明八十萬億諸大菩薩發誓願
T33n1715_p0662b16║弘通經也。雖有五種以類相推應有三段。第
T33n1715_p0662b17║一明大行菩薩穢土流通。第二中間三人明
T33n1715_p0662b18║聲聞人於淨土流通。第三最後一人淨穢二
T33n1715_p0662b19║土悉皆流通此經也。
T33n1715_p0662b20║　　安樂品第十三
T33n1715_p0662b21║此品中明弘經菩薩具四種行。則能離危得
T33n1715_p0662b22║安遠苦得樂。是故出經者仍為品目也。前
T33n1715_p0662b23║解言。第四段別流通開三顯一之義有四品
T33n1715_p0662b24║經而判為三段。第一法師品及見寶塔兩品
T33n1715_p0662b25║經先明通經者勳深受持者報命覓通經之
T33n1715_p0662b26║人。第二持品一品則明會福樂善之徒相與
T33n1715_p0662b27║佛前發誓受命通經。皆言不愛身命惜無上
T33n1715_p0662b28║道。但上持品未通經之時有毀謗之咎身命
T33n1715_p0662c01║之憂。是則下品菩薩本欲發誓通經。既見
T33n1715_p0662c02║惡世多難便起退轉之心罷通經之意。是故
T33n1715_p0662c03║此品是第三如來則用安樂行故接下品退墮
T33n1715_p0662c04║之人。則言若能具此四行者天魔不能忤。
T33n1715_p0662c05║則於惡世中亡身濟物沒命度人。是則下品
T33n1715_p0662c06║之人因此起弘經之心。更起渡人之意也。前
T33n1715_p0662c07║又解言此三段前一後一各有二。中間自有
T33n1715_p0662c08║五別。今此中有二者。第一文殊問第二如來
T33n1715_p0662c09║答也。今且就問中自有二階。第一先讚上
T33n1715_p0662c10║能通經者。第二從世尊以下正作問也。
T33n1715_p0662c11║佛告以下是品之第二明如來答。就中自有
T33n1715_p0662c12║四段。第一唱四行之數。第二此一者安住下
T33n1715_p0662c13║出四行體。第三我滅度後下一行半總勸修
T33n1715_p0662c14║此四行。第四臨品末二十一行半通明四行
T33n1715_p0662c15║得果安樂相也。　釋四安樂義凡有四階。
T33n1715_p0662c16║第一正出體。第二明智慧功德為行。第三
T33n1715_p0662c17║明自行外化為行。第四明其四行之位。第
T33n1715_p0662c18║一正出體。四安樂者第一以智慧為體第二
T33n1715_p0662c19║以說法為體第三以離過為體第四以慈悲心
T33n1715_p0662c20║為行體。第二明智慧功德往判者。第二同
T33n1715_p0662c21║是智慧欲智在說故。第二亦是智慧。第三
T33n1715_p0662c22║第四同是功德故智慧門中離出說法。功德
T33n1715_p0662c23║門中離出慈悲故有四行也。第三自行外化
T33n1715_p0662c24║判者第一第三是自行。第四同是外化凡通
T33n1715_p0662c25║經之法。不過自行外化。所以有此四行者
T33n1715_p0662c26║自行外化各分為二。自行分為二者有兩義。
T33n1715_p0662c27║故一者第一是照假實二空之解。此是智門
T33n1715_p0662c28║第三明離過此是斷門所以自行須明二也。
T33n1715_p0662c29║第二義者智慧語其照境。自是行善取其離
T33n1715_p0663a01║過邊。即是止善既有止行之別故分為二。外
T33n1715_p0663a02║化所以分為二者。若語慈悲則談其本若語
T33n1715_p0663a03║其說法則論其末。若使但有知說法無有慈
T33n1715_p0663a04║悲者是則如無記語。若使但有慈悲無有說
T33n1715_p0663a05║法者是則與樂拔苦之行終不能成。故以外
T33n1715_p0663a06║化須明此二也。第四明判此四行位始則四
T33n1715_p0663a07║念之初未至世第一法也。何意判位。但在
T33n1715_p0663a08║此處者。解釋者言此之四行本為接外凡夫
T33n1715_p0663a09║菩薩不得過深也。今當安住四法此是第一
T33n1715_p0663a10║總唱數也。　一者安住此下是第二出四安
T33n1715_p0663a11║樂行體相即成四段。又就此四行之中文句
T33n1715_p0663a12║不同。但解前兩行之中各有三段解。後兩
T33n1715_p0663a13║行之中各有二文也。今且明初行中有三者。
T33n1715_p0663a14║第一從此下竟二十三偈以來正解初行體
T33n1715_p0663a15║相。第二若有比丘有四行半偈明得果安樂
T33n1715_p0663a16║之相也。第三文殊師利是菩薩有一行一句
T33n1715_p0663a17║結此初行也。今且就第一正解初體相中行
T33n1715_p0663a18║自有二。第一是長行。第二是偈頌也。今且
T33n1715_p0663a19║就長行中自有兩段。第一有一行許文。先
T33n1715_p0663a20║據行作兩章門。次明後惡世中能流通此經
T33n1715_p0663a21║義。文殊師利云何菩薩下第二正釋兩章
T33n1715_p0663a22║門。不釋能流通義也。兩章門者行體章門
T33n1715_p0663a23║方便章門也。安住菩薩行處是行體章門。
T33n1715_p0663a24║此行然解假名實法空為體。今假實二空為
T33n1715_p0663a25║解。心所緣之境故言行處也。親近處是第
T33n1715_p0663a26║二章門即是而二空解方便道。次能為眾生
T33n1715_p0663a27║說是經者。正明始行菩薩佛滅度後於惡世
T33n1715_p0663a28║中流通此經。時要須解心安住假實二空及
T33n1715_p0663a29║方便道。怨親平等善惡齊勸者。則能天魔
T33n1715_p0663b01║外道不能傷害離危得安離苦得樂也。　文
T33n1715_p0663b02║殊師利云何菩薩以下是第二正釋兩章門。
T33n1715_p0663b03║先解二空解行處章門。後解兩家親近處章
T33n1715_p0663b04║門也。今且就解行處之中自有三段。第一總
T33n1715_p0663b05║章門。第二別釋兩行。第三總結也。今言云
T33n1715_p0663b06║何菩薩行處此是第一總章門也。若菩薩此
T33n1715_p0663b07║下是第二別解。今就此中自有二。一者先解
T33n1715_p0663b08║假名空行處。第二解法空行處也。今解假名
T33n1715_p0663b09║空行處有二種。一解云。菩薩住忍辱地柔和
T33n1715_p0663b10║善順此一句明得假名空故口無四過也。而
T33n1715_p0663b11║不卒暴第二句得假名空。故身無三不善業
T33n1715_p0663b12║也。心亦不驚。第三句明得假名空故意無三
T33n1715_p0663b13║不善業也。此三句皆就用以明假名空相。若
T33n1715_p0663b14║以此文檢假空實自難見。故以下法空行處
T33n1715_p0663b15║得知。前是假空也。下明法空行處言又復於
T33n1715_p0663b16║法。故知前是假名空也。下偈頌中廣頌法空。
T33n1715_p0663b17║後復言亦復不見是男是女。故知是假名空
T33n1715_p0663b18║也。又解三句解假名空行處。此則就人表假
T33n1715_p0663b19║名空相。初句據外惡來時我不起惡也。後句
T33n1715_p0663b20║據善境來時我心不驚也。何以知之。聞聖
T33n1715_p0663b21║人說無我空之時我心不驚。中間而無卒暴
T33n1715_p0663b22║句正據我內心也。若不得假空者則不如此
T33n1715_p0663b23║也。又復於法無所行此下三句明法空行處。
T33n1715_p0663b24║此句明解法有智。不作實心行境也。而觀諸
T33n1715_p0663b25║法如實相第二句明解法空智也。亦不行亦
T33n1715_p0663b26║不分別是第三句則明得法空之時無有分別
T33n1715_p0663b27║彼此之義。昔日未得法空之時作意言我只
T33n1715_p0663b28║能行彼不能行此有彼此分別之意。今日既
T33n1715_p0663b29║得法空。唯一相無相無彼此之殊也。是名菩
T33n1715_p0663c01║薩摩訶薩行處。是第三總結二行處也。
T33n1715_p0663c02║從云何名親近處此下是第二則解兩家親近
T33n1715_p0663c03║處。此中有二。第一云何名親近處提章門。
T33n1715_p0663c04║第二正釋。中自有二。第一先解釋假名空
T33n1715_p0663c05║親近處。第二解釋法空親近處。此則是兩家
T33n1715_p0663c06║方便道也。今日就解假名空親近處中自有
T33n1715_p0663c07║三段。第一先明所不親近處。第二明所親近
T33n1715_p0663c08║處。第三總結也。若論方便體者以實法過假
T33n1715_p0663c09║名未得真觀以來正是方便體。今者且就外
T33n1715_p0663c10║緣作方便故如此說也。就解所不親近處中
T33n1715_p0663c11║自有八種。第一先明離力勢緣也。菩薩摩訶
T33n1715_p0663c12║薩不親近國王下是第二明離邪見緣。從不
T33n1715_p0663c13║親近諸外道下是也。第三明離惡業緣。從
T33n1715_p0663c14║亦不親近下是也。第四明離小乘緣。從又不
T33n1715_p0663c15║親近求聲聞下是也。第五明離愛染之緣。文
T33n1715_p0663c16║殊下是也。第六明離無志之緣。五種不男是
T33n1715_p0663c17║也。第七明離譏呵之緣。從不獨入下是也。
T33n1715_p0663c18║第八明離散亂之緣。從樂畜年少下是也。
T33n1715_p0663c19║常好坐禪此下是第二正明所親近處也。文
T33n1715_p0663c20║殊下是第三總結也。　復次此下是第二明
T33n1715_p0663c21║法空親近處亦有三。第一先明所親近處。
T33n1715_p0663c22║第二正明能親近體。第三總結也。所親近處
T33n1715_p0663c23║者即是二諦境也。能親近者是能觀之智也。
T33n1715_p0663c24║明所親近中有二。第一明真諦第二但以因
T33n1715_p0663c25║緣故有下明俗諦也。就此明真諦之中自有
T33n1715_p0663c26║三。第一觀一切法空如實相一句正明真諦
T33n1715_p0663c27║理。第二從不顛倒以下六句明心行處滅。
T33n1715_p0663c28║第三一切言語道斷下十一句明言語道斷
T33n1715_p0663c29║也。但以因緣故有下二句是第二明俗諦也。
T33n1715_p0664a01║從常樂觀如是法相者是法空中第二明能觀
T33n1715_p0664a02║智也。是名近處是第三結也。　而說偈言
T33n1715_p0664a03║此下是第二偈頌。但上長行中本有二。第
T33n1715_p0664a04║一先據行作兩章門。次明於後惡世中能流
T33n1715_p0664a05║通此經。第二正釋兩章門。不釋能流通義
T33n1715_p0664a06║也。今此二十三行偈亦分為二。初有一行
T33n1715_p0664a07║半偈頌第一舉行作兩章門。常離國王以下
T33n1715_p0664a08║二十一行半頌第二正解釋也。第一段有二
T33n1715_p0664a09║先作兩章門。次明能流通此經。今倒頌一
T33n1715_p0664a10║行先頌第二明能流通。次半行追頌第一兩
T33n1715_p0664a11║章門也。上第二釋中先明行處。後明親近
T33n1715_p0664a12║處為二。今此偈中不得依上直判為三段。第
T33n1715_p0664a13║一有十三行半先頌假名空親近處。次有兩
T33n1715_p0664a14║行半追頌兩行處。第三有五行半頌法空親
T33n1715_p0664a15║近處也。上釋二親近處有二。初提章門今
T33n1715_p0664a16║不頌之。唯頌第二正釋。但假名空親近處
T33n1715_p0664a17║中本有三。第一先明所不親近處。第二正明
T33n1715_p0664a18║所親近處。第三總結。今不頌第二所親近
T33n1715_p0664a19║處。十三行半偈中初十二行半頌第一所不
T33n1715_p0664a20║親近一行頌第三總結也。但上所不親近處
T33n1715_p0664a21║有八種。今此十二行半唯得通頌之不可分
T33n1715_p0664a22║也。是則名為此一行頌總結也。但本論近處。
T33n1715_p0664a23║此中何故舉行處結耶。解釋言。此舉行處
T33n1715_p0664a24║近處故前行也。此二處者此近處是第二。前
T33n1715_p0664a25║行處是第一。故道二也。　又復不行此下兩
T33n1715_p0664a26║行半是第二段則頌上兩行處。上本有三。一
T33n1715_p0664a27║者提章門。二者正釋。第三總結。今不頌第
T33n1715_p0664a28║一唯頌後兩段。初兩行頌正解。次半行頌結
T33n1715_p0664a29║也。但上先解假名空行處。次法空行處也。此
T33n1715_p0664b01║二行則倒頌。初一行先頌法空行處也。次一
T33n1715_p0664b02║行追頌假名空行處也。是則名為此半行頌
T33n1715_p0664b03║上第三結也。　一切諸法下此五行半第三
T33n1715_p0664b04║頌上法空親近處。上本有三。第一明所親近
T33n1715_p0664b05║處。第二明能親近。第三結也。今此五行半
T33n1715_p0664b06║直分六段。第一有一行半先略頌上第一所
T33n1715_p0664b07║親近處也。第二顛倒分別諸法有無下有一
T33n1715_p0664b08║行則舉非形是。上長行所無。則明此人不能
T33n1715_p0664b09║作法空親近觀也。第三在於閑處下有半行
T33n1715_p0664b10║正頌上第二能親近處。即是上常樂觀如是
T33n1715_p0664b11║法相也。第四安住不動下半行則廣頌所親
T33n1715_p0664b12║近處也。第五者觀一切法皆無所有下有一
T33n1715_p0664b13║行三句。倒頌上法空行處也。第六有一句
T33n1715_p0664b14║則上第三法空親近處結句也。　若有比丘
T33n1715_p0664b15║但解初行中有三段。此下有四行半。是第二
T33n1715_p0664b16║明得果安樂之相。就中自有二。第一一行
T33n1715_p0664b17║半明離危苦。第二菩薩有時入於靜室下三
T33n1715_p0664b18║行明得安樂也。
T33n1715_p0664b19║文殊師利是名菩薩下一行一句是第三結初
T33n1715_p0664b20║行也。
T33n1715_p0664b21║第二安樂行正以說法為體。然說法本是口
T33n1715_p0664b22║業今者正取動口善心為此行體也。前解言
T33n1715_p0664b23║初兩行中各有二段。今此第二行中有三者。
T33n1715_p0664b24║第一先總勸人修此安樂行。第二若口宣說
T33n1715_p0664b25║下十一行半偈正明行體相。第三最後我滅
T33n1715_p0664b26║度後下五行偈則明得果安樂相也。　從又
T33n1715_p0664b27║文殊師利如來滅下是第一總勸人。末世通
T33n1715_p0664b28║經應住安樂行也。　若口宣說以下竟十一
T33n1715_p0664b29║行半偈是第二段正解釋此行體。今就此第二
T33n1715_p0664b30║中自有二。第一是長行第二是偈頌。今且就
T33n1715_p0664c01║長行之中自有二將欲明此行體。是故第一
T33n1715_p0664c02║先明離惡。第二諸有聽者以下正明此行體
T33n1715_p0664c03║相。但下第三行亦明離惡。今此中復明離惡
T33n1715_p0664c04║與下何殊耶。解釋者言。凡有三意初意言。此
T33n1715_p0664c05║中所以明離惡者。夫說法必清淨化物沒命
T33n1715_p0664c06║度人。是故將明清淨說法先明離諸過惡也。第
T33n1715_p0664c07║二意此中先明離惡後正明說法。下第三行發
T33n1715_p0664c08║初正明離惡也第三意言下偈頌之中則先頌
T33n1715_p0664c09║說法後頌離惡。是故驗知正以說法為體也。
T33n1715_p0664c10║今且明離惡之中有三段。若口宣說下兩句明
T33n1715_p0664c11║說法時節。第二不樂說人以下正明離惡。第
T33n1715_p0664c12║三善修如是安樂心故一句結句也。就第二
T33n1715_p0664c13║離惡中凡離六種。一者言不樂說人此明不
T33n1715_p0664c14║說出經人過也。二者言及經典過者此明不
T33n1715_p0664c15║諦經文辭句也。三者離言彼通經是此通
T33n1715_p0664c16║經之非從亦不輕慢下是也。四者從不說他
T33n1715_p0664c17║人好惡長短可言不說他人之短。何故言不
T33n1715_p0664c18║說他人之長耶。解釋者本言。此中道長者
T33n1715_p0664c19║本欲為顯其短也。五者從於聲聞人下則明
T33n1715_p0664c20║不說小乘之過。此中但明不稱小乘之名也。
T33n1715_p0664c21║若有樂小乘者亦可慢稱有名也。六者言亦
T33n1715_p0664c22║不生怨嫌之心也。　諸有聽者下此是第二
T33n1715_p0664c23║正明此行體相。此中自有二。一者明默來聽
T33n1715_p0664c24║者不逆其意也。二者從有所難問下明有諮
T33n1715_p0664c25║問不逆其意也。　而說偈言此下是第二凡
T33n1715_p0664c26║有十一行半偈。今判為兩段。初有六行半
T33n1715_p0664c27║先頌上長行中第二正明行體。次有五行倒
T33n1715_p0664c28║頌上第一離惡也。但上長行第二之中本有
T33n1715_p0664c29║二。初明默聽後明問難。今此六行半宜分
T33n1715_p0665a01║為三段。第一有兩行半先明說法之方此是
T33n1715_p0665a02║上長行所無也。第二若有比丘及比丘尼下有
T33n1715_p0665a03║兩行則頌上第一默來者聽也。第三若有難問
T33n1715_p0665a04║下有兩行即頌上第二難問者除懶墮意。此下
T33n1715_p0665a05║有五行則頌上第一離惡然上本有三有今
T33n1715_p0665a06║此五行之中不頌第一與第三。唯頌第二上第
T33n1715_p0665a07║二中本有六。今正宜分為二。初有兩行半
T33n1715_p0665a08║先明離懈怠之惡也。次衣服臥具下有兩行
T33n1715_p0665a09║半則明離貪欲希望之惡也。我滅度後此下
T33n1715_p0665a10║有五行是第三段則明得果安樂之相自有
T33n1715_p0665a11║二。初三行明離危苦義也第二智者如是下
T33n1715_p0665a12║有兩行正明所得安樂相也。
T33n1715_p0665a13║法華義記卷第七
