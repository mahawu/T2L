T34n1721_p0558a19║
T34n1721_p0558a20║
T34n1721_p0558a21║法華義疏卷第八
T34n1721_p0558a22║
T34n1721_p0558a23║　　　　胡吉藏撰
T34n1721_p0558a24║　　藥草喻品第五
T34n1721_p0558a25║所以有此品來者。自華嚴始集終竟靈山前
T34n1721_p0558a26║會謂開五乘之教也。此經之始至信解之終
T34n1721_p0558a27║合五乘歸一乘也。今此一品舉喻具釋開合
T34n1721_p0558a28║之義也。一地所生一雨所潤。喻至理無二故
T34n1721_p0558a29║合五乘以歸一也。而諸草木各有差別。謂隨
T34n1721_p0558b01║五乘根性說五種教門。謂開義也。若但開而
T34n1721_p0558b02║不合則得教而失理。若但合而不開則得理
T34n1721_p0558b03║而忘教。故今明雖開而合雖合而開。雖合而
T34n1721_p0558b04║開一而常五。雖開而合五而常一。具識開合
T34n1721_p0558b05║理教始成。是以此品釋成一化開合義也。然
T34n1721_p0558b06║雖開而合合名開合。雖合而開開名合開。合
T34n1721_p0558b07║開即非開。開合即非合。故非開非合非五非
T34n1721_p0558b08║一強為開合。故下文云。究竟涅槃常寂滅相
T34n1721_p0558b09║終歸於空。蓋是諸法實體故稱為妙。不為諸
T34n1721_p0558b10║邊所染目為蓮華也。次依法華論明此品來
T34n1721_p0558b11║意者。火宅譬破凡夫病。窮子譬破二乘病雲
T34n1721_p0558b12║雨譬破菩薩病。菩薩之人聞上來所說唯有
T34n1721_p0558b13║一乘。便謂畢竟無復三乘方便。此即得實失
T34n1721_p0558b14║權存體忘用。然識權方乃悟實。達用乃鑒於
T34n1721_p0558b15║體。既不識權亦不悟實即權實俱喪體用並
T34n1721_p0558b16║亡。為治此病故明雖一地所生一雨所潤而
T34n1721_p0558b17║諸草木各有差別。雖至理無二而於緣有五。
T34n1721_p0558b18║故權實義成體用方顯。此經既稱教菩薩法
T34n1721_p0558b19║佛所護念。故令大士離凡夫二乘病及菩薩
T34n1721_p0558b20║病。始是教菩薩法佛所護念。次依述成意生
T34n1721_p0558b21║起此品者。譬喻一品正明說教。信解品明中
T34n1721_p0558b22║根領解。今此一品如來述成。述成者據譬而
T34n1721_p0558b23║言。一切草木凡有二義。一不知同二不知異。
T34n1721_p0558b24║不知同者不知一地所生一雨所潤也。不知
T34n1721_p0558b25║異者不知草木自有差別也。假設如有一
T34n1721_p0558b26║瑞草能知同異即是奇特。稟教之人亦有二
T34n1721_p0558b27║迷。一不知理同二不知於緣有異。而迦葉一
T34n1721_p0558b28║人能知理同能知教異乃名奇特。故下文云。
T34n1721_p0558b29║如彼草木而不自知上中下性。汝等迦葉甚
T34n1721_p0558c01║為希有。能知如來隨宜說法能信能受。故舉
T34n1721_p0558c02║雲雨藥草述成迦葉領解。若望迦葉。於信解
T34n1721_p0558c03║品十譬十恩嘆佛功德猶自未盡。故更說雲
T34n1721_p0558c04║雨草木之譬廣嘆如來無方大用普益眾生。
T34n1721_p0558c05║嘆不能盡故說此品也。若為釋成信解品者。
T34n1721_p0558c06║上明十譬十恩。無漏無為諸法之王。能為下
T34n1721_p0558c07║劣忍于斯事。即時眾謂佛過去之始今會之
T34n1721_p0558c08║終屈曲崎嶇難心苦心。是故今明如來雖復
T34n1721_p0558c09║府仰順從而無心屈曲。故華嚴云無心於彼
T34n1721_p0558c10║此而能應一切。故舉雲雨無心之譬釋成信
T34n1721_p0558c11║解品也。言藥草喻品者。藥是草木中治病之
T34n1721_p0558c12║通稱。草即形木之別名。而言藥草者通別兩
T34n1721_p0558c13║舉者也。但言藥草不舉藥木者。明木二即少
T34n1721_p0558c14║草三即多故廢少從多也。又今正述中根人
T34n1721_p0558c15║領解故題藥草不題藥木。所以舉藥草喻中
T34n1721_p0558c16║根人者凡有三義。一者稟教得解解生必能
T34n1721_p0558c17║滅惑。喻如藥草治病義也。二者藥草能愈他
T34n1721_p0558c18║疾。喻聞教得解即成菩薩必有兼濟之功。三
T34n1721_p0558c19║者藥草是草中之貴。顯成菩薩人中之尊貴
T34n1721_p0558c20║異上聲聞未得領悟如鄙賤窮子也。　問。藥草
T34n1721_p0558c21║無情而受潤。稟教有心而領解。何以為喻耶。
T34n1721_p0558c22║答。欲明緣教相稱義也。雲雨無私而潤。草木
T34n1721_p0558c23║無心而受。若無私而潤有心而受。即緣教相
T34n1721_p0558c24║乖。何由領解。故舉無心之根顯無私之教。可
T34n1721_p0558c25║謂其說法者無說無示。其聽法者無聞無得。
T34n1721_p0558c26║亦說如幻說聞如幻聞。無言顯道絕聽雨華。
T34n1721_p0558c27║即其事也。　問。何以知然。　答。文云是法不可示
T34n1721_p0558c28║言辭相寂滅。我今既示不可示。雖示而無言。
T34n1721_p0558c29║亦是聞不可聞。雖聞而絕聽也。　問。譬喻藥草
T34n1721_p0559a01║化城皆是舉喻。何故火宅獨受譬喻名耶。　答。
T34n1721_p0559a02║通皆互得。而別不例者。火宅在初故受其通
T34n1721_p0559a03║稱。餘皆居後當其別名也。　問。文具舉雲雨草
T34n1721_p0559a04║木四事。何故偏題藥草名耶。　答。就文而言。藥
T34n1721_p0559a05║草在前喻機感扣聖。雲雨居後譬形聲應物。
T34n1721_p0559a06║要由感方應故從初立名。又今述中根領解
T34n1721_p0559a07║故以藥草題品。雲雨不爾故不標名。　問。舉藥
T34n1721_p0559a08║草以述成故云藥草品者。上明窮子以領解
T34n1721_p0559a09║應云窮子品。　答。窮子通迷悟。今言信解故用
T34n1721_p0559a10║別以立名。卉木通於毒藥。今云藥草亦從別
T34n1721_p0559a11║為稱。　問。上明窮子信解從信解以立名。今云
T34n1721_p0559a12║如來述成應從述成以為稱耶。　答。今云藥草
T34n1721_p0559a13║品者可含二義。一者得述成中根領解。二者
T34n1721_p0559a14║廣明佛教利益無邊。述成但得成前闕於後
T34n1721_p0559a15║義故不云述成品。又領解題信解就法為名。
T34n1721_p0559a16║述成稱藥草據譬為稱。欲法譬兩存不應一
T34n1721_p0559a17║類立名也。就品為二。第一述成所解。第二
T34n1721_p0559a18║廣歎佛德。遍告迦葉者。迦葉是中根之尊又
T34n1721_p0559a19║是說譬之主故偏告之。及諸大弟子者善吉
T34n1721_p0559a20║之流也。善哉善哉者釋論云。再言善哉者喜
T34n1721_p0559a21║之至也。誠如所言者。兩善哉述其言巧。誠如
T34n1721_p0559a22║所言印其事實。但稱嘆有四句。或言巧而事
T34n1721_p0559a23║不實。或事實而言不巧。或兩具。或雙無。今兩
T34n1721_p0559a24║具也。如來復有無量功德者第二廣嘆佛德。
T34n1721_p0559a25║就文為二。初長行次偈頌。長行為二。初略標
T34n1721_p0559a26║佛德無盡。第二廣釋佛德無窮。上明言巧事
T34n1721_p0559a27║實者。蓋是一方之跡。未盡無方之化。無方之
T34n1721_p0559a28║化。非迦葉之所能窮也。淨名經明佛三號。
T34n1721_p0559a29║大千聲聞如阿難總持以一劫壽不能受持。
T34n1721_p0559b01║況無量號。號尚如是。況復功德。所以然者。法
T34n1721_p0559b02║身即是實相。實相無邊故功德無邊。應身有
T34n1721_p0559b03║眾生數等方便。即功德亦不可盡。迦葉當知
T34n1721_p0559b04║如來是諸法之王下第二廣嘆佛德無窮。就
T34n1721_p0559b05║文為二。初法說明權實二智。次譬說辨形聲
T34n1721_p0559b06║益物。內有二智無幽不察。外有形聲益物平
T34n1721_p0559b07║等無私。蓋窮聖德之淵府盡如來之化功故
T34n1721_p0559b08║略舉斯二也。上信解品有十譬十恩。今如來
T34n1721_p0559b09║對之即明八法八譬。言八法者。一者諸法之
T34n1721_p0559b10║王。二所說不虛。三說一切教。四同表一理。五
T34n1721_p0559b11║歎佛有照理之智。六歎佛有知機之能也。七
T34n1721_p0559b12║嘆佛善識教門。八嘆佛應機說教也。是諸法
T34n1721_p0559b13║之王者。上十譬十恩但明一方之化即未能
T34n1721_p0559b14║自在。今明諸法之王即知化之無方。但於法
T34n1721_p0559b15║自在凡有二種。一者體法自在。二者化用自
T34n1721_p0559b16║在。具二自在故名法王也。若有所說皆不虛
T34n1721_p0559b17║也者第二句標所說不虛。既越其所嘆似言
T34n1721_p0559b18║過實。故今明言之實也。言實事多。略有三種。
T34n1721_p0559b19║一者如來常依二諦說法故不虛也。二者能
T34n1721_p0559b20║以巧智於一說三。說三之旨為詮一理故於
T34n1721_p0559b21║理不虛。又於物實益故言不虛。三者就無方
T34n1721_p0559b22║釋之。如來實說亦實虛說亦實。順說亦順反
T34n1721_p0559b23║說亦順。以皆能開道皆能益物故無不實。故
T34n1721_p0559b24║無不順。故涅槃明四句。道說為道。非道說非
T34n1721_p0559b25║道。道說非道。非道說道。以道心而說四句四
T34n1721_p0559b26║句皆道。非道心而說四句四句皆非道。故思
T34n1721_p0559b27║益經云一切法正一切法耶。於一切法以智
T34n1721_p0559b28║方便而演說之第三明說一切教。所以明說
T34n1721_p0559b29║一切教者。上十譬十恩蓋是一方之教。辨教
T34n1721_p0559c01║猶未盡。故今明說一切教方乃窮也。一切法
T34n1721_p0559c02║者。智度論云。為無為攝一切法。又識所知法
T34n1721_p0559c03║智所知法亦攝一切法。又云五法藏攝一切
T34n1721_p0559c04║法。三世無為及不可說也。不可說即是諸法
T34n1721_p0559c05║實相。非有為非無為言忘慮絕。正量部云。第
T34n1721_p0559c06║五不可說者即是十四無記也。地持論云。四
T34n1721_p0559c07║法攝一切法。謂世諦及世諦智第一義諦第
T34n1721_p0559c08║一義諦智也。以智方便者。上句明所說之教。
T34n1721_p0559c09║今明能說之智。智謂波若方便即漚和。此二
T34n1721_p0559c10║是諸佛父母化物要方故明之也。今正以智
T34n1721_p0559c11║為其體方便為用。故以智方便說一切法也。
T34n1721_p0559c12║其所說法皆悉到於一切智地者第四明教所
T34n1721_p0559c13║表理。上明以智方便說一切教。即是其言巧
T34n1721_p0559c14║妙。此句明教所表理。謂其義深遠。雖以智方
T34n1721_p0559c15║便說一切法。大宗終歸一切智之正觀也。如
T34n1721_p0559c16║來觀知一切諸法之所歸趣者第五句明佛知
T34n1721_p0559c17║一切法終歸至極。此文釋上歸一切智地之
T34n1721_p0559c18║言也。由如來善知理無異趣。驗向異說皆是
T34n1721_p0559c19║到一切智之義也。亦知眾生深心所行通達
T34n1721_p0559c20║無礙者第六句明善知根性也。既知理一而
T34n1721_p0559c21║說有萬差者。以善達人根隨其所宜故也。又
T34n1721_p0559c22║於諸法究盡明了者第七句明善識法藥。對
T34n1721_p0559c23║上達人根也。示諸眾生一切智慧者第八句
T34n1721_p0559c24║應病授藥不差根也。譬如三千大千下第二
T34n1721_p0559c25║譬說。前開譬次合譬。今以三義釋此譬文。一
T34n1721_p0559c26║廣開有八譬。二合八為四譬。三合四成二譬。
T34n1721_p0559c27║言八譬者。一能生大地譬。二所生草木譬。三
T34n1721_p0559c28║興雲譬。四澍雨譬。五受潤譬。六增長譬。七同
T34n1721_p0559c29║一地一雨譬。八草木差別譬。此之八譬即是
T34n1721_p0560a01║次第。前有大地能生。次有草木所生。以有草
T34n1721_p0560a02║木是故興雲。初既興雲次必澍雨。既有雲雨
T34n1721_p0560a03║即草木受潤。初既受潤後即增長。雖有受潤
T34n1721_p0560a04║增長然俱是一雨所潤一地所生。雖能生能
T34n1721_p0560a05║潤是一而諸草木各有差別。故此八譬次第
T34n1721_p0560a06║而來也。然要具八義譬義乃圓。今略合之。過
T34n1721_p0560a07║去世佛教能生如地。所生五乘善根種子如
T34n1721_p0560a08║草木。既有五乘種子感佛出世故如興雲。如
T34n1721_p0560a09║來出世必說正法次明澍雨。眾生初稟佛教
T34n1721_p0560a10║歡喜故名受潤。各蒙利益譬之增長。至理無
T34n1721_p0560a11║二如一地一雨。於五乘得益不同如草木差
T34n1721_p0560a12║別也。次合八譬成四譬者。初一雙為能稟。次
T34n1721_p0560a13║一雙為所稟。第三雙為正稟。第四雙辨同異。
T34n1721_p0560a14║次合四譬為二譬者。初六名稟澤譬譬於昔
T34n1721_p0560a15║教。後一雙論同異譬譬於今教也。三千大千
T34n1721_p0560a16║世界者。有人言此譬五乘眾生所住處。下明
T34n1721_p0560a17║草木喻能住五乘之眾生也。有人言大地是
T34n1721_p0560a18║能生譬過去世習因。草木是所生譬現在世
T34n1721_p0560a19║習果也。今謂大地譬過去佛教。佛教無私能
T34n1721_p0560a20║生眾生善根譬同大地。故下文云一地所生。
T34n1721_p0560a21║即其證也。所生五乘種子譬同草木。但過去
T34n1721_p0560a22║佛教廣被無邊譬同三千大千世界。此對迦
T34n1721_p0560a23║葉嘆佛一方之跡。今欲歎無方之化故舉大
T34n1721_p0560a24║千為譬也。山川谿谷土地者。上總嘆佛教能
T34n1721_p0560a25║生。今別嘆五乘教為能生也。有人一一別配。
T34n1721_p0560a26║義多不似。今宜略之。所生卉木叢林下第二
T34n1721_p0560a27║明所生草木。前能生有兩。大千為總山川為
T34n1721_p0560a28║別。今所生亦二。一總二別。卉木叢林總明所
T34n1721_p0560a29║生也。卉是百草之通名。木是眾樹之總稱。草
T34n1721_p0560b01║聚為叢。木叢為林。此譬總明五乘眾生也。及
T34n1721_p0560b02║諸藥草下別明所生也。草有能治病者稱為
T34n1721_p0560b03║藥草。所生別者眾多而偏題藥草者。猶其有
T34n1721_p0560b04║愈病之功多所利益。即是偏嘆中根領解成
T34n1721_p0560b05║於菩薩上紹佛業下利益眾生也。種類若干
T34n1721_p0560b06║名色各異者通釋草木差別義也。種謂種別
T34n1721_p0560b07║類謂品類。略明草類有三木類有二。合譬可
T34n1721_p0560b08║知。名色各異者。名以目體。色像外形。譬五乘
T34n1721_p0560b09║眾生名字不同體相各異也。密雲彌布下第
T34n1721_p0560b10║三明興雲譬。前明草木謂五乘種子。即是能
T34n1721_p0560b11║感。要由感方得有應故次諸佛出世。喻若興
T34n1721_p0560b12║雲。即是應也。雲者喻佛身也。一無心而應譬
T34n1721_p0560b13║之如雲故華嚴明無心於彼此而能應一切。
T34n1721_p0560b14║二應身潤益譬之如雲。三能遮熱總譬之如
T34n1721_p0560b15║雲。四應身為說本如雲為雨本譬之如雲而
T34n1721_p0560b16║稱密雲者利益深重也。彌布者廣益也。遍覆
T34n1721_p0560b17║三千大千世界者平等遍益也。如華嚴云其
T34n1721_p0560b18║身遍坐一切道場。即是有緣同見義也。涅槃
T34n1721_p0560b19║云。雲名龍氣。由龍有雲。由雲有雨。由法身垂
T34n1721_p0560b20║應身。由應身而說法也。一時等澍其澤普洽
T34n1721_p0560b21║者第四明雨譬。法施無前後故云一時。又云
T34n1721_p0560b22║有感同聞又如一時。為說不偏故云等澍。遍
T34n1721_p0560b23║益無邊義同普洽。卉木叢林下第五明受潤
T34n1721_p0560b24║譬。初稟佛教信受歡喜名為受潤。就文為三。
T34n1721_p0560b25║初總明受潤。及諸藥草下別明受潤。根莖枝
T34n1721_p0560b26║葉譬信戒定慧四法也。三草各有四法名上
T34n1721_p0560b27║中下。隨上中下各有所受總結受潤。一雲所
T34n1721_p0560b28║雨下第六明增長譬亦有三句。初句明能潤
T34n1721_p0560b29║是一。稱其種性者第二明教稱緣也。而得生
T34n1721_p0560c01║長者下第三正明生長。未生五乘善根者令
T34n1721_p0560c02║生。已生五乘善根者令增長。各成五乘之因
T34n1721_p0560c03║如華。各成五乘之果如實。後合譬中更有餘
T34n1721_p0560c04║義。現下文也。雖一地所生一雨所潤者第七
T34n1721_p0560c05║明能生是同譬也。而諸草木各有差別者第
T34n1721_p0560c06║八明所生差別譬。前三譬論昔教已竟。昔教
T34n1721_p0560c07║雖多不出三種。初雙明能稟。次雙明所稟。
T34n1721_p0560c08║後雙明正稟。今此兩譬論能生是同所生有
T34n1721_p0560c09║異。即是至理無二於緣得益不同。所以論同
T34n1721_p0560c10║異者。為欲破今昔二病稱嘆二人。破今昔二
T34n1721_p0560c11║病者。昔五乘人正執教異不知理同。稟今一
T34n1721_p0560c12║乘教人偏執理同不知教異。為破此二人故
T34n1721_p0560c13║明理雖同不失教異雖五乘教異而至理常
T34n1721_p0560c14║同。是以文云雖一地所生一雨所潤而諸草
T34n1721_p0560c15║木各有差別。又破二病者。昔五乘人不知於
T34n1721_p0560c16║理未嘗二。不知於緣未嘗一。為破此病故說
T34n1721_p0560c17║於地雨未嘗異草木未嘗一。今稟一乘教人
T34n1721_p0560c18║雖知至理未嘗異。不知於緣未嘗一。為破此
T34n1721_p0560c19║病故說於地雨未嘗異草木未嘗一也。稱嘆
T34n1721_p0560c20║二人者。一歎佛能知同異。二歎迦葉能知同
T34n1721_p0560c21║異。能知同者謂理一也。能知異者謂教異也。
T34n1721_p0560c22║又能知同者於理無異也。能知異者於緣成
T34n1721_p0560c23║異也。迦葉如來亦復如是下第二合譬。但合
T34n1721_p0560c24║七譬不合大地譬。以大地是過去佛教。今正
T34n1721_p0560c25║明現在法門。故略不合之也。就合七譬開為
T34n1721_p0560c26║二章。初合前五譬。次合後同異雨譬。以前五
T34n1721_p0560c27║譬明昔教後二譬辨今教故開兩段合之也。
T34n1721_p0560c28║合初五譬又開為二。第一正合五譬。次舉譬
T34n1721_p0560c29║帖之。就合前五譬轉勢明義與譬說不同。第
T34n1721_p0561a01║一合雲譬。二合草木譬。三合雨譬。四合受潤
T34n1721_p0561a02║譬。五合增長譬。所以與譬本不同者。譬本欲
T34n1721_p0561a03║明由感故應。故前明草木後辨雲雨。今欲明
T34n1721_p0561a04║前有如來出世唱於德號。故前合雲。眾生聞
T34n1721_p0561a05║唱德號故來至佛所。故次合草木。眾生既來
T34n1721_p0561a06║至佛所故如來便為說法。故次合雨譬。眾生
T34n1721_p0561a07║聞法歡喜。故次合受潤譬。各蒙利益故次合
T34n1721_p0561a08║增長譬。就初合雲又開為二。第一正舉德號
T34n1721_p0561a09║合雲。第二勸物來聽受。就初合雲又開四別。
T34n1721_p0561a10║第一舉形合雲。第二總舉聲合雲。第三舉外
T34n1721_p0561a11║號合雲。第四舉內德合雲。謂形聲內外攝義
T34n1721_p0561a12║略盡也。初正舉形合雲。次以譬帖之。以大音
T34n1721_p0561a13║聲下第二總舉聲合雲次亦以譬帖之。而唱
T34n1721_p0561a14║是言下第三舉外號合雲。所以舉十號者。以
T34n1721_p0561a15║號令天下令知是佛出世異九十六師也。未
T34n1721_p0561a16║度者令度下第四舉內德以合雲。內德之中
T34n1721_p0561a17║前明四弘誓者。此述如來出世意也。如來所
T34n1721_p0561a18║以出世者。良由昔有四弘誓。是故今明十號
T34n1721_p0561a19║之人出現世也。故肇師云。結僧那於始心終
T34n1721_p0561a20║大悲以赴難。即此文意也。瓔珞經云。約四諦
T34n1721_p0561a21║立四弘誓願。未度苦海願令度之。故云未度
T34n1721_p0561a22║者令度。眾生為集諦煩惱業縛願令解脫。故
T34n1721_p0561a23║云未解者令解。未安道諦者令安。未得滅諦
T34n1721_p0561a24║涅槃者願令得之。前二即是大悲願。後二即
T34n1721_p0561a25║是大慈願也。今世後世如實知之者。上舉昔
T34n1721_p0561a26║四願此舉今四德。然德之與願並皆合雲。悉
T34n1721_p0561a27║就今合以立名也。初德即是三達也。夫欲化
T34n1721_p0561a28║物要須知其根性。眾生根性在三世中行。故
T34n1721_p0561a29║前明三達也。我是一切知者即是一切智也。
T34n1721_p0561b01║三達但知有為智。故次明一切智即具知一
T34n1721_p0561b02║切法也。一切見者下。然二乘人又有一切智。
T34n1721_p0561b03║如大品三慧品說。而無五眼故說一切見也。
T34n1721_p0561b04║知道者開道者說道者。雖具上來功德。意欲
T34n1721_p0561b05║物入道。故次說導師也。然道語通邪正。善惡
T34n1721_p0561b06║在心曰知。開其邪正二路為開。曲示通塞為
T34n1721_p0561b07║說也。汝等天人下第二勸物來聽受也。爾時
T34n1721_p0561b08║無數下第二合草木譬即受勸而來也。如來
T34n1721_p0561b09║于時下第三合澍雨譬。種種無量下第四合
T34n1721_p0561b10║受潤譬。正以初聞說法心生歡喜為受潤也。
T34n1721_p0561b11║決得善利下合第五增長譬也。此句總合增
T34n1721_p0561b12║長。是諸眾生下別合增長有二。前約世間利
T34n1721_p0561b13║合增長。現世安穩者。以聞法故現世障滅善
T34n1721_p0561b14║生故得安穩也。後生善處明生報也。以道受
T34n1721_p0561b15║樂辨後報也。然此文通於生後。且寄後報辨
T34n1721_p0561b16║之。由聞正道故感樂報。所以言以道受樂。亦
T34n1721_p0561b17║得聞法下明得出世利以合增長亦有三句。
T34n1721_p0561b18║初是聞慧離諸障礙下明思慧也。任力所能
T34n1721_p0561b19║下明修慧也。如彼大雲下第二舉譬帖合。今
T34n1721_p0561b20║初舉雲譬。雨於一切下舉雨譬。卉木叢林下
T34n1721_p0561b21║舉草木譬。如其種性下舉受潤譬。各得生長
T34n1721_p0561b22║下舉增長譬。皆帖合上也。如來說法一相一
T34n1721_p0561b23║味下合第二同異譬。就文亦二。初正合同異
T34n1721_p0561b24║譬。二明知不知。合同異譬即二。初合一地一
T34n1721_p0561b25║雨謂合同譬。次合而諸草木各有差別謂合
T34n1721_p0561b26║異譬。一相一味者合上一地所生一雨所潤
T34n1721_p0561b27║也。一相謂一實相合一地也。一味謂一智味
T34n1721_p0561b28║合上一雨也。故下偈云其雲所出一味之雨
T34n1721_p0561b29║也。所謂解脫相下雙釋上一相一味也。免五
T34n1721_p0561c01║住煩惱縛故名解脫相。離三界內外業故名離
T34n1721_p0561c02║相。滅二生死苦果故名滅相。究竟至於一切
T34n1721_p0561c03║種智釋上一味。離前三相故累無不盡。由離
T34n1721_p0561c04║三相故照無不圓。照無不圓故非無。累無不
T34n1721_p0561c05║盡故非有。即是中道之法也。其有眾生下合
T34n1721_p0561c06║上而諸草木各有差別譬也。不自覺知下第
T34n1721_p0561c07║二明知不知。就文為二。初明佛知同異眾生
T34n1721_p0561c08║不知。二歎迦葉能知同異。即是破二病歎二
T34n1721_p0561c09║人也。就初又二。第一明眾生不知異佛能知
T34n1721_p0561c10║異。次明佛能知同眾生不知同也。初文為四。
T34n1721_p0561c11║前明眾生不知。二明唯佛能知。三結唯佛能
T34n1721_p0561c12║知。四結眾生不知。初言不自覺知者。蓋是不
T34n1721_p0561c13║知理同於緣成異故言不知耳。然五乘眾生
T34n1721_p0561c14║非不知五乘異也。所以者何唯有如來知下
T34n1721_p0561c15║第二明唯佛能知。而標所以者何者。舉佛能
T34n1721_p0561c16║知釋成眾生不知也。此中明佛知四種法。初
T34n1721_p0561c17║知四法。次知三法。次知二法。次知一法。知四
T34n1721_p0561c18║法者。種謂種別也。三乘種類不同也。相者相
T34n1721_p0561c19║貌也。如慈悲是菩薩相獨靜是緣覺相從他
T34n1721_p0561c20║聞法是聲聞相也。體者三乘體也。道種慧是
T34n1721_p0561c21║菩薩體。一切智是二乘體。如三慧品說也。性
T34n1721_p0561c22║者不改為義。昔三乘智體各住己分不互移
T34n1721_p0561c23║改也。念何事下第二明知三慧。然三慧不同。
T34n1721_p0561c24║或以三乘人為三慧。聲聞智淺如聞慧。緣覺
T34n1721_p0561c25║智小深為思慧。菩薩盡理如修慧。亦得三乘
T34n1721_p0561c26║各有三慧。文有三番。初明三慧境。二明三慧
T34n1721_p0561c27║體。三辨三慧因也。作意守境為念。即聞慧也。
T34n1721_p0561c28║厝心思惟是思慧。深入是修慧。通稱事者。以
T34n1721_p0561c29║境為事。依毘曇三乘人同觀四諦境生三慧
T34n1721_p0562a01║毘曇聞慧但緣文。修慧但緣理。思慧或時緣
T34n1721_p0562a02║文或時緣理。成實通觀一滅諦境。大乘同觀
T34n1721_p0562a03║一實相境緣理。三慧位者。毘曇前三方便是
T34n1721_p0562a04║聞思位。四善根是修慧位。成實四念處是聞
T34n1721_p0562a05║思慧位。濡法以去是修慧位。云何念下第二
T34n1721_p0562a06║明三慧體。謂能緣心不同也。以何法念下第
T34n1721_p0562a07║三明三慧之因。方便不同宿習各異也。以何
T34n1721_p0562a08║法得何法者第三明因果二法也。以何法謂
T34n1721_p0562a09║因。得何法謂果也。眾生住於種種之地下第
T34n1721_p0562a10║四明佛知一法。所謂地也。而言種種者五乘
T34n1721_p0562a11║地不同也。唯有如來下第三結唯佛能知也。
T34n1721_p0562a12║如彼草木下第四結眾生不知也。如來知是
T34n1721_p0562a13║一相下第二明佛知同眾生不知同也。就文
T34n1721_p0562a14║為二。一者明佛能知。次辨昔不說之意。即顯
T34n1721_p0562a15║眾生不知。究竟涅槃常寂滅相終歸於空者。
T34n1721_p0562a16║有人言。雖過去過塵沙未來復倍上數。終入
T34n1721_p0562a17║無餘灰斷涅槃故云終歸於空。此釋壽量佛
T34n1721_p0562a18║無常也。有人言。依覆相說常解釋者。明此常
T34n1721_p0562a19║即空無相不可得故言終歸於空也。有人言
T34n1721_p0562a20║空無二十五有故名寂滅也。今明有二種。一
T34n1721_p0562a21║者凡聖終歸大涅槃故云終歸於空。亦如肇
T34n1721_p0562a22║師涅槃無名論云。視聽之所不暨。四空之所
T34n1721_p0562a23║昏昧。九流於是乎交歸。群聖於此乎冥會。則
T34n1721_p0562a24║用此文意以作論也。二者自昔已來開五乘
T34n1721_p0562a25║教用。至於法華息用歸體。則無復五乘末。本
T34n1721_p0562a26║對於五故明不五。既無有五亦非不五。即言
T34n1721_p0562a27║辭寂滅故稱為空。　問。上明終歸一切種智。與
T34n1721_p0562a28║今何異耶。　答。通是一道清淨。隨義立名或稱
T34n1721_p0562a29║種智或名涅槃或名一乘或名波若。故前明
T34n1721_p0562b01║終歸種智。今云終歸涅槃。若以二文共相會
T34n1721_p0562b02║者。前明終歸種智謂三菩提果也。今云終歸
T34n1721_p0562b03║涅槃謂果果也。良由二乘智非究竟智故終
T34n1721_p0562b04║歸佛智。二乘涅槃非究竟故終歸大涅槃也。
T34n1721_p0562b05║上合大車亦取此二義合之。如前釋也。　問。何
T34n1721_p0562b06║故偏明二果。　答。二義。一者二乘有餘涅槃智
T34n1721_p0562b07║非究竟智故今明佛究竟智。二者二乘無餘
T34n1721_p0562b08║涅槃非究竟斷故今明究竟斷。謂二死果永
T34n1721_p0562b09║絕超於五住流故名滅度也。又上云究竟種
T34n1721_p0562b10║智。謂無境不照即波若。今無果不寂。謂解
T34n1721_p0562b11║脫而法身居內也。　問。既言歸涅槃。何故言終
T34n1721_p0562b12║歸於空。　答。或名究竟空或名大涅槃或名諸
T34n1721_p0562b13║佛道也。然中論破涅槃品正破四種涅槃。一
T34n1721_p0562b14║破有是涅槃。二破空是涅槃。三破亦空亦有。
T34n1721_p0562b15║四破非空非有。而後結云。涅槃絕於四句超
T34n1721_p0562b16║於百非。不知何以名之。強名為空也。佛知是
T34n1721_p0562b17║以下第二明佛雖知理一為物未堪昔不即
T34n1721_p0562b18║說。此即顯眾生不知同也。　問。上句云佛知涅
T34n1721_p0562b19║槃。今亦佛知眾生心不堪故不說涅槃。何故
T34n1721_p0562b20║言昔不說種智。　答。二義。一者欲顯大涅槃即
T34n1721_p0562b21║是種智異二乘灰斷無為。二者若言昔不說
T34n1721_p0562b22║涅槃。於義不便。昔亦說三乘同入無餘故也。
T34n1721_p0562b23║即以此文責光宅等師。若終歸於空既是灰
T34n1721_p0562b24║斷涅槃。既言佛知涅槃。何得云昔不說灰斷
T34n1721_p0562b25║涅槃耶。汝等迦葉下第二歎迦葉能知同異。
T34n1721_p0562b26║今昔兩緣各有偏執不知同異。而迦葉能知
T34n1721_p0562b27║故名希有也。就文為二。初正嘆。所以者何下
T34n1721_p0562b28║釋嘆。然應具嘆迦葉能知同異。但偏對昔病
T34n1721_p0562b29║不知異是方便。故今偏歎迦葉於不知異人
T34n1721_p0562c01║中為希有也。此文亦得具歎同異。能知如來
T34n1721_p0562c02║隨宜說法歎知異也。能信能受歎知同也。就
T34n1721_p0562c03║偈凡有五十四行半分為二。初四行頌第一
T34n1721_p0562c04║法說明權實二智。次有五十行半偈頌第二
T34n1721_p0562c05║譬說明形聲益物。上法說有八門。今轉勢說
T34n1721_p0562c06║法。序歎佛出世大意。明今昔有默說不同。開
T34n1721_p0562c07║為四章。第一偈歎佛昔隨機權說。第二偈明
T34n1721_p0562c08║如來昔日不說實法。第三釋佛昔不說實意。
T34n1721_p0562c09║第四釋昔權說之意也。破有法王者。有人言
T34n1721_p0562c10║破二十五有名為破有。如涅槃明得二十五
T34n1721_p0562c11║三昧破二十五有。如來自破二十五有出生
T34n1721_p0562c12║死外居法王之位。今出世亦為物破二十五
T34n1721_p0562c13║有。又言破有者眾生多滯於有故以空藥破
T34n1721_p0562c14║之。如中論云大聖說空法為離諸見故。然此
T34n1721_p0562c15║二意皆是偏用之。文今言破有者破一切有
T34n1721_p0562c16║所得也。本謂有生死故為說三乘。復言有三
T34n1721_p0562c17║破三說一。遂封於一說言非三非一中道之
T34n1721_p0562c18║法。復言有此兩非之中終不免有。今破此有
T34n1721_p0562c19║見故言破有。如來尊重下第二明昔不說實。
T34n1721_p0562c20║上半明不說之人。下半明不說之事。超凡聖
T34n1721_p0562c21║之表故稱為尊。德不可稱故名為重。此歎人
T34n1721_p0562c22║也。智慧深遠者。豎不見其底為深。橫不惻其
T34n1721_p0562c23║邊名遠。此歎佛內智也。久默斯要者。斯要即
T34n1721_p0562c24║是平等大慧。內證斯法故稱為默。不務速說
T34n1721_p0562c25║者昔不匆務而即說也。又言務者事務。佛昔
T34n1721_p0562c26║不得以大乘事務速為人說也。有智若聞下
T34n1721_p0562c27║第三釋佛昔不說之意。夫論不說其旨有二。
T34n1721_p0562c28║一者至道無言言即乖道。是故不說。故肇師
T34n1721_p0562c29║云。釋迦掩室於摩竭。淨名杜口於毘耶。豈曰
T34n1721_p0563a01║無辨。辨所不能言也。二者如今文所明。恐根
T34n1721_p0563a02║情未堪即生疑謗故不說也。是故迦葉下第
T34n1721_p0563a03║四釋昔權說意也。令得正見者正見即正觀。
T34n1721_p0563a04║正觀甚難周正。三世諸佛種種因緣令人得
T34n1721_p0563a05║之。迦葉當知下頌第二八譬。此文不依譬本
T34n1721_p0563a06║次第頌之。亦不依合譬前後頌之。但轉勢說
T34n1721_p0563a07║法更示一法門。第一頌雲譬。第二頌兩譬。第
T34n1721_p0563a08║三頌大地譬。第四頌草木譬。第五頌受潤譬。
T34n1721_p0563a09║第六頌增長譬。第七第八同異兩譬。合而頌
T34n1721_p0563a10║之。要前興雲然後澍雨故前明雲雨。雲雨是
T34n1721_p0563a11║能潤。大地草木是所潤。故前明雲雨次明大
T34n1721_p0563a12║地草木。大地草木稟於雲雨故次明受潤。受
T34n1721_p0563a13║潤故增長。能稟所稟有同有異。故次論之。前
T34n1721_p0563a14║有如來出世故初明興雲。以出世故說法譬
T34n1721_p0563a15║如澍雨。眾生所以感佛形聲者。由過去佛教
T34n1721_p0563a16║生於善根。故明大地之與草木。既有宿習善
T34n1721_p0563a17║根初聞說教歡喜譬如受潤。稟教利益故增
T34n1721_p0563a18║長。至理無二。隨緣差別。故次明同異。雲譬中
T34n1721_p0563a19║上長行略今偈即廣。凡有十種歎之。一者大
T34n1721_p0563a20║雲謂簡小歎。如輪王出世十善化物乃至梵
T34n1721_p0563a21║天說出欲論。皆是小益故名小雲。乃至二乘
T34n1721_p0563a22║菩薩不能普利皆名小雲也。遍覆一切下第
T34n1721_p0563a23║二平等歎。智度論云。摩醯首羅天韋紐天鳩
T34n1721_p0563a24║摩羅伽天若愛眾生即令所願皆得。若惡之
T34n1721_p0563a25║即使七世皆滅。故非平等遍益。華嚴明大龍
T34n1721_p0563a26║王興雲從四天下乃至六天皆悉遍覆。隨所
T34n1721_p0563a27║見而興雲。隨所樂而注雨。如來說法亦爾。於
T34n1721_p0563a28║四生六道隨所見而示現形。隨所聞而說法。
T34n1721_p0563a29║等觀一切猶如赤子。故截手不戚捧足不欣。
T34n1721_p0563b01║善惡自彼慈覆不二故名遍覆一切也。惠雲
T34n1721_p0563b02║下第三惠利歎。有雲興而無益。今是有益之
T34n1721_p0563b03║雲故名惠雲。如來亦爾。示形說法必能益緣
T34n1721_p0563b04║也。含潤下第四作含德歎。自有焊雲不能注
T34n1721_p0563b05║雨。今是有潤之雲故云含潤。如來之身大慈
T34n1721_p0563b06║所勳。是故垂應必能益物。電光晃燿下第五
T34n1721_p0563b07║放光歎。華嚴云。如大龍王從四天下至六天
T34n1721_p0563b08║宮隨所應見出種種色光。或閻浮檀金色乃
T34n1721_p0563b09║至七寶色等。如來亦爾。將說法時隨所應見
T34n1721_p0563b10║出種種光。雷聲遠震下第六遠聞歎。華嚴云。
T34n1721_p0563b11║如大龍王從四天下至六天宮隨所應聞出種
T34n1721_p0563b12║種聲。或天音或樂音乃至人中即聞雷聲。今
T34n1721_p0563b13║取雷聲為喻者。能生眾生五乘善根。能覺悟
T34n1721_p0563b14║無明昏蟄。華嚴又云。通明無畏以為電光震
T34n1721_p0563b15║實義雷也。令眾悅豫者第七稱緣歎。華嚴云。
T34n1721_p0563b16║隨所見而興雲隨所聞而震雷故無不喜。佛
T34n1721_p0563b17║形聲亦爾。日光掩弊下第八破邪歎。雲未興
T34n1721_p0563b18║時日有千光。以興雲故日光隱弊。佛未出世
T34n1721_p0563b19║有九十六種邪智光明。佛既出世皆隱弊也。
T34n1721_p0563b20║地上清涼者第九生善歎。由日光故眾生熱
T34n1721_p0563b21║惱。由邪教故有邪見熱惱。佛出世破邪見。即
T34n1721_p0563b22║眾生心地無邪見熱惱。得正見清涼。靉靆垂
T34n1721_p0563b23║布如可承攬下第十不思議。嘆靉者靉晦也。
T34n1721_p0563b24║靆者重累色也。大慈深厚所現之身猶如靉
T34n1721_p0563b25║靆。府就於物為垂。隨所見而普示形故稱為
T34n1721_p0563b26║布。如可承攬者遙觀彼雲可言傍攬及以下
T34n1721_p0563b27║承。如來府順於物如可承攬。不同眾生故不
T34n1721_p0563b28║可捉持。即是不思議也。其雨普等下第二頌
T34n1721_p0563b29║雨譬。遍益為普。無私稱等。四方俱下者從四
T34n1721_p0563c01║無量心出普益四生也。流注無量者智慧辨
T34n1721_p0563c02║才無滯必徹通。山川嶮谷下第三頌大地譬。
T34n1721_p0563c03║所生卉木下頌第四草木譬。雨之所潤下頌
T34n1721_p0563c04║第五受潤譬。無善眾生令其生善如乾地普
T34n1721_p0563c05║洽。有善根者令其增長如藥木等並茂。一切
T34n1721_p0563c06║諸樹下頌第六增長譬。如其體相下合頌第
T34n1721_p0563c07║七第八同異譬。佛亦如是下頌第二合譬。釋
T34n1721_p0563c08║合譬者不同。今宜開為二第一正合譬。第二
T34n1721_p0563c09║末後兩行重開示權實。就初合譬與上長行
T34n1721_p0563c10║不同。上長行開為二。初合前五譬次合同異
T34n1721_p0563c11║譬。合前五譬中初合雲次合草木次合雨次
T34n1721_p0563c12║合受潤次合增長。今轉勢說法正合四譬兼
T34n1721_p0563c13║合餘四。正合四譬者。一合雲二合雨三合受
T34n1721_p0563c14║潤四合增長。雲雨是能應之形聲也。受潤增
T34n1721_p0563c15║長是所感之利益。四義既要故正合之餘四
T34n1721_p0563c16║兼合。至文當出。上長行合雲為二。初正合次
T34n1721_p0563c17║勸眾來聽。今還頌此二也。上合雲有四。初舉
T34n1721_p0563c18║佛形合雲。二舉佛聲合雲。三舉號合雲。四舉
T34n1721_p0563c19║德合雲。今具頌之。初一偈頌第一。次一偈頌
T34n1721_p0563c20║第二。次一行半頌第三。出于世間下兩偈頌
T34n1721_p0563c21║第四舉德合雲。上長行舉五種德以合雲。今
T34n1721_p0563c22║但明二。五句舉大悲德合雲。三句舉大慈德
T34n1721_p0563c23║合雲。大悲拔苦如雲能遮離於熱惱。大慈與
T34n1721_p0563c24║樂如雲能潤也。安穩樂者現世樂也。世間樂
T34n1721_p0563c25║者後世樂也。涅槃樂者出世樂也。又世間樂
T34n1721_p0563c26║者生報樂也。涅槃樂者後報樂也。注解云。安
T34n1721_p0563c27║穩樂者二乘樂也。世間樂者人天樂也。涅槃
T34n1721_p0563c28║樂者大乘樂也。諸天人眾下兩偈頌長行第
T34n1721_p0563c29║二勸眾聽受。初偈正勸眾來聽。第二偈釋勸
T34n1721_p0564a01║聽意。上半簡異邪師。即上歎於佛。次半明下
T34n1721_p0564a02║益眾生。為大眾說下第二八偈頌合兩譬。就
T34n1721_p0564a03║合兩譬又開三章。初借雨一味義以合譬。次
T34n1721_p0564a04║借雨平等義以合譬。三借雨無懈惓義以合
T34n1721_p0564a05║譬。所以但明此三義者。初章明所說為一理。
T34n1721_p0564a06║次章教心平等等為五乘人令同歸一理。第
T34n1721_p0564a07║三嘆佛為物說法無有懈惓。三章各二。初章
T34n1721_p0564a08║二者。前偈明所說之法無二如雨一味。此即
T34n1721_p0564a09║兼合上一相一味之言。第二一偈明所說之
T34n1721_p0564a10║法無二能演之音亦一也。常為大乘而作因
T34n1721_p0564a11║緣者。昔雖說五乘之味。此是為大乘作因緣
T34n1721_p0564a12║耳。我觀一切下第二二偈半借雨平等義以
T34n1721_p0564a13║合譬。亦開為二。初一偈歎佛心平等。第二一
T34n1721_p0564a14║偈半歎佛說平等。常演說法下第三三行半
T34n1721_p0564a15║借雨無惓義以合譬。就文亦二。初一行半明
T34n1721_p0564a16║能化之人說法無惓。貴賤上下下二偈舉所
T34n1721_p0564a17║化之人顯成能化等說無惓。此即兼合草木
T34n1721_p0564a18║義也。一切眾生下第三十一行偈合受潤譬。
T34n1721_p0564a19║就文為三。初八偈正合受潤。第二一偈半明
T34n1721_p0564a20║理同隨緣益異。第三一行半偈稱歎於佛。就
T34n1721_p0564a21║初又二。前一行總明受潤。次七行別合三草
T34n1721_p0564a22║二木受潤不同。三草二木既是法華名教。今
T34n1721_p0564a23║略序之。三草者下中上三品草也。二木者大
T34n1721_p0564a24║小兩樹也。此是無階級階級故開諸位不同。
T34n1721_p0564a25║不如有所得人一向定作淺深之解。所以然
T34n1721_p0564a26║者。經中階級之說無定。或說初發心時便成
T34n1721_p0564a27║正覺。或說久劫行行方證菩提。或勸起道意
T34n1721_p0564a28║令住不退轉。或說實無發心亦無退者。皆是
T34n1721_p0564a29║善巧化物。不可定相執之也。今示一方淺深
T34n1721_p0564b01║故說三草二木。人天是世間乘名為小草。聲
T34n1721_p0564b02║聞緣覺是出世間乘名為中草。地前四十心
T34n1721_p0564b03║既是大乘名為上草。若據無生忍而判義者。
T34n1721_p0564b04║初地始得淺無生忍名為小樹。七地深入無
T34n1721_p0564b05║生忍名為大樹。故智度論釋無生有二位。一
T34n1721_p0564b06║者初地二者七地。所以開二位者。若就二忍
T34n1721_p0564b07║明義。地前凡位名為順忍。初地已上既是聖
T34n1721_p0564b08║位名為無生忍。若五忍明義地前名伏忍。初
T34n1721_p0564b09║三地為信忍。次三地為順忍。次三地為無生
T34n1721_p0564b10║忍。若依瓔珞經。後三地名寂滅忍。謂第十地
T34n1721_p0564b11║等覺妙覺三地也。若依仁王經。但後二地謂
T34n1721_p0564b12║法雲地佛地也。第七地既是無生之始故名
T34n1721_p0564b13║無生忍。若以功用無功用分二位者。初地至
T34n1721_p0564b14║七地名功用位謂小樹也。八地至等覺地是
T34n1721_p0564b15║無功用道名為大樹。經論不同。具有二義。依
T34n1721_p0564b16║此經判位。三草二木總分三位。人天為下品。
T34n1721_p0564b17║二乘為中品。菩薩為上品。就菩薩中自開三
T34n1721_p0564b18║品。地前四十心為下品。登地已上亦開二品。
T34n1721_p0564b19║若爾者二乘之人既稱中草不及上草。即知
T34n1721_p0564b20║是十信前人也。成論師不應言羅漢與六地
T34n1721_p0564b21║齊功。又譬喻品云聲聞之人以信力故得入
T34n1721_p0564b22║一乘。即知未迴小入大在十信前也。　問。三草
T34n1721_p0564b23║二木與五乘義何異。　答。二科互有開合不同。
T34n1721_p0564b24║五乘即開淺合深。三草二木即開深合淺。開
T34n1721_p0564b25║淺合深者。開小草為天人兩乘。開中草為聲
T34n1721_p0564b26║聞緣覺二也。合深者。總合大乘因果悉入佛
T34n1721_p0564b27║乘也。　問。何故爾耶。　答。五乘之教並以果義標
T34n1721_p0564b28║乘。故譬喻品云三車在門外。即以三果為三
T34n1721_p0564b29║乘。菩薩為求佛果故還屬佛乘攝也。人天樂
T34n1721_p0564c01║果名之為乘。為求人天樂果故修人天兩行。
T34n1721_p0564c02║故以果標乘。為欲引物令修因趣果所以五
T34n1721_p0564c03║乘明義。開淺合深也。三草二木開深合淺者。
T34n1721_p0564c04║合前四乘為小中二草。以人天為小草。以二
T34n1721_p0564c05║乘為中草。開深者。開大乘為三品。即上草及
T34n1721_p0564c06║二木也。所以爾者。為扶此經讚揚大乘教菩
T34n1721_p0564c07║薩法。明人天猶在三界火宅二乘未度五百
T34n1721_p0564c08║由旬。是故合淺而開深也。又五乘明義即有
T34n1721_p0564c09║佛果之乘。三草二木但取因乘不明佛果。所
T34n1721_p0564c10║以然者。五乘為欲將五果以引物故說佛果
T34n1721_p0564c11║為乘。今明三草二木受潤增長之義故但說
T34n1721_p0564c12║因也。又昔教明開義故開世間為人天二乘。
T34n1721_p0564c13║開出世為三乘。故成五乘。今欲顯合義故合
T34n1721_p0564c14║世間為一。合二乘為一。故合彼四乘歸於一
T34n1721_p0564c15║乘。但一乘中自開三位。一者地前四十心為
T34n1721_p0564c16║上草。二者初地已上為小樹。三者八地已去
T34n1721_p0564c17║為大樹也。　問。此與勝鬘經四種重擔有何異
T34n1721_p0564c18║耶。　答。彼經明由大地故有四種重擔。由攝
T34n1721_p0564c19║受正法故有四乘。合天人為一。開二乘為二。
T34n1721_p0564c20║合大乘因果為一也。與智度論五種善其義
T34n1721_p0564c21║不同。不須會也。第二別明三草二木即為五
T34n1721_p0564c22║段。初一行明小草。次二行明中草。次一行明
T34n1721_p0564c23║上草。次一行半明小樹。後一行半明大樹也。
T34n1721_p0564c24║佛平等說下一行半第二明理一而隨眾生得
T34n1721_p0564c25║益有異。即兼合上第七第八同異譬也。　問。何
T34n1721_p0564c26║故合受潤即合同異譬耶。　答。上合雲雨明同
T34n1721_p0564c27║義。故云其法一味解脫涅槃。次合受潤明三
T34n1721_p0564c28║草二木差別異。今欲論其同異義也。明理唯
T34n1721_p0564c29║有一隨五種人故有五種異也。佛以此喻下
T34n1721_p0565a01║一行半第三歎佛智慧也。如海一渧者。上信
T34n1721_p0565a02║解品十譬十恩稱歎於佛德。時眾謂如來之
T34n1721_p0565a03║德盡在四大聲聞言下。故品初明八法八譬
T34n1721_p0565a04║顯如來復有無量功德。時眾便謂歎佛德已
T34n1721_p0565a05║盡。是故今明雖設此譬於佛智慧如海一渧
T34n1721_p0565a06║也。我雨法雨下第四十一行半合增長喻。就
T34n1721_p0565a07║文亦三。初八行半合增長喻。次一行半明理
T34n1721_p0565a08║一隨人得益不同。第三一行半稱歎諸佛。前
T34n1721_p0565a09║受潤有三章。增長亦有三。以此科經於文極
T34n1721_p0565a10║便。舊說異此。宜應改之。就初八行半又開為
T34n1721_p0565a11║二。初三行半總合增長。次五行別合增長。就
T34n1721_p0565a12║初又三。初一行法說。次一行舉譬。後一行半
T34n1721_p0565a13║合譬。聲聞緣覺下第二五行別合。就文亦
T34n1721_p0565a14║三。初一行半合中草增長。次一行半合小樹
T34n1721_p0565a15║增長。後二行合大樹增長。故總合有三別合
T34n1721_p0565a16║亦三也。　問。何故不合小草與大草耶。　答。前受
T34n1721_p0565a17║潤中已具合之。故今略彼二草。　問。等是略者
T34n1721_p0565a18║何故合中草耶。　答。中草是小乘二聖。二木是
T34n1721_p0565a19║大乘二聖。同是聖位增長義顯。是故合之。小
T34n1721_p0565a20║草是小乘中之凡。上草是大乘中之凡。既同
T34n1721_p0565a21║是凡增長義不顯故略不合也。又一義。前之
T34n1721_p0565a22║二凡入總合中攝之。是以文云。令諸世間普
T34n1721_p0565a23║得具足。世間即二凡也。但凡義增長不顯故
T34n1721_p0565a24║入總合中。增長意在聖果所以別合。　問。受潤
T34n1721_p0565a25║亦明三草二木。增長亦明三草二木。有何異
T34n1721_p0565a26║耶。　答。受潤據草木之因。增長明草木之果。但
T34n1721_p0565a27║就因明受潤不顯故前文寄果明之。　問。合大
T34n1721_p0565a28║樹中云聞諸法空心大歡喜。是何空耶。　答。即
T34n1721_p0565a29║上究竟涅槃常寂滅相終歸於空。蓋是明大
T34n1721_p0565b01║涅槃果位之法。故大樹因人聞之歡喜也。智
T34n1721_p0565b02║度論云。譬如震雷小鳥聞皆怖孔雀大鳥聞
T34n1721_p0565b03║之舞踊也。畢竟空法亦復如是。小人聞之驚
T34n1721_p0565b04║疑怖畏。大士聽受歡喜踊躍也。若言終歸於
T34n1721_p0565b05║空是灰身滅智空。八地已上菩薩豈生歡喜
T34n1721_p0565b06║也。如是迦葉下第二一行半明理唯是一隨
T34n1721_p0565b07║緣得益為異。兼合上同異譬也。故同異譬受
T34n1721_p0565b08║潤增長二章兼合之。蓋是轉勢之意。不應一
T34n1721_p0565b09║一依長行也。迦葉當知下第三一行半稱歎
T34n1721_p0565b10║諸佛。前就不可盡歎。今就諸佛同有善巧歎。
T34n1721_p0565b11║今為汝等下大段第二結示權實。初偈開權
T34n1721_p0565b12║次偈顯實。汝等所行是菩薩道者。昔說大因
T34n1721_p0565b13║為小果。今指小果為大因。故二乘之果是菩
T34n1721_p0565b14║薩道。法華論明無上義有十種。一者示現種
T34n1721_p0565b15║子無上故說雲雨譬喻。汝等所行是菩薩道
T34n1721_p0565b16║者。謂發菩提心退已還發。前所修行善根不
T34n1721_p0565b17║滅同後得果故。此意明本菩提心不滅故此
T34n1721_p0565b18║善根即無上種子。由此種子故今聞法華。即
T34n1721_p0565b19║是雲雨後得成佛。　問。若爾決定聲聞善根應
T34n1721_p0565b20║非菩薩道耶。　答。決定之人即是守教封執小
T34n1721_p0565b21║果。即被破不會。若轉悟者即會而不破也。
T34n1721_p0565b22║　　授記品第六
T34n1721_p0565b23║授記既是法華要義亦是眾經大宗。今略釋
T34n1721_p0565b24║之宜開七門。一來意門。二釋名門。三能受人
T34n1721_p0565b25║門。四所授人門。五階位門。六料簡門。七同異
T34n1721_p0565b26║門。初來意門者為中根說法凡有四門。初譬
T34n1721_p0565b27║說次領解三述成四授記。今即第四也。以領
T34n1721_p0565b28║解十譬十恩於前。以八法八譬述成於後。其
T34n1721_p0565b29║心安泰即當果可記。所以如來為其授記也。
T34n1721_p0565c01║依法華論意者。自上三品破凡夫二乘菩薩
T34n1721_p0565c02║三病。即悟非凡非聖非大非小。得無依正觀
T34n1721_p0565c03║行與佛相應故授以佛記也。若望今昔二病
T34n1721_p0565c04║除者。昔執異不知同。今即執同不知異。若了
T34n1721_p0565c05║前同異譬意。即今昔病得除便悟至道未曾
T34n1721_p0565c06║同異。善巧方便同異適緣。以悟未曾同異即
T34n1721_p0565c07║生於實慧。了隨緣同異即生方便慧。具足二
T34n1721_p0565c08║慧即佛道可成。故淨名經云。智度菩薩母方
T34n1721_p0565c09║便為父。父母具足則當成法身故與授佛記
T34n1721_p0565c10║也。若接品末生者。上品末開方便門示真實
T34n1721_p0565c11║相。諸聲聞眾皆非滅度謂開方便門。汝等所
T34n1721_p0565c12║行是菩薩道謂示真實相。昔不悟大因為小
T34n1721_p0565c13║果故執小果而迷大因。今悟小果是大因故
T34n1721_p0565c14║便有大因。有大因必得大果故授以佛記也。
T34n1721_p0565c15║二釋名門者。授者云與也。記者云決也亦云
T34n1721_p0565c16║莂也。所言決者。於九道內分決此人必當成
T34n1721_p0565c17║佛故云決也。莂義亦然。懸說未來事以授前
T34n1721_p0565c18║人故名授記。前人領受故云受記。又汎論記
T34n1721_p0565c19║無記有三。一就三性門論記無記。若有善惡
T34n1721_p0565c20║可記故名為記。無善惡可記故名無記。二善
T34n1721_p0565c21║惡能感苦樂果。有苦樂果可記名為記。無
T34n1721_p0565c22║記不能感苦樂果。無果可記故名無記。三者
T34n1721_p0565c23║有物可記故名有記。無物可記故名無記。如
T34n1721_p0565c24║華嚴以十四難為無記門也。即是無物可記
T34n1721_p0565c25║故名無記也。如石女無兒可記也。而與此相
T34n1721_p0565c26║違故名有記。今云修佛因得佛果。即是有果
T34n1721_p0565c27║可記故名為記。聖記示人稱為授記也。又釋
T34n1721_p0565c28║記者言錄。示果有可記錄也。十二部經中有
T34n1721_p0565c29║授記經者。以因果事大物多惑之。宜別開一
T34n1721_p0566a01║部。第三能授記人門者。此經授記人有二。一
T34n1721_p0566a02║者佛授記二常不輕菩薩授記。此二不同者。
T34n1721_p0566a03║佛具授通別兩記。言別記者。如來具三達智
T34n1721_p0566a04║知此人未來成佛久近。故與其劫數之記。如
T34n1721_p0566a05║授三根人記等。故名別記。言通記者。如法師
T34n1721_p0566a06║品云聞法華經一念隨喜皆與授記。而不說
T34n1721_p0566a07║其劫數久近。以去佛道長遠義故但與通記。
T34n1721_p0566a08║常不輕菩薩跡居因位三達未圓。故但得與
T34n1721_p0566a09║通記不得授別記也。第四所授記人門者。汎
T34n1721_p0566a10║論得記人自有三種。一者凡夫二者二乘三
T34n1721_p0566a11║者菩薩。今此經備與三種人記。以此三人皆
T34n1721_p0566a12║有佛性必當成佛故並得記之。依法華論釋
T34n1721_p0566a13║授聲聞記中有四種聲聞。一者決定聲聞。二
T34n1721_p0566a14║者增上慢聲聞。三者退菩提心聲聞。四者應
T34n1721_p0566a15║化聲聞。二種聲聞佛與授記。謂應化聲聞及
T34n1721_p0566a16║退菩提心還發菩提心者也。決定增上慢二
T34n1721_p0566a17║人根未熟故佛不與授記。然決定聲聞保執
T34n1721_p0566a18║小乘。增上慢人自謂究竟不信作佛。即不堪
T34n1721_p0566a19║與記亦不堪破執及會歸義。而此經會一切
T34n1721_p0566a20║二乘以成佛者。蓋是對應悟之人故說此經
T34n1721_p0566a21║明破及會義耳。增上慢亦爾。如五千之徒不
T34n1721_p0566a22║堪聞於破會。以根未熟故。常不輕所對增上
T34n1721_p0566a23║慢者。其根已熟堪聞破會故為說一乘也。第
T34n1721_p0566a24║五明階位門者經論不同。或說一種授記故
T34n1721_p0566a25║直名為授記經也。或說二種授記。如涅槃經
T34n1721_p0566a26║明。應與遲記者授之以遲。其人聞速得佛心
T34n1721_p0566a27║生輕慢故授以遲記。若言佛道難得久受懃
T34n1721_p0566a28║苦然後成佛心即退失。為此人故授以速記。
T34n1721_p0566a29║又善根熟者授之以速記。善根未熟者授之
T34n1721_p0566b01║遲記。又樂久處生死化物者授之以遲。厭惡
T34n1721_p0566b02║生死欲早成佛者授之以速。又有二種記。一
T34n1721_p0566b03║總記二別記。如上釋之。智度論明三種授記。
T34n1721_p0566b04║一自知他不知。為利益自故不為利他。二他
T34n1721_p0566b05║知自不知。為利益他故。三自他具知。具利益
T34n1721_p0566b06║自他故。又有四種授記。一未發心授記。二發
T34n1721_p0566b07║心授記。三現前授記。四不現前授記。未發心
T34n1721_p0566b08║授記有二。一都未發心而授記。如鳩鳥等。二
T34n1721_p0566b09║雖已發心而未成立亦名未發心也。二已發
T34n1721_p0566b10║心授記有二種。一者初始發心即與授記。二
T34n1721_p0566b11║者發心成立名為發心。即十信位。三不現前
T34n1721_p0566b12║授記。謂三賢菩薩未得無生忍故不堪現前
T34n1721_p0566b13║與無生記。四現前授記。初地已上得無生忍
T34n1721_p0566b14║堪為現前授無生記。地持論云有六種授記。
T34n1721_p0566b15║四種大同於前而明位小異。第五時量時定。
T34n1721_p0566b16║謂劫數有限。第六時無量時不定。謂劫數無
T34n1721_p0566b17║限。此二猶是上總別記耳。第六總料簡門者。
T34n1721_p0566b18║法華論明此經有六種授記。一者舍利弗迦
T34n1721_p0566b19║葉等眾所知識故名號不同故與別記。二者
T34n1721_p0566b20║富樓那等五百人千二百人等同一名故俱時
T34n1721_p0566b21║與記。三者學無學人等俱同一名又非眾所
T34n1721_p0566b22║知識故一時與記。四者與提婆達多記示現
T34n1721_p0566b23║如來無怨惡故。五者與比丘尼及諸天女等
T34n1721_p0566b24║記示現女人在家出家修菩薩行皆證佛果
T34n1721_p0566b25║故。此五是如來自與授記。第六常不輕與四
T34n1721_p0566b26║眾記示現眾生有佛性故。今更以四句釋之。
T34n1721_p0566b27║一者同時得記成佛有前後。如五百羅漢是
T34n1721_p0566b28║也。二者同時得記同時成佛。如學無學二千
T34n1721_p0566b29║人是也。三者前後得記前後成佛。如四大聲
T34n1721_p0566c01║聞是也。四者前後得記。同時成佛義應有之。
T34n1721_p0566c02║又有四句。一者小乘無優劣大乘有優劣。如
T34n1721_p0566c03║五百弟子同時成羅漢。故小乘無優劣。而轉
T34n1721_p0566c04║次成佛。如初人成佛竟授第二人記。故大乘
T34n1721_p0566c05║有優劣。二者小乘有優劣。大乘無優劣。如學
T34n1721_p0566c06║無學二千人。有學無學故小乘有優劣。同時
T34n1721_p0566c07║成佛故大乘無優劣。三者小乘劣大乘勝。如
T34n1721_p0566c08║阿難住初果故劣。羅云得第四果故勝。而阿
T34n1721_p0566c09║難在前成佛。羅云在後成佛。故大乘勝。四者
T34n1721_p0566c10║小乘勝大乘劣。則羅云得第四果故勝。阿難
T34n1721_p0566c11║在學地故劣。而阿難在前羅云在後則其事
T34n1721_p0566c12║也。　問。何故經中呵受記。如淨名破彌勒三世
T34n1721_p0566c13║門中無受記無生法中亦無受記。今何故說
T34n1721_p0566c14║受記耶。　答。淨名經為破有所得病言人為能
T34n1721_p0566c15║受法為所受佛為能授菩薩為所授。是故破
T34n1721_p0566c16║無受記。今為對聲聞人言羅漢不成佛。是故
T34n1721_p0566c17║與其成佛之記也。又彼經明不見能受所受
T34n1721_p0566c18║能記所記故則不得記。今經明記無所記故
T34n1721_p0566c19║云授記。二經不相違也。又佛法有二諦。如來
T34n1721_p0566c20║常依二諦說法。依世諦門說法故有授記。依
T34n1721_p0566c21║第一義諦門說法故無授記也。第七同異門
T34n1721_p0566c22║者。　問。授二乘記與菩薩何異。　答。法華論云。二
T34n1721_p0566c23║乘有佛性法身故授記。非修行具足是故與
T34n1721_p0566c24║記。若菩薩有佛性法身又修行具足。是故與
T34n1721_p0566c25║記。故大小得記不同。　問。授聲聞記與緣覺記
T34n1721_p0566c26║云何異。　答。大開四句。一者緣覺果人但在三
T34n1721_p0566c27║界外聞法華經亦三界外得記。二者緣覺因
T34n1721_p0566c28║人及聲聞因位並在三界內聞經得記。羅漢
T34n1721_p0566c29║有二。一者值佛界內聞法華經得記。二不值
T34n1721_p0567a01║佛。如化城品中明佛滅後羅漢生三界外聞
T34n1721_p0567a02║經然後得記。此四句大判為言。　問。何以得知
T34n1721_p0567a03║緣覺界外聞經。　答。華嚴云。菩薩將欲下生前
T34n1721_p0567a04║以天眼觀世界。若有緣覺放光照之。若覺知
T34n1721_p0567a05║者則取滅度。不覺知者移住他方。此人既三
T34n1721_p0567a06║界內不值佛。故知三界外聞經方得記也。若
T34n1721_p0567a07║有緣覺值佛者。亦有三界內聞經得記。此義
T34n1721_p0567a08║小耳。就此品有二。初正授記。二聞下根之端
T34n1721_p0567a09║許說宿世因緣。就初又二。前授四大弟子記。
T34n1721_p0567a10║次授五百弟子記。逆擊其心也。初中有二。前
T34n1721_p0567a11║授迦葉後授三人。初授迦葉中前長行次偈
T34n1721_p0567a12║頌。長行又二。初告大眾後正明授記。　問。授身
T34n1721_p0567a13║子記但告一人。授迦葉記何故通告大眾。　答。
T34n1721_p0567a14║互顯其文也。又上根唯一人故但告身子。
T34n1721_p0567a15║中根數多故通告大眾。又欲開身子化物之
T34n1721_p0567a16║路所以別告。欲廣發時眾求佛之心故通告
T34n1721_p0567a17║也。唱如是言下第二正授記又二。前辨行因
T34n1721_p0567a18║次明得果。行因中三句。一者奉覲諸佛。二供
T34n1721_p0567a19║養已下明三業殖福。三廣宣已下明弘法以種
T34n1721_p0567a20║慧。於最後身下第二明得果有六種果。一化
T34n1721_p0567a21║主果。國名光德下國土果。劫名下時節果。佛
T34n1721_p0567a22║壽下壽命果。正法住世下住持果。國界嚴飾
T34n1721_p0567a23║下重明國土果。前出土名今出土體。其國菩
T34n1721_p0567a24║薩下明眷屬果。雖有魔及魔民皆護佛法者
T34n1721_p0567a25║大明土有三。一者穢土。一向有魔作於留難。
T34n1721_p0567a26║二者純淨土。一向無魔。三中容之土。亦有魔
T34n1721_p0567a27║亦無魔。順同餘方示現為魔是故言有。皆護
T34n1721_p0567a28║佛法所以言無。然魔佛難識。了悟即魔為佛。
T34n1721_p0567a29║不悟即佛為魔也。十二行半偈分為三。初一
T34n1721_p0567b01║行半總標與記。十行半別釋授記。後半行總
T34n1721_p0567b02║結授記。就十行半又有二。初兩行半頌行因。
T34n1721_p0567b03║次八行頌得果。就初兩行半中頌上三章。初
T34n1721_p0567b04║一行半頌親覲佛。次半行頌三業修福。次半行
T34n1721_p0567b05║頌前弘法以種慧也。於最後身下頌得果。半
T34n1721_p0567b06║行頌化主果。三行頌國土果。三行頌眷屬果。
T34n1721_p0567b07║眷屬果中前頌菩薩次頌聲聞。半行頌壽命
T34n1721_p0567b08║果。一行頌住持果。略不頌時節果也。爾時大
T34n1721_p0567b09║目揵連下第二授餘三人記又開兩別。初請
T34n1721_p0567b10║記二授記。請記為二。前長行次偈頌。初請記
T34n1721_p0567b11║者。示佛從修因所得。是故請也。皆悉悚慄者。
T34n1721_p0567b12║三大弟子自謂已解大乘。而佛未為授記。三
T34n1721_p0567b13║人恐所解非解墮增上慢故悚慄也。又三人喜
T34n1721_p0567b14║其所解。次至懼於未堪喜懼交集所以悚慄
T34n1721_p0567b15║也。偈文為三。初兩行正請。次四行釋請。後一
T34n1721_p0567b16║行結請。三中各二。初文二者。前一行明歎佛
T34n1721_p0567b17║已賜通記。次一行正請別記也。次文二者。一
T34n1721_p0567b18║行半譬說。二行半合譬。小無大食為飢。背
T34n1721_p0567b19║小向大為來。忽遇王膳得總記也。未敢即食
T34n1721_p0567b20║未得別記也。若復得王教然後乃敢食。若得
T34n1721_p0567b21║別記領解方決也。我等亦復如是下合前如
T34n1721_p0567b22║從飢國來也。雖聞佛音聲下一行合上未敢
T34n1721_p0567b23║即便食也。若蒙佛授記下半行合上得王教
T34n1721_p0567b24║然後乃敢食也。後一行為二者。初半行歎佛
T34n1721_p0567b25║次半行結請。爾時世尊下第二授三人記即
T34n1721_p0567b26║為三別。授善吉記中前長行次偈頌。長行有
T34n1721_p0567b27║二。前明行因次辨得果。得果之中有七種果。
T34n1721_p0567b28║一化主果。二時節果。三國土果。四眷屬果眷
T34n1721_p0567b29║屬之中凡有三種。一者其土人民謂凡夫眷
T34n1721_p0567c01║屬。次聲聞眷屬。後菩薩眷屬。蓋是下中上品
T34n1721_p0567c02║人也。次壽命果。次住持果。其佛常處虛空下
T34n1721_p0567c03║明說法果。以善吉因時解空。得佛之時處空
T34n1721_p0567c04║說法也。偈文為三。初二行總標佛記。次一行
T34n1721_p0567c05║頌上行因。餘九行頌得果。此中一行頌化主。
T34n1721_p0567c06║一行半頌國土。三行頌眷屬。眷屬之中不頌
T34n1721_p0567c07║凡夫但頌聲聞菩薩。長行從劣至勝。前聲聞
T34n1721_p0567c08║後菩薩。今從勝至劣。前菩薩後聲聞。次兩行
T34n1721_p0567c09║頌說法果。次半行頌壽命果。一行頌住持果。
T34n1721_p0567c10║略不頌時節果。偈與長行前後不次第者。皆
T34n1721_p0567c11║是轉勢說法。各示一門。有意尋經觀文而生
T34n1721_p0567c12║起之也。授栴延記長行為二。前行因次得果。
T34n1721_p0567c13║行因為三。初於少佛所行因。過是已後下明
T34n1721_p0567c14║於多佛所行因。供養是諸佛已下第三結因
T34n1721_p0567c15║義具足。得果之中略明五果無時節果也。閻
T34n1721_p0567c16║浮那提金光者。閻浮者此云穢。那提者州也。
T34n1721_p0567c17║閻浮提州有水。水下有金光。金光出水上。借
T34n1721_p0567c18║此為名也。偈文為二。初三行頌行因。後四行
T34n1721_p0567c19║頌得果。得果之中三句略頌化主果。一句頌
T34n1721_p0567c20║國土果。二行重頌化主。一行頌眷屬。略無餘
T34n1721_p0567c21║三果也。授目連記長行中前明行因次明得
T34n1721_p0567c22║果。行因中前於少佛所行因。當復供養下明
T34n1721_p0567c23║多佛所行因也。得果中具足六果也。多摩羅
T34n1721_p0567c24║跋者(草葉香名此云葵香也)眷屬果中前從劣至勝故菩薩
T34n1721_p0567c25║在後。次從勝至劣故菩薩在前。今示菩薩行
T34n1721_p0567c26║於中道故在中間。又人天形心俱劣故在初。
T34n1721_p0567c27║菩薩心勝形無定方故在第二。聲聞心形俱
T34n1721_p0567c28║勝故在第三也。初五偈頌行因。於意樂國下
T34n1721_p0567c29║頌得果。一句頌國土果。三句頌化主。半行頌
T34n1721_p0568a01║壽命。半行頌說法果也。二行頌眷屬。一行頌
T34n1721_p0568a02║住持。我諸弟子下第二段一行半總授五百
T34n1721_p0568a03║人記。我及汝等下大段第二一偈許說宿世
T34n1721_p0568a04║等因緣也。
T34n1721_p0568a05║　　化城喻品第七
T34n1721_p0568a06║今以三門釋之。一來意門二釋名門三決疑
T34n1721_p0568a07║門。來意門者。乘權乘實凡有三周之說。一法
T34n1721_p0568a08║說門二譬說門。此二已竟。今是第三亦法亦
T34n1721_p0568a09║譬門。化城之前名為法說。化城已去稱為譬
T34n1721_p0568a10║說。上中二根各稟一說。下根之人須具陳法
T34n1721_p0568a11║譬也。化城之前明法說者。謂說過去世結緣
T34n1721_p0568a12║之始。化城已去明譬說者。由過去結緣現在
T34n1721_p0568a13║更復相值故重為說化城之譬。具序二世始
T34n1721_p0568a14║終鈍根方乃領解故有此品來也。二者為釋
T34n1721_p0568a15║疑故來。疑者云聲聞之人稟法華經即能解
T34n1721_p0568a16║悟現在得記未來成佛。若爾何用菩薩歷劫
T34n1721_p0568a17║修行。為釋此疑故明。三根聲聞久劫已來曾
T34n1721_p0568a18║發大心修菩薩行。但中途忘失暫證小果。今
T34n1721_p0568a19║聞大乘還得本悟故現在得記未來成佛。為
T34n1721_p0568a20║釋此疑故說今品。故上二周領解即是得悟
T34n1721_p0568a21║之果。今一品明得領解之因。故雖有三周不
T34n1721_p0568a22║出因果二義也。三者譬喻品云為諸聲聞說
T34n1721_p0568a23║大乘經名妙法蓮華教菩薩法。但聲聞有二
T34n1721_p0568a24║種。一者本乘聲聞二者退大證小聲聞。為二
T34n1721_p0568a25║種人明二種說。為本乘聲聞直說現在法門。
T34n1721_p0568a26║謂現在有三乘根性。在三界火宅之中。權說
T34n1721_p0568a27║三車引令得出。既得出宅更以種種方便調
T34n1721_p0568a28║伏其心令小志漸移大根稍熟。然後為說佛
T34n1721_p0568a29║慧令初起信心。上法譬二周多明斯意。謂化
T34n1721_p0568b01║本乘聲聞也。二者為退大證小聲聞說過去
T34n1721_p0568b02║世法凡有三時。一者初學大乘時。二退大取
T34n1721_p0568b03║小時。三捨小悟大時。現在說化城譬亦有三
T34n1721_p0568b04║時。一者初說大乘時。二者中途說小時。三後
T34n1721_p0568b05║還說大時。如此之說多為退大證小聲聞人
T34n1721_p0568b06║也。故聲聞不出二種。三周唯此兩門。此皆大
T34n1721_p0568b07║判為言。二門互通前後也。依法華論意者。論
T34n1721_p0568b08║云實無而謂有增上慢人。以有世間三昧三
T34n1721_p0568b09║摩跋提對治此故說化城喻。論明凡夫人得
T34n1721_p0568b10║世間禪定計非想無想為涅槃。故今明聲聞
T34n1721_p0568b11║涅槃尚如化何況凡夫是實也。欲令聲聞人
T34n1721_p0568b12║捨小涅槃得大涅槃故說化城喻也。第二釋
T34n1721_p0568b13║名門者。竺法護所翻名往古品。此從初為名。
T34n1721_p0568b14║羅什師所譯稱化城喻。即從後文受稱。但二
T34n1721_p0568b15║名各有一義。題往古者得顯過去結緣之始。
T34n1721_p0568b16║標化城明現在破執之終也。但往古意通漫
T34n1721_p0568b17║破執義奢。化城語別斥病切要。以其無而忽
T34n1721_p0568b18║有故稱為化。防非卻敵稱之曰城。曉喻下根
T34n1721_p0568b19║明昔果非真則是開方便門。進至寶所謂顯
T34n1721_p0568b20║真實義。直製此名具得開權顯實故執斷疑
T34n1721_p0568b21║亡。故云化城喻品也。第三決疑門者。　問。三車
T34n1721_p0568b22║二使一城並皆是權。此有何異。　答。本有三乘
T34n1721_p0568b23║根性故說三車。二乘人領解知唯此一事實
T34n1721_p0568b24║餘二則非真故稱二使。二乘雖異同斷見思
T34n1721_p0568b25║煩惱同得無為涅槃故名一城也。　問。三車與
T34n1721_p0568b26║三使何異。　答。長者遣傍人喚子不得。更遣二
T34n1721_p0568b27║使喚子便得。故一使是真實二使為方便。此
T34n1721_p0568b28║義同長者衣裓机案化子不得三車救子得。
T34n1721_p0568b29║衣裓机案是真實三車是方便。　問。三車中大
T34n1721_p0568c01║車為是實為是方便也。　答。具有二義。若道理
T34n1721_p0568c02║無二唯有一者。則二是方便一是真實。是故
T34n1721_p0568c03║前云唯此一事實餘二則非真。後又云唯有
T34n1721_p0568c04║一佛乘息處故說二也。　問。若爾既一使化不
T34n1721_p0568c05║得二使化便得。亦應一大車引不得二車引
T34n1721_p0568c06║便得。　答。亦例。但譬喻品意宅內本三十子。不
T34n1721_p0568c07║可但以一乘化之。故衣裓等救不得。為說三
T34n1721_p0568c08║車便得。今二使正為二乘作譬。故一使喚不
T34n1721_p0568c09║得二使喚便得也。二者云一乘是真實三乘
T34n1721_p0568c10║是方便者。而以方便密遣二人故二乘是方
T34n1721_p0568c11║便。脫珍御服著弊垢衣以是方便得近其子。
T34n1721_p0568c12║此之佛乘亦是方便。所以然者。無有從凡夫
T34n1721_p0568c13║身於道樹下始得成聖。為二乘故方便示現
T34n1721_p0568c14║也。　問。二車一城俱方便。何故城一而車二。　答。
T34n1721_p0568c15║通而為論得互相類。既得稱為一城。亦得稱
T34n1721_p0568c16║為一車。故聲聞緣覺同名小乘。約智優劣既
T34n1721_p0568c17║分二車。亦得就人不同開二涅槃。故下文云
T34n1721_p0568c18║為止息故說二涅槃。涅槃經云世若無佛非
T34n1721_p0568c19║無二乘得二涅槃。又言舍利弗等以小涅槃
T34n1721_p0568c20║而般涅槃。緣覺之人以中涅槃而般涅槃。而
T34n1721_p0568c21║今車二城一者。欲就根性利鈍故明智有優
T34n1721_p0568c22║劣。所以開為二車。俱出三界同止息義。故合
T34n1721_p0568c23║為一城。大宗而言。欲顯二乘異義故分為兩
T34n1721_p0568c24║車。二乘復有同義故合為一城。　問。二乘有幾
T34n1721_p0568c25║義異幾義同。　答。異義乃多略明十一種異。一
T34n1721_p0568c26║者根有利鈍異。二者修因短長異。聲聞極疾
T34n1721_p0568c27║三世。極遲六十劫。緣覺極疾四世。極遲百劫。
T34n1721_p0568c28║三者時異。聲聞與佛同世。緣覺與佛異世。四
T34n1721_p0568c29║者有悲無悲異。如智度論。三獸被圍。聲聞如
T34n1721_p0569a01║鹿。但免自身。是故無悲。緣覺如羊。雖得出
T34n1721_p0569a02║圍迴顧念子。則有少悲。五者福德厚薄異。緣
T34n1721_p0569a03║覺身必有相好。但或具足不具足。聲聞身或
T34n1721_p0569a04║有相好或無相好。六者有印字無印字異。緣
T34n1721_p0569a05║覺手中有十二因緣印字。聲聞手中無四諦
T34n1721_p0569a06║印字。七者現通說法異。聲聞多為人說法。緣
T34n1721_p0569a07║覺多為人現通。假令說法唯說一偈。八者利
T34n1721_p0569a08║益淺深異。聲聞說法能令人得七賢七聖。緣
T34n1721_p0569a09║覺說法不能令人得燸法頂法乃至羅漢。所
T34n1721_p0569a10║以然者。聲聞與佛同世。眾生福德利根故聞
T34n1721_p0569a11║說教法得成聖果。緣覺出無佛世。眾生薄福
T34n1721_p0569a12║鈍根雖聞說法不能深悟亦不堪多說也。九
T34n1721_p0569a13║者境界異。聲聞天眼依智度及雜心以二千
T34n1721_p0569a14║世界為境界。緣覺天眼以三千世界為境界。
T34n1721_p0569a15║十者出處異。聲聞出於人世。緣覺隱處山林。
T34n1721_p0569a16║十一者漸頓異。聲聞漸得四果。緣覺頓證一
T34n1721_p0569a17║果也。所言同者略明七種。一者斷惑同。謂同
T34n1721_p0569a18║斷見思二惑。二者出義同。同出三界。三者智
T34n1721_p0569a19║同。依大品同得一切智。依小乘同得盡無生。
T34n1721_p0569a20║四涅槃同。同得餘無餘二涅槃。五見同。同見
T34n1721_p0569a21║四諦理。六同知過去未來八萬劫事。七同名
T34n1721_p0569a22║一小乘。　問。曰諸子出門何故不見三車中路
T34n1721_p0569a23║見於化城也。　答。據譬而言。子在宅內車在門
T34n1721_p0569a24║外。就說法輪作譬。父虛指門外明有三車。諸
T34n1721_p0569a25║子出門不見有三。此就今教為譬。欲顯道理
T34n1721_p0569a26║無三。為成等賜大車義。故寄諸子出門不見
T34n1721_p0569a27║有三就父索三以顯無三。城就神通輪為譬。
T34n1721_p0569a28║城在迥道無物隔之。同侶諸子舉目便見。此
T34n1721_p0569a29║就昔教為言。明眾人欲退故令其見城而入
T34n1721_p0569b01║城也。若以城例車。昔既見城而入城。昔亦見
T34n1721_p0569b02║車而乘車。車是涅槃。昔已證涅槃。如身子云
T34n1721_p0569b03║爾時心自謂得至於滅度。若以車例城。今出
T34n1721_p0569b04║門既不見車。今中道亦不見城。但如來轉勢
T34n1721_p0569b05║說法。約今昔不同故城車有見不見異。又不
T34n1721_p0569b06║見車顯理無三明實智義。見有城顯方便有
T34n1721_p0569b07║三明權智義。又城車異者。車多據有為智德。
T34n1721_p0569b08║取其運動為喻。城多據無為涅槃。取其靜一
T34n1721_p0569b09║以立譬也。宿世因緣說凡有三品。例前二周
T34n1721_p0569b10║皆應有四。一正說二領解三述成四授記。今
T34n1721_p0569b11║明雖有三品宜分為二。初品正說後兩品明
T34n1721_p0569b12║授記。其中並明領解。不可別開。所以但明二
T34n1721_p0569b13║者。諸佛說法有略有廣。前為利人是故廣說。
T34n1721_p0569b14║後為鈍人故所以略明。　問。初二周何故前領
T34n1721_p0569b15║解後方授記。今宿世因緣說何故前授記後
T34n1721_p0569b16║方領解。　答。舊釋云欲表下根人取悟為難。今
T34n1721_p0569b17║雖為說尚未明了。更須授記解心始決方述
T34n1721_p0569b18║領解也。　問。何以知然。　答。前云心猶懷疑懼未
T34n1721_p0569b19║敢即便食。中根尚須待記解心始明。豈況下
T34n1721_p0569b20║根人也。今謂此釋小成難解。若中根待記解
T34n1721_p0569b21║心始決。亦應待記方述領解。今更以一義釋
T34n1721_p0569b22║之。下根人聞說宿世因緣及化城之譬即為
T34n1721_p0569b23║領解。是故如來便為授記。得記已後方述其
T34n1721_p0569b24║領解。蓋欲辨教門不同故三周得記領解前
T34n1721_p0569b25║後為異耳。此品大意正欲明過去世作十六
T34n1721_p0569b26║沙彌為汝說大乘經。但中途忘大是故取小。
T34n1721_p0569b27║今還欲令汝捨小悟大故說法華。但此義不
T34n1721_p0569b28║可直明。必須具陳宿世緣由之事。宜開二別。
T34n1721_p0569b29║初一長行一偈略述過去結緣時節長遠。次
T34n1721_p0569c01║一長行一偈廣明過去世結緣之事。就前又
T34n1721_p0569c02║二。初長行次偈頌。長行為五。第一明結緣時
T34n1721_p0569c03║節。爾時有佛下明結緣之佛。其國名好成下
T34n1721_p0569c04║明結緣之處。劫名大相下明結緣劫名字。諸
T34n1721_p0569c05║比丘下第五明結緣時節久遠。所以明時節
T34n1721_p0569c06║久遠者。欲示諸聲聞薄福鈍根昔本學大乘
T34n1721_p0569c07║經爾所時乃至于今由住小果一何可傷。二
T34n1721_p0569c08║欲明生死長遠令諸眾生深起怖畏堅固道心
T34n1721_p0569c09║令不退轉。三欲歎如來能知久遠猶如今日
T34n1721_p0569c10║令二乘人自鄙淺劣欣樂佛智。四者欲示法
T34n1721_p0569c11║華是古佛道法小乘聞說不應驚疑。就此文
T34n1721_p0569c12║內又開五句。一者法說。譬如下第二舉譬以
T34n1721_p0569c13║問比丘。不也世尊下第三比丘奉答。諸比丘
T34n1721_p0569c14║下第四正明過去長遠。我以如來知見下第
T34n1721_p0569c15║五稱歎佛智。地持論明佛有三智。初第一義
T34n1721_p0569c16║清淨智謂斷惑空智也。二一切智知有法也。
T34n1721_p0569c17║略知四法。一者知一切時謂三世也。二知
T34n1721_p0569c18║一切界謂世界及眾生界。三知一切事謂有
T34n1721_p0569c19║為無為事也。四知一切種謂世出世因果種
T34n1721_p0569c20║別也。三無礙智亦是有智也。於上四法欲
T34n1721_p0569c21║知則知而無有礙。今云如來知見者即是後
T34n1721_p0569c22║二智也。又亦具三智。所以知然。歎佛觀於
T34n1721_p0569c23║久遠猶若今日。此近遠不二。故華嚴云。一念
T34n1721_p0569c24║無量劫。無量劫一念。無來無積聚而現諸劫
T34n1721_p0569c25║事也。偈文但頌三事。半行頌第一時節。半行
T34n1721_p0569c26║頌第二化主。餘六行頌第五過去久遠。上長
T34n1721_p0569c27║行有五。今但頌三。初二行頌第二舉譬問諸
T34n1721_p0569c28║比丘。次兩行頌第四明過去長遠。次兩行頌
T34n1721_p0569c29║第五歎佛智也。佛告諸比丘下第二一長行
T34n1721_p0570a01║一偈頌廣明過去結緣之事。就文亦二。初長
T34n1721_p0570a02║行次偈頌。長行又二。第一明過去結緣之始。
T34n1721_p0570a03║第二明現在復相值更為說法。此二是過現
T34n1721_p0570a04║始終也。就初又二。第一明結緣之由。第二正
T34n1721_p0570a05║明結緣。二文各二。結緣之由二者。一結緣遠
T34n1721_p0570a06║緣由。二結緣近緣由。正結緣中亦二者。初
T34n1721_p0570a07║明一世結緣。二辨世世相值。結緣遠緣由中
T34n1721_p0570a08║開之為四。一明大通智勝成佛。第二十六王
T34n1721_p0570a09║子請轉法輪。第三成佛竟現瑞相。第四十方
T34n1721_p0570a10║梵天雲集供養勸請。四段次第者。初緣熟故
T34n1721_p0570a11║成道。以成道故近眾雲集請說法。近眾雖
T34n1721_p0570a12║來遠眾未集故現瑞召之。有緣同見故遠眾
T34n1721_p0570a13║皆集供養勸請。雖有四章不出二事。第一第
T34n1721_p0570a14║三明能化事。第二第四辨所化事。就此四章
T34n1721_p0570a15║各開三別。合十二章經。初門三者。第一明十
T34n1721_p0570a16║劫坐道場未成正覺。第二諸天供養。第三過
T34n1721_p0570a17║十劫乃成佛也。初文明佛壽五百四十萬億
T34n1721_p0570a18║那由他劫者凡有三義。一者成上過去長遠。
T34n1721_p0570a19║佛壽已如此之長。況滅度後經爾所劫也。二
T34n1721_p0570a20║者將明十劫坐道場及後入定八萬四千劫。
T34n1721_p0570a21║故前須明佛壽長遠也。三者三周說法明乘
T34n1721_p0570a22║權乘實將竟。欲遠開壽量之義故明古佛壽
T34n1721_p0570a23║遠也。使後開釋迦壽遠不生驚疑。　問。何故十
T34n1721_p0570a24║劫坐道場。　答。適緣不同。如釋迦六年苦行彌
T34n1721_p0570a25║勒即出家日成道也。而言十劫不成佛者。此
T34n1721_p0570a26║欲待物緣熟在於十劫故此時方成也又有
T34n1721_p0570a27║二益。未成道令其供養生物福也。成道竟受
T34n1721_p0570a28║請說法生物慧也。　問。菩提難得易得有何義
T34n1721_p0570a29║耶。　答。如大品數處明之。一者約有方便無方
T34n1721_p0570b01║便明其難易。無方便故為難。有方便故為易。
T34n1721_p0570b02║難易出兩緣耳。菩提實無難易。又世諦門明
T34n1721_p0570b03║菩提難得。第一義門菩提易得。又為輕賤佛
T34n1721_p0570b04║道眾生故言菩提難得。為怖畏生死長遠眾
T34n1721_p0570b05║生故言菩提易得也。　問。云何名道場。　答。道場
T34n1721_p0570b06║有二種。一者法身道場二者應身道場。法身
T34n1721_p0570b07║道場者。道謂三菩提果道也場謂萬行也。如
T34n1721_p0570b08║淨名經說由萬行故能成三菩提道。是故因
T34n1721_p0570b09║行為果道之場也。應身道場者。摩竭提界元
T34n1721_p0570b10║吉樹下起道之處為道場也。　問。若言因行為
T34n1721_p0570b11║道場。何為淨名經云一切智等為道場耶。　答。
T34n1721_p0570b12║道場具通因果。一者即因能起道名為道場。
T34n1721_p0570b13║如前說之。二者即果亦是道場。無上虛通故
T34n1721_p0570b14║稱為道。即此妙道聖所履踐故稱為場。今以
T34n1721_p0570b15║四句釋之。一者道而非場謂無上果道也。二
T34n1721_p0570b16║者場而非道謂菩提樹下起道之處也。三者
T34n1721_p0570b17║亦道亦場即如前說謂果道場也。四者非場
T34n1721_p0570b18║非道泯上三門歸于寂滅言忘慮絕也。時諸
T34n1721_p0570b19║梵天王下第二明諸天供養也。諸比丘下第
T34n1721_p0570b20║三明過十劫大通智勝成佛。但成佛有二種。
T34n1721_p0570b21║一法身成佛。如從初發心至等覺地後轉成
T34n1721_p0570b22║妙覺地佛。此是變易生死將傾故於三界外
T34n1721_p0570b23║法身成佛也。依攝大乘論三界外有四種生
T34n1721_p0570b24║死。三地以還名方便生死。四地至七地名因
T34n1721_p0570b25║緣生死。八地至十地名有有生死。金剛心一
T34n1721_p0570b26║剎那名無有生死。佛性論云。三地是世間地
T34n1721_p0570b27║宜名世諦。亦是福德。福德望智慧則福德是
T34n1721_p0570b28║緣義名方便生死。四地至七地名出世間地
T34n1721_p0570b29║亦名真諦。稱為智慧。智慧是因名因緣生死。
T34n1721_p0570c01║論舉喻云。方便生死如無明生行。因緣生死
T34n1721_p0570c02║如行生識。故知無明為方便而行正是因也。
T34n1721_p0570c03║有有生死者有生亦有死也。無有生死者但
T34n1721_p0570c04║有一剎那生後則轉成法身。法身成佛正是
T34n1721_p0570c05║離無有生死。應身成佛者凡有二種。一者依
T34n1721_p0570c06║大乘。十地行滿坐於道場。或有三界外淨土
T34n1721_p0570c07║中成佛。或三界內淨穢土中成佛。二者小乘
T34n1721_p0570c08║成佛定在三界內。俱舍論有二種釋。一云佛
T34n1721_p0570c09║於菩提樹下坐作不淨觀乃至次第證盡無生
T34n1721_p0570c10║智始出觀名為成佛。二云於道樹下從四善
T34n1721_p0570c11║根次第入見修道三十四心成佛。大小乘成
T34n1721_p0570c12║佛異者。小乘從凡轉成聖。大乘從聖至聖。　問。
T34n1721_p0570c13║依小乘而說。佛是大利根人。無有坐道場佛
T34n1721_p0570c14║法不現前義。上云何佛法不現前耶。　答。今就
T34n1721_p0570c15║大乘方便住待緣三昧故言佛法不現前耳。
T34n1721_p0570c16║若就小乘釋迦六年苦行亦得稱為佛法不現
T34n1721_p0570c17║前也。　問。六年苦行是坐道場以不。　答。非也。六
T34n1721_p0570c18║年苦行竟受乳糜已後始取草坐於道場方成
T34n1721_p0570c19║佛也。其佛未出家時下第二明十六王子請
T34n1721_p0570c20║轉法輪亦開三別。一與眷屬至於佛所。二到
T34n1721_p0570c21║已恭敬讚歎。三正請說法。　問。何故初列十六
T34n1721_p0570c22║王子不前標其祖轉輪聖王耶。　答。凡有二義。
T34n1721_p0570c23║一者十六王子有請轉大小二乘法輪之功故
T34n1721_p0570c24║前列之。二者十六王子又能覆講。今正明與
T34n1721_p0570c25║王子結緣故初列也。名曰智積者。平等大智
T34n1721_p0570c26║皆已積聚。故能請轉二輪及覆述妙法華經
T34n1721_p0570c27║也。皆捨所珍者。至佛所意必欲出家。故捨
T34n1721_p0570c28║小樂而求大樂也。諸母涕泣而隨送之者。愛
T34n1721_p0570c29║情未斷是故涕泣。道緣已會故而隨送之。到
T34n1721_p0571a01║已頭面禮足下第二次明敬歎。前長行身業
T34n1721_p0571a02║恭敬。次偈頌口業稱歎。自有歎而不敬敬而
T34n1721_p0571a03║不歎亦敬亦歎非敬非歎。今具二也。偈文為
T34n1721_p0571a04║四。初一行半歎佛成道。次兩行歎坐道場。次
T34n1721_p0571a05║四偈明自慶。後半偈結歎。爾時十六王子下
T34n1721_p0571a06║第三請轉法輪。前長行次偈。偈文為三。初
T34n1721_p0571a07║二行半正請說法。次一行半歎佛知機釋堪
T34n1721_p0571a08║請之德。後半行正結請。而言百福者。一善有
T34n1721_p0571a09║五品心。謂下．中．上．上中．上上。十善合五十。
T34n1721_p0571a10║始有五十心終有五十故名百福也。佛告諸
T34n1721_p0571a11║比丘下第三明成道已後現於瑞相。所以現
T34n1721_p0571a12║瑞者。為欲廣集有緣令受道法。又十劫坐道
T34n1721_p0571a13║場謂聖默然意業利物。今辨放光謂身業利
T34n1721_p0571a14║物。後受請說法謂口業利物。又成道已後具
T34n1721_p0571a15║三業利益。放光為身業。動地為意業。說法為
T34n1721_p0571a16║口業。就文又三。初動地。二放光。又其國界下
T34n1721_p0571a17║第三明二瑞所至。所以放光者。表智炬將暉
T34n1721_p0571a18║故身光前曜。二者欲滅眾生障礙。三欲召集
T34n1721_p0571a19║有緣令知佛出世。所以動地者。後偈頌釋云。
T34n1721_p0571a20║為覺悟群生靈動於一切。令眾生知有佛出
T34n1721_p0571a21║世也。別明二瑞所至者。前二章為利益餘眾。
T34n1721_p0571a22║今的召集梵王也。爾時東方下第四明十方
T34n1721_p0571a23║梵天雲集請轉法輪。所以但明梵王請者。上
T34n1721_p0571a24║明十六王子為近眾請。今列十方梵王明遠
T34n1721_p0571a25║眾請。略舉近遠。其中間例可知之。故後文云
T34n1721_p0571a26║諸梵來時見十六王子請及八部恭敬。故知
T34n1721_p0571a27║略舉近遠例中間也。又十六王子明人請。今
T34n1721_p0571a28║辨天請。以天人是受道器故。又十六王子明
T34n1721_p0571a29║內眷屬請。今明外眷屬請。就文亦三第一明
T34n1721_p0571b01║三方梵王來請。第二例於六方。第三別明上
T34n1721_p0571b02║方梵天來請。三方請即三段。一一方例有六
T34n1721_p0571b03║章。第一睹瑞生疑。第二諸梵謀議。第三尋光
T34n1721_p0571b04║至佛所。第四三業供養。第五請轉法輪。第六
T34n1721_p0571b05║如來默許。是時諸梵天王下第二文也。爾時
T34n1721_p0571b06║五百下第三文也。真諦三藏云衣裓是衣箱
T34n1721_p0571b07║也。今謂衣前衿也。即時諸梵王下第四三業
T34n1721_p0571b08║供養。前長行明財供次說偈明法供。又前是
T34n1721_p0571b09║身業供養。後是口業供養。又前是供養後是
T34n1721_p0571b10║稱歎。長行為二。初辨恭敬。即以天華下明供
T34n1721_p0571b11║養。初以華供養表欲行因也。次奉宮殿表欲
T34n1721_p0571b12║求果也。華供養中前供養佛謂正果也。次供
T34n1721_p0571b13║養菩提樹謂依果也。又前表人尊後明處重。
T34n1721_p0571b14║奉宮殿者。捨形之所栖欲求神之所宅。偈文
T34n1721_p0571b15║為三。初兩行稱歎佛德。次一行自序來意。後
T34n1721_p0571b16║一行請受供養也。爾時諸梵天王下第五請
T34n1721_p0571b17║轉法輪。前供養以祈福。今請說以求慧。又前
T34n1721_p0571b18║歎佛之福田。今歎佛為施主。又前是自行今
T34n1721_p0571b19║請法是化他。爾時大通智勝下第六默許。　問。
T34n1721_p0571b20║涅槃時亦默而不許受供養。今亦默然。何以
T34n1721_p0571b21║知受請耶。　答。有人言佛顏有舒斂故知受不
T34n1721_p0571b22║受。有人言身光上下表之故有受不受。有人
T34n1721_p0571b23║言初成道時佛有唱號。默然者便是受請。涅
T34n1721_p0571b24║槃時默然者便不受請。餘二方如文。西南方
T34n1721_p0571b25║乃至下方第二段例餘六方。上方梵王說偈
T34n1721_p0571b26║稱歎中十行半偈開為二。初八行半歎佛。次
T34n1721_p0571b27║兩行請受供養。初歎後請者。初歎明佛有勝
T34n1721_p0571b28║德。故後請受供養。就初歎中初兩偈歎佛慈
T34n1721_p0571b29║悲德。前偈歎大悲次偈歎大慈。於昔無量劫
T34n1721_p0571c01║下有六行半第二歎佛難值。初四行半明昔
T34n1721_p0571c02║不值佛。次兩行自慶今得值佛。初四行半中
T34n1721_p0571c03║為二。初三行半明起愛眾生不值佛也。住於
T34n1721_p0571c04║邪見法一偈明起見眾生不值佛。　問。東南方
T34n1721_p0571c05║諸梵云一百八十劫空過無有佛。次南方梵
T34n1721_p0571c06║云過百三十劫今乃得一見。今此文云於昔
T34n1721_p0571c07║無量劫空過無有佛。何故三處不同耶。　答。尋
T34n1721_p0571c08║佛應世感見不同者。猶由眾生行有厚薄之
T34n1721_p0571c09║異故睹接致久近之差。一百三十劫上品人
T34n1721_p0571c10║也。一百八十劫中品人也。於昔無量劫下品
T34n1721_p0571c11║人也。略舉三品不同則略攝感應義。盡失樂
T34n1721_p0571c12║及樂想者。對境發愛為樂。心取境故為樂想。
T34n1721_p0571c13║又釋樂謂樂具。想即樂受。生死無有實樂故
T34n1721_p0571c14║稱為樂想。爾行大通智勝下第二明近緣由。
T34n1721_p0571c15║以去覆講事近名近緣由。亦開為四。初受請
T34n1721_p0571c16║說小乘法輪。第二十六王子請轉大乘法輪。
T34n1721_p0571c17║第三受請說法。第四說經竟入定。前一明說
T34n1721_p0571c18║小。後三辨說大。就此四章各開三段亦合十
T34n1721_p0571c19║二章經。初章三者第一明受請。第二明一會
T34n1721_p0571c20║說法。第三多會說法。初文前列十方梵天後
T34n1721_p0571c21║明十六王子者。前文從近至遠故自人及天。
T34n1721_p0571c22║今從天及人自遠至近。又遂文勢便接上天
T34n1721_p0571c23║眾故前列天後列人也。即時三轉下第二正
T34n1721_p0571c24║明說法。就文為二。初明說法二時眾悟道。就
T34n1721_p0571c25║初又二。前說四諦次說十二緣。就說四諦為
T34n1721_p0571c26║三。初表三轉十二行。次明餘人不能轉。後
T34n1721_p0571c27║正明三轉。言三轉者。一示轉謂是苦是集
T34n1721_p0571c28║是滅是道。二勸轉苦應知集應斷滅應證道
T34n1721_p0571c29║應修。三證轉苦我已知集我已斷滅我已證
T34n1721_p0572a01║道我已修。引佛為證轉。復有一諦三轉。謂是
T34n1721_p0572a02║苦苦應知苦我已知。餘三亦爾。十二行者。若
T34n1721_p0572a03║用教為法轉說此十二種教生眾生解。解行
T34n1721_p0572a04║於境故稱為行。又佛如行而說而眾生如說
T34n1721_p0572a05║而行故云十二行。若以解為法輪體一轉生
T34n1721_p0572a06║四行。謂眼智明覺。眼謂法忍。智謂法智。明謂
T34n1721_p0572a07║比忍。覺謂比智。一轉生四行故云十二也。　問。
T34n1721_p0572a08║一轉既生四行則生四法忍四法智四比忍四
T34n1721_p0572a09║比智。生行已足。後二轉更何所明。　答。成論師
T34n1721_p0572a10║云。初轉生聞慧。次轉生思慧。後轉生修慧。依
T34n1721_p0572a11║婆沙宗為三根人故有三轉。初轉上根即悟
T34n1721_p0572a12║生於四行。乃至三轉下根人悟亦生四行。今
T34n1721_p0572a13║三根合論故有十二行。若廣開之便有四十
T34n1721_p0572a14║八法輪。初轉四行謂見道十六心。餘二轉各
T34n1721_p0572a15║為十六合四十八也。又初轉生未知欲知根。
T34n1721_p0572a16║次轉生知根。後轉生知已根。又初轉生見道。
T34n1721_p0572a17║次轉生修道。後轉生無學道。依釋迦趣鹿苑
T34n1721_p0572a18║說法。天人但證初果。宜用前約三根人釋之。
T34n1721_p0572a19║若依大通智勝說法。皆悟羅漢。宜用三根三
T34n1721_p0572a20║道二義釋之。　問。依毘曇宗用何為法輪體。　答。
T34n1721_p0572a21║雜心云。牟尼說見道疾故名法輪。謂見諦解
T34n1721_p0572a22║起具戒定慧。以三種戒為輪轂。三種慧為輪
T34n1721_p0572a23║輻。二種定為輪輞。三種戒謂正語正業正命。
T34n1721_p0572a24║三種慧謂正見正思惟正精進。二種定謂正
T34n1721_p0572a25║定正念也。所言輪者謂輪轉義。觀欲界苦次
T34n1721_p0572a26║觀上界苦。次乃至觀欲界道次觀上界道。以
T34n1721_p0572a27║三界四諦上下輪轉故名為輪。斷見諦惑為
T34n1721_p0572a28║輪用。照四諦境為輪行四方也。　問。毘曇見道
T34n1721_p0572a29║但有十五心。云何具十二行。　答。道比智是忍
T34n1721_p0572b01║家流類。印證見諦惑無。然非見道攝也。成實
T34n1721_p0572b02║見道唯一空行。亦無十二行。故數論二家釋
T34n1721_p0572b03║十二行於文為難解也。別有經說十二因緣
T34n1721_p0572b04║為十二行。若爾三轉目四諦十二行約十二
T34n1721_p0572b05║因緣兩事合說也。若沙門下第二明餘人不
T34n1721_p0572b06║能轉。智慧人有二分。出家為沙門。在家為婆
T34n1721_p0572b07║羅門。天有二分。欲天主為魔。色天主為梵。及
T34n1721_p0572b08║餘世間此天人以外稱為餘也。　問。三乘人盡
T34n1721_p0572b09║得見諦道。何故言佛獨能轉餘不能耶。　答。二
T34n1721_p0572b10║乘人雖能入見諦道成無學。而無一切智。不
T34n1721_p0572b11║能善識機緣。不為物情所信。故不能轉。又佛
T34n1721_p0572b12║能自轉能為他轉。聲聞不能自轉故不為他
T34n1721_p0572b13║轉。緣覺雖能自轉。而緣覺出世無他人成聖
T34n1721_p0572b14║故不能為他轉。故涅槃云。緣覺說法不能令
T34n1721_p0572b15║人得燸法等。謂是苦下第三正明三轉。略舉
T34n1721_p0572b16║其一也。及廣說十二因緣下第二所以明
T34n1721_p0572b17║說十二因緣者有二種義。一者廣上四諦義。
T34n1721_p0572b18║廣苦集為十二相生。廣滅道為十二還滅。二
T34n1721_p0572b19║者時坐有二種根緣。一求聲聞二求緣覺。為
T34n1721_p0572b20║求聲聞說四諦。為求緣覺說十二因緣。故信
T34n1721_p0572b21║解品云密遣二人。即其事也。言無明者。一顯
T34n1721_p0572b22║通隱別故說無明。過去世中一切煩惱皆有
T34n1721_p0572b23║闇惑迷理之義。就此通義故說無明。二者無
T34n1721_p0572b24║明煩惱迷於本際集起生死。其力最強從強
T34n1721_p0572b25║為名故說無明。無明有四。一迷理無明。所謂
T34n1721_p0572b26║迷於二諦之理。故地經云不知世諦第一義
T34n1721_p0572b27║諦故名無明。二發業無明。所謂三根三毒煩
T34n1721_p0572b28║惱。三根煩惱能發思業。三毒煩惱發身口業。
T34n1721_p0572b29║三覆業無明。謂造業已重於前境起貪瞋等。
T34n1721_p0572c01║復助前業令其增長。四潤生無明。若依成實
T34n1721_p0572c02║論。唯愛能潤餘但遠助。若據斯義。潤生即狹
T34n1721_p0572c03║唯在於愛。受生則廣通於餘結。地經亦然。故
T34n1721_p0572c04║彼經言。愛水為潤。無明覆弊。我心溉灌。毘曇
T34n1721_p0572c05║云。潤生受生諸結皆能。但纏垢等能潤不能
T34n1721_p0572c06║受生。行者謂罪福不動三行。亦身口意三行
T34n1721_p0572c07║也。識支者凡有三種。一種子心識作行已後
T34n1721_p0572c08║受生之前所有心識。為業煩惱所勳發故能
T34n1721_p0572c09║生後果識說為識支。二者無明行中所有心
T34n1721_p0572c10║識亦是識支。三受生心識名為識支。謂生時
T34n1721_p0572c11║一念之頃染污識也。名色支者。四陰名名。
T34n1721_p0572c12║色陰名色。當於爾時四陰纔裁有其名未有
T34n1721_p0572c13║其用故稱名也。又釋名色兩字但目於色。謂
T34n1721_p0572c14║此是內色。受眾生名異外色也。又釋色當法
T34n1721_p0572c15║體為目。心從能詮名字受稱。以心法隱昧故
T34n1721_p0572c16║以能詮之名目之。六入者生識處名入。色增
T34n1721_p0572c17║長名五入。名增長名意入也。觸支者觸對前
T34n1721_p0572c18║境故名為觸。依毘曇解觸有五種。一增語觸。
T34n1721_p0572c19║謂意地觸數能發語言。二有對觸。五識中相
T34n1721_p0572c20║應之觸觸對現境故名有對。三者明觸謂無漏
T34n1721_p0572c21║觸。四無明觸謂諸煩惱相應之觸。五處中觸
T34n1721_p0572c22║所謂一切有漏之觸。所言受者。或總名一受。
T34n1721_p0572c23║或分為二。謂身心兩受。五識相應為身受。意
T34n1721_p0572c24║識相應為心受。或三或五或六。六根生受。或
T34n1721_p0572c25║十八。六憂六喜六捨。此亦二。垢．淨。為三十
T34n1721_p0572c26║六。三世論之合百八受。所言愛者。涅槃經云
T34n1721_p0572c27║染集一愛。爾時但有食愛未有欲愛故稱為
T34n1721_p0572c28║一。所言取者。煩惱既重四方馳求故稱為取。
T34n1721_p0572c29║毘曇四取具攝百八煩惱。欲界煩惱之中除
T34n1721_p0573a01║於戒見故名欲取。以緣外欲故名欲取。上二
T34n1721_p0573a02║界煩惱除於戒見緣於內生名我語取。此二
T34n1721_p0573a03║分上下界異故開二取。次三界四見名為見
T34n1721_p0573a04║取。三界戒取名為戒取。此二通三界論。鈍使
T34n1721_p0573a05║分二取利使分二取也。若依成論。身見一使
T34n1721_p0573a06║名我語取。實無我體但著我名故云我語。依
T34n1721_p0573a07║此身見起於邊見取著斷常。若見斷者即著
T34n1721_p0573a08║五欲名為欲取。以無後世貪現樂故。若見常
T34n1721_p0573a09║者有利有鈍。若鈍根者則便持戒望後世樂
T34n1721_p0573a10║名為戒取。若利根者說神是常苦樂不變即
T34n1721_p0573a11║無罪福故起邪見說為見取。成實四取攝惑
T34n1721_p0573a12║不盡。所言有者。業能牽於三有故名為有。又
T34n1721_p0573a13║含有未來果故為有。現在世識名未來生。現
T34n1721_p0573a14║在名色以去四果名為老死。十二緣義廣。今
T34n1721_p0573a15║略釋名也。說是法時下第二明悟道。欲顯說
T34n1721_p0573a16║教不虛故明得道也。不受一切法者。心無愛
T34n1721_p0573a17║著故名不受。有人言。空觀現前不受三有相
T34n1721_p0573a18║續故名不受。有人言。得道之人五根緣五塵
T34n1721_p0573a19║不起煩惱。不起煩惱故不造惡業。無惡業故
T34n1721_p0573a20║不受三惡果報。故名不受也。第二第三第四
T34n1721_p0573a21║說法時下第三明多會說法。然彌勒有三會
T34n1721_p0573a22║者度釋迦餘殘三根眾生也。於釋迦佛持五
T34n1721_p0573a23║戒人初會得道。受三歸人次會得道。一稱南
T34n1721_p0573a24║無佛人三會得道。復有獨與彌勒結緣。更為
T34n1721_p0573a25║說法。不止局於三會。今四會說法類此可知。
T34n1721_p0573a26║就文亦二。初明說法次辨悟道。文處易知也。
T34n1721_p0573a27║爾時十六王子下第二請說大乘法輪。所以
T34n1721_p0573a28║請者凡有二義。一者見諸人皆成羅漢大機
T34n1721_p0573a29║欲熟故為請說大乘。二者遠欲譏斥今日下
T34n1721_p0573b01║根聲聞。明我昔日為汝諸人以請說法華。況
T34n1721_p0573b02║今成佛而不為汝說大乘耶。自昔至今凡經
T34n1721_p0573b03║幾載說。猶故不解此為極愚也。就此文亦三。
T34n1721_p0573b04║初為請法故出家。二正請。三王眷屬亦隨出
T34n1721_p0573b05║家。皆以童子出家者。四歲已上稱為童子。即
T34n1721_p0573b06║表菩薩修童真行也。又幼而悟道則眾所歸
T34n1721_p0573b07║伏。出家者欲通化道俗。在家之人不得化出
T34n1721_p0573b08║家人。二者欲引導八萬億人令出家。沙彌此
T34n1721_p0573b09║云息惡行慈。謂息惡行慈。欲表菩薩為物請
T34n1721_p0573b10║法有大慈也。前稱智積舉智慧門。今名沙彌
T34n1721_p0573b11║明功德門也。作沙彌覆講者。明幼而早悟世
T34n1721_p0573b12║所希有。使物信之。如身子八歲登坐說法道
T34n1721_p0573b13║俗讚揚震名遐邇。俱白佛言下第二正請。聲
T34n1721_p0573b14║聞皆已成就有二義。一欲令其迴小入大。二
T34n1721_p0573b15║明已化小今須教大。爾時轉輪聖王下第三
T34n1721_p0573b16║王眷屬出家。以見王子捨於重位故亦隨出
T34n1721_p0573b17║家。爾時彼佛下第三明佛受請說大乘法。就
T34n1721_p0573b18║文亦三。第一正受請說法。第二明時眾感悟
T34n1721_p0573b19║不同。第三明說經時節。　問。彼佛受沙彌請即
T34n1721_p0573b20║應說法。何故過二萬劫然後說也。　答。一欲令
T34n1721_p0573b21║時眾生懃重心。如曇無竭過六年竟乃說波
T34n1721_p0573b22║若。二者例上十劫坐道場待於緣熟。今亦然
T34n1721_p0573b23║也。三者或可例同釋迦說小乘已後法華之
T34n1721_p0573b24║前明二種教。一者付財密化謂波若教。二者
T34n1721_p0573b25║諸方等經陶練小心。以此二門調伏其心。然
T34n1721_p0573b26║後始得令入佛慧。故下偈云說六波羅蜜及
T34n1721_p0573b27║諸神通事。即其證也。四者諸佛教法不同。或
T34n1721_p0573b28║初說三乘教後說一乘。即釋迦燈明是也。或
T34n1721_p0573b29║初說二乘後說一乘。即大通智勝是也。說是
T34n1721_p0573c01║經已第二明時眾感悟不同。此中有三根。上
T34n1721_p0573c02║根即十六沙彌。中根聲聞人。亦能信解。沙彌
T34n1721_p0573c03║前諷誦次信解者。夫欲覆講必具二義。一誦
T34n1721_p0573c04║持二得意。故具此二也。下根之流皆生疑惑
T34n1721_p0573c05║者有四種義。一者中根聲聞於佛有緣皆得
T34n1721_p0573c06║信解。其餘眾生於十六沙彌結重因緣故佛
T34n1721_p0573c07║不能度。覆講之事起自其人。二者欲明過去
T34n1721_p0573c08║世佛說法華時眾生有信不信。顯今現在有
T34n1721_p0573c09║三根人亦有悟不悟。三者欲勵今下根明過
T34n1721_p0573c10║去世佛說法華利根能信解鈍根生疑汝等比
T34n1721_p0573c11║丘應同利根云何乃同鈍根。四者明我之與
T34n1721_p0573c12║汝俱在彼會共聽法華。我以早悟汝今猶未
T34n1721_p0573c13║解。一何可傷也。佛說是經於八千劫者第三
T34n1721_p0573c14║明說經時節。以其文廣是故時長。所以下云
T34n1721_p0573c15║說是法華經如恒河沙偈也。說此經已下第
T34n1721_p0573c16║四明說經竟入定。就文亦三。第一正明入靜
T34n1721_p0573c17║室。住於下第二明住定。八萬四千下第三明
T34n1721_p0573c18║在定時節。所以入定者。欲令十六沙彌覆述
T34n1721_p0573c19║法華故也。但諸佛化儀不同。此經始末略有
T34n1721_p0573c20║三種。一者燈明佛說法華竟即便涅槃。此明
T34n1721_p0573c21║於佛結緣所應度者皆已度竟。二者今文明
T34n1721_p0573c22║於佛結緣度之有盡不盡。利根者度之已盡。
T34n1721_p0573c23║鈍根者未盡。須佛起定稱歎沙彌勸物親近。
T34n1721_p0573c24║故佛未得入滅也。三者釋迦佛說法華竟不
T34n1721_p0573c25║更再說。以應聞法華得了悟已竟故不更說
T34n1721_p0573c26║法華。仍別說涅槃。是時十六菩薩下第二正
T34n1721_p0573c27║明結緣。前緣由有二。一遠二近。今亦開二。初
T34n1721_p0573c28║明昔日結緣。次辨世世相值。二文各四合八
T34n1721_p0573c29║章經。初文四者。第一明知佛入定為覆講緣
T34n1721_p0574a01║由也。第二正為眾覆講。第三明時眾蒙益。第
T34n1721_p0574a02║四辨佛稱歎。各昇法座下第二文。夫白日潛
T34n1721_p0574a03║光即明月接耀。如來戢影故菩薩舒暉也。一
T34n1721_p0574a04║一皆度下第三明眾蒙益也。示教利喜者。智
T34n1721_p0574a05║度論五十四卷云。示者示其善惡也。教者教
T34n1721_p0574a06║捨惡從善也。利者。未得法味者心生退沒。為
T34n1721_p0574a07║說涅槃勝果使修善因令其心見利益為利
T34n1721_p0574a08║也。喜者。隨其所行而稱歎之令其歡喜。若樂
T34n1721_p0574a09║布施者即歎布施。以此四事莊嚴說法。今就
T34n1721_p0574a10║法華釋四事者。初示三乘是方便一乘是真
T34n1721_p0574a11║實故名為示。次令捨三入一故云教。次說三
T34n1721_p0574a12║乘果劣一乘果勝使修一乘因令其心見利益
T34n1721_p0574a13║為利。觀其根緣或以法說門說一乘。或以譬
T34n1721_p0574a14║說門說或以宿世因緣說。隨其所樂應機說
T34n1721_p0574a15║法令生歡喜故言喜也。大通智勝佛下第四
T34n1721_p0574a16║明佛稱歎。以其說法會理稱機。今欲令時眾
T34n1721_p0574a17║信受故佛印歎也。汝等皆當數數親近者。以
T34n1721_p0574a18║與沙彌有緣故令親近。如十方佛勸常啼親
T34n1721_p0574a19║近法涌。佛告諸比丘下第二明結緣已後世
T34n1721_p0574a20║世相值。就文亦四。一明所化得益二辨能化
T34n1721_p0574a21║得益。第三結會古今。第四明未來相值也。初
T34n1721_p0574a22║文三句。一明沙彌常樂說法華。以法華明於
T34n1721_p0574a23║佛乘菩薩常求佛果故常樂說。又法華結會
T34n1721_p0574a24║始終具攝一切教。若說法華則攝一切教。一
T34n1721_p0574a25║一菩薩下明現在所得益緣也。世世所生下
T34n1721_p0574a26║第三句明後時得益也。　問。此中結緣後恒相
T34n1721_p0574a27║值。窮子何故父子相失不相值也。　答。有人言。
T34n1721_p0574a28║此中明世世相值者。據大期一劫二劫。恒得
T34n1721_p0574a29║相值窮子不相見。細論一世兩世不相見耳。
T34n1721_p0574b01║今謂與沙彌結緣有三品人。一者上品如此
T34n1721_p0574b02║中說。得值多佛與師俱生。過去即悟也。二者
T34n1721_p0574b03║中品人如下文說。于今有住聲聞地者。過去
T34n1721_p0574b04║不悟法華。現在值釋迦聞一乘方悟。則窮子
T34n1721_p0574b05║是也。三者下根如後文說未來世弟子。現在
T34n1721_p0574b06║不事法師。未來隨聞故始得悟。以有三根就
T34n1721_p0574b07║三世得悟不同。是故今文與窮子不相違也。
T34n1721_p0574b08║于今不盡者。一者過去善根未盡。二者值多
T34n1721_p0574b09║佛猶自未盡也。諸比丘下第二明能化得益。
T34n1721_p0574b10║所以明能化得益者。為擊下根人也。明我聞
T34n1721_p0574b11║法華遂進成佛。汝聞法華云何乃退作聲聞。
T34n1721_p0574b12║一何可愍耶。諸比丘我等下第三明結會古
T34n1721_p0574b13║今。就文有三。初牒上根人。此諸眾生于今有
T34n1721_p0574b14║住聲聞地者第二句明過去中根人也。是諸
T34n1721_p0574b15║人等應以是法漸入佛道者釋上常教化無上
T34n1721_p0574b16║菩提也。疑者云既常教化無上菩提。何故說
T34n1721_p0574b17║聲聞法。又昔為沙彌時尚教大道。今云何乃
T34n1721_p0574b18║說小乘。是故釋云。說聲聞法漸令入佛道。以
T34n1721_p0574b19║佛慧微妙不可頓入故也。當知說小是漸說
T34n1721_p0574b20║大乘。又昔有大機是故說大。但為退大取
T34n1721_p0574b21║小是故今說於小。爾時所化下第三句正會
T34n1721_p0574b22║古今也。我滅度後下第四段明未來相值即
T34n1721_p0574b23║出下根人也。此是佛滅度後修道成阿羅漢。
T34n1721_p0574b24║此人命終生於淨土。釋迦於淨土中作佛更
T34n1721_p0574b25║有異名。為此人說法華經方乃得悟。所以說
T34n1721_p0574b26║此事者。明無有畢竟永住二乘。會須聞法華
T34n1721_p0574b27║後當成佛。勵下根人令及時信受。　問。三根相
T34n1721_p0574b28║貌云何。　答。上根一聞法華世世與師相值。復
T34n1721_p0574b29║值四萬億佛早悟一乘。中根人退大取小值
T34n1721_p0574c01║釋迦於靈山之會。下根人亦退大取小不面
T34n1721_p0574c02║值釋迦亦不聞法華。於未來方值佛聞法華
T34n1721_p0574c03║方得了悟也。　問。何故言更有異名。　答。釋迦是
T34n1721_p0574c04║穢土佛名。今於淨土化物故更有異名。諸比
T34n1721_p0574c05║丘若如來下第二大段明現在相值更為說
T34n1721_p0574c06║法。又開為四。一法二譬三合四舉譬帖合。法
T34n1721_p0574c07║說為二。初明說大次辨說小。若依上來次
T34n1721_p0574c08║第。前明說小後明說大。今但遠尋往昔曾稟
T34n1721_p0574c09║大化故今還說大法。中間廢忘習於小乘故
T34n1721_p0574c10║次明小。後譬說中義亦同然。又諸佛說法有
T34n1721_p0574c11║二。一從實起權二攝權歸實。上來多明攝權
T34n1721_p0574c12║歸實。今欲辨從實起權也。說大中有二。一知
T34n1721_p0574c13║機二說教。知機中五句。第一明說法之時。入
T34n1721_p0574c14║大涅槃謂聞涅槃機熟。今是一乘緣熟謂將
T34n1721_p0574c15║涅槃時也。故信解品云臨欲終時而命其子。
T34n1721_p0574c16║眾又清淨者。以四教調柔其心故得清淨。用
T34n1721_p0574c17║人天及二乘教調伏其心故無復凡夫煩惱。
T34n1721_p0574c18║以付財密化及陶練小心令二乘煩惱漸得消
T34n1721_p0574c19║除。既離凡聖二惑故言眾又清淨也。信解堅
T34n1721_p0574c20║固者。上辨無障今明有堪受之機。謂大信大
T34n1721_p0574c21║解可得聞經也。大信是鈍根大解是利根。又
T34n1721_p0574c22║大信為初大解為後。此二不退稱為堅固也。
T34n1721_p0574c23║了達空法者。前已聞波若等大乘畢竟空法
T34n1721_p0574c24║開悟大心。若不聞畢竟空無所得法者。聞說
T34n1721_p0574c25║一有三無則墮二見也。深入禪定者。未必是
T34n1721_p0574c26║深入八禪。如大品云。一心向佛道無復凡夫
T34n1721_p0574c27║二乘有所得動散。是故名為定也。便集諸菩
T34n1721_p0574c28║薩下第二正說。初句即是序說。為說此經明
T34n1721_p0574c29║正說也。正說雖多不出無二有一也。比丘當
T34n1721_p0575a01║知下第二明說小。所以說少者。既無有二乘
T34n1721_p0575a02║唯一佛乘。而昔說二者。為知眾生不堪聞大
T34n1721_p0575a03║但欲樂小故為說小。文有三句。初知機。為是
T34n1721_p0575a04║等故明正說。是人若聞辨得益。知機中云。如
T34n1721_p0575a05║來方便者為釋疑故來。疑者云。若無二乘何
T34n1721_p0575a06║故昔說有二涅槃。是故釋云。如來有權巧之
T34n1721_p0575a07║智。隨機而作故說有二也。是人若聞即便信
T34n1721_p0575a08║受者。既稱機而說便信受得益也。譬如五百
T34n1721_p0575a09║由旬下第二譬說。凡有九句。少第九聞一乘
T34n1721_p0575a10║得益。開為三章。第一初說大乘譬。第二中途
T34n1721_p0575a11║說小譬。第三後還說大譬。所以開此三者有
T34n1721_p0575a12║三種義。一者譬上二世始終有於三事。十六
T34n1721_p0575a13║沙彌初為說大。二者中間退失大乘為說小
T34n1721_p0575a14║法。謂釋迦初趣鹿苑竟靈山之前也。三者廢
T34n1721_p0575a15║小說大謂法華會也。二世始終唯此三事故
T34n1721_p0575a16║立三章也。二者三世諸佛有三種法輪。一者
T34n1721_p0575a17║根本法輪謂一乘教也。二支末法輪於一說
T34n1721_p0575a18║三。三收末歸本謂攝三歸一。為顯三輪故立
T34n1721_p0575a19║三譬。三者上譬喻品破本乘聲聞初小後大
T34n1721_p0575a20║故開六譬。今為退大證小聲聞故初明說大
T34n1721_p0575a21║次明於小後攝小歸大。初文二句。一所度惡
T34n1721_p0575a22║道譬。二欲度之人譬。三導師將導譬也。五百
T34n1721_p0575a23║由旬者所度惡道也。有人言五百者喻五道
T34n1721_p0575a24║生死也。今謂不然。豈免三塗三百名為二乘。
T34n1721_p0575a25║又二乘已免五道。應已度五百。有人言有四
T34n1721_p0575a26║種生死。一流來生死。二變易生死。三中間生
T34n1721_p0575a27║死。四分段生死。度三百免分段生死。度四百
T34n1721_p0575a28║免七地二國中間生死。度五百免八地以上
T34n1721_p0575a29║變易生死。有人言三界為三百。七住二乘為
T34n1721_p0575b01║一百。八住以上復為一百。今謂義並不然。玄
T34n1721_p0575b02║中具釋。今正取三界為三百。二乘為二百。所
T34n1721_p0575b03║以作此釋者有義有文。言有義者。今正化二
T34n1721_p0575b04║乘人令趣佛道。昔已度三界。未度二乘地。猶
T34n1721_p0575b05║在惡道。豈住惡道之內為涅槃也。宜應捨之
T34n1721_p0575b06║則必到佛道。　問。若度三界二乘地。云何得到
T34n1721_p0575b07║佛道也。　答。有二種到。一者因到二者果到。言
T34n1721_p0575b08║因到者如涅槃云。須陀洹人八萬劫到。乃至
T34n1721_p0575b09║辟支佛人十千劫到。謂到菩提心。即十住位
T34n1721_p0575b10║成種性人也。至此位時免凡夫位及退為二
T34n1721_p0575b11║乘。必到佛道故名為到。二者三界為分段生
T34n1721_p0575b12║死。二乘之人居變易生死。度此五處免二種
T34n1721_p0575b13║生死得大涅槃。謂到果也。　問。何故得知有二
T34n1721_p0575b14║種到。　答。後偈文云。今為汝說實。汝所得非滅。
T34n1721_p0575b15║為佛一切智當發大精進。此因到也。汝證一
T34n1721_p0575b16║切智乃是真實滅。謂果到也言文證者。智度
T34n1721_p0575b17║論釋聞持品云。度四百由旬即知去城邑不
T34n1721_p0575b18║遠。龍樹釋云。三百譬三界。四百譬二乘。但大
T34n1721_p0575b19║品合二乘為一百。此經開為二百。開合不同
T34n1721_p0575b20║義無異也。又大品未廢二乘此經始廢。以此
T34n1721_p0575b21║為異。俱是惡道兩教不殊。又此經合譬中自
T34n1721_p0575b22║明三界為三百二乘為二百。諸經義師不觀
T34n1721_p0575b23║文意而橫有異釋也。嶮難惡道者明度意也。
T34n1721_p0575b24║三界二乘度之即難故稱嶮難。智度論云。菩
T34n1721_p0575b25║薩退有二事。一貪三界及樂二乘也。惡道者
T34n1721_p0575b26║三界於二乘為惡道。二乘復是菩薩之惡道。
T34n1721_p0575b27║故涅槃云。求二乘者名為不善。故此五處皆
T34n1721_p0575b28║名惡道。又三界愛為其本。二乘見為其本。愛
T34n1721_p0575b29║見皆是惡也。又三百是凡夫有見。二百是二
T34n1721_p0575c01║乘空見。諸見皆是惡也。又凡夫外道謂三界
T34n1721_p0575c02║為涅槃。既是癡迷顛倒。二乘謂變易生死為
T34n1721_p0575c03║涅槃。亦是癡迷顛倒。以俱謂生死為涅槃。並
T34n1721_p0575c04║是無常而計常故稱惡也。曠絕無人者五百
T34n1721_p0575c05║玄遠故稱曠絕。諸佛菩薩之所不住故云無
T34n1721_p0575c06║人。怖畏之處者。學大乘人深畏此五處。三界
T34n1721_p0575c07║無安猶如火宅。眾苦充滿甚可怖畏。涅槃云。
T34n1721_p0575c08║今我怖畏二乘道果。如惜命者怖畏捨身。智
T34n1721_p0575c09║度論有怨家樹上來譬。即其事也。若有多眾
T34n1721_p0575c10║第二永度之人也。即沙彌所化徒眾是也。上
T34n1721_p0575c11║云無有智人。今明欲度人多。故云眾多也。欲
T34n1721_p0575c12║過此道至珍寶處者。菩薩發心凡有二意。一
T34n1721_p0575c13║欲度凡夫二乘地。二欲求無上菩提也。有一
T34n1721_p0575c14║導師下第三明將導師譬。即上十六沙彌及
T34n1721_p0575c15║釋迦也。道既無二故體道之人亦一。又善知
T34n1721_p0575c16║道通塞之相一人而已故云一也。有導示邪
T34n1721_p0575c17║正之能故名導師。聰慧明達者。智在耳曰聰
T34n1721_p0575c18║慧。智在眼為明達。略歎二事也。又聰慧譬種
T34n1721_p0575c19║智。明達譬三達。種智橫照萬法。三達豎鑒三
T34n1721_p0575c20║世也。善知嶮道通塞之相者。知大機發堪可
T34n1721_p0575c21║度之名通。不堪度之名塞。又知得理為通。乖
T34n1721_p0575c22║理為塞。此明導師內智也。將導眾人欲過此
T34n1721_p0575c23║難者歎外化能也。指期佛道遠超二生死。是
T34n1721_p0575c24║欲過此難也。所將人眾中路懈退第二中途
T34n1721_p0575c25║說小譬亦有三句。一知小機發譬。二說小教
T34n1721_p0575c26║譬。三稟教得益譬。小機發有二。初明小機發。
T34n1721_p0575c27║次明佛智照。小機發有三句。一標欲退二釋
T34n1721_p0575c28║欲退三結欲退。今是初也。中路者。初發大心
T34n1721_p0575c29║欲出離生死。遠求佛道欲離小行。而大解未
T34n1721_p0576a01║成於此中間而退也。若譬上過去世事者。自
T34n1721_p0576a02║昔化已後訖至今化之前。二楹之間廢忘大
T34n1721_p0576a03║心退失大行。亦得是未成佛道中間名為中
T34n1721_p0576a04║路也。白導師言者。既其退大則有小機以扣
T34n1721_p0576a05║於佛為佛慧所照。謂白師之義也。我等疲極
T34n1721_p0576a06║而復怖畏不能復進前路猶遠者。上標懈退
T34n1721_p0576a07║也。今釋懈退也。夫退有三事。一者疲極故退。
T34n1721_p0576a08║喻習大乘觀解微弱未有力勢不能進至佛
T34n1721_p0576a09║道。二怖畏故退。譬生死中多諸患難。三路遠
T34n1721_p0576a10║故退。譬佛道三僧祇劫然後乃階過小之外。
T34n1721_p0576a11║一行不堪修習故言不能復進也。今欲退還
T34n1721_p0576a12║者此第三句結退也。退有二事。一退為凡夫。
T34n1721_p0576a13║二退為二乘。今欲退還生死故名退也。亦得
T34n1721_p0576a14║發始即不求佛故止而不進名為退還。　問。曰
T34n1721_p0576a15║此即是退。何故言欲退也。　答。此明根性不定。
T34n1721_p0576a16║一者可退為凡夫。二者可住為二乘。三者可
T34n1721_p0576a17║進為菩薩。以不定故所以標欲也。導師多諸
T34n1721_p0576a18║方便第二明照機亦有三句。一歎能化有知
T34n1721_p0576a19║機之德。二明敘所化之過。三釋所化之過。多
T34n1721_p0576a20║諸方便者。前有引向大之能。今復解趣小巧。
T34n1721_p0576a21║故云多也。又縱之而退。或逼之而進。或令永
T34n1721_p0576a22║住二乘。悉非善巧。今不令退為凡夫。復不逼
T34n1721_p0576a23║進求佛。能於中路權說小乘終悟大道故云
T34n1721_p0576a24║多方便也。而作是念下第二敘所化之過。云
T34n1721_p0576a25║何捨大珍寶下第三句釋所化過。棄於佛樂
T34n1721_p0576a26║名捨大珍寶。樂生死苦名而欲退還。舉此二
T34n1721_p0576a27║事釋上可愍義也。多諸方便歎導師智慧。可
T34n1721_p0576a28║愍以下嘆導師慈悲。作是念已下第二明設
T34n1721_p0576a29║小教凡有三句。初正設教二誡三勸。二乘利
T34n1721_p0576b01║鈍雖異。同斷三界煩惱在分段之外故言過
T34n1721_p0576b02║三百也。非實究竟而言究竟故名為化。斷惑
T34n1721_p0576b03║義同證無為不異所以稱一。防生死患難故
T34n1721_p0576b04║稱為城也。告眾人言汝等勿懼莫得退還第
T34n1721_p0576b05║二誡也。勿懼者不須深懼老病死也。莫得退
T34n1721_p0576b06║還者莫樂生死五欲也。今此大城可於中止
T34n1721_p0576b07║者第三勸也。累盡涅槃比天人之樂故名為
T34n1721_p0576b08║大。二種涅槃是息駕之處名可於中止也。隨
T34n1721_p0576b09║意所作者。結累既盡心得自在。若入是城快
T34n1721_p0576b10║得安穩者。若證此涅槃離生死危苦也。有人
T34n1721_p0576b11║言煩惱既盡隨意自在即有餘涅槃也。若入是
T34n1721_p0576b12║城快得安穩。因果兩患危苦都亡即無餘涅
T34n1721_p0576b13║槃也。若能前至寶所亦可得去者。有人言佛
T34n1721_p0576b14║果譬寶所。聲聞人若能發菩提心。求佛智慧
T34n1721_p0576b15║亦可得去。如大品云若能發心我亦隨喜。若
T34n1721_p0576b16║就理中釋者。此句顯化城意。說二乘教本令
T34n1721_p0576b17║得佛。譬如暫息腳欲令進路。昔不得顯於斯
T34n1721_p0576b18║意故假設此言。明雖暫證小乘終歸大道。若
T34n1721_p0576b19║就昔教明者。如云六十劫修得聲聞百劫修
T34n1721_p0576b20║證於緣覺。此二同證無餘。喻可於中止。今譬
T34n1721_p0576b21║菩薩三阿僧祇劫修行趣佛。故云若能前至
T34n1721_p0576b22║寶所亦可得去也。是時疲極之眾心大歡喜
T34n1721_p0576b23║下第三稟教得益也。就文三別。一信受二修
T34n1721_p0576b24║行三證涅槃。說教稱機故稱歡喜。歎未曾有
T34n1721_p0576b25║者。二種涅槃是出世之法世間所無名未曾
T34n1721_p0576b26║有。我等今者免斯惡道謂離生死苦也。快得
T34n1721_p0576b27║安穩者得涅槃樂也。至此已來皆是初聞佛
T34n1721_p0576b28║教生信受也。於是眾人前入化城第二辨修
T34n1721_p0576b29║行求涅槃也。生已度想生安穩想者。第三句
T34n1721_p0576c01║證涅槃果也。出三界生死名生已度想。證無
T34n1721_p0576c02║餘涅槃生安穩想。又得有餘名已度想。入無
T34n1721_p0576c03║餘名安穩想。又得盡智名已度想。得無生智
T34n1721_p0576c04║名安穩想。實非究竟謂是究竟故稱為想。　問。
T34n1721_p0576c05║無學乃可生已度想。凡夫學人亦得起此想
T34n1721_p0576c06║不。　答。凡夫學人乃未出三界。亦謂二乘涅槃
T34n1721_p0576c07║是究竟法。故亦得起此想也。爾時導師下第
T34n1721_p0576c08║三後還說大譬。就文為二。初知機二說教。免
T34n1721_p0576c09║退為凡夫住小涅槃稱為止也。望進求佛道
T34n1721_p0576c10║為暫息腳之義故云息也。無復疲惓者。以小
T34n1721_p0576c11║乘法調柔其心除麤煩惱心用稍強堪聞大乘
T34n1721_p0576c12║也。即滅化城者第二說教也。廢三乘究竟之
T34n1721_p0576c13║教稱為滅也。又會三為一無復三名亦是滅
T34n1721_p0576c14║也。語眾人言汝等去來者。勸聲聞人修行求
T34n1721_p0576c15║佛也。寶所在近者釋上勸進之意。前路既近
T34n1721_p0576c16║宜應去也。已度三百今唯二百故云近也。向
T34n1721_p0576c17║者大城我所化作者。於一佛乘分別說三也。
T34n1721_p0576c18║為止息者釋說三之意。有止有息如前二義
T34n1721_p0576c19║也。諸比丘下第三合譬。合三譬即為三別。
T34n1721_p0576c20║上初譬有三句。一所度惡道。二求度之人。三
T34n1721_p0576c21║明將導。今正合第三兼餘二義。知諸生死合
T34n1721_p0576c22║上所度惡導。應去應度合上善知通塞之相
T34n1721_p0576c23║兼求度之人也。若眾生下合上第二中道說
T34n1721_p0576c24║小譬。上有三。一機發二說教三得益。今具合
T34n1721_p0576c25║之。上機發有二。初明機發二照機。今具合也。
T34n1721_p0576c26║則不欲見佛不欲親近合上中路懈退乃至我
T34n1721_p0576c27║等疲極。便作是念佛道長遠合上前路猶遠
T34n1721_p0576c28║也。久受懃苦乃可得成合上而復怖畏。佛知
T34n1721_p0576c29║是心怯弱下劣合上第二佛照機也。以方便
T34n1721_p0577a01║力下合第二正說教也。說二涅槃者合上化
T34n1721_p0577a02║作一城也。　問。上云一城。今云何言二涅槃也。
T34n1721_p0577a03║答。有人言上明同斷三界惑故言一。今據餘
T34n1721_p0577a04║無餘故言二。有人言大涅槃為第一。今是中
T34n1721_p0577a05║路涅槃稱為第二故名為二。如勝鬘經云。涅
T34n1721_p0577a06║槃有二種。一無餘在佛。二有餘在二乘。今謂
T34n1721_p0577a07║二釋悉非。此文但以二乘人所證為二涅槃
T34n1721_p0577a08║耳。如下偈云唯有一佛乘息處故說二也。　問。
T34n1721_p0577a09║上何故云一今稱二也。　答。二乘之人有同義
T34n1721_p0577a10║異義。上取同出三界同證無為故言一。今約
T34n1721_p0577a11║人利鈍不同故復明二。又欲明五百由旬義。
T34n1721_p0577a12║開三界為三百。二乘涅槃復為二百。欲令度
T34n1721_p0577a13║二乘地故說為二也。若眾生住於二地合第
T34n1721_p0577a14║三後還說大譬。上文有二。一知機二說教。今
T34n1721_p0577a15║具合之。初文即是合後知機。兼合前第三得
T34n1721_p0577a16║益義也。又稱住於二地者。上合度三百由旬
T34n1721_p0577a17║竟。今餘有二百故稱二地。此文分明以三界
T34n1721_p0577a18║為三百以二地為二百。舊經師不熟審其文
T34n1721_p0577a19║故有諸異釋也。如來爾時下合第二正說教
T34n1721_p0577a20║也。初合即滅化城。汝所住地近於佛慧合上
T34n1721_p0577a21║汝等去來寶處在近。當觀察籌量所得涅槃
T34n1721_p0577a22║非真實也。合上向者大城我所化作。然二乘
T34n1721_p0577a23║有近佛慧遠佛慧義。自謂所得涅槃為極不
T34n1721_p0577a24║受大乘。故經言高原陸地不生蓮華五無間
T34n1721_p0577a25║罪猶能發意。此即二乘人遠佛慧不及凡夫
T34n1721_p0577a26║也。今言近者。以二乘斷麤煩惱勝於凡夫故
T34n1721_p0577a27║言近也。如彼導師下第四舉譬怗合也。四十
T34n1721_p0577a28║九行半偈頌長行。長行本有二。初說過去結
T34n1721_p0577a29║緣。二現在更為說法。今還頌此二也。說過去
T34n1721_p0577b01║世事又二。初結緣緣由二正結緣。今還頌此
T34n1721_p0577b02║二也。緣由中有二。初遠緣由二近緣由。今還
T34n1721_p0577b03║頌此二也。初中有四。第一大通智勝成佛。二
T34n1721_p0577b04║十六王子請轉法輪。三大通智勝現瑞。四十
T34n1721_p0577b05║方梵王請說法。今具頌此四也。初本有三。初
T34n1721_p0577b06║明未成佛。二明諸天供養。三明成道。今具頌
T34n1721_p0577b07║之。初一行頌第一也。次兩行頌第二。次一行
T34n1721_p0577b08║頌第三。彼佛十六子下第二請轉法輪。長行
T34n1721_p0577b09║本有三。初十六王子為請法故至佛所。二
T34n1721_p0577b10║至佛所故恭敬稱歎。三請說法。今具頌之。初
T34n1721_p0577b11║一行頌第一。一句頌第二。而請轉法輪下三
T34n1721_p0577b12║句頌第三。世尊甚難值下頌第三現瑞。上有
T34n1721_p0577b13║三。一地動二放光三二瑞所至。今一行但頌
T34n1721_p0577b14║第一。東方諸世界下頌第四十方梵天集。上
T34n1721_p0577b15║有三。初明三方梵眾。二例餘六方。三明上方。
T34n1721_p0577b16║今開為二。初三行頌一方。次兩行例九方。上
T34n1721_p0577b17║一一方有六。今但頌五略不頌謀議也。又諸
T34n1721_p0577b18║梵見此相一句含於謀議故具頌六也。無量
T34n1721_p0577b19║慧世尊下頌上第二結緣近緣由。上有四。一
T34n1721_p0577b20║受請說小法。二十六王子請說大。三受請說
T34n1721_p0577b21║大。四說經竟入定。今具頌之。上受請說小中
T34n1721_p0577b22║為三。初正受請。二明一會說法。三明多會說
T34n1721_p0577b23║法。今具頌之。半行頌第一。兩行半頌第二。六
T34n1721_p0577b24║百萬億垓者。長行明六百萬億那由他。今云
T34n1721_p0577b25║垓是此間數代彼那由他也。第二說法時下
T34n1721_p0577b26║兩行頌多會說法。時十六王子頌第二請說
T34n1721_p0577b27║大法。上有三。一為請故出家。半行頌之。二正
T34n1721_p0577b28║請。一行半頌之。略不頌第三王眷屬。佛知童
T34n1721_p0577b29║子心頌第三受請說大法。上有三。一說教二
T34n1721_p0577c01║感悟不同三明說經時節。今兩行半但頌第
T34n1721_p0577c02║一。彼佛說經已頌說經竟入定。上有三。一明
T34n1721_p0577c03║入定。半行頌之。次明住定。一句頌之。三明住
T34n1721_p0577c04║定時節。亦一句頌之。是諸沙彌等第二頌正
T34n1721_p0577c05║結緣。上有二。初明一世結緣。二明世世相值。
T34n1721_p0577c06║今具頌之。初章有四。一知佛禪未出。今半行
T34n1721_p0577c07║頌之。二正為說教。一行半頌之。三明時眾得
T34n1721_p0577c08║益。一行頌之。略不頌第四佛從定起稱歎也。
T34n1721_p0577c09║彼佛滅度後頌第二世世相值。長行有四。第
T34n1721_p0577c10║一歎所化得益。一行頌之。二明能化成佛。一
T34n1721_p0577c11║行頌之。三明結會古今。一行頌之。略不頌第
T34n1721_p0577c12║四未來相值。我在十六數下頌第二大段現
T34n1721_p0577c13║在說法。長行有四。一法二譬三合四怗。今具
T34n1721_p0577c14║頌之。初兩行頌第一。上文有二。初說大次說
T34n1721_p0577c15║小。今但頌大。譬如嶮惡道下頌第二譬說。上
T34n1721_p0577c16║有三。一初說大乘譬。二中途說小譬。三後還
T34n1721_p0577c17║說大譬。今具頌之。上初譬有三。一所度惡道。
T34n1721_p0577c18║二求度之人。三導師將導。今具頌之。多毒獸
T34n1721_p0577c19║者。有愛見煩惱能害法身慧命為毒獸也。無
T34n1721_p0577c20║水草者。無大乘無漏定慧以自資也。無數千
T34n1721_p0577c21║萬眾頌第二欲度之人也。時有一導師頌第
T34n1721_p0577c22║三將導也。眾人皆疲倦下頌第二中途說小
T34n1721_p0577c23║譬。上有三。一知機二說教三得益。今具頌之。
T34n1721_p0577c24║上知機有二。初小機發。一行頌之。次照機。一
T34n1721_p0577c25║行頌之。尋時思方便下頌第二正說教。上有
T34n1721_p0577c26║三。一說教二誡三勸。今具頌之。城郭者。城者
T34n1721_p0577c27║別譬二涅槃。郭是城外郭邑。通譬無學果位
T34n1721_p0577c28║諸功德也。莊嚴諸舍宅者。舍宅園林皆在郭
T34n1721_p0577c29║內。別譬果地諸餘功德。有漏五陰既名生死
T34n1721_p0578a01║舍宅。無漏五陰聖人所栖為舍宅也。周匝有
T34n1721_p0578a02║園林者。淨名經以總持為園。小乘亦隨分有
T34n1721_p0578a03║也。阿含經中慈悲喜捨以為四園。無漏諸行
T34n1721_p0578a04║稱之為林也。渠流及浴池者。九次第定更相
T34n1721_p0578a05║灌注稱為渠流。八解脫名為浴池。阿含經以
T34n1721_p0578a06║四禪為四池。一有覺有觀池。二無覺無觀池。
T34n1721_p0578a07║三護念清淨池。四名無苦無樂池。重門高樓
T34n1721_p0578a08║閣者。三三昧名曰重門。盡無生智稱高樓閣。
T34n1721_p0578a09║又諸禪中有勳禪練禪。皆是禪之極名高樓
T34n1721_p0578a10║閣。男女皆充滿者。定慧為男女。亦得慈悲心
T34n1721_p0578a11║為女善心誠實為男。聲聞隨分有也。即作是
T34n1721_p0578a12║化已半行頌第二誡門。次半行頌第三勸也。
T34n1721_p0578a13║諸人既入城一行頌第三得益。導師知息已
T34n1721_p0578a14║頌第三後還說大譬。上有二。一知機。初句頌
T34n1721_p0578a15║之。二說教。兩行一句頌之。我亦復如是下頌
T34n1721_p0578a16║第三合譬。上有三。初說大乘譬。第二中途說
T34n1721_p0578a17║小乘譬。第三後還說大乘譬。今具頌之。初半
T34n1721_p0578a18║行頌第一初說大乘譬。見諸求道者合第二
T34n1721_p0578a19║中途說小譬。上文有三。一知機二說教三得
T34n1721_p0578a20║益。初行頌第一。次行頌第二。既知到涅槃
T34n1721_p0578a21║頌第三後還說大譬。上有二。一知機二說教。
T34n1721_p0578a22║半行頌第一即兼頌上第三得益。三行半頌
T34n1721_p0578a23║第二。諸佛之導師一行頌第四舉譬怗合也。
T34n1721_p0578a24║法華義疏卷第八
T34n1721_p0578a25║　時永仁甲午黃鐘中旬緇素男女合力運功
T34n1721_p0578a26║　雕□當文頌行普率願上報四恩下施三有
T34n1721_p0578a27║　也。
T34n1721_p0578a28║　　　　　　都幹緣沙門　素慶　謹誌
