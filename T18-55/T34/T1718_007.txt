T34n1718_p0090b18║【□】
T34n1718_p0090b19║【□】
T34n1718_p0090b20║【CL119n1491_p0128a01】妙法蓮華經文句卷第七上
T34n1718_p0090b21║【□】
T34n1718_p0090b22║　　　　天台智者大師說
T34n1718_p0090b23║【○】　　釋藥草喻品
T34n1718_p0090b24║此中具山川雲雨。獨以藥草標名者。土地
T34n1718_p0090b25║是能生。雲雨是能潤。草木是所生所潤。所生
T34n1718_p0090b26║所潤通皆有用。而藥草用強。有漏諸善悉能
T34n1718_p0090b27║除惡無漏為最。無漏眾中四大弟子。以譬
T34n1718_p0090b28║領佛譬深會聖心。佛讚善哉甚為希有。述
T34n1718_p0090b29║其得解以喻其人。故稱藥草喻品。夫藥草
T34n1718_p0090c01║叢育日久。一蒙雲雨扶疏暐曄。芽莖豐蔚
T34n1718_p0090c02║於外。力用充潤於內。譬諸無漏住最後身
T34n1718_p0090c03║有餘涅槃。更不願求無上佛道。今得聞經
T34n1718_p0090c04║自乘佛乘兼以運人。文云。我等今日真是
T34n1718_p0090c05║聲聞。以佛道聲令一切聞。內外自他具勝
T34n1718_p0090c06║力用。故稱藥草喻品。夫【CL119n1491_p0128b01】藥草者。能除四大
T34n1718_p0090c07║風冷。補養五臟還年駐色。今蒙雲雨忽
T34n1718_p0090c08║成藥王。餌之遍治眾病變體成仙。譬諸
T34n1718_p0090c09║無漏聞經破無明惑開佛知見。文云。我等
T34n1718_p0090c10║今日真是佛子。無上寶聚不求自得。佛子所
T34n1718_p0090c11║應得者皆已得之。面於佛前得受記莂。
T34n1718_p0090c12║嘉著而稱微。故言藥草喻品。前一番是師弟
T34n1718_p0090c13║領述。世界悉檀意也。次一番生善為人意也。
T34n1718_p0090c14║次一番。是對治第一義。兩悉檀意也。是名
T34n1718_p0090c15║因緣釋品。餘約教本跡觀心準例可知。不
T34n1718_p0090c16║復記(云云)。此品是譬說中第三述成段。舊云。
T34n1718_p0090c17║述其十三偈歎佛恩深。又述其教作人譬文
T34n1718_p0090c18║言曲巧。師云。不應偏爾。經稱善說如來真
T34n1718_p0090c19║實功德。備述其領權領實。明文在此。十三
T34n1718_p0090c20║偈止是二乘齊教荷恩。教作人譬是佛權功
T34n1718_p0090c21║德耳。今言都述其周遍領解。始天性結緣。中
T34n1718_p0090c22║間追誘。終於【CL119n1491_p0129a01】付財。自微自著無量無邊諸
T34n1718_p0090c23║恩德也。其文為二。一略述成。二廣述成。略述
T34n1718_p0090c24║又二。一雙述善哉。二領所不及。雙述者。一
T34n1718_p0090c25║善哉述其兩處領實。一善哉述其兩處領
T34n1718_p0090c26║權。善說如來真實功德者。真實是述實。功
T34n1718_p0090c27║德是述權。又華嚴之擬宜領實也。三藏之誘
T34n1718_p0090c28║引領權也。方等之體信。般若之領教。俱領
T34n1718_p0090c29║權實也。法華之付財專論實也。辭致曲巧故
T34n1718_p0091a01║言善說。皆是佛法故言真實。誠如所言者印
T34n1718_p0091a02║定之旨也。又從如來復有下。述其領所不
T34n1718_p0091a03║及。云何不及。謂退進橫豎亦橫亦豎非橫非
T34n1718_p0091a04║豎皆不及也。所以者何。大雲普覆遍荷清
T34n1718_p0091a05║涼。大雨俱霑無不蒙澤。咸令世間皆得知
T34n1718_p0091a06║見未曾有法。那忽齊教止領二乘得益。不
T34n1718_p0091a07║道人天小草。是為退所不及。菩薩名上
T34n1718_p0091a08║草。亦名小樹大樹。敷榮鬱茂自他饒益而【CL119n1491_p0129b01】復
T34n1718_p0091a09║不領。是為進所不及。又十法界同成佛法
T34n1718_p0091a10║界。那忽止領二乘。餘八法界都不涉言。是
T34n1718_p0091a11║為橫所不及。又七方便從淺至深皆入真
T34n1718_p0091a12║實。餘五方便都不在言。是為豎所不及。又
T34n1718_p0091a13║三世利益未曾暫廢。是為亦橫亦豎所不
T34n1718_p0091a14║及。夫山川谿谷(云云)。總言一地。一地能生
T34n1718_p0091a15║未嘗揀擇攘彼受此。草木種子皆依於地
T34n1718_p0091a16║更無餘依。一雲靉靆無處不密。一雨一味
T34n1718_p0091a17║不隔枯榮。普潤既同普得增長。如來平等
T34n1718_p0091a18║不可思議。實不先頓後漸初三末一。如龍
T34n1718_p0091a19║興慶雲普雨於一切身心不降雨除熱得
T34n1718_p0091a20║清涼。是為五乘七方便十方三世平等廣大
T34n1718_p0091a21║甚深博遠不可思議無有差別。是為非橫
T34n1718_p0091a22║非豎領所不及。不及之旨非都頓奪。特以
T34n1718_p0091a23║初心望後心。未窮極地故云不盡耳。又
T34n1718_p0091a24║初悟初阿。亦具後茶功德。但齊教之領【CL119n1491_p0130a01】未
T34n1718_p0091a25║暇進領橫豎周遍耳。又權行大士宜應如
T34n1718_p0091a26║此也。廣述成又二。長行偈頌。長行又二。初
T34n1718_p0091a27║述成開三顯一。次從汝等迦葉下結歎。初
T34n1718_p0091a28║有法譬合。法中又二。初先舉法王者。不虛
T34n1718_p0091a29║勸信也。次於一切法下。正述開三顯一。夫人
T34n1718_p0091b01║王外無所畏內不二言。法王亦爾。眾惡已
T34n1718_p0091b02║盡發言誠諦。舊云。述中根不虛。獎下根信
T34n1718_p0091b03║受。今言佛法雖多不出權實。權實之外更
T34n1718_p0091b04║無別法。而言無量者此意難信。故舉法王
T34n1718_p0091b05║勸信。又為下大雲譬作本。從於一切法下。
T34n1718_p0091b06║約教明開權顯實。從如來觀知下。約智明
T34n1718_p0091b07║開權顯實。由二教顯二智。由二智。說二教。
T34n1718_p0091b08║智教相成也。一切法者。謂七方便橫也。對
T34n1718_p0091b09║一實為豎也。若言不爾。何故二萬億佛所
T34n1718_p0091b10║初發大心。中間取小。又流轉五趣。又十法
T34n1718_p0091b11║界一人尚具。況七方便耶。此法雖【CL119n1491_p0130b01】多←方便波
T34n1718_p0091b12║羅蜜照之。罄無不盡。以隨其類音。說之
T34n1718_p0091b13║無不逗會。為人天說戒善。為二乘說諦
T34n1718_p0091b14║緣。為三藏說事度。為通教說無生。為別
T34n1718_p0091b15║教說次第開如來藏。是名述其領開三
T34n1718_p0091b16║也。從其所說法下。約教述其顯實也。地者
T34n1718_p0091b17║實相也。究竟非二故名一。其性廣博故名為
T34n1718_p0091b18║切。寂而常照故名為智。無住之本立一切
T34n1718_p0091b19║法故名為地。此圓教實說也。凡有所說皆
T34n1718_p0091b20║令眾生到此智地。顯實之文灼然如日。云
T34n1718_p0091b21║何闇寱作餘解耶。例大品廣歷諸法皆
T34n1718_p0091b22║摩訶衍。衍即大乘乘即實相。實相即一切智
T34n1718_p0091b23║地。上文云唯此一事實指此地也。餘二則
T34n1718_p0091b24║非真。指七方便也。此約漸頓二教。述其開
T34n1718_p0091b25║權顯實也。從如來觀知一切諸法下。約智
T34n1718_p0091b26║述開權顯實。觀一切歸趣。是能照權也。究
T34n1718_p0091b27║竟明了者能照實也。二智所照偏圓【CL119n1491_p0131a01】兩境通
T34n1718_p0091b28║達無礙。故能說權實二教。此舉智釋教也。
T34n1718_p0091b29║知所歸趣是識藥。深心所行是知病。病
T34n1718_p0091c01║藥俱是權法。權法各有歸趣。戒善等近趣
T34n1718_p0091c02║人天。若作緣義低頭舉手遠趣佛果。念處
T34n1718_p0091c03║道品等近趣涅槃。若作福德莊嚴。汝等所
T34n1718_p0091c04║行是菩薩道遠趣寶所。乃至六度通別等法。
T34n1718_p0091c05║近遠歸趣途轍不同可解。又戒善是人天藥。
T34n1718_p0091c06║諦緣度是三乘人藥。乃至通別等亦可解。深
T34n1718_p0091c07║心所行有二種。深心著於依正。又深心著
T34n1718_p0091c08║所執之法。著依正者。起深重十惡障人天
T34n1718_p0091c09║乘。著所執法。起四倒三道六蔽四住五住
T34n1718_p0091c10║等。障諸聖乘。當知深心病相不同。權智照
T34n1718_p0091c11║之通達無礙。又於諸法究盡明了者。實智所
T34n1718_p0091c12║照也。一切權法無不入實故言究竟。實智
T34n1718_p0091c13║所知故言了。佛眼所見故言明。若此智照
T34n1718_p0091c14║此藥此病。不照彼藥彼【CL119n1491_p0131b01】病。彼智照彼不能
T34n1718_p0091c15║照此。種別不同者。權智照也。一智遍照
T34n1718_p0091c16║一切藥一切病。實智照也。能示眾生如此圓
T34n1718_p0091c17║境智。故言一切智慧也。又一切法者。謂十
T34n1718_p0091c18║法界也。十法各各相欲不同。各獲果報歸
T34n1718_p0091c19║趣亦異。知諸法盡者名知病。知一切深心
T34n1718_p0091c20║所著。名知藥。藥有深淺。大品云。如實智知
T34n1718_p0091c21║貪欲心瞋癡心。以如實智知名知深心。如
T34n1718_p0091c22║理通達無有障礙。若戒善諦緣度等一切法
T34n1718_p0091c23║藥。悉用如實智知者。名通達無礙。又權智
T34n1718_p0091c24║文中。通達無礙者。約權論實。實智文中。又
T34n1718_p0091c25║於諸法諸法者。約實論權。二文亙現者。此
T34n1718_p0091c26║明實是權實權是實權。當知究竟非權非
T34n1718_p0091c27║實。非差別非不差別以智方便權有差
T34n1718_p0091c28║別。悉到智地則無差別。如地無差別草木
T34n1718_p0091c29║若干若干無若干無若干若干。又如約心
T34n1718_p0092a01║論法約法論心。心有【CL119n1491_p0132a01】諸數法無諸數。心不
T34n1718_p0092a02║離法法不離心。無數而數數而無數耳。權
T34n1718_p0092a03║實亦爾(云云)。從譬如下。第二譬說。文為二。
T34n1718_p0092a04║初譬說。後復宗稱歎。譬有開合。開為二。
T34n1718_p0092a05║一差別譬。譬上述權教權智。二無差別譬。
T34n1718_p0092a06║譬上述實教實智也。三草二木纖濃不等
T34n1718_p0092a07║故言差別。一地一雨普載普潤故無差別。若
T34n1718_p0092a08║觀其末派。謂各各不同。若究其根榮莫
T34n1718_p0092a09║非地雨。內合方便智照七五各異實智往照
T34n1718_p0092a10║終歸一實。一實七五七五一實。差別無差別。
T34n1718_p0092a11║無差別差別(云云)。差別譬有六。一土地二卉
T34n1718_p0092a12║木三密雲四注雨五受潤六增長。初土地譬。
T34n1718_p0092a13║舊總舉三千土地。別出山川谿谷。為五乘
T34n1718_p0092a14║習因。谷受水多譬菩薩。谿譬支佛川譬聲
T34n1718_p0092a15║聞。山高受潤少譬人天乘。今謂習因應譬
T34n1718_p0092a16║種子受潤增長。而土地山川雖有受潤。闕
T34n1718_p0092a17║於種子增長二【CL119n1491_p0132b01】義。又下文合譬云。普遍世界
T34n1718_p0092a18║天人脩羅。頌偈云。於諸天人一切眾中。皆不
T34n1718_p0092a19║以土地等譬習因。今所不用。今以大千世
T34n1718_p0092a20║界。譬眾生世間。山川谿谷土地。譬五陰世
T34n1718_p0092a21║間。世界無別法。為山川谿谷土地所成。眾
T34n1718_p0092a22║生無別法。為五陰所成。土地既通譬識陰。
T34n1718_p0092a23║山川谿谷譬四陰。能依草木雖依土地等。
T34n1718_p0092a24║土地等非即草木。草木質幹但名草木。草木
T34n1718_p0092a25║種子更無別名。但取能生之功名種子。所
T34n1718_p0092a26║生質幹名草木。皆植根於地。地則本也。內
T34n1718_p0092a27║合習因習果。雖依五陰。五陰非即因果。要
T34n1718_p0092a28║依於陰得有習因。增長成辦名習果。果因
T34n1718_p0092a29║依陰而起。則山川土地譬成。草木種子受潤
T34n1718_p0092b01║增長譬悉成也。又更顯別譬者。山雖高峻
T34n1718_p0092b02║亦有洿隆等五相。乃至土地雖平。亦有丘
T34n1718_p0092b03║池等五相。即譬五乘五陰。山高譬菩薩五
T34n1718_p0092b04║陰。【CL119n1491_p0133a01】川譬支佛谿譬聲聞。土地譬天。谷下譬
T34n1718_p0092b05║人。一一五陰皆有習因習果所依。猶如山
T34n1718_p0092b06║川谿谷土地皆為種子質幹等所依也。又用
T34n1718_p0092b07║三千大千世界。譬正因之理通為一切所依
T34n1718_p0092b08║也。山川谿谷土地。譬眾生陰界入果報色心
T34n1718_p0092b09║也。草木叢林譬眾生習因。此三法不相離。
T34n1718_p0092b10║習依陰入陰入不出法性。如草木依山川。
T34n1718_p0092b11║山川依世界(云云)。六文宛然云何作義。又次
T34n1718_p0092b12║第如此。云何間糅經文。抄著前後耶。所生
T34n1718_p0092b13║卉木下。第二所生卉木譬。卉是草之都名。木
T34n1718_p0092b14║是樹之總稱眾草成叢眾樹成林。治病力用
T34n1718_p0092b15║勝者稱為藥。如善法中皆能治惡。而無漏
T34n1718_p0092b16║善治惑義勝。下卉木中。樹林枝榦覆蔭廣
T34n1718_p0092b17║器用大。故喻二菩薩。種類若干者。五乘七善
T34n1718_p0092b18║因果種子故言若干。即是種類各有稱謂即
T34n1718_p0092b19║是名也。各有體相即是【CL119n1491_p0133b01】色也。密雲下。第三
T34n1718_p0092b20║密雲譬。雲有形色覆蔭。下文有雷聲遠震。
T34n1718_p0092b21║覆蔭譬佛慈悲。形色譬佛應世。雷聲譬佛
T34n1718_p0092b22║言教。密雲即三密也。慈悲即意密。形色即身
T34n1718_p0092b23║密。雷聲即口密。彌布者遍也。既密又遍故
T34n1718_p0092b24║言彌布也。以慈悲熏應身說法遍十法界。
T34n1718_p0092b25║故言彌布也。經律異相云。雲有五色。青者
T34n1718_p0092b26║風多赤火多。黃白地多黑水多。有四電師。東
T34n1718_p0092b27║身味南百主西阿竭羅北阿祝藍。四電鬥諍
T34n1718_p0092b28║是故有雷。又水火風地鬥故有雷。五事無
T34n1718_p0092b29║雨。一風起吹。二火起焦。三阿修羅手接入
T34n1718_p0092c01║海。四雨師淫亂。五國王不理治。雨師瞋故
T34n1718_p0092c02║不雨(云云)。一時等注下。第四注雨譬。譬用
T34n1718_p0092c03║口密八音四辯。宣注法雨利潤眾生。其
T34n1718_p0092c04║澤普洽下。第五霑潤譬。法寶普雨七種眾生。
T34n1718_p0092c05║心地所有。習因種子。即生聞慧名為霑洽。
T34n1718_p0092c06║枝葉根莖者。信【CL119n1491_p0134a01】為根戒為莖。定為枝慧為
T34n1718_p0092c07║葉。次第相資故譬此四也。小根莖等即人
T34n1718_p0092c08║天信戒。中根莖等即二乘信戒。大根莖等即
T34n1718_p0092c09║菩薩信戒。諸樹大小下。第六增長譬。更復略
T34n1718_p0092c10║牒明其草木隨分受潤。習報兩因善法既
T34n1718_p0092c11║蒙法雨。習報兩果各得增長。稱其種性者。
T34n1718_p0092c12║明施權稱機。小者不過分。大者不減少。
T34n1718_p0092c13║即是七種習報兩因也。花果敷實者。習報二
T34n1718_p0092c14║果也。又云增長即三義。稱其種性即是增長
T34n1718_p0092c15║之由。由設教稱機也。各得增長正明增長。
T34n1718_p0092c16║花果敷榮即增長之相也。雖一地所生下。大
T34n1718_p0092c17║段第二一地一雨無差別譬。顯於一實也。此
T34n1718_p0092c18║有三。一一地所生。道前心地所生。終因道
T34n1718_p0092c19║後智地。二一雲所雨。一音所宣一乘法門。
T34n1718_p0092c20║開發道中五種善根。終是一音平等之教。三
T34n1718_p0092c21║三草二木稟益不自覺知。五種善根蒙【CL119n1491_p0134b01】佛法
T34n1718_p0092c22║雨隨分增長。而不自知五種之因皆依一
T34n1718_p0092c23║佛性。亦不自知五乘之教皆是大乘。亦不
T34n1718_p0092c24║自知同歸佛慧。唯有如來能知也。迦葉當
T34n1718_p0092c25║知如來下合譬也。合差別譬為二。先正合。
T34n1718_p0092c26║次提譬帖合。差別譬有六。今合不次第。開
T34n1718_p0092c27║譬明機前論眾生。合譬明應前合如來。如
T34n1718_p0092c28║來是化主也。此中第一正合上第三密雲。亦
T34n1718_p0092c29║兼合第一世界。此中第二合上第四注雨譬。
T34n1718_p0093a01║此中第三合上第一世界山川谿谷譬。此中
T34n1718_p0093a02║第四合上第二草木。此中第五合上第五霑
T34n1718_p0093a03║潤此中第六合上第六增長譬也。合譬次第
T34n1718_p0093a04║者。明如來應世則有八音說法。說法即有
T34n1718_p0093a05║受化眾生。眾生聞法各霑道潤。得潤是同
T34n1718_p0093a06║不無差別增長(云云)。第一合密雲。先舉佛
T34n1718_p0093a07║身密合雲有形。後舉佛口密合雲有聲。
T34n1718_p0093a08║如來亦復如是出現於世【CL119n1491_p0135a01】即是正合應身出
T34n1718_p0093a09║世也。如大雲起即舉譬帖合。明如來大慈
T34n1718_p0093a10║現身覆育一切也。以大音聲者。即是舉佛
T34n1718_p0093a11║口密。合雲有聲也。天人阿脩羅者。別舉三
T34n1718_p0093a12║善道。稟口密之益也。即是三乘根性三十
T34n1718_p0093a13║子。別稟聲益也。如彼大雲。即是舉譬帖合
T34n1718_p0093a14║雲有聲也。遍覆大千者。通舉一切皆是佛子
T34n1718_p0093a15║俱蒙口密益也。或時但合五譬。將普遍世
T34n1718_p0093a16║界下。兼合世界土地也。世界即是國土世間。
T34n1718_p0093a17║天人修羅即是假名五陰世間。假名合上世
T34n1718_p0093a18║界。五陰合上山川谿谷也。於大眾中而唱
T34n1718_p0093a19║下。即是第二合上第四注雨譬。先標章門。
T34n1718_p0093a20║次勸聽受。章門有六。一十號。謂如來應供
T34n1718_p0093a21║等。二四弘。謂未度令度等。三三達。謂今世
T34n1718_p0093a22║後世等。四一心三智。謂知者具足。五五眼。
T34n1718_p0093a23║謂見者。六三業共智慧行。知道謂意不護。
T34n1718_p0093a24║開道謂身不【CL119n1491_p0135b01】護。說道謂口不護。亦稱為導
T34n1718_p0093a25║師。謂知道者等也。汝等天人下。勸物聽受。
T34n1718_p0093a26║佛八音詮吐六種法門。從多為論勸三善
T34n1718_p0093a27║道。宜應往聽法也。爾時無數億種乃至而聽
T34n1718_p0093a28║法。此中第三合上第一山川譬。攬果報而
T34n1718_p0093a29║有眾生。如依山川得有世界等。百千萬億
T34n1718_p0093b01║者。即是十法界眾生也。今正語七方便眾生
T34n1718_p0093b02║差別。配如上說。或從汝等天人者。皆合山
T34n1718_p0093b03║川譬也。如來于時乃至精進懈怠。即是第四
T34n1718_p0093b04║合上第二卉木譬。舊云。此文長出不合上。
T34n1718_p0093b05║今明上譬中。有卉木差別大小不同。此中明
T34n1718_p0093b06║根有利鈍行有進怠。正是習因深淺。與卉
T34n1718_p0093b07║木義同。豈非合譬而言長出。于時者。若論
T34n1718_p0093b08║漸初。即是鹿苑初說三乘時。若論中間處
T34n1718_p0093b09║處得論于時。利鈍者。總判三途因惡果苦。
T34n1718_p0093b10║不能受道名為鈍。七種方便聞教得益。名
T34n1718_p0093b11║【CL119n1491_p0136a01】為利。別判人天但受果報不肯受道。名為
T34n1718_p0093b12║鈍。三乘根性斷惑出界。名為利。又聲聞觀
T34n1718_p0093b13║生滅。名為鈍。菩薩觀不生滅。名為利。通別
T34n1718_p0093b14║圓(云云)。三途放逸名怠。人天持五戒十善為
T34n1718_p0093b15║精。人天不厭苦為怠。二乘怖畏無常為
T34n1718_p0093b16║精。二乘貪證不求作佛為怠。菩薩志求
T34n1718_p0093b17║佛道為進(云云)。從隨其所堪至快得善利。
T34n1718_p0093b18║即第五合上第五受潤譬。隨其所堪。即是
T34n1718_p0093b19║稱會機宜。無增減之失。歡喜得善利。即是
T34n1718_p0093b20║各蒙法潤受益也。是諸眾生聞是法已。第
T34n1718_p0093b21║六合上第六增長譬。現世安隱後生善處者。
T34n1718_p0093b22║即是報因感報果。合花敷增長。亦得聞法乃
T34n1718_p0093b23║至入道者。即是習因牽習果。合上果實增
T34n1718_p0093b24║長。聞是法已合上增長之由。現世安隱正
T34n1718_p0093b25║合增長。後生善處者。是合增長之相也。佛
T34n1718_p0093b26║如大雲普覆一切。三途亦得霑潤增長。如
T34n1718_p0093b27║【CL119n1491_p0136b01】說般若方等明地獄得益也。又諸經中。亦
T34n1718_p0093b28║說龍鳥鬼神等聞法得道。若火滅湯冷。即
T34n1718_p0093b29║是現世安隱。或生天上人中。即是後生善處。
T34n1718_p0093c01║於天人中修道。即是以道受樂。若人天聞
T34n1718_p0093c02║法持戒福德扶身。鬼龍不犯。即是現世安
T34n1718_p0093c03║隱。或天還生天人還生人。或天人互生。即
T34n1718_p0093c04║是後生善處。生能悟解即是以道受樂。二乘
T34n1718_p0093c05║聞法得有餘涅槃。是現世安隱。如下文云
T34n1718_p0093c06║是人於所得功德生滅度想。我於餘國作
T34n1718_p0093c07║佛。更有異名。此人於彼國得聞是經。指
T34n1718_p0093c08║方便有餘之土是善處。於彼聞經是得道受
T34n1718_p0093c09║樂。若生身菩薩。聞盧舍那佛說法得無生
T34n1718_p0093c10║忍。即現世安隱。後生淨滿世界。為法身眷
T34n1718_p0093c11║屬。即是善處以道受樂。離諸障礙者。即是現
T34n1718_p0093c12║世安隱。任力所堪漸得入道。即後世以道受
T34n1718_p0093c13║樂。五乘者。五戒乘出三途苦。【CL119n1491_p0137a01】十善乘出人
T34n1718_p0093c14║道八苦。聲聞乘出三界無常苦。緣覺乘出從
T34n1718_p0093c15║他聞法苦。菩薩乘出內無利智外無相好
T34n1718_p0093c16║苦。是為五乘。問但應以人天為世間乘餘
T34n1718_p0093c17║是出世間乘。又佛為實乘餘是權乘。又佛
T34n1718_p0093c18║為果乘餘是因乘。又應為三乘。人天為下
T34n1718_p0093c19║二乘為中佛為上。又人天名不斷煩惱乘。
T34n1718_p0093c20║二乘名斷煩惱乘。佛名非斷非不斷乘。又人
T34n1718_p0093c21║天名不斷。佛名斷。二乘名亦斷亦不斷。又
T34n1718_p0093c22║凡夫賢聖。非凡非聖。有空非有非空等乘(云
T34n1718_p0093c23║云)。大論明五善根。勝鬘辨四藏。與三草二
T34n1718_p0093c24║木云何。人天為二善。二乘為一。佛菩薩為
T34n1718_p0093c25║五。開大合小。五乘開小合大。四藏合凡
T34n1718_p0093c26║開聖。五乘則凡聖俱開。隨緣不同耳。如彼
T34n1718_p0093c27║大雲下。第二提譬帖合六意者。大雲帖合
T34n1718_p0093c28║第一形聲兩益。雨於一切帖合第二六章法
T34n1718_p0093c29║門。卉木叢林帖合第【CL119n1491_p0137b01】四受化眾生利鈍怠進
T34n1718_p0094a01║習因深淺。如其種性具足蒙潤。帖合第五受
T34n1718_p0094a02║潤得法利。各得生長帖合第六現世安隱增
T34n1718_p0094a03║長也。如來說法一相下。第二合無差別譬。
T34n1718_p0094a04║上開三今合亦三。但不次第。一相一味下。雙
T34n1718_p0094a05║合一地一雨。所謂下。雙釋一地一雨。其有
T34n1718_p0094a06║眾生下。合上而諸草木各有差別。所以者何
T34n1718_p0094a07║下。釋於差別如來能知差別無差別。一相
T34n1718_p0094a08║者。眾生之心同一真如相。是一地也。一味者。
T34n1718_p0094a09║一乘之法同詮一理。是一雨也。昔於一實
T34n1718_p0094a10║相。方便開為七相。於一乘法分別說有七
T34n1718_p0094a11║教。佛知究竟終歸一相一味也。所謂下。雙
T34n1718_p0094a12║釋一相一味。眾生心性即是性德。解脫遠離
T34n1718_p0094a13║寂滅三種之相。如來一音說此三法即是三
T34n1718_p0094a14║味。此三相則以為境界。緣生中道之行。終
T34n1718_p0094a15║則得為一切智果。故言究竟至於一切【CL119n1491_p0138a01】種
T34n1718_p0094a16║智也。合草木差別譬。如後解不重記。有時
T34n1718_p0094a17║作三意合。一無差別意。合上一地一雨。二
T34n1718_p0094a18║差別意合上草木差別。三如來能知釋成兩
T34n1718_p0094a19║意。無差別者。謂一相一味。一相合上一地
T34n1718_p0094a20║也。解脫相者無生死相。離相者無涅槃相。
T34n1718_p0094a21║滅相者無相亦無相。唯有實相故名一相。
T34n1718_p0094a22║一相即無住本立一切法。無住無相即無差
T34n1718_p0094a23║別也。立一切法即有差別。差別如卉木。無差
T34n1718_p0094a24║別如一地。地雖無差別。而能生桃梅卉木
T34n1718_p0094a25║差別等異。桃李卉木雖差。而同是一堅相。
T34n1718_p0094a26║若知地具桃李。即識實中有權。解無差別
T34n1718_p0094a27║即是差別。若知桃李堅相。即識權中有實。
T34n1718_p0094a28║解差別即是無差別。以是義故。以一相合
T34n1718_p0094a29║上一地譬也。一味即是實教純一無雜。例
T34n1718_p0094b01║一相可解。解脫者。無分段變易二邊業縛。
T34n1718_p0094b02║故名解脫相。離相者。得中道【CL119n1491_p0138b01】智慧。此慧能
T34n1718_p0094b03║遠離二邊無所著。故名離相。滅。相者二邊
T34n1718_p0094b04║因滅得有餘涅槃。二邊果滅得無餘涅槃。故
T34n1718_p0094b05║名滅相。句句例作差無差別義。準一相可
T34n1718_p0094b06║解。究竟至於一切種智者。若得二邊滅相。
T34n1718_p0094b07║即是通別二惑盡。入佛知見。以一切種智心
T34n1718_p0094b08║中行般若。初發畢竟二不別故言究竟。此
T34n1718_p0094b09║即佛之智慧。故言一切種智也。從其有眾
T34n1718_p0094b10║生聞如來法不自覺知者。即是明差別義。從
T34n1718_p0094b11║此下明差別者。眾生是山川假實之差別。
T34n1718_p0094b12║亦是種子之差別。如來即是雲聞法即是雨。
T34n1718_p0094b13║讀誦修行即是潤。功德即增長。如此等差別
T34n1718_p0094b14║皆不能知也。就文為五。一眾生不知。二如
T34n1718_p0094b15║來能知。三舉譬帖合眾生不知。四牒前結
T34n1718_p0094b16║釋如來能知。五釋疑。其有眾生者。舉不知
T34n1718_p0094b17║之人。法謂聞一音之法。持說者是正明
T34n1718_p0094b18║不知。持說不同【CL119n1491_p0139a01】修行各異。人天作戒善之
T34n1718_p0094b19║解。三乘作諦緣度解。解既不同即是差別。
T34n1718_p0094b20║所得功德不自覺知者。明五人雖各稟教。
T34n1718_p0094b21║不知佛是一味無差別教。亦不知七種方
T34n1718_p0094b22║便各各作解。而各執己解為實。此則不知
T34n1718_p0094b23║於權。亦不識實。即是差別不自覺知也。第
T34n1718_p0094b24║二如來能知。略減數舉十境合為四意。一
T34n1718_p0094b25║約四法知。二約三法知。三約二法知。四
T34n1718_p0094b26║約一法能知。約四法者。謂種相體性。種者
T34n1718_p0094b27║三道是三德種。淨名云。一切煩惱之儔為如
T34n1718_p0094b28║來種。此明由煩惱道即有般若也。又云。五
T34n1718_p0094b29║無間皆生解脫相。此由不善即有善法解
T34n1718_p0094c01║脫也。一切眾生即涅槃相不可復滅。此即
T34n1718_p0094c02║生死為法身也。此就相對論種。若就類論
T34n1718_p0094c03║種。一切低頭舉手悉是解脫種。一切世智三
T34n1718_p0094c04║乘解心即般若種。夫有心者皆當作佛即法
T34n1718_p0094c05║身種。諸【CL119n1491_p0139b01】種←差別如來能知。一切種秖是一
T34n1718_p0094c06║種。即是無差別。如來亦能知。差別即無差別。
T34n1718_p0094c07║無差別即差別。如來亦能知。相體性。約十法
T34n1718_p0094c08║界十如中釋。若論差別即十法界相。若論
T34n1718_p0094c09║無差別即一佛界相。差別無差別如來能知。
T34n1718_p0094c10║差即無差無差即差。如來亦能知。體性例然
T34n1718_p0094c11║可解。從念何事下。約三法明如來能知。
T34n1718_p0094c12║三法者即是三慧。仍有三重。一三慧境。二三
T34n1718_p0094c13║慧體。三三慧因緣。念何事是明三慧用。念
T34n1718_p0094c14║取於所念之事。即是三慧境。從云何念者。
T34n1718_p0094c15║念是記錄所聞之法。正是念慧之體也。從以
T34n1718_p0094c16║何法念下。即是三慧取境聞法是其因緣。
T34n1718_p0094c17║又三慧境境智因緣合故。得有三慧法。復
T34n1718_p0094c18║名因緣也。如此三乘三慧。昔謂境體因緣
T34n1718_p0094c19║有異。即是差別。若入圓妙三慧。即無差別。
T34n1718_p0094c20║此有差別無差別如來能知。又差【CL119n1491_p0140a01】即無差。無
T34n1718_p0094c21║差即差。如來亦能知。從以何法下。約二法
T34n1718_p0094c22║明如來能知。以何法即是因。得何法即是果。
T34n1718_p0094c23║五乘之因各得其果。即是差別。眾生如佛如。
T34n1718_p0094c24║一如無二如。唯是一因一果。即無差別差別
T34n1718_p0094c25║無差別。如來亦能知。差即無差無差即差。
T34n1718_p0094c26║如來亦能知。從眾生住於種種之地。是約一
T34n1718_p0094c27║法如來能知。七方便住於七位。故言種種
T34n1718_p0094c28║之地。此即差別。如來用如實佛眼見之。如
T34n1718_p0094c29║眾流入海失於本味。則無差別。隨他意語
T34n1718_p0095a01║以智方便而演說之。則如來能知差別。其
T34n1718_p0095a02║所說法皆悉到於一切智地。則如來能知無
T34n1718_p0095a03║差別(云云)。從如彼卉木下。第三舉譬。帖合
T34n1718_p0095a04║眾生不知也。從如來知是下。第四牒前總
T34n1718_p0095a05║結能知也。一相一味等。如前釋。一相一味
T34n1718_p0095a06║解脫離滅等。為緣分別。即是一中無量。究竟
T34n1718_p0095a07║涅槃終歸於空。【CL119n1491_p0140b01】即是無量中一。此是牒前重
T34n1718_p0095a08║釋無差別也。何者。一相一味解脫離滅。若
T34n1718_p0095a09║是二乘法體。猶是差別言宣。今作大乘究竟
T34n1718_p0095a10║涅槃終歸於空。即通無差別。究竟涅槃結前
T34n1718_p0095a11║諸句皆非二乘有餘無餘。乃是究竟涅槃也。
T34n1718_p0095a12║常寂滅相者。結諸句非是小乘寂滅。乃是常
T34n1718_p0095a13║住寂滅。上文云。諸法從本來常自寂滅相。即
T34n1718_p0095a14║此義也。終歸於空者。非是灰斷之空。乃是中
T34n1718_p0095a15║道第一義空。鄭重抵掌簡實異權。舊云終
T34n1718_p0095a16║歸於空者。雖復神通延壽無量示現復倍上
T34n1718_p0095a17║數。壽盡終歸灰斷。故言終歸空。此苦佛苦
T34n1718_p0095a18║經那可言。光宅云。終歸入有餘。捨無常身
T34n1718_p0095a19║智也。有人難此解。若爾與二乘何異。經文
T34n1718_p0095a20║舉兩究竟。初究竟至於一切種智。此舉智
T34n1718_p0095a21║果對二乘智非究竟。二舉究竟涅槃常寂
T34n1718_p0095a22║滅相終歸於空。此舉斷對二乘斷【CL119n1491_p0141a01】非究竟。
T34n1718_p0095a23║究竟之文。知非小乘空也。龍印云。大涅槃
T34n1718_p0095a24║空無法相無煩惱故名空。終歸常住第一
T34n1718_p0095a25║義空。忠師云。終歸第一義空智慧。有人云。
T34n1718_p0095a26║佛果無累故言空。注者云。空有洞遣乃名
T34n1718_p0095a27║空。古諸師皆不作小解。光宅何意獨然。佛
T34n1718_p0095a28║知是已觀眾生下。第五斷物疑。佛昔既知始
T34n1718_p0095a29║末皆一。何不鹿苑即為說實。釋云。觀眾生
T34n1718_p0095b01║心欲。隨三悉檀而將護之。恐其誹謗故不
T34n1718_p0095b02║即說也。汝等迦葉下。第二復宗稱述欲釋
T34n1718_p0095b03║疑。疑者。聞佛無量功德。謂四弟子齊教領
T34n1718_p0095b04║解何必是實。故佛稱述雖未及佛地齊教
T34n1718_p0095b05║不虛也。亦是引發下根。令同得悟。文為
T34n1718_p0095b06║二。初述二釋。先歎希有者。凡夫有反復聞
T34n1718_p0095b07║能得益。菩薩是已事解不多奇。無為正位
T34n1718_p0095b08║能捨證入實甚為希有。能知隨宜說法述
T34n1718_p0095b09║能領開三。次言能信受。即述其【CL119n1491_p0141b01】領顯一。所
T34n1718_p0095b10║以者何釋述意。明佛於一道說三深玄
T34n1718_p0095b11║難解而汝能信也。私謂。前文云如來復有
T34n1718_p0095b12║無量功德汝等說不能盡。後文云汝等甚為
T34n1718_p0095b13║希有者。佛恩普被猶如雲雨靡不覆潤。佛
T34n1718_p0095b14║恩普載猶如大地靡不生成。豈有為一機
T34n1718_p0095b15║一方。而已。故言汝等說不能盡。佛恩雖普
T34n1718_p0095b16║眾生日用不自覺知。如三草二木植根乎
T34n1718_p0095b17║地稟潤乎雨而不能知。汝等能知始終十
T34n1718_p0095b18║恩甚為希有。未度令度等。述其知佛四弘誓
T34n1718_p0095b19║恩甚為希有。眾生現世安隱後生善處以道
T34n1718_p0095b20║受樂。述其知大慈與樂恩甚為希有。既聞
T34n1718_p0095b21║法已離諸障礙任力所能漸得入道。述其知
T34n1718_p0095b22║大悲拔苦恩甚為希有。輪王釋梵是小藥草。
T34n1718_p0095b23║述其知勸善除熱惱恩甚為希有。知無漏
T34n1718_p0095b24║法能得涅槃及緣覺證是中藥草。述其知除
T34n1718_p0095b25║諸熱見愛恩甚【CL119n1491_p0142a01】為希有。上草小樹是為恥
T34n1718_p0095b26║小慕大。述其知遮醜之恩甚為希有。大樹
T34n1718_p0095b27║是述其莊嚴之恩甚為希有最實事一地一
T34n1718_p0095b28║雨。述其知付財坐座身心財法自在安樂
T34n1718_p0095b29║之恩甚為希有。佛述其差別歎者。歎十恩
T34n1718_p0095c01║文盡。若述其無差別歎者。即是一大恩也。
T34n1718_p0095c02║偈有五十四行半。頌上開顯。開顯有法譬。
T34n1718_p0095c03║今皆頌。初四行頌法說。次五十行半頌譬
T34n1718_p0095c04║說。法說復二。先舉法王二則開顯。今初半
T34n1718_p0095c05║偈頌法王不虛。下三行半頌開顯。上文二教
T34n1718_p0095c06║二智今亦具頌。初一行半頌二教。後二行頌
T34n1718_p0095c07║二智。初隨眾生下半行頌權教。次如來尊重
T34n1718_p0095c08║下。第二一行頌實教。次有智若聞下一行。頌
T34n1718_p0095c09║釋權智。後是故迦葉下一行。頌釋實智。隨
T34n1718_p0095c10║種種緣說種種教。悉為令得大乘正見。自
T34n1718_p0095c11║此之前皆名邪見也。此頌是如來四悉檀
T34n1718_p0095c12║【CL119n1491_p0142b01】意。破有法王即對治意。隨眾生欲即世界意。
T34n1718_p0095c13║智聞信解疑悔永失是為人意。令得正見第
T34n1718_p0095c14║一義意。三悉檀即頌上以智方便而為演說。
T34n1718_p0095c15║令得正見頌上到一切智地(云云)。迦葉當知
T34n1718_p0095c16║譬如下五十行半。頌上譬說。初十行半頌開
T34n1718_p0095c17║譬。次四十行頌合譬。上開二譬。今初九偈半
T34n1718_p0095c18║頌差別譬。次一行頌無差別譬。上差別有
T34n1718_p0095c19║六。今亦頌六。而不如長行開譬。如合次
T34n1718_p0095c20║第也。初三行頌第三雲譬。其雨普等下。第
T34n1718_p0095c21║二一行頌第四注雨譬。次山川險谷下。第三
T34n1718_p0095c22║一句。頌第一土地山川譬。次幽邃下。第四二
T34n1718_p0095c23║句。頌第二卉木譬。次大小諸樹下。第五兩行
T34n1718_p0095c24║三句。頌第五受潤譬。一切諸樹下。第六二
T34n1718_p0095c25║行。頌第六增長譬。雲譬應身。應身隨智慧
T34n1718_p0095c26║行故言慧雲。能具十二部法故言含潤也。
T34n1718_p0095c27║若應身不說法。如須【CL119n1491_p0143a01】扇多多寶者。此雲不
T34n1718_p0095c28║含潤也。身放大光如電耀。口震四辯如
T34n1718_p0095c29║雷聲也。九十五種邪光不現故言掩蔽。除
T34n1718_p0096a01║九十八種惱熱。如地上清涼也。如可承攬
T34n1718_p0096a02║者。應身降世似同三有。有心往取實不可
T34n1718_p0096a03║得也。八音四辯宣注法雨。四方俱下一時俱
T34n1718_p0096a04║聞。亦云四等也。凡有心者皆蒙利潤。故言
T34n1718_p0096a05║率土充洽也。此則成上。又成下山川譬也。
T34n1718_p0096a06║山川險谷一句。頌第一土地。即是七方便眾
T34n1718_p0096a07║生五陰。今蒙法雨身口柔軟。如土地得澤
T34n1718_p0096a08║也。幽邃所生者。是頌上第二眾生習因差別。
T34n1718_p0096a09║譬眾生久遠所植習因隱在陰界入內故
T34n1718_p0096a10║言幽邃。今蒙法雨悉得開發故言所生。百
T34n1718_p0096a11║穀語通取五穀。譬五乘能生百善也。甘蔗
T34n1718_p0096a12║蒲萄譬定慧。乾地普洽譬未信者令信也。
T34n1718_p0096a13║餘譬如文。如其體相性分大小下一行。頌第
T34n1718_p0096a14║二無差別【CL119n1491_p0143b01】譬。上文有三。此中略不頌一地。
T34n1718_p0096a15║而所生兼之。初二句頌所生所潤。次一句頌
T34n1718_p0096a16║能潤。則是頌無差別也。而各滋茂頌差別
T34n1718_p0096a17║不自知也。佛亦如是出下四十行。頌第二
T34n1718_p0096a18║合譬。初三十五偈頌合差別。次如是迦葉下
T34n1718_p0096a19║五行。頌合無差別。上合差別譬。前正合後
T34n1718_p0096a20║譬帖。今頌亦先合。次便舉譬帖。初一行頌
T34n1718_p0096a21║合雲譬。上兩句以身合雲。下兩句舉譬帖
T34n1718_p0096a22║合。次既出下。第二有八行半。頌第二合雨
T34n1718_p0096a23║譬。上先標章門。次勸聽受。既出下三行略
T34n1718_p0096a24║頌十號。次一行半頌四弘。六章門中。但頌
T34n1718_p0096a25║二章也。充潤一切下一行半。是頌四弘誓。
T34n1718_p0096a26║諸天人下第二四行頌勸聽受。我觀一切下。
T34n1718_p0096a27║第三四行。頌第三合上山川譬。山川譬七
T34n1718_p0096a28║種五陰眾生。如雨注不擇谿谷。佛平等說
T34n1718_p0096a29║故無彼此。有機為此無機為彼。植善為
T34n1718_p0096b01║愛【CL119n1491_p0144a01】憎逆為憎。佛事為自魔事為他。應初為
T34n1718_p0096b02║來應後為去。入實為坐出權為立。佛觀
T34n1718_p0096b03║眾生為若此。即是等雨山川之意。頌上無
T34n1718_p0096b04║數億種眾生來至佛所而聽法也。貴賤上
T34n1718_p0096b05║下下。第四二行。頌上第四如來于時觀是
T34n1718_p0096b06║眾生合第二所生草木叢林。貴賤乃至利
T34n1718_p0096b07║鈍。約七方便傳傳作之也。一切眾生聞我
T34n1718_p0096b08║法者下。第五十一行。頌上種種無量皆令歡
T34n1718_p0096b09║喜合受潤譬。文為三。初一行總明受潤。次
T34n1718_p0096b10║或處人天下。第二七行別明受潤。次三行結
T34n1718_p0096b11║所潤能潤。有人解。人天為小草。二乘為中
T34n1718_p0096b12║草。外凡為大草。內凡為小樹。初地至七地
T34n1718_p0096b13║為大樹。有人以內凡為大草。初地至七地
T34n1718_p0096b14║為小樹。八地為大樹。有人以三十心為大
T34n1718_p0096b15║草。初地至六地為小樹。七地去為大樹。然
T34n1718_p0096b16║三草二木佛自合喻明文朗然。云何師【CL119n1491_p0144b01】心反
T34n1718_p0096b17║佛違經耶。就別受潤中文為五。初一行人
T34n1718_p0096b18║天俱未斷惑合為小草。次知無漏法下。第
T34n1718_p0096b19║二二行明二乘。俱有斷證合為中草。次求
T34n1718_p0096b20║世尊處下。第三一行明六度。志求作佛化
T34n1718_p0096b21║他。勝二乘獨為上草。次又諸佛子下。第四
T34n1718_p0096b22║一行半明通教。已斷通惑誓扶餘習涉有
T34n1718_p0096b23║化他。望下為優比上為劣。故名小樹。次
T34n1718_p0096b24║安住神通下。第五一行半明別教。自行化他
T34n1718_p0096b25║高廣為勝。故名大樹。約三菩薩各作三樹。
T34n1718_p0096b26║六度約三僧祇。通教約七八九地。別教約
T34n1718_p0096b27║三十心。佛平等說下。第三三行。結所潤能
T34n1718_p0096b28║潤又二。初一行半。舉譬帖釋所受潤。雖明
T34n1718_p0096b29║七種七種為少如海一滴。佛以此喻一行
T34n1718_p0096c01║半。明能潤佛智多如海也。我雨法雨下八行
T34n1718_p0096c02║半。頌第六諸眾生聞此法已合歡喜增長譬
T34n1718_p0096c03║又二。前兩行總頌增長又二。【CL119n1491_p0145a01】初一行總頌
T34n1718_p0096c04║增長。次一行舉譬帖釋。次諸佛之法下六行
T34n1718_p0096c05║半。別明增長為四。初一行半。明人天增長。
T34n1718_p0096c06║普得具足。是頌現世安隱。漸次修行。是頌
T34n1718_p0096c07║後世以道受樂。次聲聞下。第二一行半頌二
T34n1718_p0096c08║乘增長。住最後身有二解。一云。二乘此身若
T34n1718_p0096c09║不值佛。身未必無後。由見佛故成最後
T34n1718_p0096c10║身。即是增長義。二云。二乘得有餘涅槃住
T34n1718_p0096c11║最後身。得佛五味調熟得入法華。聞大乘
T34n1718_p0096c12║得解即是增長。若諸菩薩智慧堅固下。第三
T34n1718_p0096c13║一行半。是通教增長。堅固是體法慧。了達三
T34n1718_p0096c14║界是斷惑盡。復有住禪下第四二行。是別教
T34n1718_p0096c15║增長(云云)。　問。一雲一雨。與一音同異。　答。下地
T34n1718_p0096c16║以一音。令他聞一法。佛以一音隨類各
T34n1718_p0096c17║解。今一雲一雨。正是隨類之一音也。有人解。
T34n1718_p0096c18║法身不二名一。從法身出音故言一音。有
T34n1718_p0096c19║人言。一時並【CL119n1491_p0145b01】出眾聲故言一音。有人言。五
T34n1718_p0096c20║音之中隨用一音。大論明一音報眾聲。不
T34n1718_p0096c21║言並出。亦不言是法身出音。毘婆沙言。佛
T34n1718_p0096c22║以一音說四諦。五人聞人語。八萬諸天聞
T34n1718_p0096c23║天語。地獄夜叉各聞同其語。唱告至梵天
T34n1718_p0096c24║是為梵音。亦是佛報得清淨音聲最妙號為
T34n1718_p0096c25║梵音。若報得梵音。則人所不聞聞亦不解。
T34n1718_p0096c26║如是迦葉下第二五行。頌上無差別譬。又為
T34n1718_p0096c27║二。前一行半。頌無差別之差別。後三行半。
T34n1718_p0096c28║頌差別無差別。譬如大雲如一味雨。即頌
T34n1718_p0096c29║合上一味雨無差別也。潤於人華各得成
T34n1718_p0097a01║實。即是頌上差別也。次迦葉當知以諸因緣
T34n1718_p0097a02║下。即是明權權即差別。合上所生也。今當
T34n1718_p0097a03║為汝者即是顯實。實即無差別。合上一地
T34n1718_p0097a04║也。非滅度者未度變易也。獨言二乘者。
T34n1718_p0097a05║為其保證強也。人天不計果為涅槃。菩薩
T34n1718_p0097a06║不中【CL119n1491_p0146a01】間取證也。是菩薩道者。菩薩行道亦
T34n1718_p0097a07║須斷通惑。汝已斷盡即是菩薩道。法華論
T34n1718_p0097a08║謂。發心退已還發。前所修善不滅同後得
T34n1718_p0097a09║果。二乘智斷是菩薩道者。二乘執其果故。
T34n1718_p0097a10║斥言是菩薩道。道即因也。　問。菩薩亦有果。
T34n1718_p0097a11║信解云。得道得果。大品云。有法是菩薩
T34n1718_p0097a12║道。無法是菩薩果。何故不言是菩薩果。　答。
T34n1718_p0097a13║此義亦應得。今言若道若果皆是佛因。因即
T34n1718_p0097a14║是道也。
T34n1718_p0097a15║　　釋授記品
T34n1718_p0097a16║梵音和伽羅此云授記。諸經破受記。淨名云。
T34n1718_p0097a17║從如生得記。從如滅得記。如無生滅則
T34n1718_p0097a18║知無記。思益云。願不聞記名。大品云。受記
T34n1718_p0097a19║是戲論。今經云何。答若見有記記人此見
T34n1718_p0097a20║須破。菩薩誓記此記須與。世諦故記第一
T34n1718_p0097a21║義故無。四悉適時如下說。若通途記如法師
T34n1718_p0097a22║品初。若別與【CL119n1491_p0146b01】記如三周後說。若正因記如
T34n1718_p0097a23║常不輕。若緣因記如法師品十種供養。若了
T34n1718_p0097a24║因記如授三根人。若正因記則廣。若緣了記
T34n1718_p0097a25║則狹。或遲記或速記。或佛記如此文。或菩薩
T34n1718_p0097a26║記如不輕。雖無劫國之定亦得是記。復懸
T34n1718_p0097a27║記如化城品未來弟子是也。他經但記菩
T34n1718_p0097a28║薩不記二乘。但記善不記惡。但記男不
T34n1718_p0097a29║記女。但記人天不記畜。今經皆記。若首
T34n1718_p0097b01║楞嚴有四種記。今經具之。未發心與記。如
T34n1718_p0097b02║常不輕品。發心現前無生。三周記是也。瓔珞
T34n1718_p0097b03║第九八種授記。己知他不知。眾人盡知己不
T34n1718_p0097b04║知。己眾俱知己眾俱不知。近覺遠不覺。遠
T34n1718_p0097b05║覺近不覺。俱覺俱不覺。己知他不知者。發
T34n1718_p0097b06║心自誓未廣及人。未得四無所畏。未得善
T34n1718_p0097b07║權故。眾人盡知己不知者。發心廣大得無畏
T34n1718_p0097b08║善權故。皆知者。位在七地無畏善權得空
T34n1718_p0097b09║【CL119n1491_p0147a01】觀故。皆不知者。未入七地未得無著行
T34n1718_p0097b10║(云云)。遠者不覺者彌勒是也。諸根具足不捨
T34n1718_p0097b11║如來無著之行故。近者不覺。此人未能演
T34n1718_p0097b12║說賢聖之行。師子膺是也。近遠俱覺者。諸根
T34n1718_p0097b13║具足不捨無著之行。柔順菩薩是也。近遠俱
T34n1718_p0097b14║不覺者。未得善權不能悉知如來藏。等行
T34n1718_p0097b15║菩薩是也。餘經又云。近知者從現佛得記
T34n1718_p0097b16║也。如彌勒等。遠知者。不從今佛從當佛
T34n1718_p0097b17║得記。如佛語弊魔彌勒當與汝記。近遠俱
T34n1718_p0097b18║知者。今當佛俱與記也。近遠俱不知者。今當
T34n1718_p0097b19║佛俱不記也。元諸佛本為大事因緣出世。
T34n1718_p0097b20║令眾生開示悟入佛之知見。今大事已顯。
T34n1718_p0097b21║佛已說竟眾生已入。暢佛本懷眾生願滿法
T34n1718_p0097b22║應與記。如父遇子豈不付財。又行人無量
T34n1718_p0097b23║世行願願在今佛。文云。其本願如此故獲
T34n1718_p0097b24║斯記。此兩緣是世界悉檀故記。又【CL119n1491_p0147b01】二乘聞經
T34n1718_p0097b25║改小入大圓因已足。因必招果故如來與
T34n1718_p0097b26║記。時眾咸知發願。願為生身法身內外眷
T34n1718_p0097b27║屬。或願但生彼土饒益眾生。此兩是為人
T34n1718_p0097b28║悉檀與記。又授二乘記。破欲退大入小
T34n1718_p0097b29║菩薩。何者。若定有二乘可退為小。今無二
T34n1718_p0097c01║乘何所可退。又破欲發二乘心者。彼證自
T34n1718_p0097c02║捨我何為取。又破未改小者則便改小。將
T34n1718_p0097c03║證小者即不取證。此四對治悉檀與記。又
T34n1718_p0097c04║無生現前。必由實解開佛知見不謬。又明
T34n1718_p0097c05║了佛性故與受記。小乘入實決定作佛。若
T34n1718_p0097c06║爾一切眾生亦有佛性。何不與記。然眾生
T34n1718_p0097c07║但正無緣。今聞經信解緣正具足。開佛知
T34n1718_p0097c08║見知佛性。見佛法見佛性。此兩第一義悉
T34n1718_p0097c09║檀與記。此四記攝上諸受記盡(云云)。授記亦
T34n1718_p0097c10║云受記受決受莂。授是與義受是得義記是
T34n1718_p0097c11║記事。決是決定莂是了莂。中【CL119n1491_p0148a01】根人聞法譬二
T34n1718_p0097c12║周開三顯一。具足領解如來述成。雖自知作
T34n1718_p0097c13║佛。而時事未審。若蒙佛誠言授其當果劫
T34n1718_p0097c14║國決定近遠了莂則大歡喜。今從佛授與得
T34n1718_p0097c15║名。故言授記品。此文是譬說第四段。上三
T34n1718_p0097c16║段皆以譬喻說之。此中授記亦用譬喻。論
T34n1718_p0097c17║記何意無第五段。一解云。指上指下略不
T34n1718_p0097c18║論耳。又云。草喻中明一切受潤各得增長。
T34n1718_p0097c19║審知四眾皆獲利益。經家略不出耳。文為
T34n1718_p0097c20║二。一正與中根授記。二許為下根宿世之
T34n1718_p0097c21║說。初又二。先授迦葉次授三人。並有長行
T34n1718_p0097c22║偈頌。迦葉長行中有六。一行因。二得果。三
T34n1718_p0097c23║劫國名字莊嚴。四壽命。五正像久近如文。
T34n1718_p0097c24║六國淨。三弟子中復二。一請記二與記。請
T34n1718_p0097c25║記中七偈。初一行正請。次二行半開譬。次二
T34n1718_p0097c26║行半合譬。次一行結三人記。各有行因得果
T34n1718_p0097c27║劫國壽命法【CL119n1491_p0148b01】住數量。悉如文。從我諸弟子
T34n1718_p0097c28║下二行半。許為下根更說宿世。此人已聞
T34n1718_p0097c29║法譬。復見上中受記。而猶疑不了深生愧
T34n1718_p0098a01║恥。欲增進其道。先許總記更說宿緣(云
T34n1718_p0098a02║云)。
T34n1718_p0098a03║妙法蓮華經文句卷第七上【○】【○】【○】【○】【○】【○】【○】【○】【○】【○】
T34n1718_p0098a04║【□】
T34n1718_p0098a05║【□】
T34n1718_p0098a06║【CL119n1491_p0149a01】妙法蓮華經文句卷第七下
T34n1718_p0098a07║【□】
T34n1718_p0098a08║　　　　天台智者大師說
T34n1718_p0098a09║【○】　　釋化城喻品
T34n1718_p0098a10║化者神力所為也。以神力故無而欻有。名
T34n1718_p0098a11║之為化。防非禦敵稱之為城。內合二乘
T34n1718_p0098a12║涅槃者。權智所為也。以權智力無而說有。
T34n1718_p0098a13║用教為化防思禦見。名為涅槃。蘇息引入
T34n1718_p0098a14║實未究竟而言滅度。權假施設故言化城。
T34n1718_p0098a15║喻如前說。此是因緣釋也。約教者。若三藏義
T34n1718_p0098a16║者。於涅槃生安隱想生滅度想。若通教二
T34n1718_p0098a17║乘與三藏同。菩薩不爾。釋論云。如父過險
T34n1718_p0098a18║一腳入城一腳門外憶妻子故從城入險。
T34n1718_p0098a19║誓願扶餘習入生死。而不以空為證也。別
T34n1718_p0098a20║教不道城如化。用城防險。從城門徑過。
T34n1718_p0098a21║將城作方便斷見思惑。不道此【CL119n1491_p0149b01】為極也。
T34n1718_p0098a22║圓教知無賊病亦不須城。故言化城也。
T34n1718_p0098a23║今是圓教意。故題為化城喻品也。本跡觀心
T34n1718_p0098a24║不記。　問。此品說因緣事下根得悟。應名宿
T34n1718_p0098a25║世品。　答。品初廣說因緣。末則結譬化城。若
T34n1718_p0098a26║從前應稱宿世。經從末故言化城。又上根
T34n1718_p0098a27║疑薄。但取道樹三七思惟。以明機緣。中根疑
T34n1718_p0098a28║濃加以譬喻。探取二萬億佛所教無上道。
T34n1718_p0098a29║以為機緣。下根疑復厚。則明宿世久遠機
T34n1718_p0098b01║緣。若從宿世之始。明久遠因緣。語其中間
T34n1718_p0098b02║言其化城。明其究竟言其寶所。經家處中
T34n1718_p0098b03║標品。收得初後從此義便。故言化城品。　問。
T34n1718_p0098b04║化城是權寶所是實。何意棄實從權。　答。由
T34n1718_p0098b05║知城是化。則知寶所是實。故標化不失實
T34n1718_p0098b06║也。此段三品經文。例前應四。但領解述成
T34n1718_p0098b07║皆在授記段中。何者若不領解。安得授記
T34n1718_p0098b08║述成。故兼得二意。又領解述【CL119n1491_p0150a01】成得記。或前後
T34n1718_p0098b09║不定。領解或默念發言不同。其文少不足
T34n1718_p0098b10║分品。但入他段中。此品正說因緣。後兩品
T34n1718_p0098b11║授記。初又二。一先明知見久遠。二明宿世
T34n1718_p0098b12║結緣。如來三達遠明如見今日。所引往事
T34n1718_p0098b13║決定不虛。然後說宿命也。此二各有長行
T34n1718_p0098b14║偈頌。初長行有三。一出所見事。即是好成
T34n1718_p0098b15║大相大通勝佛也。二舉譬明久遠。三結見
T34n1718_p0098b16║昔如今(云云)。偈有七行頌前三義。如文。佛
T34n1718_p0098b17║壽五百四十下。正明結緣。又為兩。初結緣
T34n1718_p0098b18║由。二正結緣。由中又兩。遠由近由。遠由又
T34n1718_p0098b19║二。一大通智勝佛成道。二十方梵請法。成道
T34n1718_p0098b20║為五。一佛壽長遠。其佛本坐下。第二成道前
T34n1718_p0098b21║事。但諸佛道同為緣事異。釋迦苦行六年。草
T34n1718_p0098b22║生攢髀至肘不覺。諸天哭喚動地不聞移
T34n1718_p0098b23║坐得道。彌勒即出家日得道。彼佛十劫猶
T34n1718_p0098b24║不現前。非根有利【CL119n1491_p0150b01】鈍。道有難易。緣宜奢
T34n1718_p0098b25║促應示長短耳。三諸比丘大通過十小劫
T34n1718_p0098b26║下。明正成道。四其佛未出家下。明成道後
T34n1718_p0098b27║眷屬供養。五爾時十六王偈讚下。明請轉
T34n1718_p0098b28║法輪。第一文易解。第二成佛前事有二。一
T34n1718_p0098b29║佛坐道場所經時節。二諸天供養。佛告諸
T34n1718_p0098c01║至得三菩提時下。第二諸梵請文為二。一
T34n1718_p0098c02║威光照動。二十方梵請。初威光者。過去因果
T34n1718_p0098c03║經云。薩婆悉達處胎時。三千國土朗然大光。
T34n1718_p0098c04║日月所不照處大明。其中眾生各得相見。
T34n1718_p0098c05║初成道時亦如是。朝為色天中為欲天晡
T34n1718_p0098c06║為鬼神說法。夜亦如是。觀解忽生眾生者。
T34n1718_p0098c07║心性本淨陰入界覆之則闇。若修觀慧本
T34n1718_p0098c08║性理顯。又兩山是二諦。其間是中道。日月
T34n1718_p0098c09║光是二智。佛光是中道。無分別智光。照本有
T34n1718_p0098c10║三諦洞明也。爾時東方下。第二十方梵。文為
T34n1718_p0098c11║二。先九【CL119n1491_p0151a01】方後上方。九方為四。一東二東南
T34n1718_p0098c12║三南四總明六方。前三方梵文各有七。一睹
T34n1718_p0098c13║瑞二驚駭三相問決四尋光見佛五三業供
T34n1718_p0098c14║養六請法七默許。皆如文。上方梵止有六。
T34n1718_p0098c15║世尊即說故無默許。舊云東東南請小。七方
T34n1718_p0098c16║請大。上方請小大。若釋論明梵本請大。佛
T34n1718_p0098c17║雖說小未遂所請。若說般若猶酬梵請
T34n1718_p0098c18║耳。若依方便品文梵王請大。然佛法道同
T34n1718_p0098c19║不應偏請。但經論存略。諸師偏據耳。又如
T34n1718_p0098c20║今佛自始至終。具轉五味法輪。一一皆酬
T34n1718_p0098c21║梵請。彼亦應然。初十六子請轉滿教。如今
T34n1718_p0098c22║佛說華嚴。東東南二方請轉半教。如今佛
T34n1718_p0098c23║說三藏。後七方請轉對半明滿。如今佛
T34n1718_p0098c24║說方等。上方梵請帶半明滿。如今佛說般
T34n1718_p0098c25║若。後十六子請廢半明滿。如今佛說法華
T34n1718_p0098c26║醍醐教也。今古節目文義相應(云云)。爾時大
T34n1718_p0098c27║通【CL119n1491_p0151b01】智受十方下。結緣近由。由佛受請說法。
T34n1718_p0098c28║故後得覆講正作結緣。文為二。一先轉半
T34n1718_p0098c29║字法輪。二諸子請轉廢半明滿字法輪。初
T34n1718_p0099a01║為三。一受請二正轉三聞法得道。此中應
T34n1718_p0099a02║說三乘如序品文。而今不說者正為下根。
T34n1718_p0099a03║論結緣開顯等。略不言六度耳。三轉者。謂
T34n1718_p0099a04║示勸證(云云)。亦將三轉對示教利喜。示即示
T34n1718_p0099a05║轉。教即勸轉。利喜即證轉也。亦對見諦思惟
T34n1718_p0099a06║無學也。為聲聞三轉。為緣覺再轉。為菩
T34n1718_p0099a07║薩一轉。何故爾。由根利鈍此一往說耳。通
T34n1718_p0099a08║方例皆三轉。何故三轉。諸佛語法法至於三。
T34n1718_p0099a09║為眾生有三根故。大論及婆沙悉作此說。
T34n1718_p0099a10║問初為五人。云何作三根耶。復有八萬諸
T34n1718_p0099a11║天。何故無三根。為生三慧三根三道故。十
T34n1718_p0099a12║二行者。一約四諦教。二約十六行。教十二
T34n1718_p0099a13║者。即示勸證是也。行十二者。三轉皆生【CL119n1491_p0152a01】眼智
T34n1718_p0099a14║明覺。又教十二為能轉。行十二為所轉。十
T34n1718_p0099a15║二行是輪。十二教非輪。若作二輪義。眼智
T34n1718_p0099a16║明覺者。約四十八法。開此四心成十六心。
T34n1718_p0099a17║謂苦法忍為眼苦法智為智比忍為明比智
T34n1718_p0099a18║為覺。餘三諦亦爾。故成十六心。三根人各
T34n1718_p0099a19║得十六心。故成四十八行也。十二諦是教法
T34n1718_p0099a20║輪。十二行是行法輪。教輪則能轉唯是一權
T34n1718_p0099a21║智。所轉則有十二教也。若行法輪能轉之教
T34n1718_p0099a22║有十二。所轉之行亦十二。或通三人或約
T34n1718_p0099a23║一人。今就見諦道三人。利根聞示轉。即生
T34n1718_p0099a24║眼智明覺。三人合舉故言十二行也。所不
T34n1718_p0099a25║能轉者。沙門不聞尚不能知。何況能轉。
T34n1718_p0099a26║支佛雖悟口不能說。婆羅門雖聞其名。不
T34n1718_p0099a27║解其理。魔梵亦爾。夫轉者。轉此法度入他
T34n1718_p0099a28║心。令彼得悟破六十二見。乃名轉法輪。為
T34n1718_p0099a29║無此義魔梵等所不能轉【CL119n1491_p0152b01】也。有解大乘四
T34n1718_p0099b01║諦。次轉二諦次轉一諦次轉無諦。皆是卷
T34n1718_p0099b02║舒之意。小乘四諦。以生滅為體。大乘以無
T34n1718_p0099b03║生為體(云云)。十二因緣者。還是別相細觀四
T34n1718_p0099b04║諦耳。約苦集即有無明老死。約道滅即
T34n1718_p0099b05║有無明滅乃至老死滅也。又三人通觀十二
T34n1718_p0099b06║緣。二乘生滅十二緣。為菩薩無生十二緣。
T34n1718_p0099b07║無生十二緣。本不生今不滅。相生則相生傳
T34n1718_p0099b08║傳滅(云云)。又三乘亦通論四諦。二乘有量四
T34n1718_p0099b09║諦。為菩薩無量四諦。又六度亦通三人。大
T34n1718_p0099b10║品發趣品云。阿羅漢支佛。因六波羅蜜至彼
T34n1718_p0099b11║岸。攝大乘云。凡夫二乘皆有六度。但不同
T34n1718_p0099b12║耳。若爾應俱名波羅蜜。然二乘行到涅槃彼
T34n1718_p0099b13║岸亦稱波羅蜜。但不能到佛道彼岸。比菩
T34n1718_p0099b14║薩異耳。阿毘曇有六足。六足即六度。寶雲
T34n1718_p0099b15║經明三乘毘尼(云云)。第三聞法得悟者。初少
T34n1718_p0099b16║中多。不受者不【CL119n1491_p0153a01】受四見。悟初果也。得解
T34n1718_p0099b17║脫者。脫子果兩縛。得無學也。深妙定者即
T34n1718_p0099b18║俱解脫也(云云)。爾時十六王子皆出家下。第
T34n1718_p0099b19║二重請滿字法輪。文為七。一出家二請法三
T34n1718_p0099b20║所將亦出家。四佛受請五時眾有解不解。六
T34n1718_p0099b21║時節七說已入定。諸根者六根也。六根清淨
T34n1718_p0099b22║故言通利。又六根互用故言通。入佛境界
T34n1718_p0099b23║故言利。智慧明了者。開示悟入也。彼佛初
T34n1718_p0099b24║說圓頓。諸子大乘功德悉皆具足。愍諸方便
T34n1718_p0099b25║重請佛開權顯實也。聲聞皆已成就者。明其
T34n1718_p0099b26║障除機動。是故為請。我等志願如來知見者。
T34n1718_p0099b27║此法華經但明佛之知見。唯志於此。即正請
T34n1718_p0099b28║滿字廢半之文。明顯若此也。過二萬劫者。
T34n1718_p0099b29║上開三既久。不容中間無事。望下文意二
T34n1718_p0099c01║萬劫中。必說方等般若。文云。說六波羅蜜
T34n1718_p0099c02║及諸神通事。般若是行神通是事。諸方【CL119n1491_p0153b01】等經。
T34n1718_p0099c03║多明不可思議事行也。頌中又云分別真實
T34n1718_p0099c04║法。即是大品明實相般若意也。十六沙彌信
T34n1718_p0099c05║受。及二乘即信得解者。其餘千萬皆生疑
T34n1718_p0099c06║惑。是不解眾。此不解眾即與十六子。結法
T34n1718_p0099c07║華之緣者也。第七明說法已入定。此正是
T34n1718_p0099c08║結緣之近由。由佛入定不出。諸疑惑眾無
T34n1718_p0099c09║所諮問。十六於後為不解者。覆講說經也。
T34n1718_p0099c10║文中明入定處所。即是靜室。正入定即是住
T34n1718_p0099c11║於禪定。入定時節即是八萬四千劫(云云)。是時
T34n1718_p0099c12║十六菩薩知佛入室下。第二正結緣。就此有
T34n1718_p0099c13║二。先法說結緣。次譬說結緣。就法說有三。
T34n1718_p0099c14║第一明昔日共結緣。第二明中間更相值遇。
T34n1718_p0099c15║第三明今還說法華。第一有四。一者知佛
T34n1718_p0099c16║入定。二者王子覆講。三者眾得利益。四佛從
T34n1718_p0099c17║定起稱歎菩薩由佛入定所以得說。佛知
T34n1718_p0099c18║一化將畢不復【CL119n1491_p0154a01】熟此段之人。故令王子共
T34n1718_p0099c19║其結緣。又知此等必由王子究竟得度。所
T34n1718_p0099c20║以入定久而不出也(云云)。是十六沙彌下。第
T34n1718_p0099c21║一知佛入定。各升法座下。第二覆說法華。
T34n1718_p0099c22║一一皆度下。第三說法利益。皆發菩提心故
T34n1718_p0099c23║云度。若初發心時誓願當作佛已過於世
T34n1718_p0099c24║間。即是度七方便彼岸義也。大通智勝過八
T34n1718_p0099c25║萬下。第四佛從定起稱歎勸信。此中復二。一
T34n1718_p0099c26║正稱歎菩薩。二汝等皆當下勸物親近。勸
T34n1718_p0099c27║物親近中又二。先勸親近。次所以者何下。
T34n1718_p0099c28║第一釋勸意。佛告諸比丘是十六下。第二
T34n1718_p0099c29║明中間常相逢值。逢值有三種。若相逢遇常
T34n1718_p0100a01║受大乘。此輩中間皆已成就不至于今。若
T34n1718_p0100a02║相逢遇遇其退大仍接以小。此輩中間猶故
T34n1718_p0100a03║未盡。今得還聞大乘之教。三但論遇小不
T34n1718_p0100a04║論遇大。則中間未度。于今亦不盡。方始
T34n1718_p0100a05║受【CL119n1491_p0154b01】大乃至滅後得道者是也。　問。如上塵數多
T34n1718_p0100a06║許時節。今始得羅漢。當知無生法忍何易
T34n1718_p0100a07║可階。　答。一云。大聖善巧依四悉檀作如是
T34n1718_p0100a08║說。或說佛道長遠。或說佛易得。對治厭道
T34n1718_p0100a09║長者說短。於道生輕易想者說長。或為
T34n1718_p0100a10║發生宿善。或隨世間所欲。或為聞說長
T34n1718_p0100a11║短即得入第一義。當知言如許劫方今得
T34n1718_p0100a12║羅漢者。此是權行四悉檀。引諸實行令入
T34n1718_p0100a13║道耳。諸比丘我今語汝彼佛下。第三明今日
T34n1718_p0100a14║還說法華。此文復二。先會古今。後明還說
T34n1718_p0100a15║法華。先會古今復二。一結師之古今。二會
T34n1718_p0100a16║弟子古今。十六沙彌是古。八方作佛是今也。
T34n1718_p0100a17║諸比丘我等為沙彌各各下。次會弟子復二。
T34n1718_p0100a18║一會現在二會未來。現在復四。一不退者
T34n1718_p0100a19║住三菩提也。二此諸眾生退轉者今住聲
T34n1718_p0100a20║聞。三所以者何下。釋退住意。四爾時【CL119n1491_p0155a01】所化無
T34n1718_p0100a21║量下。正結古今也。及我滅度未來下。第二
T34n1718_p0100a22║會未來弟子。復二。一正會。二我滅度後復有
T34n1718_p0100a23║下釋疑。疑者云。現在者。得聞佛說法華得
T34n1718_p0100a24║入一道。可是結緣之流。未來者。不聞法
T34n1718_p0100a25║華而入滅度。此豈能捨小得入一乘。釋云。
T34n1718_p0100a26║雖滅度之終會得聞。我於餘國作佛得聞
T34n1718_p0100a27║是經。餘國者。三乘通教有餘國也。除諸如來
T34n1718_p0100a28║方便說者。斷疑也。三是方便說。其實無三
T34n1718_p0100a29║也。諸比丘若如來下。第二正明今日還說法
T34n1718_p0100b01║華。就此復三。一時眾清淨。二正說法華。三
T34n1718_p0100b02║釋前開三意。涅槃時到者。諸佛出世教道將
T34n1718_p0100b03║畢之時。即說此經。如迦葉佛日月燈明等。
T34n1718_p0100b04║說此經竟即入涅槃。釋迦說法華竟仍唱
T34n1718_p0100b05║當滅。眾又清淨者即斷德也。信解堅固者。
T34n1718_p0100b06║信即四不壞信。解即無漏正解。了達真諦
T34n1718_p0100b07║具諸禪定。此智斷立也。【CL119n1491_p0155b01】爾時堪教大道。聞
T34n1718_p0100b08║必信受也。　復次眾又清淨者。得三藏教益免
T34n1718_p0100b09║難也。信解堅固者。於方等教心相體信也。
T34n1718_p0100b10║了達空法聞般若教說法。於空法中心得
T34n1718_p0100b11║了達。即轉教意也。便集諸菩薩下。正說法
T34n1718_p0100b12║華。集菩薩是聚親族等。是說此經也。上
T34n1718_p0100b13║釋親族法身大士影嚮眾。以此文驗之其
T34n1718_p0100b14║義明也。集諸菩薩是會親族。及聲聞眾是命
T34n1718_p0100b15║其子也。比丘當知如來方便下。釋開三意
T34n1718_p0100b16║也。若世無二乘得滅度者。何故如來前說
T34n1718_p0100b17║權教。釋云比丘當知如來方便。深知眾生
T34n1718_p0100b18║有小性欲著於五塵弊於五濁。故先說三
T34n1718_p0100b19║令破蔽免難。後說一也。譬如五百下第
T34n1718_p0100b20║二譬者。有開有合開譬為二。第一導師譬。
T34n1718_p0100b21║譬上覆講共結大緣。即擬火宅之總譬方便
T34n1718_p0100b22║之略頌也。第二將導譬。譬上中間相遇今還
T34n1718_p0100b23║說法華也。若中【CL119n1491_p0156a01】間相逢從我聞法皆為三
T34n1718_p0100b24║菩提者。不為此人設譬。若中間相逢于今
T34n1718_p0100b25║有住聲聞地者。正為此人設第二譬也。
T34n1718_p0100b26║即擬火宅之別譬方便之廣頌。就初導師譬
T34n1718_p0100b27║其文有五。即擬火宅總譬方便略頌中之六
T34n1718_p0100b28║意也。一五百由旬譬。譬上未度之眾樂著諸
T34n1718_p0100b29║有論迴處所。即擬火宅中其家廣大三界無
T34n1718_p0100c01║安方便品安隱對不安隱處之意也。二險難
T34n1718_p0100c02║惡道譬。譬上未度之眾煩惱垢重於如來智
T34n1718_p0100c03║慧難信難解。即擬火宅中火起方便品安
T34n1718_p0100c04║隱對不安隱之法也。三若有多眾譬。正譬
T34n1718_p0100c05║上百千萬億種皆生疑惑不解之眾生也。
T34n1718_p0100c06║即擬火宅中三十子五百人方便中知眾生
T34n1718_p0100c07║性欲意也。四欲過此道至珍寶處譬。舊不取。
T34n1718_p0100c08║今取此譬譬上覆講法華。擬草喻中一味雨
T34n1718_p0100c09║火宅中唯有一門方便品宣示佛【CL119n1491_p0156b01】道意也。五
T34n1718_p0100c10║者一導師譬。譬上第十六王子也。即藥草中
T34n1718_p0100c11║密雲火宅中長者方便中我今亦如是意也。
T34n1718_p0100c12║問。此中作譬。那不作父子相失長者驚入火
T34n1718_p0100c13║宅不虛等名耶。　答。凡作譬名各逐義便。上
T34n1718_p0100c14║取機感有無。故言父子相失父子相見。若
T34n1718_p0100c15║取感應始赴機。故言驚入火宅。此中明將
T34n1718_p0100c16║導眾人世世相值。那得言相失。先久結緣
T34n1718_p0100c17║那得言始應。為此義故不作相失驚入名
T34n1718_p0100c18║耳。而其意則通。　問。何故不作不虛譬。　答。上
T34n1718_p0100c19║來已二十二番。開權顯實其義已彰。不虛本
T34n1718_p0100c20║欲勸信。下根信在不久故不須也。五百由
T34n1718_p0100c21║旬者。基師三界結惑為三百。七地所斷習氣
T34n1718_p0100c22║為四百。八地已上所斷無明為五百。今謂
T34n1718_p0100c23║非正別義。又非三乘通義。又有家云。流來
T34n1718_p0100c24║生死變易生死。中間生死分段生死。但取三
T34n1718_p0100c25║種開為五百【CL119n1491_p0157a01】不取流來。流來是有識之初
T34n1718_p0100c26║反源之始。故不說之。有人難此云。勝鬘云。
T34n1718_p0100c27║因五果二。果二者。謂分段變易。因五者謂
T34n1718_p0100c28║五住。語果既別開流來與中間。語因亦應
T34n1718_p0100c29║更廣五住。無據不可用。大論明肉身菩
T34n1718_p0101a01║薩即分段。法身菩薩謂變易。又云。阿羅漢捨
T34n1718_p0101a02║三界報身受法性身。故知生死二耳。有人
T34n1718_p0101a03║云。三百喻三界。四百喻七地。二國中間難
T34n1718_p0101a04║過。五百喻八地已上。難者言。四百喻七地。
T34n1718_p0101a05║則應三百喻六地六地與二乘齊功。二乘
T34n1718_p0101a06║極久唯六十劫。或百劫。菩薩至六地時。二
T34n1718_p0101a07║十二大僧祇。二乘於佛道紆迴不應得齊。
T34n1718_p0101a08║今謂此非別義亦非通義。有人言。三界
T34n1718_p0101a09║為三百。七住及二乘為四百。七住已上
T34n1718_p0101a10║為五百。如大經云。初果八萬劫至菩提
T34n1718_p0101a11║心處。如三根人至此處即領解。五種人
T34n1718_p0101a12║至此處。名度五百也。【CL119n1491_p0157b01】此取極鈍故云八
T34n1718_p0101a13║萬劫到。利人不必爾。如佛世得四果者。聞
T34n1718_p0101a14║法華皆發心。何必八萬劫。難云。經明度三
T34n1718_p0101a15║百由旬立二地。豈是度三人也。若五人並
T34n1718_p0101a16║發菩提心。名度五百者。乃大經之一意。明
T34n1718_p0101a17║五人發心離於五位。非此中意。此中明三
T34n1718_p0101a18║百是權度在化城五百至寶所名實度廢
T34n1718_p0101a19║化城進寶所。若五人皆度皆進。失化城譬
T34n1718_p0101a20║意。有人云。三界為三百。聲聞為四百。緣覺
T34n1718_p0101a21║地為五百。凡夫三界障。二乘涅槃障。亦是
T34n1718_p0101a22║有空二見。華嚴藥樹不生深水火坑。火坑即
T34n1718_p0101a23║三界。深水即二乘。三界是二乘之牢獄。二乘
T34n1718_p0101a24║是菩薩之牢獄。又是福智二邊。不能自行
T34n1718_p0101a25║不能化他。大品明四百由旬。合二乘為一
T34n1718_p0101a26║百。法華開為五百。大品明菩薩度凡聖二
T34n1718_p0101a27║地。未明二乘是權。闕化城之意。既未論化
T34n1718_p0101a28║城。亦未明寶所。【CL119n1491_p0158a01】答大品已顯實故辨寶所。
T34n1718_p0101a29║未開權不明化城。下文云。為止息故說
T34n1718_p0101b01║二涅槃。此令度三百由旬也。汝所住地近
T34n1718_p0101b02║於佛慧。此令出二百由旬也。文既分明無
T34n1718_p0101b03║勞惑也。又明二乘六義同十義別。同出三
T34n1718_p0101b04║界同盡無生。同斷正使同得有餘無餘。同
T34n1718_p0101b05║得一切智同名小乘。所以合為一化城。別
T34n1718_p0101b06║開十義。行因久近六十劫百劫故。根利鈍從
T34n1718_p0101b07║師獨悟無悲鹿羊。有相無相觀略廣。能說得
T34n1718_p0101b08║四果法。不能說法得煖法。在佛世不在
T34n1718_p0101b09║佛世。頓證漸證多現通少說法。聲聞不定。
T34n1718_p0101b10║火宅三車今為二百。三根同為火宅所燒。
T34n1718_p0101b11║三根求出故三車。佛道長遠二乘是惡道故
T34n1718_p0101b12║二百須離。佛乘非障但明二百。何故約凡
T34n1718_p0101b13║開三約聖開二。此引進之言耳。所度猶少
T34n1718_p0101b14║未度猶多。若爾未成了義。佛道雖長如萬
T34n1718_p0101b15║里行。但五【CL119n1491_p0158b01】百是難餘者則易。問二百是二乘
T34n1718_p0101b16║難。三界是凡夫難。菩薩有難不。菩薩不以
T34n1718_p0101b17║火宅為難。不應求車而出既求車出。何
T34n1718_p0101b18║不為二百所障(云云)。大論六十六云。險道
T34n1718_p0101b19║是世間。一百由旬是欲界。二百色界三百無
T34n1718_p0101b20║色界。四百是二乘。又倒出數一百是二乘道。
T34n1718_p0101b21║二百是無色。三百是色界。四百是欲界。此經
T34n1718_p0101b22║明五百由旬即菩薩道。若過五百即入佛
T34n1718_p0101b23║道(云云)。人師及經論異出如前。今依此經判
T34n1718_p0101b24║之。三界果報處為三百。有餘國處為四百。
T34n1718_p0101b25║實報國處為五百。下文合譬云知諸生死。生
T34n1718_p0101b26║死即是處所明矣。但佛旨難知更須廣解。
T34n1718_p0101b27║見惑為一百。五下分為二百。五上分為三
T34n1718_p0101b28║百。塵沙為四百。無明為五百。下文合譬云
T34n1718_p0101b29║煩惱險難惡道義相扶也。入空觀能過三百。
T34n1718_p0101c01║入假觀能過四百。入中觀能過五百。下【CL119n1491_p0159a01】→文合
T34n1718_p0101c02║譬云善知險道通塞之相。即雙知因果二種
T34n1718_p0101c03║五百義相扶也。二險難惡道者。譬生死因
T34n1718_p0101c04║果也。分段變易此即果險難也。見思五住即
T34n1718_p0101c05║因險難也。由此因果故言惡道也。無人者
T34n1718_p0101c06║道有二種。一曠絕有人可依。二無人可依。
T34n1718_p0101c07║譬生死中有涅槃煩惱中有菩提。雖復曠
T34n1718_p0101c08║絕則有人可依。若生死煩惱無涅槃菩提。
T34n1718_p0101c09║藥中無病病中無藥。此則曠絕無人可依
T34n1718_p0101c10║也。三若有多眾者。此譬王子所化未度之眾
T34n1718_p0101c11║也。四欲過此險道。求至種覺故。言至珍寶
T34n1718_p0101c12║處也。五有一導師者。即第十六王子也。眼耳
T34n1718_p0101c13║清淨曰聰。意清淨曰利。總而言之即六根
T34n1718_p0101c14║清淨也。智即一心三智也。明即具足五眼
T34n1718_p0101c15║也。又三明為明十力為達。將導眾人下。是
T34n1718_p0101c16║第二將導譬。此與火宅方便別譬廣頌意同
T34n1718_p0101c17║也。就此文為三。一所【CL119n1491_p0159b01】將人眾譬。譬本結緣
T34n1718_p0101c18║未得度者本緣不失而為導師所將。同上
T34n1718_p0101c19║火宅長者見火驚怖方便品見五濁而起大
T34n1718_p0101c20║悲心。二中路懈退譬。譬上中間相值退大乘
T34n1718_p0101c21║心即以小接。與火宅中不用身手而歎三
T34n1718_p0101c22║車希有方便品息大乘化念用方便意也。
T34n1718_p0101c23║三爾時導師知此人眾下。滅化引至寶所譬。
T34n1718_p0101c24║譬上還為說法華經便集菩薩及聲聞眾
T34n1718_p0101c25║為說此經即與火宅賜一大車方便中但說
T34n1718_p0101c26║無上道意同也。分文竟。次釋文初所將人眾
T34n1718_p0101c27║者。通是結緣之眾也。若別論者。昔得大益
T34n1718_p0101c28║被將已竟。未得大益正是所將。若約五百
T34n1718_p0101c29║人三十子中。未得開悟之人也。中路懈退
T34n1718_p0102a01║者。即是第二譬。文為二。一退大二接小。退
T34n1718_p0102a02║大擬上息一。接小擬上施三。退大文為三。
T34n1718_p0102a03║一中路懈退。即擬上無大機。二白導師言。
T34n1718_p0102a04║擬上【CL119n1491_p0160a01】不受勸誡。我等疲極即是不受勸門。
T34n1718_p0102a05║而復怖畏即不受誡門。三不能復進者。即
T34n1718_p0102a06║擬上息化也。分文竟。次釋者。初中路者非
T34n1718_p0102a07║是半途名中路。但以發心為始至佛為終。
T34n1718_p0102a08║此兩楹間而起退意故名中路。第二白導師
T34n1718_p0102a09║言者。自有通途慈悲導師。如文云。有一導
T34n1718_p0102a10║師將導眾人者是也。自有結緣導師。如文
T34n1718_p0102a11║云所將人眾白導師言是也。自有權智導師。
T34n1718_p0102a12║如文云導師多諸方便者是也。自有實智導
T34n1718_p0102a13║師。如文云導師知此人眾是也。今言白導
T34n1718_p0102a14║師者。正白結緣之導師也。以其退大則大
T34n1718_p0102a15║滅接小則小生。一生一滅感於法身。呼此為
T34n1718_p0102a16║白。王子知其退大。即是聞其所白。善根微
T34n1718_p0102a17║弱無明所翳故言疲極。憚生死名為怖畏。
T34n1718_p0102a18║第三不能復進前路猶遠者。見思塵沙無明
T34n1718_p0102a19║難可卒斷也。然用小乘接之。不【CL119n1491_p0160b01】令頓還
T34n1718_p0102a20║本處亦有進義。導師多方便下。第二即以
T34n1718_p0102a21║小接也。上火宅方便開三乘法皆有四意
T34n1718_p0102a22║此中具足。初多方便譬擬宜。而作是念下。第
T34n1718_p0102a23║二傷其失寶。譬知有小無大也。次作是念
T34n1718_p0102a24║已下第三化作城譬正用方便是時疲極之
T34n1718_p0102a25║眾下。第四入城譬三乘悟入也。上兩意如
T34n1718_p0102a26║文。作化城譬自復為二。先作化後說化。以
T34n1718_p0102a27║方便力下正作化。告眾言下正說化。上車譬
T34n1718_p0102a28║云。吾為汝等造作此車。今城是有故須先作。
T34n1718_p0102a29║說化城譬擬上勸示證也。汝等勿怖莫得退
T34n1718_p0102b01║還者勸轉。令前進入城也。今是大城乃至隨
T34n1718_p0102b02║意所作者。是示轉。示城可住也。若入是城
T34n1718_p0102b03║快得安樂。是證轉。讚城安隱也。前至寶所
T34n1718_p0102b04║亦可得去者。三藏教中未論前進。一說云。
T34n1718_p0102b05║明三乘教時語言。若發大乘求佛者亦善。
T34n1718_p0102b06║如其不能但作【CL119n1491_p0161a01】二乘亦好。例如勝鬘云。三
T34n1718_p0102b07║乘初業不愚於法。自知應得作佛。但厭憚
T34n1718_p0102b08║不堪故取永滅耳。若爾成別教。又說云。但
T34n1718_p0102b09║令入化城竟然後更復前進。大品淨名中悉
T34n1718_p0102b10║有其意。此即別接通意耳。但於今佛未開顯
T34n1718_p0102b11║之前。不得彰灼而有此語。若論宿世應有
T34n1718_p0102b12║是言。何者既知退意。王子教化言。汝等若
T34n1718_p0102b13║畏生死。且取涅槃消息。然後更行大道。亦
T34n1718_p0102b14║可隨意。亦如今人欲學大乘而畏怖生
T34n1718_p0102b15║死欲起退心有人勸言汝且斷煩惱證
T34n1718_p0102b16║羅漢然後更取大道亦可得也。今現在一
T34n1718_p0102b17║代化道未周。不得忽有此語。若開權顯實
T34n1718_p0102b18║即得說之。如涅槃中諸取羅漢者。皆是其
T34n1718_p0102b19║義也。大歡喜即聞慧。未曾有即煖位。免惡道
T34n1718_p0102b20║即頂位。快安隱即忍位。前入城即見諦位。已
T34n1718_p0102b21║度想即無學位。此與火宅適子願勇銳推
T34n1718_p0102b22║排出宅【CL119n1491_p0161b01】同也。生已度想如得盡智。安隱想
T34n1718_p0102b23║如得無生智。又具智德如已度。證斷德
T34n1718_p0102b24║如安隱也。有人說寶所者。三界二乘若過即
T34n1718_p0102b25║至佛道。佛道是寶所。大經有三文。一至菩
T34n1718_p0102b26║提心。二至菩提。三至大涅槃門。若至菩提
T34n1718_p0102b27║心。必至菩提及涅槃。引此三文者。至菩提
T34n1718_p0102b28║心謂至因。菩提涅槃謂至果。果中有智
T34n1718_p0102b29║斷。菩提是智涅槃是斷。具說始終具說智
T34n1718_p0102c01║斷。故說三文也。然過五百有三義。一免惡
T34n1718_p0102c02║道二得好路三是寶所。菩提心謂度惡道。
T34n1718_p0102c03║菩提行如平坦路。三得佛道如至寶所。下
T34n1718_p0102c04║文云。今為汝說實汝所得非真。此明度五百
T34n1718_p0102c05║惡道也。為佛一切智當發大精進。謂行菩提
T34n1718_p0102c06║好道也。汝證一切智十力等佛法。謂得佛
T34n1718_p0102c07║道也。何故要須度五百。二乘度三百。菩薩
T34n1718_p0102c08║度四百。佛乘度五百也。爾時導師知此下。
T34n1718_p0102c09║第【CL119n1491_p0162a01】三滅化引至寶所。此中有二。一知息已
T34n1718_p0102c10║二向寶所。既得止息無復疲倦者。譬上涅槃
T34n1718_p0102c11║時到眾又清淨。免難大機發也。即滅化城
T34n1718_p0102c12║引向寶所。譬上正說法華示真實相。寶所
T34n1718_p0102c13║有二義。若用究竟則以極果為寶所。上文
T34n1718_p0102c14║云。唯佛與佛乃能究竟諸法實相也。若分
T34n1718_p0102c15║入即以初發心住為寶所。故上文云。無上
T34n1718_p0102c16║寶聚不求自得。又云得佛法分。佛子所應
T34n1718_p0102c17║得者皆已得之。大經云。須陀洹者八萬劫
T34n1718_p0102c18║到。到初發菩提心處也。此取鈍根任運用
T34n1718_p0102c19║八萬十千等至。若如三藏中四果。不經少
T34n1718_p0102c20║時皆得入大。豈須八萬之與十千耶(云云)。
T34n1718_p0102c21║寶處在近向者大城我所化作。即舉廢權
T34n1718_p0102c22║譬。以帖顯實譬也。上云。如來智慧難信難
T34n1718_p0102c23║解。是諸人等應以是法漸入佛慧。擬方便
T34n1718_p0102c24║中云我令脫苦縛逮得涅槃者佛以方便【CL119n1491_p0162b01】力
T34n1718_p0102c25║示以三乘教也。　舊問。車城皆譬無生智。
T34n1718_p0102c26║車何故無城何故有。而車三城一車動城靜。
T34n1718_p0102c27║答。長者道門外有車。有隔故諸子不見。可
T34n1718_p0102c28║得假設門外有車。車實無也。城在迥地不
T34n1718_p0102c29║得假設。故城是有也。就理教者。執三教
T34n1718_p0103a01║取理。則三教皆得理。此即有義如城也。將
T34n1718_p0103a02║理取教理既唯一。此教即無三家之果。即
T34n1718_p0103a03║車義據無也。車三城一者。諸人同息一處。
T34n1718_p0103a04║所以城一也。車就三人三人所樂不同故
T34n1718_p0103a05║三。理教者。三家盡無生不異如城。三人正
T34n1718_p0103a06║使雖同盡。而習氣有盡不盡。有傍得知見。
T34n1718_p0103a07║有不得者。故用此莊嚴盡無生。此義不同
T34n1718_p0103a08║如三車。三家盡無生智。明因盡果亡。此處
T34n1718_p0103a09║是極如城靜。盡無生智運入無餘。如車動
T34n1718_p0103a10║也。難(云云)。今明約眾生心車城俱有。約佛
T34n1718_p0103a11║智明亦有亦無。權智所明為有如城。實智
T34n1718_p0103a12║【CL119n1491_p0163a01】所明為無如車(云云)。化城正意為退大取
T34n1718_p0103a13║小人。傍為發軫學小人。上二周正意。為發
T34n1718_p0103a14║軫學小人。傍為退大人也。三車通今昔。化
T34n1718_p0103a15║城正是引教意。未道是化也。　問。化為三車
T34n1718_p0103a16║與化城何異。　答。三車為說法輪作譬。化城
T34n1718_p0103a17║為神通輪作譬。又車約聲作譬。諸子聞而
T34n1718_p0103a18║不見。城為色。作譬。問城與二使云何。使能
T34n1718_p0103a19║指示如教詮理。城為息患。教動而城靜。
T34n1718_p0103a20║教即四諦十二緣有異。城是二智入無餘不
T34n1718_p0103a21║異。教通因果城車但在果。教通有為無為。
T34n1718_p0103a22║城車但在無為。權智謂車是無。名教施設
T34n1718_p0103a23║故。實智謂車是有。無離文字說解脫故。
T34n1718_p0103a24║權智照城為有。引眾生故。實智照城是無。
T34n1718_p0103a25║偏真非實故權智照車是三。逗三緣故實
T34n1718_p0103a26║智照車是一。俱會一乘故。權智照城為一。
T34n1718_p0103a27║是偏真故。實智照城為三。如來藏故。權智
T34n1718_p0103a28║照【CL119n1491_p0163b01】城為靜。是灰斷故。實智照城為動。滅此
T34n1718_p0103a29║化故。權智照車為運。運入無餘故。實智照
T34n1718_p0103b01║車為靜。不動不出故。作如此釋豈與舊
T34n1718_p0103b02║同。舊秖在小乘中作義。　問。凡五處開三顯
T34n1718_p0103b03║一。為有何異。　答。通論無異。別論有差。方
T34n1718_p0103b04║便品約教開三顯一。文云。如來但以一佛乘
T34n1718_p0103b05║故。為眾生說法。無二亦無三也。火宅約
T34n1718_p0103b06║行開三顯一。車是運義運則譬行。文云。各
T34n1718_p0103b07║乘大車遊於四方。嬉戲快樂也。信解中約
T34n1718_p0103b08║人開三顯一。結會傭作之人即是長者之兒。
T34n1718_p0103b09║我等音來真是佛子也。藥草喻中。約差別無
T34n1718_p0103b10║差別明權實。不的去取。但明眾生不知佛
T34n1718_p0103b11║令其知。若七種差別即知權。同依一理無
T34n1718_p0103b12║差別即知實。差別無差別。無差別而差別。
T34n1718_p0103b13║令知此意耳。終不說言無一有一。此約
T34n1718_p0103b14║自行權實二智隨自意語。故佛能知而眾生
T34n1718_p0103b15║【CL119n1491_p0164a01】不知也。亦是通前通後。知不知明權實也。
T34n1718_p0103b16║今化城正約理開三顯一。寶所化城。皆是小
T34n1718_p0103b17║大兩理。破除二乘化理。顯於寶所真實一
T34n1718_p0103b18║理也。下去五百領解舉珠為譬。亦是約理
T34n1718_p0103b19║也。諸比丘如來下第二合譬。先正合後舉譬
T34n1718_p0103b20║帖合。而不次第。如來亦復如是下。初合第
T34n1718_p0103b21║五導師譬。今為汝等下。第二合第三多諸人
T34n1718_p0103b22║眾譬。知諸生死煩惱惡道險難下。第三合第
T34n1718_p0103b23║二險惡道譬。長遠二字第四合第一五百由
T34n1718_p0103b24║旬譬。應去應度者。第五合聰慧明達。亦是
T34n1718_p0103b25║合第四欲過險道至珍寶處也。若眾生但聞
T34n1718_p0103b26║下。合第二將導譬。譬本有三今亦合三。若
T34n1718_p0103b27║眾生合第一所將人眾也。但聞一佛乘者。
T34n1718_p0103b28║合第二退大接小譬。若眾生住於二地下。合
T34n1718_p0103b29║第三滅化將至寶所譬也。第二譬本有退大
T34n1718_p0103c01║接小今具合之。上【CL119n1491_p0164b01】退大有三意。但聞一佛
T34n1718_p0103c02║乘者。合上中路懈退無機意也。不欲見佛
T34n1718_p0103c03║不欲聞法。合上白導師不受誡勸也。便
T34n1718_p0103c04║作是念者。合上不能前進息化意也。佛知
T34n1718_p0103c05║是心下。合上小接退。譬本有四今合但三。
T34n1718_p0103c06║佛知是心合上導師多方便擬宜意也。怯弱
T34n1718_p0103c07║下劣者。合上此等可愍知有小機也。而於
T34n1718_p0103c08║中道為止息故下。合第三現作化城眾人
T34n1718_p0103c09║入城譬也。而於中道說二涅槃者。三界惑盡
T34n1718_p0103c10║塵沙無明未破。於此兩楹判有餘無餘涅
T34n1718_p0103c11║槃。亦是聲聞緣覺涅槃。又分段已盡變易未
T34n1718_p0103c12║除。二死之間判為有餘無餘。故言中道(云云)。
T34n1718_p0103c13║若眾生住於二地下。合第三將至寶所。上文
T34n1718_p0103c14║有二今合亦二。若眾生住於二地。此合知止
T34n1718_p0103c15║息已。如來爾時即便為說下。此合將向寶
T34n1718_p0103c16║所。如彼導師下。第二牒譬帖合。牒接退譬
T34n1718_p0103c17║來合【CL119n1491_p0165a01】施三。牒滅化譬來合顯一。如文(云云)。
T34n1718_p0103c18║第二偈頌四十九行半偈頌上。上有二。今初
T34n1718_p0103c19║二十二行半。頌結緣之由。次二十七行。頌第
T34n1718_p0103c20║二正結緣。上由有近遠。今初十二行頌上遠
T34n1718_p0103c21║由。次無量慧世尊下十行半。頌近由。上遠由
T34n1718_p0103c22║有二。今初六行頌大通成道。次六行頌十
T34n1718_p0103c23║方梵來請轉法輪。上成道中有五。今初三
T34n1718_p0103c24║行頌第二將成道前事。次過十小劫已下。
T34n1718_p0103c25║第二一行頌第三正成道。次彼佛十六子下。
T34n1718_p0103c26║第三二行頌第五十六子請轉法輪。兼頌
T34n1718_p0103c27║第四成道已眷屬申供養。略不頌第一佛壽
T34n1718_p0103c28║長遠也。世尊甚難值下六行。頌十方梵請。
T34n1718_p0103c29║上有二。今初一行頌威光動耀。次東方諸
T34n1718_p0104a01║下。第二五行頌十方梵尋光而來。此中前三
T34n1718_p0104a02║行頌東方。次二行總頌九方也。從無量慧
T34n1718_p0104a03║世尊下。第二十行半頌近由。【CL119n1491_p0165b01】上有二。今初
T34n1718_p0104a04║五行頌第一轉二乘法輪。次時十六王子
T34n1718_p0104a05║下。第二五行半。頌第二重請轉大乘法輪。
T34n1718_p0104a06║上第一文復三。初無量下半行。頌第一受
T34n1718_p0104a07║請。次為宣下。第二一行半。頌第二正轉二
T34n1718_p0104a08║乘法輪。次宣暢下第三三行。頌第三時眾聞
T34n1718_p0104a09║法得道。時十六王子下五行半。第二王子重
T34n1718_p0104a10║請中有七。初二句頌第一王子出家。次皆共
T34n1718_p0104a11║請彼下。第二一行半。頌第二正請轉大乘。
T34n1718_p0104a12║次佛知童子下。第三二行頌二萬劫中間
T34n1718_p0104a13║說方等般若。次說是法華下。第四半行。正頌
T34n1718_p0104a14║第四受請說法華。次彼佛說經已下。第五一
T34n1718_p0104a15║行。頌第七說經已入定。略不頌第三父王
T34n1718_p0104a16║所將八萬求出家第五聞經之眾有解不
T34n1718_p0104a17║解第六說經時節長久也。是諸沙彌等下。
T34n1718_p0104a18║二十七行頌正結緣。上文有二。今初八行
T34n1718_p0104a19║頌法說。次十【CL119n1491_p0166a01】九行頌譬說。上法說有三。今
T34n1718_p0104a20║初三行頌第一昔結因緣。次一行頌第二中
T34n1718_p0104a21║間相值。次四行頌第三今日還說法華。上昔
T34n1718_p0104a22║結因緣有四。初半行頌佛入定。次為無量
T34n1718_p0104a23║億下。第二一行半頌正覆講。後一一沙彌下。
T34n1718_p0104a24║第三一行頌聞法得益。略不頌第四佛起
T34n1718_p0104a25║定稱歎也。次彼佛滅度後下。第二三行
T34n1718_p0104a26║頌中間相遇。是十六沙彌下第三四行頌今
T34n1718_p0104a27║日說法華。上文二。初結會古今。有現在
T34n1718_p0104a28║未來。今初三行頌結會現在師弟子。以是
T34n1718_p0104a29║本因緣下。第二一行頌還說法華。上文有
T34n1718_p0104b01║三。今初一句頌第一時眾清淨。以是本因
T34n1718_p0104b02║緣。今日時眾免難機發也。次今說法華下。第
T34n1718_p0104b03║二三句頌第二為說是經也。略不頌第三
T34n1718_p0104b04║釋開三意也。險惡道下。第二十九行頌譬
T34n1718_p0104b05║開合。初十一行半頌開譬。後七行半頌合譬。
T34n1718_p0104b06║【CL119n1491_p0166b01】上開譬為二。今初三行頌五百由旬譬。次
T34n1718_p0104b07║八行半頌將導譬。上五百譬有五。今初一行
T34n1718_p0104b08║頌第二險惡道。次無數千萬下。第二半行頌
T34n1718_p0104b09║第三多諸人眾。次其路甚下。第三半行頌第
T34n1718_p0104b10║一五百由旬。次時有一導師下。第四一句頌
T34n1718_p0104b11║第五一導師。強識有下三句。頌聰慧明達
T34n1718_p0104b12║也。不頌第四。眾人皆疲倦下。第二有八行
T34n1718_p0104b13║半。頌第二將導譬。上文有三。今亦頌三。初
T34n1718_p0104b14║二字頌上第一將導。從皆疲倦下。第二五行
T34n1718_p0104b15║三句三字。頌第二眾人懈退權立化城譬。次
T34n1718_p0104b16║導師知已下。第三二行半。頌第三滅化引
T34n1718_p0104b17║至寶所譬。上第二文有二。謂初懈退次接退。
T34n1718_p0104b18║今初三句三字頌懈退。次五行頌作化接
T34n1718_p0104b19║退上懈退中有三。今略不頌第一中路也。
T34n1718_p0104b20║上接退作化文今皆具頌。初一行頌第二
T34n1718_p0104b21║傷失大。次尋時思下【CL119n1491_p0167a01】第二二句。頌第一作
T34n1718_p0104b22║念。次化作大城下。第三二行半。頌第三作
T34n1718_p0104b23║化。上文又二今初一行半。頌正作化譬。諸
T34n1718_p0104b24║舍宅者諸空觀境也。園林者二乘總持無漏
T34n1718_p0104b25║法林也。九次第定為渠流。八解為浴池。重
T34n1718_p0104b26║門是三空門。又是重空三昧盡無生智。為樓
T34n1718_p0104b27║閣高出也。男女是定慧也。觀心解者。智體周
T34n1718_p0104b28║備如城隍。善法圓足如郭之圍繞。畢竟空
T34n1718_p0104b29║為舍宅。直善能成自行。如男能幹家事。
T34n1718_p0104c01║慈悲外化如女外適。次即作是化已下。第二
T34n1718_p0104c02║一行頌上說化。次諸人既入下。第四一行
T34n1718_p0104c03║頌第四入城。導師知息已下。第三兩行半。
T34n1718_p0104c04║頌第三滅化至寶所。上文有二。今初一句
T34n1718_p0104c05║頌第一知息已。次集眾下。第二二行一句。
T34n1718_p0104c06║頌滅化引向寶所也。我亦復如是下。第二
T34n1718_p0104c07║七行半。頌第二合二譬。初半行頌合第一
T34n1718_p0104c08║五百譬。次【CL119n1491_p0167b01】七行頌合第二將導譬。上合五
T34n1718_p0104c09║百。又有四。今半行總頌而已也。見諸求道
T34n1718_p0104c10║者兩行。頌合懈退譬。上頌開譬不頌中
T34n1718_p0104c11║路。今一行合中路懈退。次一行頌合接退
T34n1718_p0104c12║作化也。既知到涅槃下。第二五行頌第二合
T34n1718_p0104c13║滅化至寶所。上文合二今頌亦二。初半行
T34n1718_p0104c14║頌第一知息已。爾乃集大眾下。第二三行
T34n1718_p0104c15║半。頌第二合滅化引向寶所也。合息化
T34n1718_p0104c16║偈中。即有三德祕密藏義。汝證一切智即
T34n1718_p0104c17║是般若。具三十二相即是法身。乃是真實滅
T34n1718_p0104c18║即是解脫。三法不縱不橫。即是見佛性也。
T34n1718_p0104c19║諸佛之導師下一行。頌帖合也。
T34n1718_p0104c20║　　釋五百弟子受記品
T34n1718_p0104c21║此品具記千二。而標五百者何。五百得記
T34n1718_p0104c22║名同五百口陳領解故。以標品耳。此品是
T34n1718_p0104c23║因緣說中第二段。就得記有二。一千二百二
T34n1718_p0104c24║二千。【CL119n1491_p0168a01】千二復二。一授滿願二授千二百。滿
T34n1718_p0104c25║願復二。一序默領解。二如來述記。先敘其
T34n1718_p0104c26║得解歡喜。次敘其默念領解。歡喜復二。一
T34n1718_p0104c27║敘其得解之由。二敘其得解歡喜。得解之由
T34n1718_p0104c28║有四。初聞法譬二周開三顯一。二授身子
T34n1718_p0104c29║等五大弟子記。三復聞宿世結緣之事。四復
T34n1718_p0105a01║聞諸佛如來三達無礙觀彼久遠猶若今
T34n1718_p0105a02║日。即是大自在神通之力。斥異二乘止齊八
T34n1718_p0105a03║萬也。若從佛聞是智慧。即領方便火宅中
T34n1718_p0105a04║顯實。方便隨宜所說。即領兩處開權。諸大弟
T34n1718_p0105a05║子即領開權。授菩提記即領顯實。宿世因緣
T34n1718_p0105a06║即領顯實。神通之力即領開權也。得未曾
T34n1718_p0105a07║有下。敘其得解歡喜。先明內解歡喜。次明
T34n1718_p0105a08║外形恭敬。由昔未聞開權顯實而今得聞。
T34n1718_p0105a09║故言得未曾有。除涅槃愛斷破別惑故言
T34n1718_p0105a10║心淨。開佛知見是故踊躍。得解【CL119n1491_p0168b01】由佛故起
T34n1718_p0105a11║恭敬也。若約本跡者。慶諸實行耳。而作
T34n1718_p0105a12║是念下。正明默念領解。初明默念領解。次
T34n1718_p0105a13║明默求發跡請記。上二周得悟。皆發言領
T34n1718_p0105a14║解此何默念。上為下根未悟。事須彰言勸
T34n1718_p0105a15║動。今下根已悟。無所勸動故默念不言。又
T34n1718_p0105a16║上來但領解不求發跡言則不嫌。今則亦
T34n1718_p0105a17║解亦發。亦解故念。避物譏嫌故默。默念允
T34n1718_p0105a18║宜也。又默念領解是大領解。如淨名默然是
T34n1718_p0105a19║真入不二法門也。又權實不可思議。非言
T34n1718_p0105a20║非念而言而念。非言而言故上來口陳領
T34n1718_p0105a21║解。亦非念而念。今則默念領解。上來何意不
T34n1718_p0105a22║求發跡。為下根未悟。是故不求發跡。今
T34n1718_p0105a23║下根已解。權化事足也。若下根發跡。則知
T34n1718_p0105a24║中上亦權。若約上中則於下不便故也。世
T34n1718_p0105a25║尊甚奇特所為希有者。領實智也。隨順世間
T34n1718_p0105a26║若干種性而為說法。即領【CL119n1491_p0169a01】權智也。是七種方
T34n1718_p0105a27║便之根性也。此領方便品中開權顯實意也。
T34n1718_p0105a28║拔出眾生處處貪著者。即是領火宅中開權
T34n1718_p0105a29║顯實也。我等於佛功德言不能宣者。領上藥
T34n1718_p0105b01║草喻中如來有無量功德汝等所不能及也。
T34n1718_p0105b02║既云言不能宣亦是念所不及也。唯佛能
T34n1718_p0105b03║知下。即是默念求發跡請記也。我等者。通
T34n1718_p0105b04║念請發諸人跡也。深心是本今現作是跡本
T34n1718_p0105b05║願者。大慈誓願也。大慈下化故我為誓。上
T34n1718_p0105b06║求作佛故我有願。請上求即是求記。請
T34n1718_p0105b07║說下化即求發跡。又從深心故。明其三
T34n1718_p0105b08║世助佛宣化。從本願故即與授記也。佛告
T34n1718_p0105b09║下。第二佛述而記之。有長行偈頌。長行有
T34n1718_p0105b10║二。一述本跡二與授記。初有三。一就釋迦
T34n1718_p0105b11║世行因發跡。二約過去佛世行因顯本。三
T34n1718_p0105b12║就三世佛所修因行滿。就釋迦佛所行因發
T34n1718_p0105b13║跡復三。一【CL119n1491_p0169b01】舉示其人。二總標本跡章。三別
T34n1718_p0105b14║釋本跡。即標言汝等見不。有二意。一見其
T34n1718_p0105b15║跡為小不。二見其本功德不。眾人但見跡
T34n1718_p0105b16║為聲聞。而不能知本是菩薩故云見不。我
T34n1718_p0105b17║常稱其下是標其跡。跡為說法人中最為第
T34n1718_p0105b18║一。若非法身妙本。無以垂於第一勝跡。昔
T34n1718_p0105b19║來但言於跡中說法第一。今則不爾。於無
T34n1718_p0105b20║上法久得第一。此舉跡以顯本也。亦常歎
T34n1718_p0105b21║其下標其本地。福慧萬行法門故。云種種
T34n1718_p0105b22║也。本地既有種種法門。亦復何但跡為二
T34n1718_p0105b23║乘耶。此舉本以明跡也。精勤護持下別釋
T34n1718_p0105b24║也。助宣我法者。即是跡中助宣半滿之法。跡
T34n1718_p0105b25║為下根聲聞。即是護持助宣酪法。跡在方
T34n1718_p0105b26║等示受彈訶。即是護持助宣生蘇法。跡領
T34n1718_p0105b27║般若即是護持助宣熟蘇法。跡在法華得
T34n1718_p0105b28║悟。即是護持助宣醍醐法。上總本中云我
T34n1718_p0105b29║常【CL119n1491_p0170a01】稱歎種種功德者。即此意也。具足權實功
T34n1718_p0105c01║德。而跡起五味。助佛調熟實行眾生。豈非
T34n1718_p0105c02║精勤助宣之意也。別釋本跡功德。能於四
T34n1718_p0105c03║眾示教者。分別半字教也。具足解釋者。助
T34n1718_p0105c04║宣滿字般若教也。而大饒益者。助佛饒益
T34n1718_p0105c05║半滿之眾生也。同梵行者是跡所化半滿弟
T34n1718_p0105c06║子也。自捨如來下。別述本地功德也。自捨
T34n1718_p0105c07║者。降妙覺已來也。無能知者。七種方便
T34n1718_p0105c08║也。汝等勿謂助宣我法下。第二就過去佛世
T34n1718_p0105c09║顯其本行。非直止於我所助宣半滿之法。
T34n1718_p0105c10║久遠佛所亦復助宣半滿之法。取今日助
T34n1718_p0105c11║宣為發跡。取過去助宣為顯本。顯本有
T34n1718_p0105c12║二。一遠本二近本。遠本冥邈為信良難。故
T34n1718_p0105c13║略而不述。但舉九十億近本。有宿命智能
T34n1718_p0105c14║知近本。故舉近以證遠。就九十億文。具明
T34n1718_p0105c15║助佛宣揚五味之教調熟眾生。護持助【CL119n1491_p0170b01】宣。
T34n1718_p0105c16║即擬助宣半字酪味法。佛之正法即擬助宣
T34n1718_p0105c17║方等生蘇味法。又於空法明了者。即擬助宣
T34n1718_p0105c18║熟蘇味法。亦如今佛轉教說於般若明六
T34n1718_p0105c19║波羅蜜互相收攝旋轉無礙。九十億佛所。亦
T34n1718_p0105c20║助宣揚如今無異。彼佛世人咸皆謂之實是
T34n1718_p0105c21║聲聞。于時既未發跡。但謂被加命轉般
T34n1718_p0105c22║若。不言是大菩薩也。化無量眾生令立三
T34n1718_p0105c23║菩提者。即是助宣醍醐味法。在文可解(云云)。
T34n1718_p0105c24║亦於七佛下。第三約三世佛所修因如文。
T34n1718_p0105c25║此亦例前助宣半滿五味之法。利益大小
T34n1718_p0105c26║也。
T34n1718_p0105c27║【○】【○】妙法蓮華經文句卷第七下【○】【○】
