T34n1723_p0651a01║
T34n1723_p0651a02║　　No. 1723 [cf. Nos. 262, 1724]
T34n1723_p0651a03║妙法蓮華經玄贊卷第一(本)
T34n1723_p0651a04║
T34n1723_p0651a05║　　　　大慈恩寺沙門基撰
T34n1723_p0651a06║蓋聞。至覺權真乘物機而誕跡。靈樞擅
T34n1723_p0651a07║妙應群品以揚筌。振融山而秀大千。騰
T34n1723_p0651a08║委海而津八萬。靉慈雲而廣庇。驟法雨以
T34n1723_p0651a09║遐清。滋兩木之分華潤三草之殊茂。然以
T34n1723_p0651a10║幼商倦於綿險始循誘於化城。稚子翫於
T34n1723_p0651a11║羬軒竟照晉於犪駕。由是。摧十軍之聖后
T34n1723_p0651a12║解髻上之明珠。建八諦之醫王授掌中之
T34n1723_p0651a13║妙藥。藻掞眾筌之表。𨗉軼百宗之外。籠七
T34n1723_p0651a14║地而孤榮九分。冠五乘而獨穎千古。大矣
T34n1723_p0651a15║哉揚一實而包總太虛。振兩權而遺羅萬
T34n1723_p0651a16║象豈可以溟輸類其深旨妙高方其峻躅
T34n1723_p0651a17║者乎。
T34n1723_p0651a18║首稱妙法蓮華經者。藻宏綱之極唱。旌一
T34n1723_p0651a19║部之都名。序品第一者鏡義類之鴻標。顯
T34n1723_p0651a20║異筌之別目。法含持軌。綰群祥以稱妙。華
T34n1723_p0651a21║兼秀發。總眾美而彰蓮。體．業俱陳法．喻雙
T34n1723_p0651a22║舉。半．滿之途已曉取捨之路方著。經者為常
T34n1723_p0651a23║為法。是攝是貫。常則道軌百王。法乃德摸
T34n1723_p0651a24║千葉。攝則集斯妙理。貫又御彼庸生庶令
T34n1723_p0651a25║畢離苦津終登覺岸。序者由也始也。陳教
T34n1723_p0651a26║起之因由作法興之漸始。品者類也別也。
T34n1723_p0651a27║區玄旨而異類。派幽筌而彙別第者次也
T34n1723_p0651a28║居也。一者極也首也。經有二十八類條貫
T34n1723_p0651a29║真宗。此品次居極首故名第一。
T34n1723_p0651b01║經。如是我聞。　贊曰。初釋經文略以六門
T34n1723_p0651b02║料簡。一敘經起之意。二明經之宗旨。三解
T34n1723_p0651b03║經品得名。四顯經品廢立。五彰品之次第。
T34n1723_p0651b04║六釋經之本文。第一敘經起意者。略由
T34n1723_p0651b05║五義。一為酬因請。二為破疑執。三為彰
T34n1723_p0651b06║記行。四為利今後。五為顯時機。酬因
T34n1723_p0651b07║請中有二。一酬因。二酬請。初酬因有六。
T34n1723_p0651b08║一酬行因。二酬願因。三酬求因。四酬持因。
T34n1723_p0651b09║五酬相因。六酬說因。佛果不可虛成必由
T34n1723_p0651b10║業行方得。行不孤起必願資生。行願雖復
T34n1723_p0651b11║自興無緣不能獨會。雖逢緣以求重非率
T34n1723_p0651b12║爾而果成。要由持學始能得果。得果既圓
T34n1723_p0651b13║將陳應物。表經宗之深妙先現大相之因。
T34n1723_p0651b14║大相既彰理須敷唱。故標佛本出世為一
T34n1723_p0651b15║大事故也。由此酬因具斯六義。　酬行因
T34n1723_p0651b16║者。方便品中准論釋經八甚深云。佛曾親
T34n1723_p0651b17║近百千萬億無數諸佛。盡行諸佛無量道法。
T34n1723_p0651b18║勇猛精進名稱普聞。成就甚深未曾有法。難
T34n1723_p0651b19║解法者如來能知。隨宜所說意趣難解。一切
T34n1723_p0651b20║聲聞．辟支佛所不能知。八甚深者。一受持
T34n1723_p0651b21║讀誦甚深。二修行。三果行。四增長功德心。五
T34n1723_p0651b22║快妙事心。六無上七入。八不共聲聞辟支佛
T34n1723_p0651b23║所作住持甚深。經唯有六無第六第八。至下
T34n1723_p0651b24║當知。諸佛道法既盡行之。具行一乘種智之
T34n1723_p0651b25║因方得佛果。故今酬因說斯妙法勸脩因
T34n1723_p0651b26║行。　酬願因者。方便品云。舍利弗善聽。我
T34n1723_p0651b27║本立誓願欲令一切眾如我等無異。如我
T34n1723_p0651b28║昔所願今者已滿足。化一切眾生令入於
T34n1723_p0651b29║佛道。壽量品云。每自作是念以何令眾生
T34n1723_p0651c01║得入於佛道速成就佛身。若昔因中若今
T34n1723_p0651c02║果位。皆每發願令眾生猶如我身得入佛
T34n1723_p0651c03║道故酬本願而說此經。亦令眾生發此願
T34n1723_p0651c04║故。行願相符致出世故。　酬求因者。天授
T34n1723_p0651c05║品云。吾於過去求法華經無有懈倦。於
T34n1723_p0651c06║多劫中常作國王。求大菩提。曾不退轉。擊
T34n1723_p0651c07║鼓宣令四方。時有仙人來白王言。我有大
T34n1723_p0651c08║乘名妙法蓮華經。若不違我當為宣說。王
T34n1723_p0651c09║聞仙人言歡喜踊躍。即隨仙人供給所須。
T34n1723_p0651c10║乃至以身而為床座身心無倦。奉事仙人。
T34n1723_p0651c11║經於千歲。為求法故令無所乏。爾時王者
T34n1723_p0651c12║今我身是。時仙人者今提婆達多是。以佛過
T34n1723_p0651c13║去願行雖成必由緣會恒重此經。於善友
T34n1723_p0651c14║所專事求之。故今宣說令生求重。　酬持
T34n1723_p0651c15║因者。前八甚深中。第一佛曾親近百千萬億
T34n1723_p0651c16║無數諸佛名受持讀誦甚深。初依菩薩供五
T34n1723_p0651c17║恒佛。第二依菩薩供六恒佛。第三依菩薩
T34n1723_p0651c18║供七恒佛。第四依菩薩供八恒佛。值多善
T34n1723_p0651c19║友長時受持。又釋迦如來過去自為常不輕
T34n1723_p0651c20║菩薩。於威音王佛滅後行不輕行。臨終之
T34n1723_p0651c21║時聞虛空中說法華經二十千萬億偈。悉能
T34n1723_p0651c22║受持。即得如上六根清淨。更增壽命二百
T34n1723_p0651c23║萬億那由他歲。廣說此經。命終之後得值
T34n1723_p0651c24║二千億佛皆號日月燈明常持此經以是因
T34n1723_p0651c25║緣又值二千億佛同號雲自在燈王。亦於
T34n1723_p0651c26║此諸佛法中受持此經。常獲如上六根清
T34n1723_p0651c27║淨。其常不輕即我身是。故為往時常持此
T34n1723_p0651c28║經今者說之勸常受持。　酬相因者。既成
T34n1723_p0651c29║佛已將說此經。先為菩薩說無量義經。
T34n1723_p0652a01║次入無量義處三昧。天雨四華地振六種。
T34n1723_p0652a02║四眾瞻仰八部歡喜。放豪光以遠矚眾見
T34n1723_p0652a03║此已疑生。彌勒發問文殊告言如我惟忖。
T34n1723_p0652a04║今佛世尊欲說大法雨大法雨吹大法螺
T34n1723_p0652a05║擊大法鼓演大法義。我於過去曾見此瑞。
T34n1723_p0652a06║放斯光已即說大法。乃至廣說。今日如來
T34n1723_p0652a07║當說大乘經名妙法蓮華。三世諸佛將說
T34n1723_p0652a08║此經必先有此種種大相。不同餘經。餘經
T34n1723_p0652a09║無此初大相故。相既非常故須說此。即將
T34n1723_p0652a10║說此經先現大相。先現大相者為說此
T34n1723_p0652a11║經故也。　酬說因者。下云諸佛如來唯以一
T34n1723_p0652a12║大事因緣故出現於世。乃至廣說。無聲聞
T34n1723_p0652a13║弟子但教化菩薩。究竟令得一切種智。故
T34n1723_p0652a14║三世諸佛成道究竟必說一乘。皆是因中方
T34n1723_p0652a15║便趣求。修學雖滿未曾演說。今時機會不
T34n1723_p0652a16║可虛然。故趣宿因說斯妙法。上來義類經
T34n1723_p0652a17║文甚多。恐厭繁廣故略指述。　後酬請者。
T34n1723_p0652a18║如經中說。菩薩初生即行七步。放大光明
T34n1723_p0652a19║遍照十方。四顧觀視作師子吼。而說偈言
T34n1723_p0652a20║　我生胎分盡　是最末後身　我已得解
T34n1723_p0652a21║脫　當復度眾生　作是誓已身漸長大。
T34n1723_p0652a22║遊出四門見老．病．死．及沙門相。既問識已
T34n1723_p0652a23║欲捨親屬求無上果。中夜觀察見諸伎人
T34n1723_p0652a24║后妃婇女。狀如臭屍深可厭患。即命車
T34n1723_p0652a25║匿令被楗低。諸天捧足夜半出城。行十四
T34n1723_p0652a26║由旬。到跋伽婆仙人所住林中。以刀剃髮。
T34n1723_p0652a27║持妙寶服貿鹿皮衣。遣車匿歸報父王
T34n1723_p0652a28║已。於熙連河側六師外道所。為降伏彼六
T34n1723_p0652a29║年苦行。懃苦過彼。日食麻麥。厭其非道遂
T34n1723_p0652b01║食乳糜。受吉祥草詣菩提樹坐金剛座。
T34n1723_p0652b02║以智慧力降伏魔軍。證大菩提永出三界。
T34n1723_p0652b03║是時三千大千世界主及餘天等。來詣佛所
T34n1723_p0652b04║請轉法輪。化佛讚揚勸且權說。時機未熟
T34n1723_p0652b05║且說方便未說實法。今既合宜鶖子等請
T34n1723_p0652b06║說乘權實之境。文殊等請說乘安樂之行。
T34n1723_p0652b07║彌勒等請說身真應之果。故下經云。我始
T34n1723_p0652b08║坐道場觀樹亦經行。於三七日中常思惟
T34n1723_p0652b09║是事。乃至尋念過去佛所行方便力。我今所
T34n1723_p0652b10║得道亦應說三乘。作是思惟時。十方佛皆
T34n1723_p0652b11║現梵音慰喻我。善哉釋迦文。隨諸一切佛
T34n1723_p0652b12║而用方便力。由是方便且說三乘。今機宜
T34n1723_p0652b13║熟。鶖子等請演暢真宗顯斯一實。故下經
T34n1723_p0652b14║云。汝已慇懃三請。吾今豈得不說。安樂行
T34n1723_p0652b15║品中。文殊發請。世尊廣說四安樂行。壽量
T34n1723_p0652b16║品中亦復如是。彌勒三請。佛言汝等當信
T34n1723_p0652b17║解如來誠諦之語。三遍勸信。方說身之真
T34n1723_p0652b18║應。故為酬請說是法華。
T34n1723_p0652b19║破疑執中有二。一破疑二破執。破疑
T34n1723_p0652b20║者。佛自成道唯記菩薩當得菩提。不說
T34n1723_p0652b21║聲聞有得佛果。聲聞等疑永不作佛。故舍
T34n1723_p0652b22║利弗深自感傷失於如來無量知見。乃至廣
T34n1723_p0652b23║說。而今從佛聞所未聞未曾有法。斷諸疑
T34n1723_p0652b24║悔。諸小菩薩昔聞大乘。亦疑菩薩獨得菩
T34n1723_p0652b25║提聲聞無分。或不定性諸小菩薩。疑佛菩
T34n1723_p0652b26║提已亦無分。由是三乘俱有疑網。由此經
T34n1723_p0652b27║云。聲聞若菩薩。聞我所說法。乃至於一偈
T34n1723_p0652b28║皆成佛無疑。又云諸求三乘人。若有疑悔
T34n1723_p0652b29║者。佛當為除斷令盡無有餘。又云菩薩聞
T34n1723_p0652c01║是法疑網皆已除。千二百羅漢悉亦當作佛。
T34n1723_p0652c02║此中破疑亦兼破悔。昔悔修小不得作佛。
T34n1723_p0652c03║今聞得作悔所以除。知小乃為大之因故。
T34n1723_p0652c04║疑通三乘悔唯小有。以寬攝狹。但說破疑
T34n1723_p0652c05║不說除悔。至後卷中當釋差別。故為破
T34n1723_p0652c06║疑說斯妙法。　後破執者。聲聞有二。一決
T34n1723_p0652c07║定種姓。得聲聞果定入無餘身灰智滅。故
T34n1723_p0652c08║諸經云。餘人善根涅槃時盡。菩薩善根不
T34n1723_p0652c09║爾。二退已還發大菩提心。初是定姓後不定
T34n1723_p0652c10║姓。然瑜伽及法華論說聲聞有四。一決定
T34n1723_p0652c11║種姓。亦名趣寂。二增上慢。此是凡夫得第
T34n1723_p0652c12║四禪謂阿羅漢三退已還發大菩提心。亦
T34n1723_p0652c13║名不定種姓。且法華會得記。聲聞名退菩
T34n1723_p0652c14║提心。舍利弗等皆是此類。故經自云告舍利
T34n1723_p0652c15║弗。我昔教汝志願佛道。汝今悉忘。而便自
T34n1723_p0652c16║謂已得滅度。優婆塞經說。舍利弗修大乘
T34n1723_p0652c17║道。經六十劫因施眼故。大行難成退求小
T34n1723_p0652c18║果。鶖子亦言。世世已曾從佛受化。化城喻
T34n1723_p0652c19║品說十六王子所教化眾生過去結緣之始。
T34n1723_p0652c20║由是故名退菩提心。非不定姓皆是退類。
T34n1723_p0652c21║亦有昔日未求於大。今者但從小果趣大
T34n1723_p0652c22║不定姓故。四者應化。應化非真。攝大乘說。
T34n1723_p0652c23║諸大菩薩及佛等化示為聲聞。引實聲聞
T34n1723_p0652c24║向大乘故。富樓那等即其類也。法華論云。
T34n1723_p0652c25║此中唯為二聲聞記。謂退心．應化。其趣寂
T34n1723_p0652c26║者及增上慢。佛不與記根未熟故。菩薩
T34n1723_p0652c27║與記。雖復總言汝行菩薩道當得作佛。
T34n1723_p0652c28║論言與記令發心故。退菩提心正當根
T34n1723_p0652c29║熟。為說一乘正破其執。應化非真無執
T34n1723_p0653a01║可破。示相可爾。其增上慢既是異生根現
T34n1723_p0653a02║未熟。故佛不與記。菩薩與記者。即常不輕
T34n1723_p0653a03║為具因記令信有佛姓。復漸發心脩大
T34n1723_p0653a04║行故。其趣寂者。既無大乘姓。何得論其熟
T34n1723_p0653a05║與不熟。應言趣寂由無大姓。根不熟故佛
T34n1723_p0653a06║不與記。菩薩與記具理姓因。漸令信大
T34n1723_p0653a07║不愚法故。非根未熟後可當熟。故非菩薩
T34n1723_p0653a08║與記令發趣大乘心。言當作佛。菩薩願
T34n1723_p0653a09║心方便化之令生信意。如般若經我皆令
T34n1723_p0653a10║入無餘涅槃非皆入盡。菩薩記於趣寂亦
T34n1723_p0653a11║爾。若許趣寂同增上慢。不但不得名為趣
T34n1723_p0653a12║寂。甚違諸教義不相協。由趣寂者與增上
T34n1723_p0653a13║慢合一處說。翻譯之主同言根未熟令其
T34n1723_p0653a14║發心。正義應言趣寂根未熟故不與記。菩
T34n1723_p0653a15║薩與記令發信解大乘心故。增上慢者根
T34n1723_p0653a16║未熟故佛不與記。菩薩與記令發趣向大
T34n1723_p0653a17║乘心故。若趣寂者後亦作佛。違涅槃等處處
T34n1723_p0653a18║教文。　菩薩亦二。一者頓悟二者漸悟。漸悟
T34n1723_p0653a19║有二義。一者若從得二乘果發心向大名
T34n1723_p0653a20║為漸悟。由生數小或全無故。若從二凡而
T34n1723_p0653a21║歸於大即頓悟攝。未曾悟證二乘果故。生
T34n1723_p0653a22║數猶多不名漸悟。故涅槃經但說聖人八萬
T34n1723_p0653a23║劫等。不說異生迴心劫數。二者但從曾發
T34n1723_p0653a24║二心曾修二行。來歸大者皆名漸悟。具彼
T34n1723_p0653a25║姓故修彼行故。聞思悟解亦名為悟。何必
T34n1723_p0653a26║證悟。況復亦有生數小者。謂已定生即此
T34n1723_p0653a27║生時及一坐順決擇分等。經據劫定但說聖
T34n1723_p0653a28║人。何妨異生有生數小者。此經所說一乘
T34n1723_p0653a29║之理。論雖言為二聲聞說謂退心。應化。
T34n1723_p0653b01║法華一會正唯為退菩提心說。兼亦為應
T34n1723_p0653b02║化。滿慈子等亦在會故。若准攝論合以十
T34n1723_p0653b03║義說於一乘。義兼為三理亦無失。決定種
T34n1723_p0653b04║姓不愚法故。不定種姓迴求大故。其應化者
T34n1723_p0653b05║為化記故。雖亦可為二菩薩說。正宗唯為
T34n1723_p0653b06║漸悟者說。故下經云。菩薩聞是法疑網皆
T34n1723_p0653b07║已除。義兼頓悟於理未爽。攝論十義解一
T34n1723_p0653b08║乘云。為引攝一類及任持所餘。由不定種
T34n1723_p0653b09║姓諸佛說一乘。所引攝一類即退菩提心
T34n1723_p0653b10║聲聞。及任持所餘即漸悟菩薩退菩提心聲
T34n1723_p0653b11║聞。執著小果自謂究竟故。舍利弗言我悉
T34n1723_p0653b12║除邪見於空法得證。爾時心自謂得至
T34n1723_p0653b13║於滅度。迦葉亦言佛令我等出於三界得
T34n1723_p0653b14║涅槃證。於菩薩法不生一念好樂之心。此
T34n1723_p0653b15║皆昔時執著小意。即攝論云。三種練磨心。
T34n1723_p0653b16║斷除四處障緣法義為境。四處者一二乘
T34n1723_p0653b17║作意。二諸疑離疑。三於所聞思法中言我
T34n1723_p0653b18║能然餘不能爾。四於骨瑣乃至菩提執著
T34n1723_p0653b19║分別。二乘作意者。執二果為極故。為斷此
T34n1723_p0653b20║執而說此經。漸悟菩薩執佛菩提於己無
T34n1723_p0653b21║分。欲生退敗還住二乘。為任持此而不
T34n1723_p0653b22║令退。又復頓悟諸小菩薩。執唯已依大乘
T34n1723_p0653b23║修行可得成佛。已住聲聞不得作佛。今
T34n1723_p0653b24║破此執顯二乘非極。住二乘者亦得作
T34n1723_p0653b25║佛。故說是經。由此攝論斷四處言一二乘
T34n1723_p0653b26║作意。二言我能然餘不能爾。即此二種諸
T34n1723_p0653b27║疑離疑即是前也。
T34n1723_p0653b28║彰記行中有二。一彰記二彰行。初彰記
T34n1723_p0653b29║者。佛自成道未為聲聞授菩提記。今為授
T34n1723_p0653c01║記故說是經。故下經云。我設是方便令得
T34n1723_p0653c02║入佛慧。未曾說汝等當得成佛道。所以
T34n1723_p0653c03║未曾說說時未至故。今正是其時。決定說
T34n1723_p0653c04║大乘。又迦葉言。又今我等年已朽邁。於佛
T34n1723_p0653c05║教化菩薩阿耨多羅三藐三菩提法。不生一
T34n1723_p0653c06║念好樂之心。我等今於佛前聞授聲聞。阿
T34n1723_p0653c07║耨多羅三藐三菩提記。心皆歡喜得未曾有。
T34n1723_p0653c08║又云或說修多羅．伽陀。及本事．本生．未曾
T34n1723_p0653c09║有。亦說於因緣．譬喻．并祇夜．優婆提舍經。
T34n1723_p0653c10║唯為聲聞說此九部。不說授記．方廣．自
T34n1723_p0653c11║說。故此以前未為授記。今為授記故說是
T34n1723_p0653c12║經。　後彰行者。今說菩薩一乘之行。一乘正
T34n1723_p0653c13║是菩薩行。故下經云。有佛子心淨柔軟亦利
T34n1723_p0653c14║根。無量諸佛所而行深妙道。為此諸佛子
T34n1723_p0653c15║說是大乘經。又云聲聞若菩薩。聞我所說
T34n1723_p0653c16║法乃至於一偈皆成佛無疑。又云舍利弗。
T34n1723_p0653c17║諸佛如來。但教化菩薩。諸有所作常為一
T34n1723_p0653c18║事故。要由修福．慧照有．空。尋教詮究
T34n1723_p0653c19║玄理真解起悟一乘。又且一乘有因有果。
T34n1723_p0653c20║因即七地四菩薩行。下隨所應並皆具配。
T34n1723_p0653c21║果即佛位菩提．涅槃。在三身中此皆攝盡。
T34n1723_p0653c22║又三周說一乘。明一乘境。安樂行品等明
T34n1723_p0653c23║一乘行。壽量品等明一乘果。明境欲發聲
T34n1723_p0653c24║聞心。明行令修菩薩行。因此方期佛果功
T34n1723_p0653c25║德。故為彰菩薩行說是法華經。
T34n1723_p0653c26║利今後中有二。一利今二利後。初利今
T34n1723_p0653c27║者。法華一會所有凡聖。宜聞法華而得益
T34n1723_p0653c28║故。此有二類一果記利二現證利。果記利
T34n1723_p0653c29║者。即為三機世尊三周說一乘義。會二
T34n1723_p0654a01║破二以利益今。方便品下至譬喻品鶖子得
T34n1723_p0654a02║記八部喜讚已來為第一周。經云諸佛世尊
T34n1723_p0654a03║唯以一大事因緣故出現於世。乃至諸佛
T34n1723_p0654a04║以方便力於一佛乘分別說三。故舍利弗
T34n1723_p0654a05║聞是說已。譬喻品中深生領解。佛述成已
T34n1723_p0654a06║便得授記。其譬喻品中舍利弗請下佛說譬
T34n1723_p0654a07║喻。并信解品．藥草喻品．授記品為第二周。
T34n1723_p0654a08║譬喻品云如來亦復如是為一切眾生之父。
T34n1723_p0654a09║乃至舍利弗以是因緣當知諸佛方便力故
T34n1723_p0654a10║於一佛乘分別說三。大迦葉等聞是說已。
T34n1723_p0654a11║信解品中方生領悟。藥草喻品佛重述成。授
T34n1723_p0654a12║記品中佛便為大迦葉．須菩提．摩訶迦旃延．
T34n1723_p0654a13║大目犍連四人授記。其化城喻品．五百弟子
T34n1723_p0654a14║授記品．授學無學人記品為第三周。化城喻
T34n1723_p0654a15║品初說大通智勝佛事令其憶念。復云諸比
T34n1723_p0654a16║丘若如來自知涅槃時到乃至但是如來方
T34n1723_p0654a17║便之力。於一佛乘分別說三。富樓那等聞
T34n1723_p0654a18║是說已。於五百弟子授記品中深生領解。
T34n1723_p0654a19║佛述成已便為五百弟子及學無學人授記。
T34n1723_p0654a20║即是利今聲聞眾也。經出六處示現授記。
T34n1723_p0654a21║一者別記。舍利弗及四大聲聞眾所知識。名
T34n1723_p0654a22║號不同故與別記。二者同記。富樓那等五百
T34n1723_p0654a23║人千二百人。同一名故俱時與記。三者後記。
T34n1723_p0654a24║學．無學等非眾所知識。共同一號就下根
T34n1723_p0654a25║中後時與記四無怨記。示現如來無怨惡
T34n1723_p0654a26║故。與提婆達多記。五通行記。顯示女人。在
T34n1723_p0654a27║家出家修菩薩行皆證佛果故與比丘尼．
T34n1723_p0654a28║及天女記。此上五記說今時益皆如來記。
T34n1723_p0654a29║六具因記。常不輕菩薩禮拜讚歎言。我不
T34n1723_p0654b01║輕汝汝等皆當作佛。示現眾生皆有佛性
T34n1723_p0654b02║故。此之一種菩薩與記。說往時益。初三及
T34n1723_p0654b03║第五利聞法華記。餘之二種非由聞此記。
T34n1723_p0654b04║然前五記並名利今。即果記利也。然諸聲聞
T34n1723_p0654b05║授記以後。受變易生。相狀體義至後當知。
T34n1723_p0654b06║現證利者。復有多種。如提婆達多品雖
T34n1723_p0654b07║龍宮涌出龍女道成皆由法華。非靈山會益
T34n1723_p0654b08║略而不說。唯有龍女成道演說法時娑婆
T34n1723_p0654b09║世界菩薩．聲聞．八龍．天部．人與非人皆遙
T34n1723_p0654b10║見彼龍女成佛普為時會人天說法。心大
T34n1723_p0654b11║歡喜悉遙敬禮。無量眾生聞法悟解得不退
T34n1723_p0654b12║轉。無量眾生得受道記。無垢世界六返震
T34n1723_p0654b13║動。娑婆世界三千眾生住不退地。三千眾
T34n1723_p0654b14║生發菩提心而得受記。合四位益。分別功
T34n1723_p0654b15║德品有十一位得證．一位發心。佛說是如來
T34n1723_p0654b16║壽量長遠時。六百八十萬億那由他恒河沙
T34n1723_p0654b17║眾生得無生法忍。千億菩薩摩訶薩得聞持
T34n1723_p0654b18║陀羅尼門。復一世界微塵數菩薩摩訶薩得
T34n1723_p0654b19║樂說辨才。一世界微塵數菩薩摩訶薩得百
T34n1723_p0654b20║千萬億無量旋陀羅尼。三千大千世界微塵
T34n1723_p0654b21║數菩薩摩訶薩能轉不退轉法輪二千國土
T34n1723_p0654b22║微塵數菩薩摩訶薩能轉清淨法輪。小千國
T34n1723_p0654b23║土微塵數菩薩摩訶薩八生當得。四四天下
T34n1723_p0654b24║四生當得。三四天下三生當得。二四天下
T34n1723_p0654b25║二生當得。一四天下微塵數菩薩摩訶薩一
T34n1723_p0654b26║生當得阿耨多羅三藐三菩提。復有八世界
T34n1723_p0654b27║微塵數眾生皆發阿耨多羅三藐三菩提心。
T34n1723_p0654b28║如說藥王品八萬四千菩薩。得解一切眾
T34n1723_p0654b29║生語言陀羅尼。說妙音品八萬四千人得現
T34n1723_p0654c01║一切色身三昧。四萬二千天子得無生法忍。
T34n1723_p0654c02║華德菩薩得法華三昧。說觀音品八萬四千
T34n1723_p0654c03║眾生皆發無等等阿耨多羅三藐三菩提心。
T34n1723_p0654c04║說陀羅尼品六萬八千人得無生法忍。說
T34n1723_p0654c05║妙莊嚴王本事品八萬四千人遠塵離垢得
T34n1723_p0654c06║法眼淨。說普賢勸發品恒河沙等無量無邊
T34n1723_p0654c07║菩薩得百萬旋陀羅尼。三千大千世界微塵
T34n1723_p0654c08║等菩薩行普賢道。前之五記記當得佛。此
T34n1723_p0654c09║二十五類現證因位。並是利今故說法華
T34n1723_p0654c10║後利後者。散席以後因法華經所獲功德
T34n1723_p0654c11║皆是利後。隨喜功德品說第五十人一聞
T34n1723_p0654c12║法華經能隨喜者功德。過於布施四百萬
T34n1723_p0654c13║億那由他三千大千世界眾生金銀七寶。又
T34n1723_p0654c14║勝令得阿羅漢果。若往僧房須臾聽法華
T34n1723_p0654c15║經者。生生常乘象馬車乘七寶輦輿及乘
T34n1723_p0654c16║天宮。若復分坐令他聽者。生生常得帝釋
T34n1723_p0654c17║坐處梵王坐處。若復勸人往聽法華。生生常
T34n1723_p0654c18║與陀羅尼菩薩共生一處終不瘖啞。乃至
T34n1723_p0654c19║當來見佛聞法信受教誨。法師功德品說若
T34n1723_p0654c20║善男子．善女人受持是法華經。若讀．若誦．
T34n1723_p0654c21║若解說．若書寫．是人當得八百眼功德。千
T34n1723_p0654c22║二百耳功德。八百鼻功德。千二百舌功德。
T34n1723_p0654c23║八百身功德。千二百意功德。以是功德莊
T34n1723_p0654c24║嚴六根皆令清淨。乃至普賢品云。若有後
T34n1723_p0654c25║世受持讀誦是經典者。是人不復貪著衣
T34n1723_p0654c26║服．臥具．飲食．資生之物。所願不虛亦於現
T34n1723_p0654c27║世得其福報。是以遺教經言。所應度者皆
T34n1723_p0654c28║已度訖。其未度者皆亦已作得度因緣。故由
T34n1723_p0654c29║說此而與未來作大利益。是名利後故
T34n1723_p0655a01║說是經。
T34n1723_p0655a02║顯時機中有二。一顯時二顯機。初顯時
T34n1723_p0655a03║者。諸佛設教略有二種。一頓二漸。頓即被
T34n1723_p0655a04║彼大機。頓從凡夫以求佛果。如勝鬘經所
T34n1723_p0655a05║說一乘。一乘是權四乘實故。漸即被彼從
T34n1723_p0655a06║小至大機。如此經中所說一乘。一乘是實二
T34n1723_p0655a07║乘權故。此經多被從彼二乘以求佛果。多
T34n1723_p0655a08║是漸教大乘所攝。古有釋言。教有五時。第
T34n1723_p0655a09║一時者。佛初成道為提謂等五百賈人但說
T34n1723_p0655a10║三歸五戒十善世間因果教。即提謂等五戒
T34n1723_p0655a11║本行經是。未有出世善根器故。第二時者。
T34n1723_p0655a12║佛成道竟三七日外。十二年中唯說三乘有
T34n1723_p0655a13║行之教。未為說空。即阿含等小乘經是。第
T34n1723_p0655a14║三時者。佛成道竟三十年中。說彼三乘同行
T34n1723_p0655a15║空教。即維摩．思益．大品等是。第四時者。佛
T34n1723_p0655a16║成道竟四十年中。說有一乘猶未分明演
T34n1723_p0655a17║說佛性常住實相。尚說無常佛果以為真實。
T34n1723_p0655a18║即無量義法華等是。以前未明一乘義故。
T34n1723_p0655a19║此中猶未分明演說常住佛性故。第五時者。
T34n1723_p0655a20║謂雙林中說諸眾生悉有佛性常住佛教。即
T34n1723_p0655a21║涅槃經．大悲經等是。乍觀可爾理即不然。提
T34n1723_p0655a22║謂經說五百賈人將受五戒先懺悔彼五逆
T34n1723_p0655a23║十惡謗法等罪。得四大本淨五陰本淨六塵
T34n1723_p0655a24║本淨吾我本淨。時提謂等得不起法忍。三百
T34n1723_p0655a25║賈人得柔順忍。二百賈人得須陀洹果。四
T34n1723_p0655a26║天王等得柔順忍。三百龍王得信忍。自餘天
T34n1723_p0655a27║等皆發無上道意。十億天人皆行菩薩十善。
T34n1723_p0655a28║提謂長者滅三界苦得不起法忍。即是初地
T34n1723_p0655a29║或第八地。又普曜經第二七日提謂等五百
T34n1723_p0655b01║賈人獻佛糗蜜。佛與授記汝於來世當得
T34n1723_p0655b02║作佛名曰齊成。云何但言第一唯是世間
T34n1723_p0655b03║教也。但為此日猶未分明說三乘者同所
T34n1723_p0655b04║觀諦。故未名轉法輪。至五比丘時方名
T34n1723_p0655b05║轉法輪。次第二時十二年中唯說有教者。
T34n1723_p0655b06║覺愛難云。成道五年說大般若正明實相。
T34n1723_p0655b07║又第七年為八菩薩說般舟三昧經。正明
T34n1723_p0655b08║眾生五陰本空。又第九年說鴦掘摩羅三昧
T34n1723_p0655b09║經。第十年中說如來藏經。皆明涅槃佛性
T34n1723_p0655b10║深理。又提謂．普曜經並明菩薩行。又與賈
T34n1723_p0655b11║人授記成佛。明初成道已說大乘。又成道
T34n1723_p0655b12║竟第二七日說十地經。又大般若云。佛在鹿
T34n1723_p0655b13║野轉四諦輪。無量眾生發聲聞心。無量眾
T34n1723_p0655b14║生發獨覺心。無量眾生發阿耨多羅三藐三
T34n1723_p0655b15║菩提心。行六波羅蜜。無量菩薩得無生法
T34n1723_p0655b16║忍住於初地二地三地乃至十地。無量一生
T34n1723_p0655b17║補處菩薩一時成佛。云何乃言第二時唯說
T34n1723_p0655b18║三乘有教。是知一雨普潤稟解不同。不可
T34n1723_p0655b19║說佛教必有先後。今依古義且破二時。
T34n1723_p0655b20║後餘三時並如古人破。乍。雖可爾理即不
T34n1723_p0655b21║然。恐厭文繁且略應止。依今新經。頓教
T34n1723_p0655b22║大乘但唯一時。與一大機不從小起。教被
T34n1723_p0655b23║唯一。故漸次大教乃有三時。解深密經中佛
T34n1723_p0655b24║為勝義生菩薩。依於三性說三無性皆是
T34n1723_p0655b25║遍計所執性已。勝義生菩薩深生領解廣
T34n1723_p0655b26║說世間毘濕縛藥雜綵書地熟蘇虛空諸譬
T34n1723_p0655b27║喻已世尊讚歎善解所說。勝義生白言。佛
T34n1723_p0655b28║初於一時在波羅痆斯仙人墮處施鹿林中。
T34n1723_p0655b29║唯為發趣聲聞乘者。以四諦相轉正法輪。
T34n1723_p0655c01║雖是甚奇甚為希有一切世間無能轉者。
T34n1723_p0655c02║而於彼時所轉法輪有上有容。是未了義是
T34n1723_p0655c03║諸諍論安足處所。世尊在昔第二時中。唯為
T34n1723_p0655c04║發趣修大乘者。依一切法皆無自性．無生．
T34n1723_p0655c05║無滅．本來寂靜自性涅槃。以隱密相轉正
T34n1723_p0655c06║法輪。雖更甚奇甚為希有。而於彼時所轉
T34n1723_p0655c07║法輪亦是有所容受。猶未了義。亦諸諍論
T34n1723_p0655c08║安足處所。世尊于今第三時中。普為發趣
T34n1723_p0655c09║一切乘者。依一切法皆無自性．無生．無滅．
T34n1723_p0655c10║本來寂靜自性涅槃無自性性。以顯了相轉
T34n1723_p0655c11║正法輪。第一甚奇最為希有。于今。世尊所
T34n1723_p0655c12║轉法輪無上。無所容受。是真了義非諸諍
T34n1723_p0655c13║論安足處所。依此經文。阿含經等為第一
T34n1723_p0655c14║時。總密說有不明有者有其何性。大般若
T34n1723_p0655c15║等為第二時。總密說空不明空者亦空何
T34n1723_p0655c16║性。華嚴經等為第三時。顯了說有有依．他
T34n1723_p0655c17║圓成。亦顯了說空空所執性。故善戒經等
T34n1723_p0655c18║云。有為．無為名為有。我及我所名為空。金
T34n1723_p0655c19║光明經亦說三法輪。謂轉．照．持。轉四諦法。
T34n1723_p0655c20║以空照有。非有非空可任持故。涅槃亦
T34n1723_p0655c21║言。初有醫師教人服乳由純服乳國人多
T34n1723_p0655c22║死。後有醫師說乳為毒教並令斷。國人並
T34n1723_p0655c23║差。後王有疾問藥所宜。醫更藥方以乳和
T34n1723_p0655c24║藥。王瞋問彼汝先所說乳為毒藥。何故今
T34n1723_p0655c25║者令和藥服。醫答王言。前為純服國人多
T34n1723_p0655c26║死。常純服之故說為毒。恐不能斷總令斷
T34n1723_p0655c27║之。案實理者有病宜服。有病不宜。王今
T34n1723_p0655c28║此病宜和藥服正所應可。佛言我法亦復
T34n1723_p0655c29║如是。法華亦言我等內滅自謂為足。唯了
T34n1723_p0656a01║此事更無餘事。初時教也。我等若聞淨佛
T34n1723_p0656a02║國土．教化眾生都無欣樂。第二時教也。佛
T34n1723_p0656a03║亦如是現希有事知樂小者。以方便力
T34n1723_p0656a04║調伏其心乃教大智。我等今日得未曾有
T34n1723_p0656a05║非先所望而今自得。第三時教也。即同金光
T34n1723_p0656a06║明．解深密等三時教也。若以偏圓機宜漸
T34n1723_p0656a07║次。教但三時非一五等。不可難以一雨普
T34n1723_p0656a08║潤三草不同教唯有一。其頓悟之機一果之
T34n1723_p0656a09║證。即依此理無三時之教。若機成漸次。大
T34n1723_p0656a10║從小生教定有三。應機說故。將理會教名
T34n1723_p0656a11║為一雨。將教就機說三乘法。或三或一。理
T34n1723_p0656a12║不相違。此經三周說一乘處。多被聲聞。先
T34n1723_p0656a13║說般若已教其空。破彼有病。彼不愚法既
T34n1723_p0656a14║信解已。今說第三時令其歸趣。亦化頓悟
T34n1723_p0656a15║因得發心。流通分中證獲無生也。如前所
T34n1723_p0656a16║說亦通頓教。是知一雨滋益別故。為顯第
T34n1723_p0656a17║三時真實之教故說此經。　後顯機者。依
T34n1723_p0656a18║涅槃經唯有一機。故彼經云。師子吼者是決
T34n1723_p0656a19║定說。一切眾生悉有佛性。又云眾生亦爾悉
T34n1723_p0656a20║皆有心。凡有心者悉皆當得阿耨多羅三
T34n1723_p0656a21║藐三菩提。此經亦云。十方佛土中唯有一乘
T34n1723_p0656a22║法無二亦無三。除佛方便說。但教化菩薩
T34n1723_p0656a23║無聲聞弟子。乃至廣說。若聲聞若菩薩聞我
T34n1723_p0656a24║說法皆成於佛。依此唯有一大乘性。此經
T34n1723_p0656a25║既說一乘被彼大乘根性。然性有二。一理
T34n1723_p0656a26║性勝鬘所說如來藏是。二行性楞伽所說如
T34n1723_p0656a27║來藏是。前皆有之後性或無。談有藏無說
T34n1723_p0656a28║皆作佛。依善戒經．地持論中唯說有二。一
T34n1723_p0656a29║有種姓二無種姓。彼經論云性種姓者無始
T34n1723_p0656b01║法爾六處殊勝展轉相續。此依行性有種姓
T34n1723_p0656b02║也。無種姓人無種性故。雖復發心懃行精
T34n1723_p0656b03║進終不能得無上菩提。但以人天善根而
T34n1723_p0656b04║成就之。即無性也。此被有性非被於無。此
T34n1723_p0656b05║依行性以說有無。已下多依行性而說。理
T34n1723_p0656b06║性遍有故。依有非無勝劣異故。天親攝論亦
T34n1723_p0656b07║言。上乘．下乘有差別故。菩薩．聲聞各分三
T34n1723_p0656b08║藏。又處處說如來十力中。有根上．下智力。
T34n1723_p0656b09║此即上乘菩薩藏攝。被上根故。依有非無。
T34n1723_p0656b10║依異非同。以通就別。此經又言為求聲
T34n1723_p0656b11║聞者說應四諦法。為求緣覺者說應十
T34n1723_p0656b12║二因緣法。為求菩薩者說應六波羅蜜法。
T34n1723_p0656b13║此經說一乘。即為求菩薩者說應六波羅
T34n1723_p0656b14║蜜法。此經下文妙莊嚴王品八萬四千人遠
T34n1723_p0656b15║塵離垢。亦可言被聲聞傍利益故。有無俱
T34n1723_p0656b16║彰大小類別。依同非異以別攝通。涅槃經
T34n1723_p0656b17║言。譬如病人有其三種。一者若遇良醫不
T34n1723_p0656b18║遇良醫。決定可差。即菩薩也。二者若遇即
T34n1723_p0656b19║差不遇不差。即二乘也。三者若遇不遇決
T34n1723_p0656b20║定不差。即一闡提。此經亦言輪王．釋．梵是
T34n1723_p0656b21║小藥草。聲聞．緣覺是中藥草。大小菩薩名大
T34n1723_p0656b22║藥草。隨逆次第亦同涅槃。今此唯被菩薩
T34n1723_p0656b23║性人。先雖是聲聞後作菩薩故。又亦可言
T34n1723_p0656b24║被彼聲聞。如前已說。依有非無通別類異。
T34n1723_p0656b25║又大般若善勇猛菩薩言。唯願世尊哀愍我
T34n1723_p0656b26║等為具宣說如來境智。若有情類於聲聞
T34n1723_p0656b27║乘姓決定者。聞此法已速能證得自無漏
T34n1723_p0656b28║地。於獨覺乘姓決定者。聞此法已速依自
T34n1723_p0656b29║乘而得出離。於無上乘姓決定者。聞此法
T34n1723_p0656c01║已速證無上正等菩提。若有情類雖未已
T34n1723_p0656c02║入正性離生。而於三乘姓不定者。聞此法
T34n1723_p0656c03║已皆發無上正等覺心。諸論雖說聖亦迴心。
T34n1723_p0656c04║今說不受變易生死以迴心者故。言未入
T34n1723_p0656c05║正性離生。此經被彼大乘定性．聲聞定性．及
T34n1723_p0656c06║不定性。如前已引。然無被彼獨覺機文。有
T34n1723_p0656c07║無雙彰以通從別。又勝鬘經言。譬如大地
T34n1723_p0656c08║持四重擔。一大海。二諸山。三草木。四眾生。
T34n1723_p0656c09║如是攝受正法善男子。堪能荷負四種重
T34n1723_p0656c10║任。謂離善知識無聞非法眾生。以人天善
T34n1723_p0656c11║根而成就之。求聲聞者授聲聞乘。求緣
T34n1723_p0656c12║覺者授緣覺乘。求大乘者授以大乘。此被
T34n1723_p0656c13║大乘可及聲聞非餘二姓。依有非無通別
T34n1723_p0656c14║類異。現．當非有。楞伽經云佛告大慧有五
T34n1723_p0656c15║種種姓證法。一聲聞乘姓。二辟支佛乘姓。
T34n1723_p0656c16║三如來乘姓。四不定乘姓。五者無姓謂一闡
T34n1723_p0656c17║提。此有二種。一者焚燒一切善根即謗菩
T34n1723_p0656c18║薩藏。二者憐愍一切眾生。作佛盡一切眾
T34n1723_p0656c19║生界願。是菩薩也。若眾生不入涅槃我亦
T34n1723_p0656c20║不入。大慧白言。此二何者常不入涅槃。佛
T34n1723_p0656c21║言菩薩常不入涅槃。非焚燒一切善根者。
T34n1723_p0656c22║以知諸法本來涅槃不捨一切諸眾生故。
T34n1723_p0656c23║此經被聲聞．及如來乘姓．不定乘姓．及一闡
T34n1723_p0656c24║提中大悲菩薩。非獨覺性及斷善者。有．無並
T34n1723_p0656c25║說。通．別類異。現斷．畢無。又大莊嚴論云。有
T34n1723_p0656c26║五種姓初四同楞伽。第五有二種。一時邊
T34n1723_p0656c27║二畢竟。時邊即暫時。畢竟謂無因。此經被前
T34n1723_p0656c28║四。中除獨覺及第五姓。依有及無當成．不
T34n1723_p0656c29║成。通．別類異。瑜伽又說有五種姓。前四同
T34n1723_p0657a01║前第五唯一謂無種姓。此經被彼與莊嚴
T34n1723_p0657a02║同。若以一乘為宗。唯被有菩薩姓不被
T34n1723_p0657a03║唯聲聞姓。一雨所潤三草各別。可被聲聞。
T34n1723_p0657a04║瑜伽等云。無間道能遠塵。解脫道能離垢。
T34n1723_p0657a05║證此勝智名法眼淨。即是見諦預流果等。故
T34n1723_p0657a06║知非說一乘之處亦被聲聞。經會既有。故
T34n1723_p0657a07║作此通。為被機宜說是經也。
T34n1723_p0657a08║第二明經宗旨。此方先德總判經論有其
T34n1723_p0657a09║四宗。一立性宗。雜心等是。立五聚法有體
T34n1723_p0657a10║性故。二破性宗。成實論是。破法有體唯有
T34n1723_p0657a11║相故。三破相宗。般若等是。破法相狀亦成
T34n1723_p0657a12║空故。四顯實宗。涅槃．華嚴．法華等是。顯於
T34n1723_p0657a13║真實中道義故。此經即是第四宗也。且古經
T34n1723_p0657a14║論宗致極多。舊四阿含及僧祇律大眾部義。
T34n1723_p0657a15║三彌帝論上座部義。舍利弗阿毘曇．梵網六
T34n1723_p0657a16║十二見經正量部義。四分律是法藏部義。此
T34n1723_p0657a17║等經論復是何宗。然文殊問經及宗輪論說
T34n1723_p0657a18║小乘有二十部。謂大眾部．一說部．說出世
T34n1723_p0657a19║部．雞胤部．多聞部．說假部．制多山部．西山
T34n1723_p0657a20║住部．北山住部．說一切有部．雪轉部．犢子
T34n1723_p0657a21║部．法上部．賢胄部．正量部．密林山部．化地
T34n1723_p0657a22║部．法藏部．飲光部．經量部。并大乘二合二
T34n1723_p0657a23║十二宗今依文判教教但有三。若以類准
T34n1723_p0657a24║宗宗乃有八。教但三者。一多說有宗。諸阿
T34n1723_p0657a25║含等小乘義是。雖多說有亦不違空。二多
T34n1723_p0657a26║說空宗。中．百．十二門．般若等是。雖多說空
T34n1723_p0657a27║亦不違有。三非空有宗。華嚴．深密．法華等
T34n1723_p0657a28║是。說有為．無為名之為有。我及我所名為
T34n1723_p0657a29║空故。此等三教如前引文。　宗有八者。一
T34n1723_p0657b01║我法俱有。犢子部等。二有法無我。薩婆多
T34n1723_p0657b02║等。三法無去來。大眾部等。四現通假實。
T34n1723_p0657b03║說假部等。五俗妄真實。說出世部等。六
T34n1723_p0657b04║諸法但名。說一部等。七勝義皆空。般若等
T34n1723_p0657b05║經。龍樹等說中百論等。八應理圓實。此
T34n1723_p0657b06║法華等．無著等說中道教也。成實論義經部
T34n1723_p0657b07║師宗。即當第四現通假實。雖差別義合二
T34n1723_p0657b08║十二。據理全差莫過此八。然華嚴云。如來
T34n1723_p0657b09║以一語言中演說無邊契經海。無垢稱經言
T34n1723_p0657b10║佛以一音演說法。眾生隨類各得解。無量
T34n1723_p0657b11║義經言。我成道來四十餘年。常說諸法不生
T34n1723_p0657b12║不滅不去不來無此無彼無得無失。一切
T34n1723_p0657b13║無相。但由眾生悟解不同得諸果異。法華
T34n1723_p0657b14║亦言一雨普潤三草二木生長不同。優婆塞
T34n1723_p0657b15║戒經言三獸渡河得淺深別。攝論亦言如
T34n1723_p0657b16║末尼天鼓無思成自事。故知諸教本無差
T34n1723_p0657b17║別。由機不同遂分大小頓漸之教。此經且
T34n1723_p0657b18║當大漸之教。此依化誘聲聞以歸於大名
T34n1723_p0657b19║之為漸。妙莊嚴王本事品中。八萬四千人遠
T34n1723_p0657b20║塵離垢得法眼淨。即初果等。壽量品中。八世
T34n1723_p0657b21║界微塵數眾生發阿耨多羅三藐三菩提心。
T34n1723_p0657b22║普門品中。八萬四千眾生皆發無等等阿耨
T34n1723_p0657b23║多羅三藐三菩提心。可成頓教。故知頓．漸
T34n1723_p0657b24║無別教門。隨機以分。故此通也。半．滿二教。
T34n1723_p0657b25║滿宗所收。生．法二空通二教攝。有作．無作
T34n1723_p0657b26║可貫兩門。世俗．勝義隨應分二。雖知通
T34n1723_p0657b27║旨宗義若斯。隨別所明一乘正為宗也。故
T34n1723_p0657b28║下文言。今此經中唯說一乘。而昔於菩薩
T34n1723_p0657b29║前毀訾聲聞樂小法者。然佛實以大乘教
T34n1723_p0657c01║化。故此定以一乘為宗。一乘之義至方便
T34n1723_p0657c02║品一大事因緣中當廣分別。
T34n1723_p0657c03║第三解經品得名者。且經題目妙法蓮華經
T34n1723_p0657c04║名者。梵云薩達摩．奔荼利迦．素呾攬。薩者
T34n1723_p0657c05║正妙之義。故法護云正法華。羅什云妙法蓮
T34n1723_p0657c06║華。達磨法也。奔荼利迦者白蓮華也。西域呼
T34n1723_p0657c07║白蓮華為奔荼利迦故新經說青黃赤白四
T34n1723_p0657c08║色蓮華。云殟缽羅華．拘某陀華．缽特摩華。
T34n1723_p0657c09║奔荼利華。如次配之。蓮者芙蕖之實。花者
T34n1723_p0657c10║華也華美曰花也。素呾攬者。經。義應云妙
T34n1723_p0657c11║法白蓮華經。所以下云放白豪光駕以白
T34n1723_p0657c12║牛。白是眾色所依根本。一乘乃是諸乘本故。
T34n1723_p0657c13║梵本無別白字。故總云蓮華。然此經中鶖子
T34n1723_p0657c14║三請惡人退席。已後方說一乘深旨。多依
T34n1723_p0657c15║因果理智以名法華。開佛知見。雙歎顯理．
T34n1723_p0657c16║智法．報二身二種無上令生欣趣。示佛知
T34n1723_p0657c17║見是法身理。示同令證。悟佛知見是報身
T34n1723_p0657c18║智。勸其脩悟。此上三種歎顯佛果法．報二
T34n1723_p0657c19║身。涅槃．菩提理智二訖。入佛知見是此二
T34n1723_p0657c20║因。行一乘因趣極果故。等賜牛車。是一乘
T34n1723_p0657c21║因得如是乘與諸子等。日夜劫數自在遊
T34n1723_p0657c22║戲是因乘故。滅去化城引至寶所是一乘
T34n1723_p0657c23║果。大般涅槃名寶所故。與辨中邊三種無
T34n1723_p0657c24║上亦不相違。能詮之教名權方便。所詮智
T34n1723_p0657c25║慧名真實乘。真實乘中欲令二乘行因趣
T34n1723_p0657c26║果。故說因果名為法華。故本論解方便品
T34n1723_p0657c27║言。自此已下明所說因果相。由此正取一
T34n1723_p0657c28║乘行果名為法華。若依論解無量義經十
T34n1723_p0657c29║七名中。第十六名妙法蓮華。蓮華有二
T34n1723_p0658a01║義。一出水義。所詮之理出離二乘泥濁水
T34n1723_p0658a02║故。二開敷義。以勝教言開真理故。前為理
T34n1723_p0658a03║妙後為教妙。又彼諸名第十四名亦名一
T34n1723_p0658a04║乘。故知法華亦通教．理。欲令菩薩觀機授
T34n1723_p0658a05║道。故說教．理正名無量義。傍亦名為法
T34n1723_p0658a06║華。方便品云諸佛智慧甚深無量。其智慧門
T34n1723_p0658a07║難解難入。論自釋言。有二甚深。一證甚深
T34n1723_p0658a08║謂佛智慧所證智也。二阿含甚深謂智慧門
T34n1723_p0658a09║即詮彼教。欲拂二乘令生驚心故。從無
T34n1723_p0658a10║量義處定起。初以教．理名為法華。總攬諸
T34n1723_p0658a11║文據實而說。教．理．行．果俱是一乘。皆名妙
T34n1723_p0658a12║法蓮華。教．理妙法如次前說。行．妙法者。論
T34n1723_p0658a13║釋入佛知見云。令證不退轉地示現與
T34n1723_p0658a14║無量智業故。正是佛果之因乘也。譬喻品云
T34n1723_p0658a15║我身手有力。當以衣裓机案從舍出之。復
T34n1723_p0658a16║云唯有一門而復狹小。又云我雖於此所
T34n1723_p0658a17║燒之門安隱得出。大乘因行名之為門。正
T34n1723_p0658a18║所行處故。二乘之因悲智所誘名衣裓机案。
T34n1723_p0658a19║隨宜出處故。上來三乘猶居分段三界宅。故
T34n1723_p0658a20║未與車名。又云得如是乘令諸子等日夜
T34n1723_p0658a21║劫數常得遊戲。與諸菩薩及聲聞眾乘此
T34n1723_p0658a22║寶乘直至道場。故知出宅無漏因行正名一
T34n1723_p0658a23║乘。自在不繫無所依求。故方便品云。盡行
T34n1723_p0658a24║諸佛無量道法論云修行甚深。故知佛果能
T34n1723_p0658a25║成之行亦名法華。果妙法者。論解開示悟
T34n1723_p0658a26║云無上義．因同義．不知義。即是佛果涅槃．
T34n1723_p0658a27║菩提。下云諸法寂滅相不可以言宣。故知
T34n1723_p0658a28║佛果真理亦名一乘。又云說佛智慧。故諸佛
T34n1723_p0658a29║出於世。故知佛果正智亦名一乘。由此總
T34n1723_p0658b01║言大乘教．理．行．果俱有出二乘濁水蓮華
T34n1723_p0658b02║之德。教有能敷妙理之功。理有所敷出水
T34n1723_p0658b03║之力。行有因敷趣果之相。果有結實為因
T34n1723_p0658b04║之能故也。然則法藉喻明。微由著顯。故假
T34n1723_p0658b05║奔荼利之花實況薩達摩之果因。法既囊括
T34n1723_p0658b06║四義。花亦包羅四德。法四義者契祕賾之
T34n1723_p0658b07║微筌(教也)。協幽機之玄旨(理也)。剋上乘之奧業。
T34n1723_p0658b08║(行也)圓至覺之真宗(果也)美無不殫故稱為妙。
T34n1723_p0658b09║華四義者。菡萏披敷以見蓮。類教踰揚以悟
T34n1723_p0658b10║旨。芙蕖秀出於靈沼喻理穎超於小運。舉
T34n1723_p0658b11║蘤開而得實譬因嚴而果滿。標實結為華
T34n1723_p0658b12║本顯佛智為乘源。故假喻蓮華斯有由矣。
T34n1723_p0658b13║准此理應法四如華亦應為勝。然觀經意
T34n1723_p0658b14║雖具有四方便品意彰昔日教權說三今此
T34n1723_p0658b15║會中理實唯一。佛所得法甚深難。解有所
T34n1723_p0658b16║言說意趣難知。故以佛智對誘二乘。教
T34n1723_p0658b17║理二種取譬蓮華。拂彼二乘令真聖者同
T34n1723_p0658b18║取一乘。令假聖者避席而去。三請已後許
T34n1723_p0658b19║其正說一大事因緣為法華正體。即取行．
T34n1723_p0658b20║果以為法華。開．示．悟為果。入為因行故。
T34n1723_p0658b21║故無量義解蓮華出水有二義。初不可盡
T34n1723_p0658b22║解頓悟菩薩性出二乘。後喻聲聞入眾中
T34n1723_p0658b23║坐。顯彼依教觀一乘理成漸悟故。亦如
T34n1723_p0658b24║菩薩常坐蓮華。傍為二乘兼說教．理。或無
T34n1723_p0658b25║量義經為菩薩說。對眾生性．欲以辨無量。
T34n1723_p0658b26║欲令菩薩以教．理二逗生機故論解十七
T34n1723_p0658b27║名中。唯教．理二以解蓮華。此經化彼二乘
T34n1723_p0658b28║發心求大。唯行．果二以名蓮華。又復此經
T34n1723_p0658b29║化二乘者以歸於大。令知教權設三理體
T34n1723_p0658c01║唯一發心修行終成佛果。故教．理．行．果俱
T34n1723_p0658c02║名蓮華。教．行並開敷。理．果俱出水故。下十
T34n1723_p0658c03║七名中更當分別。若但以真如為其妙法一
T34n1723_p0658c04║乘之體。蓮華二義出水．開敷喻寬法狹。理必
T34n1723_p0658c05║不然況論釋名非解於此。法即是妙。是蓮
T34n1723_p0658c06║之華。持業．依主二釋如次。亦可。大法之妙
T34n1723_p0658c07║是依主釋。此妙法如蓮華亦持業釋。今此不
T34n1723_p0658c08║欲別解蓮華。故非相違釋。若理為妙經但
T34n1723_p0658c09║是教。言妙法蓮華經即依主釋。妙法是教。
T34n1723_p0658c10║經亦是教。言妙法蓮華經即持業釋。若妙
T34n1723_p0658c11║法是理。經亦是理。言妙法蓮華經亦持業
T34n1723_p0658c12║釋。妙法是教。經是理者。亦依主釋。依順體
T34n1723_p0658c13║義．處中因．出世報。依人依法。依法依喻。
T34n1723_p0658c14║以為其名如宗輪說。序品等義並如音訓。
T34n1723_p0658c15║其品得名者。經有二十八品。謂序品．方便
T34n1723_p0658c16║品．譬喻品．信解品．藥草喻品．授記品．化城
T34n1723_p0658c17║喻品．五百弟子授記品．授學無學人記品．法
T34n1723_p0658c18║師品．見寶塔品．提婆達多品．勸持品．安樂行
T34n1723_p0658c19║品．從地涌出品．如來壽量品．分別功德品．隨
T34n1723_p0658c20║喜功德品．法師功德品．常不輕菩薩品．如來
T34n1723_p0658c21║神力品．囑累品．藥王菩薩本事品．妙音菩薩
T34n1723_p0658c22║品．觀世音菩薩普門品．陀羅尼品．妙莊嚴王
T34n1723_p0658c23║本事品．普賢菩薩勸發品．於此諸品總為四
T34n1723_p0658c24║例。一義為名有十五。二義為名有十。三義
T34n1723_p0658c25║為名有一。不定為名有二。一義為名有十
T34n1723_p0658c26║五中復為四例。從法為名有四。方便品．
T34n1723_p0658c27║信解品．持品．陀羅尼品．從喻為名有三。譬
T34n1723_p0658c28║喻品．藥草喻品．化城喻品．從人為名有四。
T34n1723_p0658c29║法師品．提婆達多品．常不輕菩薩品．妙音
T34n1723_p0659a01║菩薩品．其法師品有法之師從人名中。法即
T34n1723_p0659a02║是師以法為師從法名中。隨應可悉。從事
T34n1723_p0659a03║為名有四。序品．授記品．從地涌出品．囑累
T34n1723_p0659a04║品。二義為名有十中復有三例。從人法為
T34n1723_p0659a05║名有八。授學無學人記品．如來壽量品．法
T34n1723_p0659a06║師功德品．如來神力品．藥王菩薩本事品．觀
T34n1723_p0659a07║世音菩薩普門品．妙莊嚴王本事品．普賢菩
T34n1723_p0659a08║薩勸發品．能所為名有一。分別功德品。因
T34n1723_p0659a09║果為名有一。隨喜功德品。三義為名有一。
T34n1723_p0659a10║五百弟子授記品五百者數。弟子者人。授記
T34n1723_p0659a11║者事故成三義。不定為名有二。一安樂行
T34n1723_p0659a12║品二見寶塔品。安樂之義通因果故。其見
T34n1723_p0659a13║之義通見．現故。安樂在因見者現也。即一
T34n1723_p0659a14║義名中。若安樂在果見者見也。即二義名
T34n1723_p0659a15║中。思准可悉。且依總類以辨得名。得名所
T34n1723_p0659a16║從至品當釋。
T34n1723_p0659a17║第四顯經品廢立者。案此經根本。秦姚興
T34n1723_p0659a18║時。鳩摩羅什所翻二十七品。無提婆達多
T34n1723_p0659a19║品。沙門道慧宗齊錄云。上定林寺釋法獻。
T34n1723_p0659a20║於于闐國得此經梵本。有此一品。瓦官寺
T34n1723_p0659a21║沙門法意。以齊永明八年十二月譯出此
T34n1723_p0659a22║品。猶未安置法華經內。至梁末有西天竺
T34n1723_p0659a23║優禪尼國沙門拘羅那陀。此云家依。亦云婆
T34n1723_p0659a24║羅末陀。此云真諦。又翻此品始安見寶塔
T34n1723_p0659a25║後。復有燉煌沙門竺法護。於晉武之世譯
T34n1723_p0659a26║正法華。其提婆達多品亦安在見寶塔品後。
T34n1723_p0659a27║什公本無之者。古傳解云。蔥嶺已西多有此
T34n1723_p0659a28║品已東多無。什公既在龜茲故無此品。若
T34n1723_p0659a29║爾法獻於于闐國如何得此品。于闐亦在
T34n1723_p0659a30║蔥嶺東故。又有解云塔品命持。而持品應
T34n1723_p0659b01║命言勢相接。而忽間以天授。則文勢疏斷。
T34n1723_p0659b02║什公恐末葉多惑所以刪之。若爾即取捨
T34n1723_p0659b03║真文並由羅什。刪繁好醜併在一人斯為
T34n1723_p0659b04║未可。釋道安。以翻經者多略經文乃作五
T34n1723_p0659b05║失三不易云。結集之羅漢兢兢若此。末代之
T34n1723_p0659b06║凡夫平平若是。改千代之上微言同百王
T34n1723_p0659b07║之下末俗。豈不痛哉。故天授品梵本皆有。又
T34n1723_p0659b08║天授品顯已重法為床。以求。經力勢大龍
T34n1723_p0659b09║宮涌出。經威速疾龍女道成。讚勸於人。何
T34n1723_p0659b10║不此後即有持品。但知梵本有之。而什公
T34n1723_p0659b11║本闕。隨本翻譯故無此品。既非以東西判
T34n1723_p0659b12║定。亦不可義越刪之。但是什公梵本差脫。
T34n1723_p0659b13║邊國訛鄙多脫錯故。又此經中囑累品安在
T34n1723_p0659b14║神力品後者。古有解言。什公善得經意。所
T34n1723_p0659b15║以不安經末置在前者。囑累品中令分身
T34n1723_p0659b16║佛各還本土。若安經末則至說經竟始令
T34n1723_p0659b17║分身各還本土。未還已前此土猶淨。妙音來
T34n1723_p0659b18║日何事被誡於此土中勿生下劣之想。又
T34n1723_p0659b19║下方涌出既普稽首分身。東土妙音不應獨
T34n1723_p0659b20║頂禮多寶。觀音奉珠不應但為二分。分身
T34n1723_p0659b21║諸佛何過不蒙。又囑累一品既明付囑。藥王
T34n1723_p0659b22║等品受命弘宣。以此而推不應居後。所以
T34n1723_p0659b23║什公安於前也上來所說乍雖可爾。窮其
T34n1723_p0659b24║旨趣理有八違。一眾本相違難。晉時竺法護
T34n1723_p0659b25║所譯正法華。及隋時崛多．笈多二人所添法
T34n1723_p0659b26║華中。此囑累品並安在經末。二論經相違難。
T34n1723_p0659b27║法華論中說修行力略有七種。一持力。法師
T34n1723_p0659b28║品．安樂行品．勸持品示現。二說力。神力品示
T34n1723_p0659b29║現。三行苦行力。藥王品示現。四教化眾生行
T34n1723_p0659c01║苦行力。妙音品示現。五護眾生諸難力。觀世
T34n1723_p0659c02║音品．陀羅尼品示現。六功德勝力。妙莊嚴王．
T34n1723_p0659c03║本事品示現。七護法力。普賢菩薩品及後品
T34n1723_p0659c04║示現。既言護法力普賢及後品示現。明知囑
T34n1723_p0659c05║累令居經末。若不爾者。普賢品後更有何
T34n1723_p0659c06║品。又神力品後即明藥王。餘皆依次。故知
T34n1723_p0659c07║囑累合在經終。三諸教不同難。餘經囑累並
T34n1723_p0659c08║在經終。何故此經獨在前說。四二事乖角
T34n1723_p0659c09║難。若以令分身佛還此土便穢。妙音來日
T34n1723_p0659c10║故被誡者。囑累品中亦令多寶塔還。何故觀
T34n1723_p0659c11║音奉珠猶為二分。五兩命不齊難。若分身
T34n1723_p0659c12║多寶並各遣還。何故分身即還。多寶佛塔猶
T34n1723_p0659c13║在。若言命多寶塔還可如故。但是閉塔者。
T34n1723_p0659c14║若爾。何故正法華云可還本土。六塔無還
T34n1723_p0659c15║處難。又分身諸佛。釋迦命去初即言歸。多
T34n1723_p0659c16║寶佛塔迄至經終更無還處。七淨穢有殊
T34n1723_p0659c17║難。又以妙音被誡便非淨土。故知分身各
T34n1723_p0659c18║已還國者。分身佛集之日。何故各命侍者
T34n1723_p0659c19║手捧蓮華並詣靈山。持散佛上變淨土
T34n1723_p0659c20║時。諸山皆無通為佛國。五道亦盡。何有靈
T34n1723_p0659c21║山詣佛持散。又文殊。海會將至此間。預在
T34n1723_p0659c22║靈山忽有華現。八眾喜乖情難。又囑累品
T34n1723_p0659c23║令分身佛還塔時不去。若非經末方囑累
T34n1723_p0659c24║者。阿修羅等皆大歡喜何太早生。既非聞法
T34n1723_p0659c25║寶以喜生。乃是見客佛去以歡喜慰深成
T34n1723_p0659c26║可怪。但是先放神力故現淨土由此土本
T34n1723_p0659c27║穢恐妙音兼見本土穢相而生譏毀。所以
T34n1723_p0659c28║被誡。非妙音至。分身已還。而土唯穢。如
T34n1723_p0659c29║雖淨土還見靈山。變不唯淨兼見穢故。上
T34n1723_p0660a01║見下故。何因不許二佛同坐妙音致禮。觀
T34n1723_p0660a02║世音奉珠禮贈此二化主。別意不通餘佛。
T34n1723_p0660a03║只如天授品中文殊龍宮而出獨禮塔中二
T34n1723_p0660a04║世尊足。是時分身未還本土。文殊于時不
T34n1723_p0660a05║禮分身。故知歸奉意別。何得例使通歸。故
T34n1723_p0660a06║知囑累合在經終。歡喜奉行並居彼故。又
T34n1723_p0660a07║觀音普門品本皆無頌。或有安者後人添
T34n1723_p0660a08║足。俗每疑云。若佛說者云何頌言具足妙相
T34n1723_p0660a09║尊偈答無盡意。此乃經家結集為偈。如勝鬘
T34n1723_p0660a10║經云。即生此念時佛於空中現等。從前偈
T34n1723_p0660a11║後乘便為偈以生後偈。中間文短長行不
T34n1723_p0660a12║便。理亦應通。又有疑云。若佛說者何故偈
T34n1723_p0660a13║云咒咀諸毒藥還著於本人。豈佛世尊返害
T34n1723_p0660a14║生命。昔亦致惑曾問先師慈音妙大雲義。大
T34n1723_p0660a15║師勘梵本既具此頌正云梅怛剌耶末那。
T34n1723_p0660a16║應言慈意非慈音也。故定有之又有無
T34n1723_p0660a17║失。乃是應宜而為調伏。如巧獵師善取罷
T34n1723_p0660a18║熊。亦如良醫善用反藥。初雖有損後必為
T34n1723_p0660a19║益非後為損而初益之。有頌既不乖宗。
T34n1723_p0660a20║設無亦何違理。又隋時所添經中。莊嚴幢菩
T34n1723_p0660a21║薩問無盡意。觀音名所由。無盡意菩薩遍觀
T34n1723_p0660a22║觀音過去願海。告莊嚴幢而說於偈。若爾
T34n1723_p0660a23║云何偈言世尊妙相具我今重問彼具足妙
T34n1723_p0660a24║相尊偈答無盡意。文既相違。故知差舛。又彼
T34n1723_p0660a25║經藥草喻品加其後半。論釋兩喻破執乘
T34n1723_p0660a26║一。彼說乘同。日光為喻。正法．妙法兩經俱
T34n1723_p0660a27║無。論又不解四從三逆。有爽通途無順成
T34n1723_p0660a28║理。彼經又以陀羅尼品安在神力品後。違
T34n1723_p0660a29║二本經及論次第。又云富樓那及法師二品初
T34n1723_p0660b01║皆脫少。既無誠文理難依信。又云合有二
T34n1723_p0660b02║十七品以天授品與寶塔同品。四本違三
T34n1723_p0660b03║寔為未可。
T34n1723_p0660b04║第五彰品次第者。凡欲說法必先警覺群
T34n1723_p0660b05║情。機集緣和乃可應物宣暢。陳說之漸初
T34n1723_p0660b06║名序品。序品既說次辨正宗。眾既集而未
T34n1723_p0660b07║閑。須陳宗以訓誘。法說一乘為實。略開
T34n1723_p0660b08║二運為權。言一實而導彼歸途。顯二權
T34n1723_p0660b09║而令斯返跡。智揚善巧妙應上根。語演
T34n1723_p0660b10║神功津[穴/具]𨗉理。故次有方便品。上根領悟
T34n1723_p0660b11║佛重述成方有授記。應有領．述．及授記品。
T34n1723_p0660b12║良以。鶖子獨穎不可孤明。領述授記文小
T34n1723_p0660b13║略故。譬喻品初寄其領．述．及為授記。中根
T34n1723_p0660b14║之類雖聞法說猶未能解。不因曉喻無
T34n1723_p0660b15║以解生。故有譬喻品。智者因喻領慧隨生。
T34n1723_p0660b16║故有信解品。雖少信解尚未深知。為破疑
T34n1723_p0660b17║情重成其意故有藥草喻品。四大聲聞既
T34n1723_p0660b18║深領解記其當果。故次有授記品。上中二性
T34n1723_p0660b19║雖復解生。下根之徒猶無悟相。必假丁寧
T34n1723_p0660b20║之說欣資鄭重之訓。說過去結緣之始覺
T34n1723_p0660b21║照其心。述彼所得涅槃本非真滅。令歸寶
T34n1723_p0660b22║所趣大涅槃。故次有化城喻品。高名之輩
T34n1723_p0660b23║因說即解。應有信解復重淨心。良由三遍
T34n1723_p0660b24║慇懃領解。文略印亦不廣不別生品。先陳
T34n1723_p0660b25║高名當果之相故有五百弟子授記品。下位
T34n1723_p0660b26║之儔時漸亦達。為之授記。故有授學無學
T34n1723_p0660b27║人記品。三根並悟說利已周。將使遠代同
T34n1723_p0660b28║規。歎人美法令弘大義。故有法師品。依
T34n1723_p0660b29║法修學若法若人可師範。故破小執而成
T34n1723_p0660c01║大道。會權旨以入真宗。信學既希。歸崇亦
T34n1723_p0660c02║尟。多寶現塔分身佛集勸長時明信證說
T34n1723_p0660c03║不虛。故有見寶塔品。雖他佛說證信此經。
T34n1723_p0660c04║未顯自尊勸人歸仰。故顯身作國王為
T34n1723_p0660c05║重此經。於彼怨家為床求法。亦顯經威
T34n1723_p0660c06║廣大度龍宮眾極多法力速成化龍女以
T34n1723_p0660c07║成道。故有提婆達多品。既現自他俱為寶
T34n1723_p0660c08║重。威弘用速。慇懃勸勉聞經。菩薩皆受教
T34n1723_p0660c09║而願持故有持品。若依論本言勸持品。此
T34n1723_p0660c10║經無勸。因前勸而今持故名勸持。理亦無
T34n1723_p0660c11║爽。其有末代行法多越軌摸。今示儀方
T34n1723_p0660c12║令易宣暢。法既易行自離傷毀。故有安
T34n1723_p0660c13║樂行品。八恒菩薩聞妙道以願持。佛時不
T34n1723_p0660c14║許。明已有持弘者。遂有六萬恒沙菩薩久
T34n1723_p0660c15║離毀傷先願弘宣。勸發時會故有從地涌
T34n1723_p0660c16║出品。眾見涌出謂此化而非真父少子老
T34n1723_p0660c17║疑非釋迦所化。今明我道久成所化故宜非
T34n1723_p0660c18║小。為釋此疑難故有如來壽量品。報佛之
T34n1723_p0660c19║身現壽量而長遠。法身之體亦方便以宣揚。
T34n1723_p0660c20║故知釋迦由來化．質。佛德深妙。聞信者多。
T34n1723_p0660c21║利益既弘功德無量。今明時眾差別獲益。
T34n1723_p0660c22║故有分別功德品。時宜所益雖已具陳有
T34n1723_p0660c23║能隨喜福亦不小。故有隨喜功德品。傍人
T34n1723_p0660c24║隨喜尚獲福多。正能宣闡功德彌眾。故有
T34n1723_p0660c25║法師功德品。法師持經必當作佛。毀法師
T34n1723_p0660c26║者獲罪無量。引己為證故有常不輕品。如
T34n1723_p0660c27║來勸說福事俱多。恐眾生疑謂佛虛唱。
T34n1723_p0660c28║欲顯已言不謬何得誑汝眾生。縱神力
T34n1723_p0660c29║以示之。故有如來神力品。藥王昔者殉命
T34n1723_p0661a01║持經。說彼本緣勸勉時會。故有藥王菩薩
T34n1723_p0661a02║本事品。流行正法此彼之土皆通。藥王己此
T34n1723_p0661a03║土加揚。故召妙音令他方傳授。故有妙音
T34n1723_p0661a04║菩薩品。眾生持經多諸障難。必假普示諸
T34n1723_p0661a05║法門大悲救護。故有觀世音菩薩普門品。
T34n1723_p0661a06║雖念觀音憑人救難。未持神咒仰法威
T34n1723_p0661a07║加。欲令廣有威靈持經易所成濟。故有
T34n1723_p0661a08║陀羅尼品。持經之力不簡怨．親。經福所資
T34n1723_p0661a09║常生勝所。欲明古今相即以勸弘於妙旨。
T34n1723_p0661a10║故有妙莊嚴王本事品。雖此土他土皆有弘
T34n1723_p0661a11║經。未有此方他方俱為勸勵。故有普賢菩
T34n1723_p0661a12║薩勸發品。讚勸既周化緣已畢。慇懃付授
T34n1723_p0661a13║遠使流通。故有囑累品。此依正法華．及論。
T34n1723_p0661a14║囑累品居後釋其次第。若神力品後即說囑
T34n1723_p0661a15║累。人情曲解未契通途也。
T34n1723_p0661a16║法華玄贊卷第一(本)
T34n1723_p0661a17║
T34n1723_p0661a18║　大治五年庚戌三月廿三日奉讀受於善明
T34n1723_p0661a19║　房得業已了僧覺印之。
T34n1723_p0661a20║　保安三年十月十二日移點今以興福寺圓
T34n1723_p0661a21║　如房之本為之左點為正(云云)。
T34n1723_p0661a22║　法隆寺僧覺印為令法久住之
T34n1723_p0661a23║
T34n1723_p0661a24║
T34n1723_p0661a25║妙法蓮華經玄贊卷第一(末)
T34n1723_p0661a26║
T34n1723_p0661a27║　　　　沙門基撰
T34n1723_p0661a28║第六釋經本文者。古遵法師云。二十八品
T34n1723_p0661a29║分為二文。初之一品明如來起化由序。餘
T34n1723_p0661b01║二十七品辨其正化。序品陳其始由。正化
T34n1723_p0661b02║明其利益。迄至經末皆有益故。吉藏師云。
T34n1723_p0661b03║初一品名序分。次十五品半名正宗。至分
T34n1723_p0661b04║別功德品初格量頌末以來。明乘權．乘實．
T34n1723_p0661b05║身權．身實為正宗故。鶖子三請明乘權．實。
T34n1723_p0661b06║彌勒三請明身權．實。彼頌第二長行聞此壽
T34n1723_p0661b07║量信解功德無有限量。及下十一品名流
T34n1723_p0661b08║通分。淨法師云初一品名序分。次十九品名
T34n1723_p0661b09║正宗。神力品下有八品名流通。雖有此判
T34n1723_p0661b10║不釋其所由也。今為二解。初一品名序分。
T34n1723_p0661b11║次八品名正宗。正說一乘授三根記。根本
T34n1723_p0661b12║所為皆已獲益。化彼二乘出濁水故。此經
T34n1723_p0661b13║下云。今此經中唯說一乘。而昔於菩薩前
T34n1723_p0661b14║毀訾聲聞樂小法者。然佛實以大乘教化。
T34n1723_p0661b15║又提婆達多品。智積菩薩白多寶佛可還
T34n1723_p0661b16║本土。故知事了方始請還。明知說一乘處。
T34n1723_p0661b17║正是經宗。若不說一乘但獲益處皆正宗
T34n1723_p0661b18║者。普賢品中無量菩薩得陀羅尼。三千世
T34n1723_p0661b19║界微塵數菩薩行普賢道亦是不說一乘。
T34n1723_p0661b20║而獲益故。皆應正宗。若爾即古遵師乃為
T34n1723_p0661b21║指南。又事既未了。如何智積中路請還。或
T34n1723_p0661b22║并法師品半八品半為正宗。以法師品初。
T34n1723_p0661b23║授餘現座凡聖見聞隨喜者。當菩提記故。持
T34n1723_p0661b24║品雖授現座比丘尼記。因請持經佛便與
T34n1723_p0661b25║記。仍言前已總與記訖。更不說一乘。故
T34n1723_p0661b26║非正宗。餘十九品總名流通。讚證受命付
T34n1723_p0661b27║令行故。或初序分如前無別。從方便品下
T34n1723_p0661b28║至持品合十二品。明一乘境。安樂行品．從
T34n1723_p0661b29║地涌出品此之二。品明一乘行。如來壽量品
T34n1723_p0661c01║下至常不輕品。合此五品說一乘果。說境
T34n1723_p0661c02║令知乘之權實。勸應捨權而取於實。聲
T34n1723_p0661c03║聞悟此遂便得記。說行令知因之是非。勸
T34n1723_p0661c04║應學是而除於非。學者由斯。從地涌出。說
T34n1723_p0661c05║果令知身之真．化。證之果因。勸識於化
T34n1723_p0661c06║求證於真。漸獲因．果二位勝德。菩薩知此
T34n1723_p0661c07║遂便道證。具顯果．因所成勝德。神力品下皆
T34n1723_p0661c08║名流通。示相付囑。稟命行故。此等所由皆
T34n1723_p0661c09║至下釋。　論說序品有七種成就。成就者
T34n1723_p0661c10║具足圓滿之義。欲明序中具足七義。七義
T34n1723_p0661c11║圓滿餘經無故。一序分成就。始述通由具
T34n1723_p0661c12║圓滿故。山城圓滿表勝餘故偏得序名。實
T34n1723_p0661c13║七皆序。二眾成就。與大比丘眾下是。一數．二
T34n1723_p0661c14║行．三攝功德．四威儀如法住圓滿勝餘經
T34n1723_p0661c15║故。三如來欲說法時。至成就。為諸菩薩說大
T34n1723_p0661c16║乘經下是。先說無量義經具十七名勝餘
T34n1723_p0661c17║經故。四所依說法隨順威儀住成就。佛說此
T34n1723_p0661c18║經已結跏趺坐下是。依止定．器．眾生世間。
T34n1723_p0661c19║此三種法餘經無故。五依止說因成就。爾時
T34n1723_p0661c20║佛放眉間光下是。見能照．照境．所照等事
T34n1723_p0661c21║生希有心。餘經無故。六大眾生現前欲聞法
T34n1723_p0661c22║成就。爾時彌勒菩薩作是念下是。雖問一人
T34n1723_p0661c23║多人欲聞生希有心。餘經無故。七文殊師利
T34n1723_p0661c24║答成就。以宿命智現見過去因果相。成就
T34n1723_p0661c25║十種事如現在前。是故能答。餘經無故。七
T34n1723_p0661c26║中分二。初二通序。後五別序。通序有五。一
T34n1723_p0661c27║總顯已聞。二說教時。三說教主。四所化處。
T34n1723_p0661c28║五所被機。此入眾成。序成但四。如是我聞
T34n1723_p0661c29║即為初也。為令生信顯已聞故。論本但
T34n1723_p0662a01║說序二成就。一者城二者山。此二處勝與餘
T34n1723_p0662a02║經別。所以偏說聞時及佛不異餘經。雖經
T34n1723_p0662a03║具有不別標勝。
T34n1723_p0662a04║如是我聞等。以三門分別。一說之所由。二
T34n1723_p0662a05║立之所以。三正釋其文。說所由者。如大術
T34n1723_p0662a06║等經說其本緣。佛臨涅槃時。佛命有疑當
T34n1723_p0662a07║問時。優婆離．阿㝹樓馱教阿難請問四事。
T34n1723_p0662a08║一佛滅度後諸比丘等以誰為師。二依何
T34n1723_p0662a09║處住。三惡性比丘如何治罰。四一切經首當
T34n1723_p0662a10║置何言。佛教之云。我滅度後以波羅提木
T34n1723_p0662a11║叉為汝大師。依戒而行。依四念處住安
T34n1723_p0662a12║處其心。惡性比丘梵檀治之。梵檀默然故
T34n1723_p0662a13║不應打罵。但默擯故。一切經首當置如是
T34n1723_p0662a14║我聞等言。後阿難結集還依佛教。廣述所
T34n1723_p0662a15║由皆如經說。立之所以者。為令眾生生信
T34n1723_p0662a16║順故。智度論云。如是我聞生信也。信受奉
T34n1723_p0662a17║行生智也。信為能入智為能度。信為入法
T34n1723_p0662a18║之初基智為究竟之玄術。信則所言之理
T34n1723_p0662a19║順。順則師資之道成。由信故所說之法皆可
T34n1723_p0662a20║順從。由順故說聽二徒師資建立。於此信
T34n1723_p0662a21║中略為十釋。一趣極果之初因。依仁王等
T34n1723_p0662a22║經趣聖位之初因。故四十心以信為首。最
T34n1723_p0662a23║初發起大菩提心須具十德起三妙觀。大
T34n1723_p0662a24║菩提心以善根為自體。以善友為緣。以
T34n1723_p0662a25║不退屈而為策發。善根即信．精進．念．定．
T34n1723_p0662a26║慧。故攝大乘云。清淨增上力堅固心勝進。名
T34n1723_p0662a27║菩薩初修無數三大劫。二入諦理之基漸。
T34n1723_p0662a28║諸論皆說將入聖位有信根．信力。有信根。
T34n1723_p0662a29║故萬善因此而生。有信力故四魔不能屈
T34n1723_p0662b01║伏。因此經初創令生信。三通妙真之證淨。
T34n1723_p0662b02║能越惡道離賤貧因。故入聖已證四不壞
T34n1723_p0662b03║信。信三寶故能越惡道。由信戒故離賤貧
T34n1723_p0662b04║因。故論亦說有信現觀。四荷至德之喜依。
T34n1723_p0662b05║毘婆沙說信者食法味之嘉手。學佛法者
T34n1723_p0662b06║如大龍象。以信為手以捨為牙。以念為
T34n1723_p0662b07║頸以慧為頭。於其兩肩擔集善法。象所
T34n1723_p0662b08║飲噉以鼻為手。故學佛法者最初生信。五
T34n1723_p0662b09║聖七財之元胎。法財初故學者大商元規法
T34n1723_p0662b10║寶。教獲聖財故初生信。顯揚論云。七聖財
T34n1723_p0662b11║者。謂信．戒．聞．捨．慧．慚．愧。信即一焉。六善
T34n1723_p0662b12║本因之淑路。善法本故。瑜伽論云入諸善
T34n1723_p0662b13║法欲為根本。作意所生．觸所集起受所引
T34n1723_p0662b14║攝定為增上。慧為最勝解脫為堅固出離
T34n1723_p0662b15║為後邊。欲為本者起希望故。作意所生數
T34n1723_p0662b16║警覺故。觸所集起和心心所對勝緣故。受
T34n1723_p0662b17║所引攝領在心故。定為增上心微寂故。慧
T34n1723_p0662b18║為最勝擇善惡故。解脫為堅固息纏縛
T34n1723_p0662b19║故。出離為後邊覺道滿故。信既為欲依故
T34n1723_p0662b20║最初令起。七啟機門之勝手。接教手故。俱
T34n1723_p0662b21║舍論云拔眾生出生死泥。又後陳正宗為
T34n1723_p0662b22║佛教手。序令生信為眾生手。兩手相接出
T34n1723_p0662b23║淤泥故。又智度論云。如人有手至於寶山
T34n1723_p0662b24║隨意所取。若其無手則空無所得。有信心
T34n1723_p0662b25║人入佛寶山得諸道果。若無信心雖解文
T34n1723_p0662b26║義。空無所獲。八湛心水之清珠。令心淨
T34n1723_p0662b27║故。成唯識云信如水珠能清濁水。能治不
T34n1723_p0662b28║信性渾濁故。九建名道之良資。宣尼云兵．
T34n1723_p0662b29║食．信三。信不可棄。自古皆有死人無信不
T34n1723_p0662c01║立。如大車無輗小車無軏。人而無信不
T34n1723_p0662c02║知其可。十穎衷誠之佳傅。春秋言。苟有
T34n1723_p0662c03║明信。澗谿沼沚之毛蘋蘩薀藻之菜。可薦鬼
T34n1723_p0662c04║神可羞公王。而況君子結二國之信。此中
T34n1723_p0662c05║十義初八依真後二依俗故經首置如是。經
T34n1723_p0662c06║義親從佛聞離增減失。為令眾生起信樂
T34n1723_p0662c07║心順修學故。　正釋其文者。佛地論說。如
T34n1723_p0662c08║是之言。依四義轉。一依譬喻。如有說言。如
T34n1723_p0662c09║是富貴如毘沙門。如是所傳所聞之法如
T34n1723_p0662c10║佛所說。定無有異。定為利樂方便之因。
T34n1723_p0662c11║或當所說如是文句如我昔聞。二依教誨。
T34n1723_p0662c12║如有說言。汝當如是讀誦經論。此中如是。
T34n1723_p0662c13║遠則佛之教誨。近則傳法者之教誨也。或告
T34n1723_p0662c14║時眾。如是當聽我昔所聞。三依問答。謂有
T34n1723_p0662c15║問言汝當所說昔定聞耶。故此答言。如是我
T34n1723_p0662c16║聞。四依許可。如有說言。我當為汝如是而
T34n1723_p0662c17║思。如是而作。如是而說。謂結集時諸菩薩
T34n1723_p0662c18║眾咸共請言。如汝所聞當如是說。傳法菩
T34n1723_p0662c19║薩便許可言如是當說如我所聞。或信可
T34n1723_p0662c20║言。是事如是。謂如是法我昔所聞此事如
T34n1723_p0662c21║是。齊此當說定無有異。由四義故經初
T34n1723_p0662c22║皆置如是我聞。真諦三藏云。微細律明。阿難
T34n1723_p0662c23║昇座集法藏時。身如諸佛具諸相好。下
T34n1723_p0662c24║座之時還復本形。勘集藏傳亦作是說。眾
T34n1723_p0662c25║生三疑。一疑佛大悲從涅槃起更說妙法。
T34n1723_p0662c26║二疑更有佛從他方來住此說法。三疑彼
T34n1723_p0662c27║阿難轉身成佛為眾說法。今顯如是所說
T34n1723_p0662c28║之法我昔侍佛親所曾聞。非佛更起．他方
T34n1723_p0662c29║佛至．轉身成佛。為除此疑故經初言如
T34n1723_p0663a01║是我聞。　結集之緣如藏章說。注法華云。如
T34n1723_p0663a02║是者感應之瑞如。以順機受名。是。以無非
T34n1723_p0663a03║立稱。眾生以無非為感。如來以順機
T34n1723_p0663a04║為應。傳經者欲顯名教出於感應故。建
T34n1723_p0663a05║言如是。注無量義云。至人說法但為顯如。
T34n1723_p0663a06║唯如為是故言如是寶公云。以離五謗
T34n1723_p0663a07║名為如是。第一句。如是此經離執有增
T34n1723_p0663a08║益謗第二句。如是此經離執無損減謗。第
T34n1723_p0663a09║三句。如是此經離執亦有亦無相違謗。第
T34n1723_p0663a10║四句。如是此經離執非有非無愚癡謗。第
T34n1723_p0663a11║五句。如是此經離執非非有非非無戲論
T34n1723_p0663a12║謗。光宅云。如是。將傳所聞前題舉一部也。
T34n1723_p0663a13║如是一部經。我親從佛聞。即為我聞作呼
T34n1723_p0663a14║轍耳。梁武帝云。如是。如斯之義。是佛所說
T34n1723_p0663a15║故言如是。長耳三藏云。如是。有三。一就佛。
T34n1723_p0663a16║三世諸佛共說不異名如。以同說故稱是。
T34n1723_p0663a17║二就法。諸法實相古今不異。故名為如。為
T34n1723_p0663a18║如而說故稱為是。三就僧。以阿難聞望佛
T34n1723_p0663a19║本教。所傳不異故名為如。永離過非故稱
T34n1723_p0663a20║為是。由此同說。稱理無謬。所傳不異故
T34n1723_p0663a21║經可信。以上合有一十五釋。
T34n1723_p0663a22║言我聞者。傳法菩薩自指己身。言如是法
T34n1723_p0663a23║親從佛聞。故名我聞。非謂我者定屬一人。
T34n1723_p0663a24║我謂諸蘊世俗假者。然我有三。一妄所執
T34n1723_p0663a25║我。謂外道等所橫計我。二假施設我。謂大
T34n1723_p0663a26║涅槃樂．淨．常．我。除二乘倒強施設故。三世
T34n1723_p0663a27║流布我。謂世共傳天授．祠授等。今傳法者隨
T34n1723_p0663a28║順世間指自稱我。不同前二。即是無我之
T34n1723_p0663a29║大我也。　問。諸佛說法本除我執。何故不稱
T34n1723_p0663b01║無我乃言我聞。　答。有四義。一言說易故。若
T34n1723_p0663b02║說無我通蘊處界知此說誰。二順世間
T34n1723_p0663b03║故。三除無我怖故。言無我者為誰修學。
T34n1723_p0663b04║四有自他．染淨．因果．事業等故。所以稱我。
T34n1723_p0663b05║問。若爾何故不稱名字但稱我耶。　答。有三
T34n1723_p0663b06║義。一示不乖俗。宗雖顯真語不乖俗。理
T34n1723_p0663b07║雖顯妙言不乖麤。欲顯真諦不離俗故。
T34n1723_p0663b08║二我者。主宰自在之義。集法傳云。有三阿
T34n1723_p0663b09║難。一阿難陀云慶喜。持聲聞藏。二阿難跋
T34n1723_p0663b10║陀云喜賢。持獨覺藏。三阿難伽羅云喜海。
T34n1723_p0663b11║持菩薩藏。但是一人隨德名別。由是阿難。
T34n1723_p0663b12║多聞．聞持．其聞積集。三慧齊備文義並持。
T34n1723_p0663b13║於三藏教總持自在。若稱名字雖順正理。
T34n1723_p0663b14║無於諸法得自在義。由斯稱我不道。阿
T34n1723_p0663b15║難。三我者親義。世間共言我見．我聞。此將
T34n1723_p0663b16║為親證。若言阿難聞。或非親聞從他傳受。
T34n1723_p0663b17║今顯親聞世尊所說非是傳聞。破他疑網
T34n1723_p0663b18║故不稱字。但言我聞。聞謂耳根發識聽受
T34n1723_p0663b19║所說。今廢耳別就我總稱故云我聞。雖
T34n1723_p0663b20║依大乘根．識．心所對境和合方名為聞。然
T34n1723_p0663b21║根五義勝於識等。故根名聞。根五義者。所
T34n1723_p0663b22║謂依．發．屬．助．如根。如根者如根明昧識亦
T34n1723_p0663b23║明昧。若但聞聲可唯在耳。既緣名．義便
T34n1723_p0663b24║在意中。故瑜伽言。聞謂比量。耳根名聞者。
T34n1723_p0663b25║親聞於聲與意為門意方聞故。以二為門
T34n1723_p0663b26║熏習在總。因聞所成總名為聞。廢別耳．
T34n1723_p0663b27║意總名我聞。　問。慶喜于時親亦見覺知佛
T34n1723_p0663b28║所說。何故但言我聞不言我見等。　答。有三
T34n1723_p0663b29║義。一欲證深理要先聞法。名等詮義非色
T34n1723_p0663c01║等故。二此界以聲而為佛事。聲為所依名
T34n1723_p0663c02║等有故。三希證菩提要聞熏習。由聞熏習
T34n1723_p0663c03║成出世故。由斯經首不說見．覺．知唯說
T34n1723_p0663c04║我聞。據實于時亦見佛說。諸餘佛土以光
T34n1723_p0663c05║明等而為佛事。可言見等。於此義中應
T34n1723_p0663c06║生分別。　問。為佛說法言我能聞。為佛不
T34n1723_p0663c07║說言我聞耶。　答。有二解。一者龍軍等言。
T34n1723_p0663c08║佛唯有三法。謂大定．智．悲。久離戲論曾不
T34n1723_p0663c09║說法。由佛慈悲本願緣力。眾生識上文義
T34n1723_p0663c10║相生。此文義相雖親依自善根力起。而就
T34n1723_p0663c11║強緣名為佛說。由耳根力及自意變故名
T34n1723_p0663c12║我聞。以為體性。故無性云。隨墮八時聞者
T34n1723_p0663c13║識上。直．非直說聚集顯現。以為體性。彼自
T34n1723_p0663c14║難云。若爾云何菩薩能說。彼論初言。薄伽梵
T34n1723_p0663c15║前。已能善入大乘菩薩。為顯大乘體大故。
T34n1723_p0663c16║說攝大乘品。故為此難。論復自答。彼增上
T34n1723_p0663c17║生故作是說。譬如天等增上力故。令於夢
T34n1723_p0663c18║中得論咒等故。經亦言。始從成道終至涅
T34n1723_p0663c19║槃。於其中間不說一字。如母齒指子生
T34n1723_p0663c20║喚解。二者親光等言。佛身具有蘊．處．界等。
T34n1723_p0663c21║由離分別名無戲論。豈不說法名無戲
T34n1723_p0663c22║論。謂宜聞者善根本願緣力。如來識上文
T34n1723_p0663c23║義相生。此文義相是佛利他善根所起。名
T34n1723_p0663c24║為佛說。聞者識上雖不親得。然似彼相分
T34n1723_p0663c25║明顯現。故名我聞。世親說言。謂餘相續識差
T34n1723_p0663c26║別故。令餘相續差別識生。彼此互為增上
T34n1723_p0663c27║緣故。由此經說。我所說法如手中葉。未所
T34n1723_p0663c28║說法如林中葉。如末尼．天鼓無思而作事
T34n1723_p0663c29║故。此中二解隨彼兩文。綺互解釋。應知。
T34n1723_p0664a01║說此如是我聞。意避增減異分過失。謂如
T34n1723_p0664a02║是法。我從佛聞。非他展轉顯示。聞者有所
T34n1723_p0664a03║堪能。諸有所聞皆離增減異分過失。非如
T34n1723_p0664a04║愚夫無所堪能。諸有所聞或不能離增減
T34n1723_p0664a05║異分。結集法時傳佛教者。依如來教初
T34n1723_p0664a06║說此言。為令眾生恭敬信受。言如是法我
T34n1723_p0664a07║從佛聞。文義決定無所增滅。是故聞者應
T34n1723_p0664a08║正聞已。如理思惟當懃修學。
T34n1723_p0664a09║經。一時。　贊曰。第二說教時分也。此有二
T34n1723_p0664a10║義。一法王啟化機器咸集說聽事訖總名一
T34n1723_p0664a11║時。二說者．聽者共相會遇。時分無別故言
T34n1723_p0664a12║一時。機感．應化時無別故。初就剎那相續
T34n1723_p0664a13║無斷說．聽究竟假名一時。此有二解。一者
T34n1723_p0664a14║道理時。說．聽二徒雖唯現在。五蘊諸行剎那
T34n1723_p0664a15║生滅。即此現法有酬於前引後之義。即以
T34n1723_p0664a16║所酬假名過去。即以所引假名未來。對
T34n1723_p0664a17║此二種說為現在。此過未世並於現在法
T34n1723_p0664a18║上假立。即說聽者五蘊諸法。剎那生滅前後
T34n1723_p0664a19║相續。事緒究竟假立三世。總名一時非一
T34n1723_p0664a20║生滅之一時也。二者唯識時。說．聽二徒識
T34n1723_p0664a21║心之上變作三時相狀而起。實是現在。隨
T34n1723_p0664a22║心分限變作短長事緒終訖。總名一時。如
T34n1723_p0664a23║夢所見謂有多生。覺位唯心都無實境。聽
T34n1723_p0664a24║者心變三世亦爾。唯意所緣。是不相應行蘊．
T34n1723_p0664a25║法界．法處所攝。此言一時。一則不定約剎
T34n1723_p0664a26║那。二則不定約相續。三則不定約四時六
T34n1723_p0664a27║時八時十二時等。四則不定約成道已後年
T34n1723_p0664a28║數時節名為一時。但是聽者根熟感佛為
T34n1723_p0664a29║說。說者慈悲應機為談。說．聽事訖總名一
T34n1723_p0664b01║時。不定約剎那等者。聽法之徒根器或鈍。
T34n1723_p0664b02║說時雖短聽解時長。或說者時長聽者亦久。
T34n1723_p0664b03║於一剎那猶未能解。故非剎那。亦不定
T34n1723_p0664b04║約相續者。由能說者得陀羅尼。說一字．
T34n1723_p0664b05║義一切皆了。或能聽者得淨耳．意聞一字
T34n1723_p0664b06║時一切能解。故非相續。由於一會聽者根
T34n1723_p0664b07║機有利有鈍。如來神力或延短念為長劫。
T34n1723_p0664b08║或促多劫為短念。亦不定故。總約說．聽究
T34n1723_p0664b09║竟名為一時。亦不定約四時六時八時十
T34n1723_p0664b10║二時者。一日．一月照四天下。長短．暄寒．近
T34n1723_p0664b11║遠．晝夜諸方不定。恒二天下同起用故。又
T34n1723_p0664b12║除已下上諸天等。無此四時及八時等。經
T34n1723_p0664b13║擬上地．諸方流通。若說四時等流行不遍
T34n1723_p0664b14║故。亦不定約成道已後年數時節者。三乘
T34n1723_p0664b15║凡．聖所見佛身報．化。年歲短長。成道已來
T34n1723_p0664b16║近．遠各不同故。經擬三乘凡聖同聞。故不
T34n1723_p0664b17║別說成道已後若干年歲。然諸經中有說相
T34n1723_p0664b18║續者。此經下云。說是法華經滿六十小劫。
T34n1723_p0664b19║即其事也。有說四時者。涅槃經言二月十
T34n1723_p0664b20║五日。有說六時八時十二時。即涅槃云於
T34n1723_p0664b21║其晨朝嚼楊枝時。金剛般若。云飯食訖收
T34n1723_p0664b22║衣缽洗足已敷座而坐。日正午時。上生經
T34n1723_p0664b23║云於初夜分舉身放光。遺教經云於其中
T34n1723_p0664b24║夜寂然無聲。有說成道已後年數時節者。
T34n1723_p0664b25║十地經云。第二七日於他化自在天王宮摩
T34n1723_p0664b26║尼寶藏殿內說華嚴經。又法華經云。三七日
T34n1723_p0664b27║中思惟是已。趣波羅奈轉四諦輪。又無量
T34n1723_p0664b28║義此經等云。我成道來四十餘年等。雖有
T34n1723_p0664b29║是說。隨一方域化土眾生聞見結集。且作
T34n1723_p0664c01║是言。仍非初總題說法時。是故俱應總說
T34n1723_p0664c02║一時。　問。處中有淨．穢。隨機定說處時中凡
T34n1723_p0664c03║聖殊。何容不別說。　答。說處標淨．穢。淨．穢
T34n1723_p0664c04║可定知。說時有短．長。聖．凡不可准。一會
T34n1723_p0664c05║機宜有利有鈍。長時短時如何定准。故處
T34n1723_p0664c06║可定說。而時但總言一時。
T34n1723_p0664c07║經。佛。　贊曰。第三說教主也。梵云佛陀此
T34n1723_p0664c08║略云佛。有慧之主。唐言覺者。覺有三義。
T34n1723_p0664c09║一自覺。勝凡夫凡夫不自覺故。二覺他。
T34n1723_p0664c10║勝二乘彼不覺他故。三覺行圓滿。勝諸菩
T34n1723_p0664c11║薩。菩薩雖復修於二覺行未滿故。佛地論
T34n1723_p0664c12║云。具一切智一切種智。能自開覺亦能開
T34n1723_p0664c13║覺一切有情。如睡夢覺如蓮花開故名為
T34n1723_p0664c14║佛。一切智者。能自開智。如睡夢覺智。觀於
T34n1723_p0664c15║空智．理智．真智．無分別智。如所有也。總相
T34n1723_p0664c16║而言。斷煩惱障得。一切種智者。覺有情
T34n1723_p0664c17║智。如蓮花開智。觀於有智．事智．俗智．後
T34n1723_p0664c18║所得智。盡所有也。總相而言。斷所知障得。
T34n1723_p0664c19║准諸經梵本皆稱本師名薄伽梵。佛教安
T34n1723_p0664c20║置以此一言含諸德故。翻譯之主。意存省．
T34n1723_p0664c21║略隨方生善故稱佛名。問此三身中何身
T34n1723_p0664c22║所攝。答准處准機。應聲聞而為化佛。准
T34n1723_p0664c23║文准器。教菩薩而即報身。感者根品不
T34n1723_p0664c24║同。應現故通報．化。王城．鷲嶺。劫盡火燒。鶖
T34n1723_p0664c25║子聞經。即化佛也。我土安隱。壽量長遠文
T34n1723_p0664c26║殊在中。即報身也。應化非真佛亦非說法
T34n1723_p0664c27║者。推功歸本即法身也。所以。稱讚大乘功
T34n1723_p0664c28║德經住法界藏。明法身說。佛地經等住寶
T34n1723_p0664c29║華王十八圓滿。乃報身說。此經王城跡即
T34n1723_p0665a01║化佛說。據理而言。實通三佛。應物現身非
T34n1723_p0665a02║定一故。楞伽經中說三佛身說法各別。皆說
T34n1723_p0665a03║法故。由此劬師羅長者。睹三尺以發心。五
T34n1723_p0665a04║百婆羅門見灰身而起信。無邊身之菩薩
T34n1723_p0665a05║窮上界而有餘。住小聖之凡夫觀丈六而
T34n1723_p0665a06║無盡。今顯主尊教隨定勝。初標教主令生
T34n1723_p0665a07║喜心。
T34n1723_p0665a08║經。住王舍城耆闍崛山中。　贊曰。第四所化
T34n1723_p0665a09║處也。遊化．居止目之為住。住者居止遊化
T34n1723_p0665a10║安處之義。居止在山遊化在城中。佛依
T34n1723_p0665a11║此中遊化安處。古人因此解聖．天．梵．佛等
T34n1723_p0665a12║住。住名雖同義意全別。語邃義幽之處曾
T34n1723_p0665a13║不屬心。名同理別之文虛張援據。此為未
T34n1723_p0665a14║可也。梵云矩奢揭羅補羅城。唐言上茅城。
T34n1723_p0665a15║摩揭陀國之正中。古先君王所都之處。多出
T34n1723_p0665a16║勝上吉祥茅草。因以為名。崇山四周以為外
T34n1723_p0665a17║郭。西通狹徑北闢山門。東西長南北狹周
T34n1723_p0665a18║一百五十餘里。內宮子城周四十里。羯尼迦
T34n1723_p0665a19║樹遍諸道路。華含殊馥色爛黃金。暮春之
T34n1723_p0665a20║月林皆金色。宮城北門外有窣堵波。是提婆
T34n1723_p0665a21║達多與未生怨王共為親友。放護財醉象
T34n1723_p0665a22║欲害如來。如來指端出五師子。醉象騧伏之
T34n1723_p0665a23║處。次此東北有窣堵波。是舍利子逢馬勝
T34n1723_p0665a24║比丘得初果處。次此正北不遠有大深坑。
T34n1723_p0665a25║是室利鞠多此云勝密。火坑．毒飯欲害佛
T34n1723_p0665a26║處。宮城東北行十四五里。至姞栗陀羅矩吒
T34n1723_p0665a27║山。唐言鷲峰亦謂鷲臺。接北山之陽孤標
T34n1723_p0665a28║特起。既栖棲鷲鳥。又類高臺。空翠相映濃
T34n1723_p0665a29║淡分色。佛成道後向五十年。多居此山廣
T34n1723_p0665b01║說妙法。舊云耆闍崛山。乃云靈鷲山。鷲鳥
T34n1723_p0665b02║於此食人屍。名靈鷲山訛而略也。頻婆娑
T34n1723_p0665b03║羅王為聞法故興發人徒。自山麓至岑峰
T34n1723_p0665b04║跨谷陵巖編石為階。廣十餘步。長五六里。
T34n1723_p0665b05║路有二窣堵波。一謂下乘。即王至此徒行
T34n1723_p0665b06║以進。二謂退凡。即簡凡人不令同往。其山
T34n1723_p0665b07║頂東西長南北狹。臨崖西埵有磚精舍。高
T34n1723_p0665b08║廣奇製東闢其戶。如來在世多居說法。今
T34n1723_p0665b09║作說法之像量等如來之身。精舍東有長
T34n1723_p0665b10║石。佛經行所履也。傍有大石。高丈四五周三
T34n1723_p0665b11║十餘步。是天授遙擲擊佛傷足出血者也。
T34n1723_p0665b12║其南岸下有窣堵波。佛說法華經處。山城
T34n1723_p0665b13║北門行一里餘至迦蘭陀竹園。園東有窣堵
T34n1723_p0665b14║波。未生怨王分得舍利建之供養。竹林園
T34n1723_p0665b15║西南行五六里。南山之陰。大竹林中有大石
T34n1723_p0665b16║室。是大迦葉波結集法藏之處。竹林園北二
T34n1723_p0665b17║百餘步至迦蘭陀池。池西北二三里餘。至曷
T34n1723_p0665b18║羅闍結利呬城。唐言王舍外郭已壞無復遺
T34n1723_p0665b19║堵。內城雖毀基趾猶存。周二十餘里面有一
T34n1723_p0665b20║門。初頻婆娑羅王都在上茅宮城。編戶之家
T34n1723_p0665b21║頻遭火害。一家縱逸四鄰罹災。不安其居
T34n1723_p0665b22║眾庶嗟怨。王曰。我以不德人庶遭患。修何
T34n1723_p0665b23║德業可以攘之。群臣白言。大王德化黎庶
T34n1723_p0665b24║不謹。請制嚴科以懲後犯。若更有犯遷之
T34n1723_p0665b25║寒林。寒林者棄尸之所。俗謂不祥之地人
T34n1723_p0665b26║絕遊往。便同棄尸彼既恥居。當自攝謹。王
T34n1723_p0665b27║遂其言以施嚴令。乃先宮內自失火害。王
T34n1723_p0665b28║曰。我其遷矣。乃命太子監攝留事自遷寒
T34n1723_p0665b29║林。吠舍釐王聞住於野。集軍來伐。邊候奏
T34n1723_p0665c01║聞。王遂建城而居。以王先舍於此故稱王
T34n1723_p0665c02║舍城焉。有云至未生怨嗣位已後方築此
T34n1723_p0665c03║城。乃更為高厚非新築也。至無憂王遷都
T34n1723_p0665c04║波吒釐。以王舍城施婆羅門。故今城中無
T34n1723_p0665c05║復凡庶。唯婆羅門。咸千家矣。古人有說。
T34n1723_p0665c06║山城為王舍城。有九億家。或云置千王於
T34n1723_p0665c07║此。皆謬也。王都既在王舍。佛住鷲峰。城．
T34n1723_p0665c08║山兩處雙彰自．他二化俱說利緇．素故。論
T34n1723_p0665c09║云序分成就者。此法門示現二種義成就。一
T34n1723_p0665c10║者一切法門中最勝故。如王舍城勝餘一切
T34n1723_p0665c11║城舍故。城乃摩揭陀國之正中。人王之所都
T34n1723_p0665c12║處。表一乘乃三乘之中道。法王之所住境城
T34n1723_p0665c13║既勝餘城故。經勝餘經故也。二者示現自
T34n1723_p0665c14║在功德成就故。如耆闍崛山勝餘諸山。顯
T34n1723_p0665c15║此法勝故。俱蘇摩城既是山城。近於王舍
T34n1723_p0665c16║乃有多山。此山獨勝高而顯故。表法高顯
T34n1723_p0665c17║出過二乘。自在巍巍功德滿故。或如城勝
T34n1723_p0665c18║餘城無麗物而不出。法勝餘法無嘉德而
T34n1723_p0665c19║不具。山勝餘山為好鳥之所栖止。法勝
T34n1723_p0665c20║餘法為上人之所止遊故。復云妙喻通
T34n1723_p0665c21║教．理。或教妙如城含妙理故。理高如山出
T34n1723_p0665c22║二乘故。所以此經在王城居鷲嶺有所
T34n1723_p0665c23║表矣。般若通貫五門。舍衛豐其四德。故多
T34n1723_p0665c24║居彼不依餘處。金生麗水東俗所傳。提河
T34n1723_p0665c25║有金西土咸悉。生死如河流不竭故。涅槃
T34n1723_p0665c26║如金可寶重故。既河中而有金。表生死中
T34n1723_p0665c27║而有圓寂。故於阿利羅拔提河邊說涅槃
T34n1723_p0665c28║也。各有所表由來遠矣。古說。此經合居四
T34n1723_p0665c29║處。初在靈山。二塔涌空中。三佛集淨土。
T34n1723_p0666a01║四囑累品中分身佛還後居穢土。今解處三
T34n1723_p0666a02║說唯在二。處有三者。無復還穢。囑累居後
T34n1723_p0666a03║分身方還。迄至經終皆唯淨土。復還變穢
T34n1723_p0666a04║說經便訖。淨．穢唯二。一初在靈山穢土。二
T34n1723_p0666a05║分身佛將集佛便變淨。并塔涌空。處有三
T34n1723_p0666a06║也。說唯在二。初在地上靈山創會。為二乘
T34n1723_p0666a07║等宣暢一乘。後塔涌空分身佛集。釋迦與
T34n1723_p0666a08║多寶同座勸信此經。迄至經末佛令各
T34n1723_p0666a09║還。說經事訖佛方居地。以後更不說法華。
T34n1723_p0666a10║故知說處但唯有二。今標創會故說山城。
T34n1723_p0666a11║住標化處。佛說化身。欲令三乘欣樂同故。
T34n1723_p0666a12║顯佛悲深。乘．身俱妙。能於穢處而施化故。
T34n1723_p0666a13║若標報佛及顯淨土。恐二乘眾疑非已分
T34n1723_p0666a14║不能修故。由此但顯穢處．化身。
T34n1723_p0666a15║經。與大比丘眾萬二千人俱。　贊曰。七成就中。
T34n1723_p0666a16║自下第二眾成就也。眾成就以五門解釋。一
T34n1723_p0666a17║顯來意。二彰權實。三定多小。四明次第。五
T34n1723_p0666a18║依論解。　來意有五。一為證信。標聽眾者
T34n1723_p0666a19║助成慶喜。聞法可信。眾疑有三。一疑慶喜
T34n1723_p0666a20║自談。二疑從他傳聞。三疑餘人所說。今顯
T34n1723_p0666a21║同聞證經可信。智度論云。說時．方．人令生
T34n1723_p0666a22║信故。二為顯德。如天帝釋諸天圍繞．大梵
T34n1723_p0666a23║天王梵眾圍繞等。今顯法王諸聖圍繞。三為
T34n1723_p0666a24║啟請。利物之方必應所欲次第宣唱。先因
T34n1723_p0666a25║後果。身是果體行是因性。乘為所學。方便
T34n1723_p0666a26║品下鶖子三請為乘權實。故顯令捨權就
T34n1723_p0666a27║實之境。安樂行品文殊固請。正明捨權就實
T34n1723_p0666a28║之行。壽量品中彌勒三請。為身權實。故顯
T34n1723_p0666a29║捨權就實之果。因緣之經令除法慢。若
T34n1723_p0666b01║不因請企意難生。故聲聞請境一乘正逗
T34n1723_p0666b02║彼根悟。菩薩請行及果。讚證．因亦利之。
T34n1723_p0666b03║四為當機。退菩提心者三根領悟。三周說一
T34n1723_p0666b04║乘。菩薩領悟說壽量等。隨類獲益。聲聞
T34n1723_p0666b05║凡夫遠塵離垢發菩提心。彼聖者類迴向大
T34n1723_p0666b06║乘。菩薩凡夫疑網皆遣證真達聖。聖者菩薩
T34n1723_p0666b07║得無生法忍等當得菩提。故為三機說斯
T34n1723_p0666b08║妙法。五為引攝。當時眾集。為引當時餘生
T34n1723_p0666b09║發心。經具陳者。為引今時眾生發意。若無
T34n1723_p0666b10║勝侶淨信不生。佛地論云列菩薩者輔翼
T34n1723_p0666b11║圓滿。天龍等者眷屬圓滿。淨土尚然何況穢
T34n1723_p0666b12║剎。上來五義並為來意。　二者彰權實。如
T34n1723_p0666b13║佛地論一處化佛。淨．穢土中聲聞等實。菩薩
T34n1723_p0666b14║為權。報土之中菩薩為實聲聞等權。今此化．
T34n1723_p0666b15║報俱有。隨應兩實二權。初列靈山化佛。菩
T34n1723_p0666b16║薩在中為權。眾生見於劫盡淨土常安。壽
T34n1723_p0666b17║量無邊。報身報土聲聞等眾非實。況多寶．分
T34n1723_p0666b18║身悉為化現。准知報．化．權．實理彰。論中既
T34n1723_p0666b19║說有化聲聞。滿慈等是。自餘化眾多寶．分
T34n1723_p0666b20║身等也。　三定多少者。初有十五眾。一高名
T34n1723_p0666b21║大德眾。二無名大德眾。三尊重諸尼眾。四內
T34n1723_p0666b22║眷諸尼眾。五聖德難思眾。六帝釋諸天眾。七
T34n1723_p0666b23║三光四王眾。八二自在眾。九色界諸天眾。十
T34n1723_p0666b24║龍眾。十一緊那羅眾。十二乾闥婆王眾。十三
T34n1723_p0666b25║阿修羅眾。十四迦樓羅眾。十五人王眾。
T34n1723_p0666b26║復有六眾。一多寶。二分身。三龍宮。四涌出。
T34n1723_p0666b27║五妙音。六普賢。此眾二徒。聞法證法．行法
T34n1723_p0666b28║持法。說法護法有差別故。此中有六門
T34n1723_p0666b29║異。一三乘無獨覺。獨覺多分出無佛世。教
T34n1723_p0666c01║雖被彼時無果成。故不在會。仁王經中即
T34n1723_p0666c02║具有之。下文亦陳有求彼者。二三界無無
T34n1723_p0666c03║色界。光照有緣可來聞法。彼界光所不
T34n1723_p0666c04║及。機亦不熟所以不來。仁王亦有。三五趣
T34n1723_p0666c05║無地獄。光雖照彼無緣不來。來有二義。
T34n1723_p0666c06║一光照二有緣。地獄光臨無緣不至。無色
T34n1723_p0666c07║並闕。所以不來。一乘進習必假容豫之身。
T34n1723_p0666c08║地獄苦逼無暇可習。陀羅尼經本息眾苦
T34n1723_p0666c09║威力所致。地獄亦來。此經進善彼無容暇。
T34n1723_p0666c10║故彼不來。所以光照者令見生厭故。令
T34n1723_p0666c11║彼見光發心苦息故。四四眾無優婆塞優
T34n1723_p0666c12║婆夷。下威儀成就中具列。初文略故。五八
T34n1723_p0666c13║部無夜叉及摩睺羅伽。下亦具有。六二王
T34n1723_p0666c14║無轉輪聖王。唯有小王。下亦具有。此後三
T34n1723_p0666c15║無。下明所依威儀成就中。一切具列。　四
T34n1723_p0666c16║明次第者。初眾分四。一聲聞眾。二菩薩眾。
T34n1723_p0666c17║三八部眾。四諸王眾。或內護。外護為次。內
T34n1723_p0666c18║護中聲聞．菩薩為次。聲聞中僧．尼為次。僧
T34n1723_p0666c19║中有名．無名為次。尼中尊重．眷屬為次。外
T34n1723_p0666c20║護中八部。人王為次。八部中天．非天為次。
T34n1723_p0666c21║天中地居．空居為次。地居中帝．臣為次。空
T34n1723_p0666c22║居中非禪主．禪主為次。後眾次第者。證法
T34n1723_p0666c23║眾．開塔眾．經利廣大眾．持法無邊眾．他方行
T34n1723_p0666c24║法眾．他方勸持眾。初眾之中聲聞居先菩薩
T34n1723_p0666c25║居後者。佛地論雖釋。今為四解。一形相不
T34n1723_p0666c26║同。聲聞出家形同諸佛。菩薩不爾。二處有
T34n1723_p0666c27║近遠。聲聞近佛菩薩遠之。三戒德有殊。聲
T34n1723_p0666c28║聞出家持出家戒。菩薩不爾隨類化生故。
T34n1723_p0666c29║四欲令菩薩於聲聞所捨憍慢故。然華嚴
T34n1723_p0667a01║經．羅摩伽經．炬樓王經．和休經．大五濁經。
T34n1723_p0667a02║先列菩薩後列聲聞。以德大小明先後故。
T34n1723_p0667a03║五依論釋解眾成就中。有四。一數．二
T34n1723_p0667a04║行．三攝功德．四威儀如法住。數成就者。謂大
T34n1723_p0667a05║眾無數故。總談無數。論各別標。謂萬二千人
T34n1723_p0667a06║等。行成就中有四。一諸聲聞修小乘行依
T34n1723_p0667a07║乞食等自活。以比丘等為名。二菩薩修大
T34n1723_p0667a08║乘行求覺利有情。以菩提薩埵為目。三菩
T34n1723_p0667a09║薩以神通力隨時示現。能修行大乘。如跋
T34n1723_p0667a10║陀婆羅等十六人。具足菩薩不可思議事由
T34n1723_p0667a11║不定故。而能示現優婆塞等四眾之形說為
T34n1723_p0667a12║菩薩。四出家人威儀一定不同菩薩。由此
T34n1723_p0667a13║定故說為比丘。攝功德成就者。十六句歎
T34n1723_p0667a14║聲聞德。十三句歎菩薩德等是。然本論中
T34n1723_p0667a15║不別標牒文義顯故。威儀如法住成就者。爾
T34n1723_p0667a16║時世尊四眾圍繞等是。明其四眾繞佛威儀
T34n1723_p0667a17║恭敬聽法而住相故。雖各禮佛亦是威儀
T34n1723_p0667a18║非聽法相。故此不說。十五眾中合為三類。
T34n1723_p0667a19║菩薩．聲聞具四成就。其有學．無學．及比丘
T34n1723_p0667a20║尼具三成就。不歎德故。餘天等具二無行
T34n1723_p0667a21║無德。論說眾成中。合有四成就。不言一
T34n1723_p0667a22║一皆具四種。然經明眾成中有二段。初別
T34n1723_p0667a23║明十五眾。後明威儀。初中復二。初別列眾。
T34n1723_p0667a24║後明禮佛各各退坐。十五眾中分二。初明
T34n1723_p0667a25║內護眾。後明外護眾。內護眾有二。初明聲
T34n1723_p0667a26║聞。後明菩薩。聲聞有二。初明比丘後明尼
T34n1723_p0667a27║眾。比丘中有二。初有名高德。後無名大德。
T34n1723_p0667a28║初中有三。一標類舉數。二歎德。三列名。
T34n1723_p0667a29║此初也。有二成就。一數二行。　與者兼．并．
T34n1723_p0667b01║共．及之義。龍樹釋言。一處．一時．一心．一戒．
T34n1723_p0667b02║一見．一道．同一解脫道是名為共。　大比
T34n1723_p0667b03║丘者。智度論云。三義解大。諸眾中最大。大
T34n1723_p0667b04║障礙斷。大人恭敬。真諦三釋。一勝大。學．無
T34n1723_p0667b05║學人中勝。二體大。功德智慧極高廣。三數大。
T34n1723_p0667b06║萬二千人。今合為六。一數大。二離大大障斷
T34n1723_p0667b07║故。三位大大阿羅漢故。四德大如經所說
T34n1723_p0667b08║故。五名大名稱遠聞故。六識大大人大眾
T34n1723_p0667b09║所知識故。梵云苾芻訛云比丘。由具五
T34n1723_p0667b10║義所以不翻。一曰怖魔初出家時魔宮動
T34n1723_p0667b11║故。二言乞士既出家已乞食目活故。三名
T34n1723_p0667b12║淨持戒漸入僧數應持戒故。四云淨命既
T34n1723_p0667b13║受得戒所起三業以無貪發。不依於貪
T34n1723_p0667b14║邪活命故。五曰破惡漸依聖道滅煩惱
T34n1723_p0667b15║故。　眾者僧也。理．事二和得眾名也。三人
T34n1723_p0667b16║已上得僧名故。
T34n1723_p0667b17║經。皆是阿羅漢(至)心得自在。　贊曰。此歎德
T34n1723_p0667b18║也經有六句。新翻及舊論中有十六句云。
T34n1723_p0667b19║皆是阿羅漢。諸漏已盡。無復煩惱。得真自
T34n1723_p0667b20║在。論云心得自在。心善解脫慧善解脫。論云
T34n1723_p0667b21║善得心慧解脫如調慧馬。論云心善調伏
T34n1723_p0667b22║亦如大龍。已作所作已辦所辦。棄諸重擔
T34n1723_p0667b23║逮得己利。盡諸有結正知解脫。論云善得
T34n1723_p0667b24║正智心解脫至心自在。第一究竟。論有三
T34n1723_p0667b25║釋。一上上起門。二總別相門。三攝取事門。
T34n1723_p0667b26║上上起門者。由上句故下句得起。或由下
T34n1723_p0667b27║句上句方起。起非唯一故名上上起。論以
T34n1723_p0667b28║第二句釋初句云。諸漏已盡故名阿羅漢
T34n1723_p0667b29║即是論言應已永害煩惱賊故名阿羅漢。
T34n1723_p0667c01║漏以五門分別。一釋總名。諸論皆云煩
T34n1723_p0667c02║惱現行令心連注。流散不絕名之為漏。如
T34n1723_p0667c03║漏器漏舍深可厭惡。損污處廣。毀責過失
T34n1723_p0667c04║立以漏名。此唯現行。無復煩惱是種子故。
T34n1723_p0667c05║據實通種。二列名。漏有三種。一欲漏。二有
T34n1723_p0667c06║漏。三無明漏。三出體。欲界見道四十煩惱。
T34n1723_p0667c07║四諦一一皆具十故。并修道六謂貪．瞋．慢．
T34n1723_p0667c08║無明．身見．邊見。此中除五無明餘四十一
T34n1723_p0667c09║根本煩惱。并忿．恨等二十隨惑並名欲漏。
T34n1723_p0667c10║色無色界以無瞋故。各四十一。於中各除
T34n1723_p0667c11║五癡。合七十二根本煩惱。并色界諂．誑．及
T34n1723_p0667c12║二界憍。合此四小隨惑．十六大隨煩惱說名
T34n1723_p0667c13║有漏。三界合有十五無明名無明漏。四離
T34n1723_p0667c14║合癈立。欲唯散地唯有漏地。通五趣地。
T34n1723_p0667c15║具四生地。不善．有覆無記二性惑地。所以
T34n1723_p0667c16║獨立為一欲漏。上界俱定。通無漏地。一趣。
T34n1723_p0667c17║一生。一性煩惱。由此合立為一有漏。無明
T34n1723_p0667c18║力增通相應．不共為前二所依。以具十一
T34n1723_p0667c19║殊勝事故離諸惑立。五得名所從雖知三
T34n1723_p0667c20║界一切煩惱應皆名有漏。漏於三有有之
T34n1723_p0667c21║漏故。下界煩惱多緣欲起。從勝為名。說為
T34n1723_p0667c22║欲漏。上界諸惑更無別勝。得其本名名為
T34n1723_p0667c23║有漏。無明不以餘法為名。彰自行相名
T34n1723_p0667c24║無明漏。此漏非一故名為諸。然依瑜伽更
T34n1723_p0667c25║有別釋。繁故且止以第四句釋第二句云。
T34n1723_p0667c26║得真自在故名諸漏已盡。由證真無為漏
T34n1723_p0667c27║盡自在故名諸漏盡。以第二第三句釋第
T34n1723_p0667c28║四句云。以盡無煩惱故名得真自在。盡
T34n1723_p0667c29║者諸漏已盡。無煩惱者無復煩惱。由現種
T34n1723_p0668a01║惑無故得真自在。亦有本言。以無煩惱故
T34n1723_p0668a02║名得真自在。而無盡字。唯第三句釋第四
T34n1723_p0668a03║句。又以第五第六句釋第四句云。以善得
T34n1723_p0668a04║心解脫善得慧解脫故。名得真自在。以離
T34n1723_p0668a05║定障名心解脫。離性障故名慧解脫。又離
T34n1723_p0668a06║無明．貪愛等體名慧解脫。彼相應心得離縛
T34n1723_p0668a07║故名心解脫。由離此二證獲無為得真
T34n1723_p0668a08║自在。以第二句釋第三句云。以遠離能
T34n1723_p0668a09║見．所見故名無復煩惱。煩惱體唯取種子。
T34n1723_p0668a10║遠能見者離相應縛。離所見者離所緣縛。
T34n1723_p0668a11║以離現行諸漏二縛故名無復煩惱。或復
T34n1723_p0668a12║單釋。能見者執我心。所見者所執我。由無
T34n1723_p0668a13║能執我見心故。所執我相當情不現。名離
T34n1723_p0668a14║二見。前諸漏盡是總無煩惱。此無煩惱是別
T34n1723_p0668a15║無我見。我見為本諸漏生故。故不相違。
T34n1723_p0668a16║以第五第六句釋第七句云。以善得心．慧
T34n1723_p0668a17║解脫故名心善調伏。故如良馬其性調順。
T34n1723_p0668a18║以第九第十兩句釋第八句云。亦如大龍
T34n1723_p0668a19║者。行諸惡道如平坦路。無所拘礙。應行
T34n1723_p0668a20║者已行應到處已到。故新經云。已作所作
T34n1723_p0668a21║已辦所辦。故如大龍。由已作道諦已辦滅
T34n1723_p0668a22║諦。所以如龍。如龍威德雖行生死險阻之
T34n1723_p0668a23║處如平坦路。無所拘礙。不為生死而所
T34n1723_p0668a24║留難。生死因果皆已盡故。滅．道滿故。論單
T34n1723_p0668a25║釋第九句云。應作者作。人中大龍已對治
T34n1723_p0668a26║降伏煩惱怨敵。道諦滿故。能降集諦煩惱怨
T34n1723_p0668a27║敵。論單釋第十句云。所作已辦者。更不復
T34n1723_p0668a28║生。如相應事已成辦故。苦諦已盡滅諦滿
T34n1723_p0668a29║故。以第九第十句釋第十一句云。離諸
T34n1723_p0668b01║重擔者。已作所作已辦所辦。後生重擔
T34n1723_p0668b02║已捨離故。由滅．道圓便捨後身生死諸法。
T34n1723_p0668b03║名棄重擔。以第十一句釋第十二句云。
T34n1723_p0668b04║逮得己利者。棄捨重擔證涅槃故。即以
T34n1723_p0668b05║涅槃為己利故。以第十二句釋第十三
T34n1723_p0668b06║句云。盡諸有結者。已逮得己利斷諸煩惱
T34n1723_p0668b07║因故。煩惱為生死因名為有結。三有之結
T34n1723_p0668b08║也。已逮得涅槃己利故。所以能盡三有之
T34n1723_p0668b09║結。生死之因能和合苦能結故名結。此有
T34n1723_p0668b10║九種。謂愛結．恚結．慢結．無明結．疑結．見結．
T34n1723_p0668b11║取結．嫉結．慳結。由此九種數數現起。損惱
T34n1723_p0668b12║自他招當苦。增偏立為結。以第二句釋第
T34n1723_p0668b13║十四句云。正智解脫者。諸漏已盡故。以諸
T34n1723_p0668b14║漏盡正智能證無為解脫。名智解脫。單釋
T34n1723_p0668b15║第十五句云。至心自在者。善過見道．修
T34n1723_p0668b16║道智故。住見．修道心未自在尚有惑故。
T34n1723_p0668b17║由成上諸句至無學道一切惑盡心自在位。
T34n1723_p0668b18║以第十四句釋第十六句云。第一究竟者
T34n1723_p0668b19║善得正智心解脫故。善得神通．無諍三昧
T34n1723_p0668b20║等諸功德故。成到彼岸之聲聞也。　准上
T34n1723_p0668b21║論文唯有三句。以下釋上名上起。謂以第
T34n1723_p0668b22║二句釋初句。以第四句釋第二句。以第九
T34n1723_p0668b23║第十句釋第八句。此以所起名起。上即起
T34n1723_p0668b24║名上起。若能起名起。上之起名上起。此類
T34n1723_p0668b25║非一名上上起。准論唯有七句以上釋下
T34n1723_p0668b26║名上起。謂以第二句釋第三句。以第五第
T34n1723_p0668b27║六句釋第七句。以第九第十句釋第十一
T34n1723_p0668b28║句。以第十一句釋第十二句。以第十二句
T34n1723_p0668b29║釋第十三句。以第三句釋第十四句。以第
T34n1723_p0668c01║十四句釋第十六句。此以能起名起。上即
T34n1723_p0668c02║是起名上起。若以所起名起起之上名上
T34n1723_p0668c03║起。此類非一名上上起。准論唯有三句單
T34n1723_p0668c04║釋。謂第九第十第十五句或第三句亦是單
T34n1723_p0668c05║釋有二句不釋謂第五第六句。有一句以
T34n1723_p0668c06║上釋下。亦以下。釋上謂第四句。總說頌曰
T34n1723_p0668c07║　下釋上有三　上釋下有七　三單二不
T34n1723_p0668c08║釋　一通於上下　或上釋下有六。四單
T34n1723_p0668c09║二不釋　今依此經文。十六句中唯總有六
T34n1723_p0668c10║句。以下釋上有一句。謂以諸漏已盡釋初
T34n1723_p0668c11║皆是阿羅漢故。以上釋下有二句。謂以諸
T34n1723_p0668c12║漏已盡釋無復煩惱。又以逮得己利釋盡
T34n1723_p0668c13║諸有結。自餘闕故當句自釋。　漏如前釋唯
T34n1723_p0668c14║取現行一切煩惱。此諸漏已盡名阿羅漢
T34n1723_p0668c15║者。即是應已永害煩惱賊義解阿羅漢。故
T34n1723_p0668c16║入十地得阿羅漢名。無復煩惱者。論云遠
T34n1723_p0668c17║離能見．所見故名無復煩惱。煩惱種子得
T34n1723_p0668c18║煩惱名。此可由彼雙離所緣相應現行二
T34n1723_p0668c19║縛。諸漏皆盡。無復更有煩惱種子能重斷。
T34n1723_p0668c20║故名為遠離能見．所見。或總漏盡別執亦
T34n1723_p0668c21║亡故遠二見。名無復煩惱。復者重也。種子
T34n1723_p0668c22║斷故無復重生。由斷生死流轉法故名棄
T34n1723_p0668c23║重擔。故能逮證涅槃己利。違音(徒載反)如音
T34n1723_p0668c24║訓釋。至也及也。即由逮得有餘依涅槃己
T34n1723_p0668c25║利故。能永盡三有之因九結煩惱。由上漏
T34n1723_p0668c26║盡以下四句。彼阿羅漢。善過見道．修道智。
T34n1723_p0668c27║故得心自在。離性．事障八解脫滿．亦得名
T34n1723_p0668c28║為心得自在。文既闕小．不可次第依論解
T34n1723_p0668c29║釋。但可總取論之大義以釋經文。諸有
T34n1723_p0669a01║智者當自詳矣。　第二總別相門者。謂皆是
T34n1723_p0669a02║阿羅漢者。是總相門。餘十五句是別相門。
T34n1723_p0669a03║阿羅漢者總名應義。應有十五義。諸漏已盡
T34n1723_p0669a04║下是。一應受飲食等供養恭敬等者。即諸
T34n1723_p0669a05║漏已盡堪為福田。二應將大眾教化一切。
T34n1723_p0669a06║無復煩惱離名利等故。三應入聚落城邑
T34n1723_p0669a07║等故。得真自在非為欲境所牽惑故。四
T34n1723_p0669a08║應降伏外道等。心善解脫具智辨故。五應
T34n1723_p0669a09║以智慧速觀察法。慧善解脫了諸法故。
T34n1723_p0669a10║六應不遲速說法。如法相應不生疲倦。
T34n1723_p0669a11║如調慧馬善稱心故。七應靜坐空閑處。飲
T34n1723_p0669a12║食．衣服等一切資生。不積不聚小欲知足。
T34n1723_p0669a13║猶如大龍離闠鬧故。八應一向行善行不
T34n1723_p0669a14║著諸禪。已作所作常進修故。九應行空聖
T34n1723_p0669a15║行。已辦所辦我我所非有故。十應行無
T34n1723_p0669a16║相聖行。棄諸重擔觀滅理故。十一應行無
T34n1723_p0669a17║願聖行。逮得己利不願生死故。十二應
T34n1723_p0669a18║降伏世間禪定淨心不生味著二有界．定。
T34n1723_p0669a19║盡諸有結乃至於二界禪不生愛味故。十
T34n1723_p0669a20║三應起諸通殊勝功德。正智解脫。解脫謂神
T34n1723_p0669a21║通故。十四應到第一義功德。至心自在證
T34n1723_p0669a22║無為故。十五應如實知同生眾得諸功德。
T34n1723_p0669a23║為利益一切眾生第一究竟故。波羅蜜多聲
T34n1723_p0669a24║聞廣度眾生令同己利得功德故。第八修
T34n1723_p0669a25║行不息。十二於禪不著。是二別意。恐厭文
T34n1723_p0669a26║繁略相配囑。其間義意隨解可知。應說
T34n1723_p0669a27║頌曰　受．將．入．降．以　中．靜．行善行
T34n1723_p0669a28║　空．無相．無願　伏．起．到．實知　經中六句
T34n1723_p0669a29║唯有十五句中第一應受妙供。第二應將大
T34n1723_p0669b01║眾教化。第十一應行無願聖行。第十二應降
T34n1723_p0669b02║伏世間禪淨心。第十四應到第一義。次第
T34n1723_p0669b03║配下五句。初阿羅漢是總句故。　第三攝取
T34n1723_p0669b04║事門者。以十五句攝取十種功德事。為示
T34n1723_p0669b05║現可說果．不可說果故。此中意說。十五句中
T34n1723_p0669b06║攝十種功德事。為顯阿羅漢所得有為可說
T34n1723_p0669b07║果．無為不可說果。有相．無相。麤．細異故。下
T34n1723_p0669b08║隨應配。一攝取得功德有二句。謂諸漏已
T34n1723_p0669b09║盡．無復煩惱。纏及隨眠二惑。若在不能攝
T34n1723_p0669b10║取功德。由二惑亡故能攝取功德。二攝取
T34n1723_p0669b11║諸功德有三句。謂得真自在．心善解脫．慧
T34n1723_p0669b12║善解脫。此三句中得真自在一句降伏世間
T34n1723_p0669b13║功德。世間之心不得自在種種惑嬈。由
T34n1723_p0669b14║得真自在故永離惑嬈。心善解脫．慧善解
T34n1723_p0669b15║脫二句降伏出世間學人功德。學人未得
T34n1723_p0669b16║離二縛故。三攝取不違功德有一句。謂心
T34n1723_p0669b17║善調伏。隨順如來教行故。猶如良馬善隨
T34n1723_p0669b18║人心。四攝取勝功德有一句。亦如大龍有
T34n1723_p0669b19║大威靈。神力圓滿故如龍也。五攝取所應作
T34n1723_p0669b20║勝功德有一句。謂應作所作。所應作者依
T34n1723_p0669b21║法供養恭敬。尊重如來故。非財供養名所
T34n1723_p0669b22║應作。正行法供養者是所應作。彼已皆作此
T34n1723_p0669b23║道諦法行供養佛故。六攝取滿足功德有
T34n1723_p0669b24║一句。謂已辦所辦。滿足學地故。所學之地
T34n1723_p0669b25║皆滿足故得滅諦滿。七攝取過功德有三
T34n1723_p0669b26║句。謂棄諸重擔。逮得己利。盡諸有結。初句過
T34n1723_p0669b27║愛故。生死重擔莫過貪愛。今已過故。次句
T34n1723_p0669b28║過求命供養恭敬等故。諸求供養恭敬皆
T34n1723_p0669b29║為資命。今得己利已證涅槃。過於邪命
T34n1723_p0669c01║求利養等。後句過上下界。已過學地故。
T34n1723_p0669c02║有結者謂九結。今已過有學之地過上下
T34n1723_p0669c03║界故盡諸有結。八攝取上上功德有一句。
T34n1723_p0669c04║謂正智解脫。解脫者無為果。諸德之中最
T34n1723_p0669c05║上上故。九攝取應作利益眾生功德有一
T34n1723_p0669c06║句。謂至心自在。由得神通得心自在。及自
T34n1723_p0669c07║內心離繫縛故攝取利益之行。十攝取上
T34n1723_p0669c08║首功德有一句。謂第一究竟。謂波羅蜜多聲
T34n1723_p0669c09║聞堪到彼岸。勝餘鈍類故。應說頌曰。初
T34n1723_p0669c10║二名攝取　次三攝諸德　順勝作滿足
T34n1723_p0669c11║　如次配四句　三句名攝過　過愛．命．二
T34n1723_p0669c12║界　上上．利．上首　各一名攝德　此經六
T34n1723_p0669c13║句。攝取十德中唯攝三德。一攝取功德有
T34n1723_p0669c14║二句。謂諸漏已盡．無復煩惱。二攝取過功德
T34n1723_p0669c15║有二句。謂逮得己利．盡諸有結。過求邪命。
T34n1723_p0669c16║及過邪二界。三攝取應作利益眾生功德
T34n1723_p0669c17║有一句。謂至心自在。阿羅漢是總。所以不
T34n1723_p0669c18║取。唯下十五句攝功德故。成唯識中。阿羅
T34n1723_p0669c19║漢有三。應已永害煩惱賊故。應受世間妙
T34n1723_p0669c20║供養故。應不復受分段生故。上上起門攝
T34n1723_p0669c21║應永害賊無分段生。總別相門攝應受妙
T34n1723_p0669c22║供養。攝取事門非彼三攝。彼三但約決定
T34n1723_p0669c23║義說。一切阿羅漢不過三種故(攝取事門唯俱解脫到彼
T34n1723_p0669c24║岸者之所成故。又上上起門永害煩惱。總別相門堪受妙供。攝取事門無分段生死宗義配之。非理
T34n1723_p0669c25║定爾。新翻經云除阿難陀。獨居學地此中略文)。
T34n1723_p0669c26║經。其名曰(至)那提迦葉。　贊曰。此下第三列
T34n1723_p0669c27║名有二。初別列名。後結名高。此二十一人
T34n1723_p0669c28║中。或有以出家前後為次第。報恩經說。
T34n1723_p0670a01║初度五人。次度耶舍門徒五十。次度優樓
T34n1723_p0670a02║頻螺門徒五百。次度伽耶門徒三百。次度那
T34n1723_p0670a03║提門人二百。次度鶖子門徒一百。次度目連
T34n1723_p0670a04║門人一百。合舉大數成一千二百五十人。
T34n1723_p0670a05║或有行德大小為次第。如迦葉在第二列。
T34n1723_p0670a06║鶖子在迦旃延上列等。隨應不定。無垢稱
T34n1723_p0670a07║經弟子品以德辨為次第。以命問疾要假
T34n1723_p0670a08║智辨方堪對揚故。十二由經。初成道二年
T34n1723_p0670a09║度五比丘。三年化迦葉兄弟三人。五年度
T34n1723_p0670a10║目連。機宜不同。諸部結集誦經異故。無量壽
T34n1723_p0670a11║經云了本際者。即阿若憍陳如。梵云阿若
T34n1723_p0670a12║多憍陳那。憍陳是婆羅門姓。那是男聲。阿
T34n1723_p0670a13║若多是解義。初悟解故。因果經中具說度
T34n1723_p0670a14║憍陳那．優樓頻螺．伽耶．那提四人所以。初
T34n1723_p0670a15║太子踰城之後。父王乃命內外親族合有
T34n1723_p0670a16║五人營衛太子。五人交諍修苦樂行以為
T34n1723_p0670a17║道真。太子誡撿依諸外道修苦樂行以過
T34n1723_p0670a18║彼行。皆非正術捨食乳糜。受吉祥草覺樹
T34n1723_p0670a19║成道。後趣鹿園度此五人。初轉法輪。佛
T34n1723_p0670a20║問解．未。五人之中陳那先報我今已解。淨
T34n1723_p0670a21║居等天亦言已解。因以為名名之為解。憍
T34n1723_p0670a22║陳之姓乃眾多。以解標名。那是男聲以男
T34n1723_p0670a23║簡女。故復云那。大般若云解憍陳那。梵
T34n1723_p0670a24║云摩訶迦葉波。摩訶大也。迦葉波者姓也。
T34n1723_p0670a25║此云飲光。婆羅門姓。上古有仙身有光明
T34n1723_p0670a26║飲蔽日月之光。迦葉是彼之種。迦葉身亦
T34n1723_p0670a27║有光能飲日月。以姓為名故名飲光。大
T34n1723_p0670a28║富長者之子。捨大財．姓出家能為大行。
T34n1723_p0670a29║少欲知足行杜多行大人所識故標大名。
T34n1723_p0670b01║簡餘迦葉。如因果經第三卷并彌勒疏具陳
T34n1723_p0670b02║上二姓之所因。次三迦葉皆飲光種。兄弟
T34n1723_p0670b03║三人梵云鄔盧頻螺。言優樓訛也。此云
T34n1723_p0670b04║木瓜。當其胸前有一癃起。猶如木瓜。又池
T34n1723_p0670b05║中龍亦名木瓜。從彼為稱故以為名。伽耶
T34n1723_p0670b06║山名。即象頭山。亦云城。城近此山。故名
T34n1723_p0670b07║伽耶城。梵云捺地迦。言那提訛也。此是河
T34n1723_p0670b08║名。正法華云上時．象．江三迦葉也。然因果
T34n1723_p0670b09║經說。此三人皆近河邊修道。佛作神通
T34n1723_p0670b10║化之入法。以大者胸上有木瓜癃。或從池
T34n1723_p0670b11║龍。第二從山。第三從河以為名也。
T34n1723_p0670b12║經。舍利弗(至)劫賓那。　贊曰。梵云奢利弗呾
T34n1723_p0670b13║羅。言舍利弗者訛也。舍利云鶖。即百舌
T34n1723_p0670b14║鳥亦曰春鸚。弗呾羅言子。以母才辨喻如
T34n1723_p0670b15║鶖鳥。此是彼子。以母顯之故云鶖子。又
T34n1723_p0670b16║云過去身為瓦師。值釋迦佛發願願作釋
T34n1723_p0670b17║迦弟子。不但今者。亦符往願。復名優波提
T34n1723_p0670b18║舍。以能論議故兼得彼名。　梵云摩訶沒
T34n1723_p0670b19║特伽羅。言大目乾連者訛也。此云大採菽
T34n1723_p0670b20║氏。上古有仙居山寂處。常採菉豆而食。
T34n1723_p0670b21║因以為姓。尊者之母是彼之族。取母氏姓
T34n1723_p0670b22║而為其名。得大神通。簡餘此姓故云大採
T34n1723_p0670b23║菽氏。從父本名俱利迦。亦云拘[(匕/示)*(入/米)]多。先云
T34n1723_p0670b24║俱律陀訛也。大般若云舍利子大採菽氏。
T34n1723_p0670b25║此二因緣如彌勒疏。　梵云摩訶迦多衍那。
T34n1723_p0670b26║云迦旃延亦訛也。大般若云大迦多衍那。
T34n1723_p0670b27║此云大剪剃種男。剪剃種者是婆羅門姓。上
T34n1723_p0670b28║古多仙山中靜處年歲既久鬚髮稍長。無人
T34n1723_p0670b29║為剃婆羅門法污剃髮故。一仙有子兄弟
T34n1723_p0670c01║二人俱來觀父。小者乃為諸仙剃之。諸仙
T34n1723_p0670c02║願護後成仙貴。爾來此種皆稱剪剃。尊者
T34n1723_p0670c03║身是男子威德特尊。簡餘姓故云大剪剔種
T34n1723_p0670c04║男。又西方亦有取母姓者。今顯是父姓故
T34n1723_p0670c05║置男名。古云繩扇。母戀此子不肯改嫁。
T34n1723_p0670c06║如繩繫扇故名繩扇。真諦云思勝皆非也。
T34n1723_p0670c07║梵云阿泥律陀。此云無滅。佛之黨弟。云
T34n1723_p0670c08║阿㝹樓馱訛也。應作𮋢字不知㝹字所出。
T34n1723_p0670c09║劫賓那者。此云房宿。佛與同房宿。化作老
T34n1723_p0670c10║比丘為之說法。因而得道故云房宿。或云
T34n1723_p0670c11║房星。房星現時生故云房星。
T34n1723_p0670c12║經。憍梵波提(至)摩訶俱絺羅。　贊曰。梵云笈
T34n1723_p0670c13║房缽底。此云牛相。憍梵波提訛也。過去因
T34n1723_p0670c14║摘一莖禾數顆墮地。五百生中作牛償他。
T34n1723_p0670c15║今雖人身尚作牛蹄牛齝之相。因號為牛
T34n1723_p0670c16║相比丘。　梵云頡麗伐多。此云室星。北方
T34n1723_p0670c17║星也。祀之得子因以為名。離波多訛也。有
T34n1723_p0670c18║云假和合。即智度論說二鬼食人事也。
T34n1723_p0670c19║梵云畢藺陀筏蹉。此云餘習。言畢陵伽婆
T34n1723_p0670c20║蹉訛也。五百生中為婆羅門惡性麤言。
T34n1723_p0670c21║今雖得果餘習尚在。如罵恒河神。故名餘
T34n1723_p0670c22║習。　梵云薄矩羅。此云善容。言薄俱羅訛
T34n1723_p0670c23║也。毘婆尸佛入涅槃後。有一比丘甚患
T34n1723_p0670c24║頭痛。善容時作貧人持一呵梨勒施病比
T34n1723_p0670c25║丘。比丘服訖病即除愈。由施藥故九十一
T34n1723_p0670c26║劫天上人中受福快樂。今生婆羅門家。其
T34n1723_p0670c27║母早亡。遂遇後母方便殺之經五不死。
T34n1723_p0670c28║後求出家得阿羅漢。出家八十曾不患頭
T34n1723_p0670c29║痛。目不視女人面亦不入尼寺。不為
T34n1723_p0671a01║女人說一句法。後無憂王巡塔布施。知其
T34n1723_p0671a02║少欲但施一錢。塔踴置地猶尚不受方知
T34n1723_p0671a03║少欲。如付法藏傳說此因緣。　梵云摩訶
T34n1723_p0671a04║俱瑟恥羅。此云大膝膝蓋故。俱絺羅訛也。
T34n1723_p0671a05║此舍利弗舅氏。因共佛論悟解得果。如律
T34n1723_p0671a06║中說。
T34n1723_p0671a07║經。難陀(至)羅睺羅。　贊曰。梵云難陀。此翻為
T34n1723_p0671a08║喜。根本乃是牧牛之人。因問佛。牧牛十一
T34n1723_p0671a09║事。知佛具一切智。獲阿羅漢。甚極聰明音
T34n1723_p0671a10║聲絕妙。　梵云孫達羅難陀。此云豔喜。孫陀
T34n1723_p0671a11║羅訛也。豔是妻號。色美端嚴無比名豔。喜
T34n1723_p0671a12║是自名。簡前牧牛難陀故言豔喜。豔之喜
T34n1723_p0671a13║故。是佛親弟。身長一丈五尺二寸。佛到本
T34n1723_p0671a14║城二日度之。大勝生主之所生也。　梵云
T34n1723_p0671a15║補剌孥梅呾利曳尼弗呾羅。此云滿慈子。云
T34n1723_p0671a16║富樓那彌多羅尼子訛也。滿是其名。慈是
T34n1723_p0671a17║母姓。母性其慈。今取母姓。此滿尊者是
T34n1723_p0671a18║慈女之子。或滿及慈俱是母號名滿慈子。
T34n1723_p0671a19║梵云蘇補底。此云善現。舊云須菩提。翻為
T34n1723_p0671a20║善吉非也。　梵云阿難陀。此云慶喜。但言
T34n1723_p0671a21║阿難。翻為歡喜亦訛也。世尊成道內外咸
T34n1723_p0671a22║慶。當喜時生故名慶喜。　梵云羅怙羅。此
T34n1723_p0671a23║云執日。舊言羅睺羅。翻為障蔽非也。　此
T34n1723_p0671a24║中九人。摩訶迦葉．舍利弗．大目乾連．摩訶迦
T34n1723_p0671a25║旃延．阿㝹樓馱．富樓那彌多羅尼子．須菩提．
T34n1723_p0671a26║阿難．羅睺羅。如說無垢稱經聲聞品疏第三
T34n1723_p0671a27║四卷廣說所由。恐繁不述。
T34n1723_p0671a28║經。如是(至)大阿羅漢等。　贊曰。結名高也。論
T34n1723_p0671a29║云諸王．王子．大臣．人民．帝釋．梵天王等。皆
T34n1723_p0671b01║識知故。又復聲聞．菩薩．佛等是勝智者皆善
T34n1723_p0671b02║知故。名眾所知識。初解貴賤大眾所知。後
T34n1723_p0671b03║解大小聖眾所識。無垢稱云皆為一切眾望
T34n1723_p0671b04║所識。含此兩義。舉二十一例取餘人。故名
T34n1723_p0671b05║為等。皆名大者論自解云。心得自在到彼
T34n1723_p0671b06║岸故。所言等者以阿羅漢等非阿羅漢。
T34n1723_p0671b07║由阿難陀是初果故。
T34n1723_p0671b08║經。復有學無學二千人。　贊曰。二無名大德
T34n1723_p0671b09║眾也。戒．定．慧三正為學體。進趣修習名為
T34n1723_p0671b10║有學。進趣圓滿止息修習名為無學。唯無
T34n1723_p0671b11║漏法為體。
T34n1723_p0671b12║經。摩訶波闍波提(至)六千人俱。　贊曰。三尊重
T34n1723_p0671b13║諸尼眾也。梵云摩訶缽剌闍伏底。此云大
T34n1723_p0671b14║勝生主。佛母有三此為小母。大術生佛七
T34n1723_p0671b15║日命終。此尼養佛。大術姊妹之類故號為
T34n1723_p0671b16║姨母。大勝生主本梵王名。一切眾生皆彼子。
T34n1723_p0671b17║故從彼乞得因以為名。又一切佛弟子名為
T34n1723_p0671b18║大生。三乘聖眾名為勝生。由養佛故為大
T34n1723_p0671b19║勝生。大勝生之主名大勝生主。雖從彼乞
T34n1723_p0671b20║得亦以義為名。舊云波闍波提名大愛道。
T34n1723_p0671b21║皆訛略也。度此因緣如律中說。
T34n1723_p0671b22║經。羅睺羅母(至)亦與眷屬俱。　贊曰。四內眷諸
T34n1723_p0671b23║尼眾也。梵云耶戍達羅。此云持譽耶輸陀
T34n1723_p0671b24║羅訛也。形容美麗近遠聞知。生育羅睺天
T34n1723_p0671b25║人讚詠。故名持譽。譽美稱也。相傳釋云。是
T34n1723_p0671b26║乾闥婆女。彼生兒為樂神。生女為玉女也。
T34n1723_p0671b27║若稱玉女何得有子。又佛出家後持譽父
T34n1723_p0671b28║母欲得將還。明非玉女。未曾有經．須達拏
T34n1723_p0671b29║經．瑞應經皆云羅睺是瞿姨之子。佛有三
T34n1723_p0671c01║夫人。一瞿姨。二耶輸。三鹿野。各有二萬婇
T34n1723_p0671c02║女。瞿姨無子是玉女。彼經從長母為名。亦
T34n1723_p0671c03║無過失。又經云佛有三子。一善星。二優婆
T34n1723_p0671c04║摩耶。三羅睺。故涅槃云善星比丘菩薩在
T34n1723_p0671c05║家之子。　上二尼眾各得出家。道行久成希
T34n1723_p0671c06║聞妙法。有緣皆至眷屬俱來。
T34n1723_p0671c07║法華經玄贊卷第一(末)
T34n1723_p0671c08║
T34n1723_p0671c09║　保安三年二月八日(丁酉)書始同廿八日本
T34n1723_p0671c10║　末合二卷書了法隆寺僧覺印之。
T34n1723_p0671c11║　同年十月十五日移點已了以興福寺圓如
T34n1723_p0671c12║　房本為之法隆寺僧覺印以左點為正。
T34n1723_p0671c13║　長承三年(甲寅)四月十五日(壬午)同寺僧良勝
T34n1723_p0671c14║　一遍奉□已了教授之師覺印了。
