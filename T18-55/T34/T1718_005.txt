T34n1718_p0060c12║【□】
T34n1718_p0060c13║【□】
T34n1718_p0060c14║【CL119n1491_p0044a01】妙法蓮華經文句卷第五上
T34n1718_p0060c15║【□】
T34n1718_p0060c16║　　　　天台智者大師說
T34n1718_p0060c17║【○】從我始坐道場下。第二十七行半。頌施
T34n1718_p0060c18║方便化。就此為二。初有六行半。明念用
T34n1718_p0060c19║大乘擬不得。次尋念下。第二十一行。明念
T34n1718_p0060c20║同諸佛用三乘化稱宜可得。就初念用
T34n1718_p0060c21║大化。又為三。初一行半。明用大擬宜。次眾
T34n1718_p0060c22║生下。第二三行。明眾生無機。次我即下。第
T34n1718_p0060c23║三二行。明念息大化也。始坐道場者。至
T34n1718_p0060c24║理無時假時化物。為化之初故言始也。事
T34n1718_p0060c25║釋者。初在此處修治得道故言道場。坐此
T34n1718_p0060c26║樹下得三菩提故名道樹。感樹恩故觀察。
T34n1718_p0060c27║念地德故經行。道成賽澤之時。欲以大法。
T34n1718_p0060c28║擬宜眾生也。觀心釋者。樹即十二因緣之大
T34n1718_p0060c29║樹也。深觀緣起自成菩提。欲以無漏法【CL119n1491_p0044b01】林
T34n1718_p0061a01║樹蔭益眾生。故言觀樹。經行者。大乘三十
T34n1718_p0061a02║七品。是行道法。自以道品履一切地得成
T34n1718_p0061a03║佛道。欲以此法化度眾生。是故起行。樹地
T34n1718_p0061a04║無有分別豈須報恩。未曾有經云。秖以
T34n1718_p0061a05║通化傳法。名報恩耳。過去因果經云。佛成
T34n1718_p0061a06║道初一七日。思惟我法妙無能受者。二七日
T34n1718_p0061a07║思眾生上中下根。三七日思惟誰應先聞
T34n1718_p0061a08║法。即至波羅柰。為五人說四諦。陳如得法
T34n1718_p0061a09║眼淨。頞髀拔提十力迦葉摩訶男拘利未得
T34n1718_p0061a10║道。佛重說四諦。四人得法眼淨。佛又說五
T34n1718_p0061a11║陰無常苦空非我。五人得阿羅漢。佛為佛
T34n1718_p0061a12║寶。四諦為法寶。五人及佛是六阿羅漢。即是
T34n1718_p0061a13║僧寶。小雲疏云。初三七日時已是說法華。下
T34n1718_p0061a14║文宿王華智佛。在七寶菩提樹下。說法華
T34n1718_p0061a15║經。當知今佛在菩提樹亦說法華。而鈍根
T34n1718_p0061a16║眾生不堪。允同諸佛開三教【CL119n1491_p0045a01】化。後於王城
T34n1718_p0061a17║說一乘耳。若推智者意。是則先在菩提樹
T34n1718_p0061a18║下說於佛慧。後在餘處說佛慧。例如今佛
T34n1718_p0061a19║先說華嚴後說法華。故文云始見我身聞
T34n1718_p0061a20║我所說入如來慧。除先修習學小乘者。而
T34n1718_p0061a21║今亦令入如來慧。與此義同也。五比丘者。
T34n1718_p0061a22║諸女聽仙人說法。惡生王瞋割兩臂耳鼻
T34n1718_p0061a23║等血變為乳。惡生王者拘鄰是。仙人者佛
T34n1718_p0061a24║是。佛誓令得甘露。令初聞法音也。　問。何
T34n1718_p0061a25║故初為五人轉法輪。　答。人先見諦故。人是
T34n1718_p0061a26║現見故。人為證故。佛所行事業與人同故。
T34n1718_p0061a27║諸天從人中得善利故。人中有四眾故。輪
T34n1718_p0061a28║王出世聲至他化自在。憍陳如得道聲至梵
T34n1718_p0061a29║天。佛得道聲至首陀會。何故爾。答善業名譽
T34n1718_p0061b01║業。稱讚父母師長業。有上中下故爾也。若
T34n1718_p0061b02║使有頂有耳識者。佛聲亦至彼。輪王行十
T34n1718_p0061b03║善善生欲天。欲天喜我【CL119n1491_p0045b01】眷屬增多故。陳如
T34n1718_p0061b04║離欲故徹梵。佛最勝至尼吒(云云)。若依大
T34n1718_p0061b05║乘。佛得道聲遍至百億尼吒。又遍十方無量
T34n1718_p0061b06║無邊世界尼吒(云云)。初轉法輪處。菩提樹處。
T34n1718_p0061b07║初忉利下處。大神變處。此四處諸佛皆定。餘
T34n1718_p0061b08║處不定。又除轉法輪一處。其三處決定。三
T34n1718_p0061b09║七日者。舊云思理教等。又云勸誡等。瑤師。
T34n1718_p0061b10║云事之至深。至聖猶思而後行一七思佛智
T34n1718_p0061b11║微妙。二七思眾生根性不同。三七思法藥
T34n1718_p0061b12║萬品即舉偈證之。我所得智慧微妙最第
T34n1718_p0061b13║一。眾生諸根鈍。云何而可度。今明佛在法
T34n1718_p0061b14║身之地寂而常照。恒以佛眼洞覽無遺。豈
T34n1718_p0061b15║始至道場淹留三七方思此事。言三七者。
T34n1718_p0061b16║明有所表也。表佛初欲三周說法故。假
T34n1718_p0061b17║言三七耳。初七思法說。次七思譬說。後七
T34n1718_p0061b18║思因緣說。皆無機不得。是故息大施小也。
T34n1718_p0061b19║此偏就圓教大乘【CL119n1491_p0046a01】為釋耳。若通途約大乘
T34n1718_p0061b20║釋者。初七思惟欲說圓教大乘。次七思惟欲
T34n1718_p0061b21║說別教。後七思惟欲說通教大乘。皆無機
T34n1718_p0061b22║不得。是故息大說三藏三乘。為方便之化
T34n1718_p0061b23║也。觀心釋者。初欲觀中道。中道妙難觀不
T34n1718_p0061b24║得。次欲觀即假。即假觀分別智難生不得。
T34n1718_p0061b25║後欲觀即空。即空巧度又不得。方觀方便
T34n1718_p0061b26║析法小觀也。從眾生諸根鈍下。第二三行明
T34n1718_p0061b27║無機。又為三。初半行明障重。次如斯下。第
T34n1718_p0061b28║二半行明不堪聞。爾時梵王者下。第三有
T34n1718_p0061b29║二行。明諸梵雖請說大佛知無機所以不
T34n1718_p0061c01║說。我即自思惟下。第二有二行。明念欲息
T34n1718_p0061c02║化。又二。初一行半。明無機強說聞則有損。
T34n1718_p0061c03║後半行正明息化。從尋念過去佛下。第二
T34n1718_p0061c04║有十一行。頌上於一佛乘方便說三也。就
T34n1718_p0061c05║此為二。初十行正明化得。後一行釋疑。就
T34n1718_p0061c06║前十行有【CL119n1491_p0046b01】四。初一行明三乘擬宜。次作是思
T34n1718_p0061c07║下。第二六行半明有機。次思惟是下。第三一
T34n1718_p0061c08║行半明施化。次是名下。第四一行明受行。
T34n1718_p0061c09║尋念者。念彼雖無大機不容永捨要以方
T34n1718_p0061c10║便而誘濟之。非都不知開三。欲引同諸
T34n1718_p0061c11║佛故。云尋念也。作是思惟下。第二六行半
T34n1718_p0061c12║明有小機。此又為二。初四行半明諸佛歎。
T34n1718_p0061c13║後二行明釋迦酬順。上欲大化於彼無機
T34n1718_p0061c14║故諸佛不歎。今欲說小曲會根緣。則始終
T34n1718_p0061c15║得度。所以佛歎也。就初佛歎為五。初三句
T34n1718_p0061c16║釋迦自敘諸佛現。佛現者。由念佛方便力
T34n1718_p0061c17║故現。現由擬法會機二義故佛現。善哉下。
T34n1718_p0061c18║第二一行一句。明諸佛正歎釋迦。能隱實
T34n1718_p0061c19║設權。故云善哉。為一施三引入佛慧。即是
T34n1718_p0061c20║第一導師。得是無上法者。即是得實智微
T34n1718_p0061c21║妙第一也。而用方便力者。隨諸一切佛。隱
T34n1718_p0061c22║實用【CL119n1491_p0047a01】權也。我等亦皆得下。第三一行。明諸
T34n1718_p0061c23║佛亦隱實用權。如文。從少智樂小法下。第
T34n1718_p0061c24║四一行雙釋二義。為眾生少智不堪聞大
T34n1718_p0061c25║所以隱實。而復樂小所以施權。雖復說三
T34n1718_p0061c26║下。第五半行雙結二義。雖復說三終為顯
T34n1718_p0061c27║實也。舍利弗當知下。第二有二行明釋迦
T34n1718_p0061c28║酬順。既聞諸佛歎對曰南無。南無此云敬
T34n1718_p0061c29║從。又二。初一行發言酬順。後一行念順物
T34n1718_p0062a01║機。從思惟是事下。第三一行半。正明施教
T34n1718_p0062a02║也。諸法寂滅相不可以言宣下。即是前說中
T34n1718_p0062a03║道無性佛種之理。此理非數又不可說。今
T34n1718_p0062a04║以方便作三乘說。又非生非滅。而以方
T34n1718_p0062a05║便作生滅說。又偏真之理亦非示說。以方
T34n1718_p0062a06║便故作四門說。初為五人說無常有門也。
T34n1718_p0062a07║是名轉法輪下。第四一行。明受行悟入也。
T34n1718_p0062a08║轉佛心中化他之法。度入他心名轉法輪。
T34n1718_p0062a09║陳【CL119n1491_p0047b01】如初得見諦。即斷見惑分證滅諦。亦是
T34n1718_p0062a10║分得有餘涅槃。涅槃之音起自於此。由此
T34n1718_p0062a11║得成無學。便有羅漢之名。能說三乘法者
T34n1718_p0062a12║名佛。所說三乘即法。見諦羅漢等名僧。三
T34n1718_p0062a13║寶於是現世間。從久遠劫來下。第二一行是
T34n1718_p0062a14║釋疑。疑師云。佛初未能鑒機。尋念諸佛
T34n1718_p0062a15║始知根性。即釋云。非我不知用於方便。特
T34n1718_p0062a16║欲引同故念諸佛。非始念方知。從久遠劫
T34n1718_p0062a17║來見其樂小。已為讚示令盡眾苦。所以聞
T34n1718_p0062a18║小即得解脫也。疑弟子云。云何眾生一世
T34n1718_p0062a19║暫聞即證羅漢。即釋云。從久遠劫來為其
T34n1718_p0062a20║讚示。稱於本習故速得道。舊云。此偈懸指
T34n1718_p0062a21║壽量義。今明論祕密意。或當如此。明顯露
T34n1718_p0062a22║意是則不然。何者將明壽量。彌勒尚自不
T34n1718_p0062a23║知。云何此中一偈懸指。今以釋疑消文。從
T34n1718_p0062a24║我見佛子等下。第三有六行頌上顯實。文
T34n1718_p0062a25║【CL119n1491_p0048a01】具四一。初我見佛子下二行頌人一。三乘行
T34n1718_p0062a26║人皆是佛子。上文兼有其意也。我即作是念
T34n1718_p0062a27║下。第二一行頌理一。為說佛慧。即是上一切
T34n1718_p0062a28║種智佛知見也。舍利弗當知下。第三二行頌
T34n1718_p0062a29║教一。但說無上道即教一也。菩薩聞是法下。
T34n1718_p0062b01║第四一行頌行一。悉亦當作佛故。是行一
T34n1718_p0062b02║也。更就此文為四意。初二行明大乘機發。
T34n1718_p0062b03║亦云索果。次兩行一句明佛歡喜。眾生得
T34n1718_p0062b04║大乘益故。次三句正明顯實。次一行受行悟
T34n1718_p0062b05║入也。明由機發故索果。索果由於機發。
T34n1718_p0062b06║此應有四句。自有障除機未發。如諸羅漢
T34n1718_p0062b07║在三藏時。以樂小故濁障雖除。大根鈍故
T34n1718_p0062b08║妙機未發。自有大機發障未除。如法華中
T34n1718_p0062b09║諸凡夫人等。雖未斷結以大根利故機發。
T34n1718_p0062b10║自有障即除機即發。如說無量義時。證二
T34n1718_p0062b11║乘果即於此座大機即發。【CL119n1491_p0048b01】自有障未除大
T34n1718_p0062b12║機未發。即五千等是也。志求佛道者。即是索
T34n1718_p0062b13║大非求小果也。索有三意。一大機有感果
T34n1718_p0062b14║之義。機中論索。二情中密求。為得為不得
T34n1718_p0062b15║即此意。三發言索。即是殷懃三請也。昔教之
T34n1718_p0062b16║中已有二求。但未發言。至於今日具此三
T34n1718_p0062b17║索。　問。昔出宅索三。是機情索者。文云如先
T34n1718_p0062b18║所許。此乃求三何關求一。　答。出外不見必
T34n1718_p0062b19║有異途。將昔許三以求異意耳。亦得是
T34n1718_p0062b20║索一也。咸以恭敬心。皆來至我所者。一云。
T34n1718_p0062b21║恥小慕大。大機感佛故云至佛所。今明
T34n1718_p0062b22║非但機至佛所。亦乃身到。如無量義中四
T34n1718_p0062b23║眾圍繞。合掌敬心欲聞具足道也。曾從諸
T34n1718_p0062b24║佛聞方便所說法者。此中初味調伏。受行
T34n1718_p0062b25║三藏六度通別等三教方便。由此調熟故。使
T34n1718_p0062b26║障除機發而求大也。從我即作是念下。二
T34n1718_p0062b27║行一句。明障除佛喜。【CL119n1491_p0049a01】佛為佛慧故出。昔障
T34n1718_p0062b28║重無機。不得即說佛慧。中間雖障除又未
T34n1718_p0062b29║得說。今機發正是說時。昔眾生根鈍智小。
T34n1718_p0062c01║恐其謗法墮惡。故未是說時。今根利志大。
T34n1718_p0062c02║聞必信解故佛歡喜。無畏者。不畏執小謗
T34n1718_p0062c03║大起罪墮惡故言無畏。於菩薩中下三句
T34n1718_p0062c04║正顯實也。五乘是曲而非直。通別偏傍而非
T34n1718_p0062c05║正。今皆捨彼偏曲。但說正直一道也。菩薩
T34n1718_p0062c06║聞是法下一行。明受行悟入。六度通二菩薩。
T34n1718_p0062c07║初聞略說動舊執致新疑。今悉已除。非獨
T34n1718_p0062c08║菩薩。二乘亦爾。而云聲聞皆當作佛者。昔
T34n1718_p0062c09║教不說二乘作佛。今行與授記。授記豈獨
T34n1718_p0062c10║二乘。除疑豈獨菩薩。互存則兩備。　問。菩薩何
T34n1718_p0062c11║疑。　答。三藏說三僧祇未斷惑一斷即入真。
T34n1718_p0062c12║通教說菩薩斷正留習習盡即成佛。初聞
T34n1718_p0062c13║略說悉云方便。昔真昔成竟知安在。又三乘
T34n1718_p0062c14║同學一【CL119n1491_p0049b01】道何意有別。今聞法華掃蕩諸疑
T34n1718_p0062c15║無復遺芥。從如三世諸佛下。第四五行半。
T34n1718_p0062c16║頌上歎法希有。非正為下不虛譬本。就此
T34n1718_p0062c17║為二。初一行頌上如是妙法。妙法者權實
T34n1718_p0062c18║也。如三世者。引同諸佛用權。權是引物之
T34n1718_p0062c19║儀式也。說無分別法。引同諸佛顯實。實則
T34n1718_p0062c20║言語道斷豈存儀式。又權實本無分別。為
T34n1718_p0062c21║鈍根小智分別權實。今還悟入。一三不二。
T34n1718_p0062c22║即知佛說三一無分別也。諸佛皆爾何獨我
T34n1718_p0062c23║耶。諸佛興出世下四行半。頌上時乃說之。
T34n1718_p0062c24║上亦舉曇花頌中還說諸佛興出世兩句。久
T34n1718_p0062c25║久懸遠時有佛出。此舉人難。正使出於世兩
T34n1718_p0062c26║句。此舉法難。如今佛出世四十餘年始顯
T34n1718_p0062c27║真實(云云)。無量無數劫兩句。此舉聞法難。如
T34n1718_p0062c28║五千之流。梵音盈耳越席而去。聞豈不難
T34n1718_p0062c29║乎。能聽是法者兩句。舉信受者難。普眾【CL119n1491_p0050a01】唯身
T34n1718_p0063a01║子前達。中下雖聽猶未能了。舉曇花譬上
T34n1718_p0063a02║四難。但合聞者難餘例可解。從汝等勿有
T34n1718_p0063a03║疑下。第五二行半。頌上不虛又二。初一行
T34n1718_p0063a04║半。勿於可信人生疑。次汝等舍利下一行。
T34n1718_p0063a05║勿於可信法起疑。法王者。夫為人王言
T34n1718_p0063a06║則不二。佛為法王豈容虛說。夫方便可是
T34n1718_p0063a07║權假。真實寧應是妄。聞法王說法勿生疑
T34n1718_p0063a08║也。舊從汝等舍利弗下七行。不頌敦信。但
T34n1718_p0063a09║是釋迦章中。勸信弘經之意耳。其文為兩。初
T34n1718_p0063a10║五行半令弘經使其行因。次一行半。略為
T34n1718_p0063a11║受記。初一行令其慕果行因必須弘經。四
T34n1718_p0063a12║十餘年蘊在佛心。他無知者名為祕。一乘
T34n1718_p0063a13║直道總攝萬途故言要也。以五濁惡世下一
T34n1718_p0063a14║行。釋祕要明障重之人終不能解。故使如
T34n1718_p0063a15║來祕不妄宣。當來世下二行。明弘經體。初
T34n1718_p0063a16║一行明不善人勿為說。後明善【CL119n1491_p0050b01】人當為說。
T34n1718_p0063a17║舍利弗去一行半。雙結二義。初行結祕要。
T34n1718_p0063a18║明此法如是先以萬億方便然後乃示真
T34n1718_p0063a19║實。後半行結弘經體。其不習學不能曉了此。
T34n1718_p0063a20║正結不善者勿為說也。兼對習學者則能
T34n1718_p0063a21║曉了。此乃可為說也。汝等既已知下一行
T34n1718_p0063a22║半。略為授記。上明三句論其有解。中一句
T34n1718_p0063a23║明其無惑。下半偈明其得記。既有解無惑。
T34n1718_p0063a24║正應歡喜作佛。此中受記開下身子等得記
T34n1718_p0063a25║作本。此中弘經開下命身子流通作本也。
T34n1718_p0063a26║舊意如此。今明從五濁下。第六六行。頌上
T34n1718_p0063a27║揀眾敦信。上幸有此文。近而不頌耶。又二
T34n1718_p0063a28║初三行頌揀眾。次三行頌敦信。五濁者一
T34n1718_p0063a29║行。頌上揀非佛弟子。何者若樂諸欲。是
T34n1718_p0063b01║行魔業故須揀之。上文著涅槃。尚非佛
T34n1718_p0063b02║弟子。此文著生死。那是佛弟子。互揀非耳。
T34n1718_p0063b03║終不求佛道者。頌上揀增上【CL119n1491_p0051a01】慢。上慢者。
T34n1718_p0063b04║未得上法謂得上法。是故其人不求佛道
T34n1718_p0063b05║也。當來世惡人一行。頌上如來滅後解義
T34n1718_p0063b06║者。是人難得也。有慚愧清淨一行。頌上若
T34n1718_p0063b07║遇餘佛便得決了。次三行頌上敦信。若不
T34n1718_p0063b08║信此法無有是處。初一行半敦信於權。次
T34n1718_p0063b09║一行半敦信於實。實權無疑自知作佛
T34n1718_p0063b10║(云云)。
T34n1718_p0063b11║　　釋譬喻品
T34n1718_p0063b12║先總釋。譬者比況也。喻者曉訓也。託此比
T34n1718_p0063b13║彼寄淺訓深。前廣明五佛長行偈頌。上根
T34n1718_p0063b14║利智圓聞獲悟。中下之流抱迷未遣。大悲
T34n1718_p0063b15║不已巧智無邊。更動樹訓風舉扇喻月。使
T34n1718_p0063b16║其悟解故言譬喻。別釋者。以世法比出世
T34n1718_p0063b17║法。因於曾有聞未曾有踊躍歡喜。如經世
T34n1718_p0063b18║間子父譬出世師弟。又以世生法。比出世
T34n1718_p0063b19║生法。使蒙佛音教不失大乘。如經父知
T34n1718_p0063b20║諸子先心各有所好珍【CL119n1491_p0051b01】玩之具。又以世滅。
T34n1718_p0063b21║比出世滅。雖得無漏。聞亦除憂惱。如經我
T34n1718_p0063b22║為其父應拔其苦難令免燒煮。又以世
T34n1718_p0063b23║不生不滅。比出世不生不滅。令其安住實
T34n1718_p0063b24║智中我定當作佛。如經乘是寶乘直至道
T34n1718_p0063b25║場。當知佛以一音說於譬喻。巧令中下得
T34n1718_p0063b26║四悉檀益。故言譬喻品也。約教解者。佛意
T34n1718_p0063b27║本讚佛乘。為物不堪尋念先佛大悲方便。
T34n1718_p0063b28║趣於鹿苑稱讚三車。二乘以下中自濟恩
T34n1718_p0063b29║不及人。菩薩駕牛運他出火。故名摩訶
T34n1718_p0063c01║薩。此三藏教中譬喻也。又三人同畏燒煮。聲
T34n1718_p0063c02║聞如獐直去不迴。緣覺如鹿母並馳並顧。
T34n1718_p0063c03║菩薩如大象身扞刀箭全群而出。涅槃云。
T34n1718_p0063c04║兔馬此通教中譬喻也。又三乘發心近。緣
T34n1718_p0063c05║理淺智慧弱。斷通惑不能盡邊到底。非
T34n1718_p0063c06║波羅蜜。菩薩發心久遠。理深智彊。斷別惑
T34n1718_p0063c07║窮源盡性。大品云。二乘如【CL119n1491_p0052a01】螢火。菩薩如日
T34n1718_p0063c08║光。此別教中譬喻也。又始見我身聞我所
T34n1718_p0063c09║說。即皆信受入如來慧。如斯之人易可化
T34n1718_p0063c10║度。不令如來生於疲苦。如華嚴中。即事而
T34n1718_p0063c11║真不須譬喻。為未入者。四十餘年更以異
T34n1718_p0063c12║方便。助顯第一義。今日王城決定說大乘。
T34n1718_p0063c13║普令一切開示悟入佛之智慧。不令一人
T34n1718_p0063c14║獨得滅度。如今如始如始如今無二無
T34n1718_p0063c15║異。上根利智聞即能解。不令如來生於疲
T34n1718_p0063c16║苦。亦不須譬喻秖為中下動執生疑踟躕
T34n1718_p0063c17║岐道故。須今日大車譬喻而得利益。是名
T34n1718_p0063c18║圓教中譬喻也。本跡觀心例可解。不復記
T34n1718_p0063c19║(云云)。法說有五段經文。其一始竟四猶未了。
T34n1718_p0063c20║此品應在諸天說偈之後火宅譬喻之前。出
T34n1718_p0063c21║經者。調卷置領解之初耳。又人云。發起中
T34n1718_p0063c22║根。置第二卷初。如六瑞問答為法說作序。
T34n1718_p0063c23║領解得記為譬說作序。【CL119n1491_p0052b01】此人情耳。置法說
T34n1718_p0063c24║之後。中根可不悟耶。此領解段。領其所聞
T34n1718_p0063c25║述其所解。長行領與解合說。偈中領與解
T34n1718_p0063c26║各陳。故言領解段也。文有二。一經家敘。二
T34n1718_p0063c27║身子自陳。敘為二。謂內解外儀。內解在心
T34n1718_p0063c28║名喜。喜動於形名踊躍。從妙人聞妙法
T34n1718_p0063c29║得妙解。若值一幸尚復欣抃。況三喜具足
T34n1718_p0064a01║寧不踊躍。文云。今從世尊聞此法音心懷
T34n1718_p0064a02║踊躍。內外和合致此歡喜。即世界釋也。又改
T34n1718_p0064a03║小學大。棄貧事草庵。受富豪家業。文云。今
T34n1718_p0064a04║日乃知真是佛子。是故歡喜。此為人釋也。又
T34n1718_p0064a05║憂悔雙遣疑難並除。內外妨障廓然大朗。文
T34n1718_p0064a06║云。我已得漏盡。聞亦除憂惱。是故歡喜。此
T34n1718_p0064a07║對治釋也。又佛子所應得者皆已得之。文
T34n1718_p0064a08║云。安住實智中。我定當作佛。此第一義釋
T34n1718_p0064a09║也。約教者。夫歡喜喜於入位。而阿羅漢出
T34n1718_p0064a10║三界籠樊。破四【CL119n1491_p0053a01】住子果。對害不戚逢利不
T34n1718_p0064a11║欣。今言歡喜決非世間喜也。若苦忍明發。
T34n1718_p0064a12║若究竟無學先已得之。今不應重喜。若三
T34n1718_p0064a13║人同以無言說道。體析雖異證空一致。一
T34n1718_p0064a14║致之喜久已得之亦不重喜。若二空觀為方
T34n1718_p0064a15║便道。假觀蕩二乘之隘陋。空觀蕩凡夫之喧
T34n1718_p0064a16║湫。過二邊惡得大歡喜。依圓悟初發心住
T34n1718_p0064a17║名歡喜住。初行亦名歡喜行。初地亦名歡
T34n1718_p0064a18║喜地。身子既是上根利智。必是超入之歡喜。
T34n1718_p0064a19║設不超入亦名歡喜。此皆約教釋也。本跡
T34n1718_p0064a20║釋者。身子久成佛號金龍陀。跡助釋迦為
T34n1718_p0064a21║右面智慧弟子。始從外道拔邪歸正。示乳
T34n1718_p0064a22║味歡喜利益凡夫。次示酪味歡喜利益賢
T34n1718_p0064a23║聖。次示生蘇熟蘇歡喜利益菩薩。今作醍
T34n1718_p0064a24║醐入佛知見歡喜。利益學佛道者。如此等歡
T34n1718_p0064a25║喜。皆跡所為也。觀心解不復記(云云)。敘外儀
T34n1718_p0064a26║者。【CL119n1491_p0053b01】即起合掌名身領解。昔權實為二如掌
T34n1718_p0064a27║不合。今解權即實如二掌合。向佛者。昔權
T34n1718_p0064a28║非佛因實非佛果。今解權即實成大圓
T34n1718_p0064a29║因。因必趣果故言合掌向佛。瞻仰尊顏者。
T34n1718_p0064b01║表其解實。實即佛境非方便法。瞻仰尊顏
T34n1718_p0064b02║無餘思念。表開佛知見。意解於實亦即解
T34n1718_p0064b03║權。身領於權亦解於實。互舉一邊。白佛下
T34n1718_p0064b04║口領解也。即是身子自陳。文為二。初長行
T34n1718_p0064b05║二偈頌。初文為三。一標三喜章二釋三結
T34n1718_p0064b06║成。今從世尊。標我身見佛身故名身喜。聞
T34n1718_p0064b07║此法音。依於佛口聞而歡喜故言口喜。得未
T34n1718_p0064b08║曾有。是我意解佛意故名意喜。是為標章
T34n1718_p0064b09║也。次所以者何下。第二釋者。提昔之失顯
T34n1718_p0064b10║今之得。從所以者何訖無量知見。明昔不
T34n1718_p0064b11║見佛為失。昔佛為菩薩授記。我不豫斯
T34n1718_p0064b12║事。見佛義遠既不見佛故無身喜。聞如是
T34n1718_p0064b13║法【CL119n1491_p0054a01】者。若日照高山時。密有聞義。顯如聾
T34n1718_p0064b14║如啞。不得道聞如是法也。秖是方等教
T34n1718_p0064b15║中。聞大乘實慧與今不殊。故言聞如是
T34n1718_p0064b16║法也。受記者。亦是方等中。與菩薩記。二乘
T34n1718_p0064b17║不豫斯事。甚自感傷。思益淨名中。聞褒大
T34n1718_p0064b18║折小。內疑而外鄙。名為感傷。失一切知見
T34n1718_p0064b19║者。失佛眼之見。失佛智之知也。從世尊
T34n1718_p0064b20║訖非世尊也。明昔不聞法失。良以身處山
T34n1718_p0064b21║林心執小道則不聞法故無口喜。我嘗
T34n1718_p0064b22║獨處者。思過之所也。同入法性者。正出其
T34n1718_p0064b23║過。執所入之一理。疑於三教之能門。一理
T34n1718_p0064b24║既同而我失知見。三教既異而菩薩受莂。
T34n1718_p0064b25║受莂則如來有偏所以成過。今述此失故
T34n1718_p0064b26║言悔過。是我等咎者。由我迷權何關理教。
T34n1718_p0064b27║由我惑實何關佛偏。追述昔非仰謝如來。
T34n1718_p0064b28║是為引過自歸也。從所以者何訖每自剋
T34n1718_p0064b29║責。明意無解【CL119n1491_p0054b01】之失。良以不待說所因則
T34n1718_p0064c01║無實解。又不識方便故無權解。解無故故
T34n1718_p0064c02║無意喜。昔失既彰今得自顯。不待說所因
T34n1718_p0064c03║者。自責不解實也。不解方便者。自責不
T34n1718_p0064c04║解權也。所因二義。一不受待對於前。二不
T34n1718_p0064c05║停待於後。初照高山明三諦之惠。是得佛
T34n1718_p0064c06║因。以此待對於我。而我不受失之於前。諸
T34n1718_p0064c07║佛法久後要當說真實。我不停待。於此兩
T34n1718_p0064c08║楹間。匆匆取小不解實權。如文。而今從
T34n1718_p0064c09║佛下結成三喜。先結後成。從佛是結身喜
T34n1718_p0064c10║也。聞法結口喜也。斷諸疑悔是結意喜。乃
T34n1718_p0064c11║知真是佛子。近佛義成也。從佛口生結口
T34n1718_p0064c12║成也。從法化生是結意成。如此消文文盡。
T34n1718_p0064c13║釋理理彰也。更用四悉檀消文。今從世尊
T34n1718_p0064c14║下。是世界歡喜。從所以者何。提昔失顯今
T34n1718_p0064c15║得。是為人喜。從世尊我從昔來。對治喜也。
T34n1718_p0064c16║從今日乃知下。是【CL119n1491_p0055a01】第一義喜也。更約喜心
T34n1718_p0064c17║明四悉。心喜動悅常未曾有。喜動覺觀復
T34n1718_p0064c18║動于形(云云)。偈有二十五行半為三。初一
T34n1718_p0064c19║行頌標三喜。舉我聞兼得佛也。從昔來
T34n1718_p0064c20║下。第二二十二行頌釋三喜。又為三。今初
T34n1718_p0064c21║一行半頌見佛喜。長行明失知見。頌中明
T34n1718_p0064c22║不失大乘。上論失論遠。頌論近論得。互
T34n1718_p0064c23║現耳。我處於山谷下。第二十一行。頌上不
T34n1718_p0064c24║聞法。又為二。初九行頌上身遠故不聞。次
T34n1718_p0064c25║我本著邪見下。第二兩行頌上入法性故
T34n1718_p0064c26║不聞。邪見是凡人著。入法性是二乘著。俱
T34n1718_p0064c27║不聞法。我嘗於日夜者。生死為夜涅槃為
T34n1718_p0064c28║日。為生死中有涅槃。為生死外有耶。若得
T34n1718_p0064c29║悟時二疑雙遣。又生死涅槃俱為夜。此疑得
T34n1718_p0065a01║除名為日。日出時二疑雙遣。又世人二種。
T34n1718_p0065a02║一草創學大。二習小入大。桷其事相直入
T34n1718_p0065a03║者劣。例如從阿毘曇【CL119n1491_p0055b01】中入者勝。菩薩亦應
T34n1718_p0065a04║爾。於華嚴中入者化道應弱。五味洮汏入
T34n1718_p0065a05║者勝。從而今乃自覺下。第三有九行半。頌
T34n1718_p0065a06║上心得妙解喜。上明不待所因不解方
T34n1718_p0065a07║便。頌中明得所因又解方便。聞當作佛
T34n1718_p0065a08║是所因。聞五佛道同解魔非魔。是解方便。
T34n1718_p0065a09║互顯一邊五佛章。即是領文也。從聞佛柔
T34n1718_p0065a10║軟音下。第三二行半頌上結成。如文。爾時
T34n1718_p0065a11║佛告舍利弗吾今下。是第三述成段。上身子
T34n1718_p0065a12║自陳得悟。今如來述解非虛。文有三。一昔
T34n1718_p0065a13║曾教大。二中忘取小。三還為說大。所以引
T34n1718_p0065a14║昔曾教。述其見佛之緣。若中忘取小。述其
T34n1718_p0065a15║憂悔聞法之緣。還為說大。述其悟解不虛。
T34n1718_p0065a16║述成上三意也。十住毘婆沙云。身無上。謂
T34n1718_p0065a17║相好。受持無上。謂自利利他。具足無上。謂
T34n1718_p0065a18║命見戒。智慧無上。謂四無礙。不思議無上。
T34n1718_p0065a19║謂六波羅蜜。解脫無【CL119n1491_p0056a01】上。能壞二障。行無上。
T34n1718_p0065a20║謂聖行梵行。又身無上名大丈夫。受持無上
T34n1718_p0065a21║名大慈悲。具足無上名到彼岸。智無上名
T34n1718_p0065a22║一切智。不思議無上名阿羅訶。解脫無上名
T34n1718_p0065a23║大涅槃。行無上名三藐三佛陀。菩薩瓔珞十
T34n1718_p0065a24║三云。道當清淨穢濁非道。道當一心多想
T34n1718_p0065a25║非道。道當知足多欲非道。道當恭敬憍慢
T34n1718_p0065a26║非道。道當檢意放逸非道。道當顯曜自隱
T34n1718_p0065a27║非道。道當連屬無行非道。道當覺悟愚惑
T34n1718_p0065a28║非道。道當教化矜吝非道。道近善友習惡
T34n1718_p0065a29║非道。如是等種種明無上道。今經以圓通
T34n1718_p0065b01║為無上道。若偏若次皆他經所論。長夜隨我
T34n1718_p0065b02║受學者。昔雖大化未破無明。惑闇心中
T34n1718_p0065b03║隨佛受學。了因雖遠猶尚不滅。況今真悟
T34n1718_p0065b04║寧虛。故舉曾教述見佛不謬也。我以方便
T34n1718_p0065b05║生我法中者。此義兩牽。若昔以大化。今生
T34n1718_p0065b06║大解。此屬【CL119n1491_p0056b01】初意。若令免惡道權以小引。此
T34n1718_p0065b07║是第二意。從我昔教汝志願佛道汝今悉忘。
T34n1718_p0065b08║自有中途廢大習小。名中途悉忘。若而今
T34n1718_p0065b09║便自謂已得滅度。即是而今悉忘。由汝忘
T34n1718_p0065b10║大願。即習小致有憂悔。而得聞法不虛
T34n1718_p0065b11║也。我今還欲令汝憶念本願。即是述其
T34n1718_p0065b12║得解不虛。先施權教。成其中途小善。後顯
T34n1718_p0065b13║真實。遂其本願大心也。從汝於未來下。是
T34n1718_p0065b14║大段第四授記段。前自陳佛印竟。是故與記。
T34n1718_p0065b15║若得大解自知得佛。何俟須記。記有四
T34n1718_p0065b16║意。一昔未記二乘而今須記。二中下未悟。
T34n1718_p0065b17║以記勉勵之。三令聞者結緣。四滿其本願。
T34n1718_p0065b18║是故記也。有長行偈頌。長行為十。一時節
T34n1718_p0065b19║二行因三得果。釋十號甚多。且記一種。無
T34n1718_p0065b20║虛妄名如來。良福田名應供。知法界名正
T34n1718_p0065b21║遍知。具三明名明行足。不還來名善逝。
T34n1718_p0065b22║知眾生國土【CL119n1491_p0057a01】名世間解。無與等名無上士。
T34n1718_p0065b23║調他心名丈夫。為眾生眼名天人師。知
T34n1718_p0065b24║三聚名為佛。壞波旬名婆伽婆。四國土五
T34n1718_p0065b25║說法六劫名七眾數八壽量九補處十法住久
T34n1718_p0065b26║近悉如文。大論四十八云。舍利弗。正法三十
T34n1718_p0065b27║二小劫者。三災飢病刀。滅眾生者名小劫。
T34n1718_p0065b28║又直是時節名小劫。如說法華經六十小
T34n1718_p0065b29║劫。亦是時節數耳。非三災滅外物為小劫
T34n1718_p0065c01║也。偈有十一行半為二。初十行頌上九意。
T34n1718_p0065c02║略不頌補處。長有供養舍利。後一行半結
T34n1718_p0065c03║歎。初一行超頌得果。次供養下。第二一行追
T34n1718_p0065c04║頌行因。次過無量下。第三半行超頌劫名。
T34n1718_p0065c05║次世界名下。第四一行半頌國淨。次彼國下。
T34n1718_p0065c06║第五一行半。頌菩薩眾數。次如是等下。第
T34n1718_p0065c07║六半行頌說法。次佛為王子下。第七二行頌
T34n1718_p0065c08║壽量。次佛滅度之下。第八一行半。頌法【CL119n1491_p0057b01】住久
T34n1718_p0065c09║近。次舍利廣下。第九半行供養舍利。後華光
T34n1718_p0065c10║佛下。第二一行半結歎。宜應自欣慶者。成初
T34n1718_p0065c11║入歡喜位之解也。初住能百佛世界作佛。
T34n1718_p0065c12║行地倍是。第五四眾領解。有長行偈頌。初經
T34n1718_p0065c13║家敘眾喜。次陳供養。作是言下。正領解。初
T34n1718_p0065c14║領開權。今乃復轉下。領顯實也。偈有六行
T34n1718_p0065c15║半為二。初二行頌上開權顯實。後四行半。
T34n1718_p0065c16║自述得解隨喜迴向也。我等亦如是者。如
T34n1718_p0065c17║身子之領解。如身子被述成。如身子之得
T34n1718_p0065c18║記也。　問。迦葉善吉諸大聲聞。尚未得解。四
T34n1718_p0065c19║眾何人而先獲悟。　答。四眾天人亦具三品。上
T34n1718_p0065c20║根同身子。中下可知。又解。身子迦葉並是
T34n1718_p0065c21║權行。中下未開故。迦葉滿願示同不解。淨
T34n1718_p0065c22║名云。眾生未愈菩薩亦未愈(云云)。
T34n1718_p0065c23║○從爾時舍利弗白佛下。第二大段為中
T34n1718_p0065c24║根譬說。文有四品。此一品正是譬【CL119n1491_p0058a01】喻開三顯
T34n1718_p0065c25║一。信解明中根得解。藥草如來述成。授記與
T34n1718_p0065c26║決。此四番皆約譬說。下四段皆約因緣。陳
T34n1718_p0065c27║如明繫珠緣而領解。阿難引空王緣而獲
T34n1718_p0065c28║記(云云)。又例法說。應有中根四眾歡喜。而
T34n1718_p0065c29║今無者。一謂經家存略。二例前後可知。後
T34n1718_p0066a01║文在法師品中(云云)。譬說文為二。一請二答。
T34n1718_p0066a02║請為三。一自述無疑。二述同輩有惑。三
T34n1718_p0066a03║普為四眾。自述如文。同輩是同行。懷舊故
T34n1718_p0066a04║須為請。四眾是化境。今新運大悲則普為
T34n1718_p0066a05║請。佛常教化下。執昔三教也。而今於世尊
T34n1718_p0066a06║前下。執昔一理也。昔說三是究竟。今又說
T34n1718_p0066a07║一為真實。矛盾致迷故。言皆墮疑惑。有人
T34n1718_p0066a08║云。身子新舊兩疑。千二百止有新疑。今謂上
T34n1718_p0066a09║根疑少。中下疑多。云何倒解。善哉世尊下。為
T34n1718_p0066a10║四眾普請也。因緣者。前三後一之因緣也。爾
T34n1718_p0066a11║時佛告舍利下。第二佛【CL119n1491_p0058b01】答。文為三。一發起二
T34n1718_p0066a12║譬喻三勸信。發起為二。一抑二引。抑令憤
T34n1718_p0066a13║勇引令速進。我先不言下。指上明權。皆為
T34n1718_p0066a14║菩提指上顯實。皆為化菩薩者。若權若實。
T34n1718_p0066a15║皆入佛道無住涅槃。上已明言。云何執教迷
T34n1718_p0066a16║闇不解。如此責謂是抑文也。然舍利弗今
T34n1718_p0066a17║當下。是引接安慰。前斥既切。恐鄙懟自沈。
T34n1718_p0066a18║今許其譬喻更明此義。若能解者猶稱智
T34n1718_p0066a19║也。二譬喻說長行偈頌。長行開譬合譬。開譬
T34n1718_p0066a20║不同已如上說。今為二。一總二別。總譬譬
T34n1718_p0066a21║釋迦章中今我亦如是兩行偈略頌開權顯
T34n1718_p0066a22║實也。別譬譬釋迦章中我以佛眼觀見四十
T34n1718_p0066a23║一行半偈廣頌開權顯實六意也。總譬有六。
T34n1718_p0066a24║一長者二舍宅三一門四五百人五火起六三
T34n1718_p0066a25║十子。長者譬於我。我即釋迦一化之主也。火
T34n1718_p0066a26║宅譬上處所安隱對上三界不安隱也。【CL119n1491_p0059a01】一門
T34n1718_p0066a27║譬上宣示佛道門也。五百人譬上眾生也。
T34n1718_p0066a28║火起譬上對不安隱法五濁八苦也。三十子。
T34n1718_p0066a29║譬上知眾生性欲三乘行人也。長者譬為三。
T34n1718_p0066b01║一名行二位號三德業。名如賓行如主。行
T34n1718_p0066b02║有親疏名有近遠。故舉處所以顯名行
T34n1718_p0066b03║也。封疆為國最遠。宰治為邑居中。聚落是
T34n1718_p0066b04║鄰閭最近。長者名行遍此三處。近不見其
T34n1718_p0066b05║細陋。遠但挹其高風。口無擇言身無擇行
T34n1718_p0066b06║意無擇法。名行相稱真實大人。內合如來三
T34n1718_p0066b07║業隨智慧行稱機施化。名稱普聞德周法
T34n1718_p0066b08║界也。舊以十方虛空慈悲所被處名國。三
T34n1718_p0066b09║千為邑。一四天下為聚落。又大千為國。中
T34n1718_p0066b10║千為邑。小千為聚落。今皆不用。大論六十
T34n1718_p0066b11║云。柔順忍為聚落。無生忍三菩提為城。因
T34n1718_p0066b12║果共為譬。今經直用果德為譬。實報土
T34n1718_p0066b13║為國。有餘土為邑。同居土為聚【CL119n1491_p0059b01】落。從本
T34n1718_p0066b14║垂跡攝跡反本。名行相稱無賓主之異。彪
T34n1718_p0066b15║炳洋溢遍三土也。二標位號為三。一世長
T34n1718_p0066b16║者。二出世長者。三觀心長者。世備十德。一
T34n1718_p0066b17║姓貴二位高三大富四威猛五智深六年耆七
T34n1718_p0066b18║行淨八禮備九上歎十下歸。姓則三皇五帝
T34n1718_p0066b19║之裔。左貂右插之家。位則輔弼丞相鹽梅阿
T34n1718_p0066b20║衡。富則銅陵金谷豐饒侈靡。威則嚴霜隆重
T34n1718_p0066b21║不肅而成。智則胸如武庫權奇超拔。年則
T34n1718_p0066b22║蒼蒼稜稜物儀所伏。行則白珪無點所行
T34n1718_p0066b23║如言。禮則節度庠序世所式瞻。上則一人
T34n1718_p0066b24║所敬。下則四海所歸。十德具焉名大長者。
T34n1718_p0066b25║出世長者。佛從三世真如實際中生。功成道
T34n1718_p0066b26║著十號無極。法財萬德悉皆具滿。十力雄猛
T34n1718_p0066b27║降魔制外。一心三智無不通達。早成正覺
T34n1718_p0066b28║久遠若斯。三業隨智運動無失。具佛威儀
T34n1718_p0066b29║心大如海。十【CL119n1491_p0060a01】方種覺所共稱譽。七種方便而
T34n1718_p0066c01║來依止。是名出世佛大長者。三觀心者。觀心
T34n1718_p0066c02║之智從實相出。生在佛家種性真正。三惑
T34n1718_p0066c03║不起雖未發真。是著如來衣稱寂滅忍。
T34n1718_p0066c04║三諦含藏一切功德。正觀之慧降伏愛見。中
T34n1718_p0066c05║道雙照權實並明。久積善根能修此觀。此
T34n1718_p0066c06║觀出於七方便上。此觀觀心性名上定。則
T34n1718_p0066c07║三業無過。歷緣對境威儀無失。能如此觀。
T34n1718_p0066c08║是深信解相。諸佛皆歡喜。歎美持法者。天
T34n1718_p0066c09║龍四部恭敬供養。下文云。佛子住是地。即是
T34n1718_p0066c10║佛受用。經行及坐臥。既稱此人為佛。豈
T34n1718_p0066c11║不名觀心長者。今以十德帖經義足。而闕
T34n1718_p0066c12║一文。國邑聚落有大長者。三處稱譽為大。豈
T34n1718_p0066c13║非姓貴。長者豈非位高。衰邁豈非耆老。財
T34n1718_p0066c14║富無量豈非豐足。多有田宅即分略周贍。
T34n1718_p0066c15║豈非智深。多有僮僕豈非勢大。其家廣大。
T34n1718_p0066c16║豈【CL119n1491_p0060b01】非德行師之。唯有一門。豈非禮節訓人
T34n1718_p0066c17║一路。多諸人眾即下人所歸。但闕上人所敬
T34n1718_p0066c18║一文。今以大字兼之。大人所知故稱大也。
T34n1718_p0066c19║從其年衰邁下。三歎德業。德有內外內則
T34n1718_p0066c20║智略外則貲財。年高博達今古譬佛智德。
T34n1718_p0066c21║衰邁根志純熟譬佛斷德。財富譬外德。無量
T34n1718_p0066c22║總譬萬德也。田宅別譬也。田能養命譬禪
T34n1718_p0066c23║定資般若。宅可棲身。譬實境為智所託。略
T34n1718_p0066c24║則十八空門。廣則無量空門。若論福德無
T34n1718_p0066c25║行而不修。若論智慧無境而不照。故云多
T34n1718_p0066c26║有田宅也。僮僕者。給侍使人。譬方便知見
T34n1718_p0066c27║皆已具足。和光六道曲順萬機。即實智之
T34n1718_p0066c28║僮僕也。二其家廣大者。家宅譬上安隱對不
T34n1718_p0066c29║安隱。不安隱譬三界也。眾生穴穴皆宅三
T34n1718_p0067a01║界。如來應化統而家之。故言廣大也。三唯
T34n1718_p0067a02║有一門者。譬上種種法門宣示於【CL119n1491_p0061a01】佛道。道場
T34n1718_p0067a03║觀云。實相理不異。慧亦宜一。出無異路故
T34n1718_p0067a04║言一門。光宅雲曰。三界雖曠九十雖多。論
T34n1718_p0067a05║於出要唯是佛教。故言一門。今明若單理
T34n1718_p0067a06║為門。理無通塞。何門之謂。單教為門。得經
T34n1718_p0067a07║者眾。何意不出。今取理為教所詮。文云以
T34n1718_p0067a08║佛教門。出三界苦得涅槃證。門又二。宅門
T34n1718_p0067a09║車門。宅者生死也。門者出要路也。此方便教
T34n1718_p0067a10║之詮也。車者大乘法也。門者圓教之詮也。若
T34n1718_p0067a11║宅門是車門。初三車救子。亦應即是等賜
T34n1718_p0067a12║大車。若所出門非所入門。驗車宅異也。四
T34n1718_p0067a13║五百人者。譬上眾生即五道也。五堂閣下。
T34n1718_p0067a14║譬上安隱對不安隱法。五濁也。先出所燒
T34n1718_p0067a15║之宅相。譬六道果報。次明能燒之火。譬八
T34n1718_p0067a16║苦五濁。堂譬欲界。閣譬色無色界。牆壁譬
T34n1718_p0067a17║四大頹落譬減損。傾危譬遷變。柱根譬命。
T34n1718_p0067a18║梁棟譬意識。腐敗譬危【CL119n1491_p0061b01】殆不久。欲令易解
T34n1718_p0067a19║作觀釋之。堂譬身之下分。閣譬頭等上分。
T34n1718_p0067a20║牆壁譬皮肉。頹落譬老朽。柱根譬兩足。腐
T34n1718_p0067a21║敗譬無常。梁棟譬脊骨。傾危譬大期。周障
T34n1718_p0067a22║屈曲譬大小腸。又云譬心(云云)。周匝下明能
T34n1718_p0067a23║燒之火。八苦遍在四大四生故言周匝。並
T34n1718_p0067a24║皆無常故云俱時。炊然譬本無今有。本無
T34n1718_p0067a25║此苦無明故有。六長者諸子下。三十子。譬
T34n1718_p0067a26║上知眾生性欲。曾習佛法天性相關則子義。
T34n1718_p0067a27║性欲有異若十是菩薩子。二十三十是二乘
T34n1718_p0067a28║子。此機俱得出宅故名為子。無此機是五
T34n1718_p0067a29║百人。或者。支佛出沒不同。或小乘攝或中乘
T34n1718_p0067b01║攝。皆言十者。悉有十智之性。故云內有
T34n1718_p0067b02║智性。但無如實智性耳。上三偈先頌實後
T34n1718_p0067b03║頌權。今總譬中先實後權(云云)。
T34n1718_p0067b04║妙法蓮華經文句卷第五上【CL119n1491_p0062a01】【CL119n1491_p0062b01】
T34n1718_p0067b05║【□】
T34n1718_p0067b06║【□】
T34n1718_p0067b07║【CL119n1491_p0063a01】妙法蓮華經文句卷第五下
T34n1718_p0067b08║【□】
T34n1718_p0067b09║　　　　天台智者大師說
T34n1718_p0067b10║【○】從長者見是大火下。是第二別譬也。別更
T34n1718_p0067b11║為四。初長者見火譬。譬上佛見五濁四行偈
T34n1718_p0067b12║為本。二捨机用車譬。譬上釋迦為五濁寢
T34n1718_p0067b13║大施小始坐道場十七行半偈為本。三等賜
T34n1718_p0067b14║諸子大車譬。譬上釋迦示真實相我見佛子
T34n1718_p0067b15║等志求佛道者六行偈為本。四長者無虛妄
T34n1718_p0067b16║譬。譬上我為諸法王二行半偈為本。就初
T34n1718_p0067b17║見火其文有四。其意但三。一明能見二明
T34n1718_p0067b18║所見。三明驚怖四廣前所見。但成三意。長
T34n1718_p0067b19║者見標出能見。譬上我以佛眼觀見也。是
T34n1718_p0067b20║大火從四面起者。標出所見。譬上所見六道
T34n1718_p0067b21║眾生也。即大驚怖。譬上為是眾生故而起大
T34n1718_p0067b22║悲心也。而諸子【CL119n1491_p0063b01】等於火宅內下。廣第二所見
T34n1718_p0067b23║之火也。還是釋成驚怖之義。身受心法。即
T34n1718_p0067b24║宅之四邊。從此四邊。起淨樂等四倒。八苦
T34n1718_p0067b25║之火眾苦皆集。若知身不淨苦無常。即煩惱
T34n1718_p0067b26║火滅。舊有三解。一云。四大為四面。六識並
T34n1718_p0067b27║託其中。二即四生。三云四倒。依下文。以生
T34n1718_p0067b28║老病死為四邊也。即大驚怖者。念其退大
T34n1718_p0067b29║善故驚。憂其將起重惡故怖。驚即對慈
T34n1718_p0067c01║念其無樂。怖即對悲憂其有苦。我雖能於
T34n1718_p0067c02║此所燒之門安隱得出者。即是釋成驚怖慈
T34n1718_p0067c03║悲之義。雖是未盡之辭。明佛以智慧力能
T34n1718_p0067c04║尋正教見所詮諦。不為五濁八苦所危故
T34n1718_p0067c05║名安。四倒暴風所不能動故名隱。蕭然累
T34n1718_p0067c06║外故名得出。而眾生不爾。為火所燒。如來
T34n1718_p0067c07║慈悲猶為憂火所熾故言雖也。經言所燒
T34n1718_p0067c08║之門者。今問。教為門者。此教為燒為不燒。
T34n1718_p0067c09║救云。教【CL119n1491_p0064a01】門不燒佛教為門。能通所燒之人。
T34n1718_p0067c10║所通之人被燒。名能通門名燒。如門內人
T34n1718_p0067c11║死名門為衰門實不衰。又問。若爾教是常
T34n1718_p0067c12║住非有為法。若不爾何故不燒。今解不爾。
T34n1718_p0067c13║夫門有件有空。非件無以標門。非空無以
T34n1718_p0067c14║通致。件可灰燼空不可燒。教有能詮所詮。
T34n1718_p0067c15║若非詮辯無以為教。若非所詮何以得出。
T34n1718_p0067c16║詮辯可是無常。所詮非復無常。得教下所
T34n1718_p0067c17║詮故。名安隱得出。能詮磨滅故。言所燒之
T34n1718_p0067c18║門。不從所燒之門。何由安隱得出。藉於言
T34n1718_p0067c19║教契於所詮。大經云。因無常故而果是常。
T34n1718_p0067c20║如此釋者。如經於所燒之門也。若小乘無
T34n1718_p0067c21║常教門。此從所燒門出。若大乘常住教門。文
T34n1718_p0067c22║字即解脫者。此教即理。體達燒無燒。而安隱
T34n1718_p0067c23║得出。若就如來權智。即是從所燒門出。若
T34n1718_p0067c24║就實智體於所燒安隱得出。故先作衣裓
T34n1718_p0067c25║【CL119n1491_p0064b01】几案出之不得。後以無常出之。即此意也。
T34n1718_p0067c26║樂著嬉戲。著見名嬉著愛名戲。又耽湎四
T34n1718_p0067c27║見名嬉。唐喪其功名戲。著愛亦爾。耽湎
T34n1718_p0067c28║五塵名嬉。空無所獲名戲。空生徒死而無
T34n1718_p0067c29║厭離。如彼兒戲。不覺不知者。都不言有火
T34n1718_p0068a01║名不覺。不解火是熱法名不知。既不知
T34n1718_p0068a02║火熱。不畏傷身。名不驚。不慮斷命故
T34n1718_p0068a03║不怖。眾生全不覺五陰八苦。不知四倒三
T34n1718_p0068a04║毒。既不識惑云何憂慮。惑侵法身傷於慧
T34n1718_p0068a05║命。如是不覺於苦。不知於集。不驚傷道。
T34n1718_p0068a06║不怖失滅。以不聞四諦教則無聞慧名
T34n1718_p0068a07║不覺。不得思慧名不知。不得見解名不
T34n1718_p0068a08║覺。不得思惟解名不知。見諦即驚悟。思惟
T34n1718_p0068a09║即厭怖又不覺現在苦。不知未來苦。故下
T34n1718_p0068a10║文云。現受眾苦後受地獄等苦即此義。逼
T34n1718_p0068a11║身者五識也。心者意識心王也。身為八苦
T34n1718_p0068a12║所逼而心不厭【CL119n1491_p0065a01】惱也。亦云曾種大乘功德。
T34n1718_p0068a13║是法身智慧為體。體為四倒所逼。而不知
T34n1718_p0068a14║不覺。心不厭患者。不厭無常之苦。不患煩
T34n1718_p0068a15║惱之集也。無求出意者。不修道求滅也。今
T34n1718_p0068a16║謂火宅本。譬五濁。嬉譬見濁。戲譬煩惱濁。
T34n1718_p0068a17║不覺不知不驚不怖譬眾生濁。火來逼身苦
T34n1718_p0068a18║痛切已譬命濁。心不厭患無求出意譬劫濁。
T34n1718_p0068a19║此與五濁相當(云云)。從是長者作是思惟下。
T34n1718_p0068a20║是第二捨几用車譬。譬上寢大施小。上六行
T34n1718_p0068a21║半。明大擬不得。後十一行。用小擬得。上不
T34n1718_p0068a22║得有三。一思大擬宜二無機三息化。今譬
T34n1718_p0068a23║為二。初用勸門擬宜。二用誡門擬宜。就
T34n1718_p0068a24║勸誡各三。一擬宜二不受三放捨。勸門三者。
T34n1718_p0068a25║一從長者作是思惟身手有力下。譬上念
T34n1718_p0068a26║用大化於三七日中思惟如此事。二從復
T34n1718_p0068a27║更思惟下。明子不受。譬上無機眾生諸根
T34n1718_p0068a28║鈍云【CL119n1491_p0065b01】何而可度。三從或當墮落為火所燒下。
T34n1718_p0068a29║即是放捨善誘。譬上無機息化我寧不說
T34n1718_p0068b01║法疾入於涅槃也。長者作是思惟下譬上三
T34n1718_p0068b02║七日思惟也。身手等者。引下合譬云但以神
T34n1718_p0068b03║力及智慧力。以釋此譬。身譬神通荷負。手
T34n1718_p0068b04║譬智慧提拔。依三昧斷德則有神通。依智
T34n1718_p0068b05║慧智德則有說法。智斷之力能成法身。此
T34n1718_p0068b06║之智斷還從勸誡兩門入。勸即為人悉檀。誡
T34n1718_p0068b07║即對治悉檀。此二悉檀。為第一義悉檀而
T34n1718_p0068b08║作方便。如來初欲勸門擬宜眾生令眾善
T34n1718_p0068b09║奉行成就十力無畏一切種智。而眾生不堪。
T34n1718_p0068b10║次欲以誡門擬宜令諸惡莫作證大涅槃。
T34n1718_p0068b11║眾生不堪無機息化。故知念用大乘。秖
T34n1718_p0068b12║是勸誡兩悉檀。神通智斷耳。故上文云。定慧
T34n1718_p0068b13║力莊嚴以此度眾生。即其義也。前歎長者。其
T34n1718_p0068b14║年衰邁即譬智斷。智斷即是【CL119n1491_p0066a01】身手力也。衣裓
T34n1718_p0068b15║几案者。三藏法師云。衣裓是外國盛花之器。
T34n1718_p0068b16║貢上貴人用此貯之。舊云。衣襟譬大乘因。
T34n1718_p0068b17║几案譬大乘果。初擬大乘因果。是則無機
T34n1718_p0068b18║也。舊又云。此物譬大乘戒定慧。初七思惟
T34n1718_p0068b19║所得法。此如用衣裓。二七思惟眾生根緣。
T34n1718_p0068b20║如用几。三七思惟樹地恩如用案。云此
T34n1718_p0068b21║義出阿含經。今取合譬文。若我但以神力及
T34n1718_p0068b22║智慧力讚如來知見力無所畏者。眾生不能
T34n1718_p0068b23║以此得度。神力即是身。慧力即是手。如前
T34n1718_p0068b24║說。知見譬衣裓。無畏譬几十力譬案。如來
T34n1718_p0068b25║以神通。發動此三法。以智慧宣說此三
T34n1718_p0068b26║法無機息化。衣裓几案等。略中廣之異耳。
T34n1718_p0068b27║略說名如來知見。知即一切種智。見即佛
T34n1718_p0068b28║眼。名略義玄。譬如衣裓一足而多含。處中
T34n1718_p0068b29║說。即名四無所畏。用對四諦如几。於法小
T34n1718_p0068c01║廣。於物小安隱。或作【CL119n1491_p0066b01】廣說名為十力。橫豎
T34n1718_p0068c02║該括。如案多足則無傾覆也。於法則廣物
T34n1718_p0068c03║則大安。於三七日中思惟。欲作如此廣
T34n1718_p0068c04║略佛法。而眾生不堪。故言衣裓几案也。復
T34n1718_p0068c05║更思惟下。第二明子不受。譬上無機。惟
T34n1718_p0068c06║有一門而復狹小。門義如上說。今更明通
T34n1718_p0068c07║別。別者。一謂一理。一道清淨門謂正教。
T34n1718_p0068c08║通於所通。小謂不容斷常七方便等。教理
T34n1718_p0068c09║寬博則非狹小。眾生不能以此理教自通。
T34n1718_p0068c10║將談無機故言狹小耳。通者。理純無雜故
T34n1718_p0068c11║言一。即理能通故言門。微妙難知故言狹
T34n1718_p0068c12║小。教者。十方諦求更無餘乘。唯一佛乘故言
T34n1718_p0068c13║一。此教能通故言門。此教微妙凡夫不知
T34n1718_p0068c14║出處。是不知權不知入處。是不知實。二
T34n1718_p0068c15║乘因聞少知出要永不知入。菩薩雖自知
T34n1718_p0068c16║出亦不知入。奪七方便皆不知入出。上
T34n1718_p0068c17║文云。若我讚佛乘。眾生沒在【CL119n1491_p0067a01】苦。不能以教
T34n1718_p0068c18║自通。將談無機故言狹小。行者圓因自
T34n1718_p0068c19║行。行大直道無留難故。故名為一。善行
T34n1718_p0068c20║菩薩道。直至道場故名為門。妙行難行方
T34n1718_p0068c21║便無機。故言狹小耳。舊解。人天小善故云
T34n1718_p0068c22║幼稚。無大乘善名未有所識。今明二萬佛
T34n1718_p0068c23║所教無上道。大乘善根微弱名幼稚。若聞
T34n1718_p0068c24║大乘能生謗毀。名未有所識也。戀著戲處
T34n1718_p0068c25║者。前明善弱此明惡強。即是因時深著見
T34n1718_p0068c26║愛。果時深著依正。欲界著六塵。色界著禪
T34n1718_p0068c27║味。無色界著定。上文云。眾生諸根鈍。著樂
T34n1718_p0068c28║癡所盲。不堪聞大乘也。或當墮落為火所
T34n1718_p0068c29║燒。指此二句名放捨善誘也。墮落有二。一
T34n1718_p0069a01║者幼稚憶本戲處故墮落。二都無識執物
T34n1718_p0069a02║不堅故墮落。譬著五欲墮在三途。二者善
T34n1718_p0069a03║弱無識。謗毀大乘墮落三途也。從為說怖
T34n1718_p0069a04║畏下。第二對治門三者。一擬宜【CL119n1491_p0067b01】對治。誡怖
T34n1718_p0069a05║令出。對治之相如大品中說。四念是摩訶
T34n1718_p0069a06║衍。以不可得故。異於小乘也。既著戲處
T34n1718_p0069a07║故。說怖事令得免五濁火燒五陰舍。宜應
T34n1718_p0069a08║捨離。若久住著必斷善根。故云無令為火之
T34n1718_p0069a09║所燒害。從父雖憐愍下。即是子不受誡也。
T34n1718_p0069a10║不驚不畏者。不生聞思如上說。不識八苦
T34n1718_p0069a11║五濁能燒善根。如不知火。不識陰界入法
T34n1718_p0069a12║是諸苦器。如不識舍。不知喪失法身之
T34n1718_p0069a13║由。如不知何者為失。從但東西走戲視父
T34n1718_p0069a14║而已。指此二句為放捨苦言也。皆背明向
T34n1718_p0069a15║闇如東西。生死往還速疾如馳走。於中起
T34n1718_p0069a16║見愛如戲也。雖用大擬不從大教。故言
T34n1718_p0069a17║視父而已。從長者即作是念此舍已為大火
T34n1718_p0069a18║所燒下。即是第二用車譬。譬上尋念過去佛
T34n1718_p0069a19║所行方便力十一行偈。上文有四。今譬亦四。
T34n1718_p0069a20║一者擬宜三車譬。譬上尋【CL119n1491_p0068a01】念過去佛亦作
T34n1718_p0069a21║三乘化也。二者父知先心所好譬。譬上作是
T34n1718_p0069a22║思惟時十方佛皆現。三者歎三車譬。譬上正
T34n1718_p0069a23║施三乘思惟是事已即趣波羅柰也。四者適
T34n1718_p0069a24║子所願譬。譬上受行悟入是名轉法輪也。大
T34n1718_p0069a25║乘化功為父命。眾生大善為子命。大善若盡
T34n1718_p0069a26║即子命斷。子命斷則化功亦廢即父命斷。前
T34n1718_p0069a27║言苦痛切已猶是未死。今云必為所焚。即
T34n1718_p0069a28║有死義也。上文於所燒之門安隱得出。今
T34n1718_p0069a29║云若不時出必為所燒。此義云何。前得出者。
T34n1718_p0069b01║即是法身出。今言若不時出。即是應身同
T34n1718_p0069b02║疾。眾生有善與應身時出。眾生善斷不與
T34n1718_p0069b03║應身時出。即是俱為所焚也。今欲應身擬
T34n1718_p0069b04║宜令其時出也。從我今當設方便欲設
T34n1718_p0069b05║權也。從知子先心下。第二明有得度之
T34n1718_p0069b06║機也。其昔曾習小。是知先心。性欲不同。是
T34n1718_p0069b07║知各有所【CL119n1491_p0068b01】好。又知眾生昔曾習大。習大未
T34n1718_p0069b08║濃是為大弱。厭老病死故以小接。是為小
T34n1718_p0069b09║強。如身子六心中退。本曾習大名知先心。
T34n1718_p0069b10║中厭老死名各有所好。從而告之言下。
T34n1718_p0069b11║第三是歎三車希有譬。譬上正轉法輪也。
T34n1718_p0069b12║此即為三。謂勸示證。玩好希有下。即是勸
T34n1718_p0069b13║轉。如此種種下。即是示轉汝等於此火宅宜
T34n1718_p0069b14║速出來皆當與汝。即是證轉也。從爾時諸子
T34n1718_p0069b15║聞父所說下。第四適子所願譬。譬上受行悟
T34n1718_p0069b16║入。前偈本略今譬事廣。廣明修因至果。依
T34n1718_p0069b17║六句解釋。一適願者。機教相稱此即聞慧也。
T34n1718_p0069b18║勇銳者即是思慧。思心動慮思慧方便也。互
T34n1718_p0069b19║相推排者。推四真理排伏見惑。邪正未決
T34n1718_p0069b20║名為互相。此入修慧屬煖頂位也。競者。競
T34n1718_p0069b21║取勝理也。此是忍法位競取勝理。初觀三
T34n1718_p0069b22║十二諦競趣真道。後縮觀趣苦法忍也。【CL119n1491_p0069a01】共
T34n1718_p0069b23║者。是世第一法位。同觀一諦。與苦法忍四
T34n1718_p0069b24║觀不別也。馳走者。入見道十五心。速疾見
T34n1718_p0069b25║理。譬上便有涅槃音。見道之中分得涅槃
T34n1718_p0069b26║也。爭出者。思惟道也。爭出三界成無學果。
T34n1718_p0069b27║斷思惟盡方出火宅。即譬上偈及以阿羅
T34n1718_p0069b28║漢法僧差別名也。觀心解者。中道正觀直觀
T34n1718_p0069b29║實相。心法相稱名適所願。境無邊故。觀亦無
T34n1718_p0069c01║邊名勇。境研心利名銳。心境相研。名互相
T34n1718_p0069c02║推排。心王心數緣境速疾。名競共馳走。遍
T34n1718_p0069c03║歷一切陰界入等無非實相。名為出火宅
T34n1718_p0069c04║也(云云)。是時長者見諸子等下。是別譬中。第
T34n1718_p0069c05║三等賜諸子大車譬。譬上顯真實相。此文
T34n1718_p0069c06║為四。一父見子免難歡喜譬。譬上我即作
T34n1718_p0069c07║是念所以出於世至今我喜無畏兩行一句
T34n1718_p0069c08║偈為本。二諸子索車譬。譬上大乘機發我見
T34n1718_p0069c09║佛子等志求佛道者咸以【CL119n1491_p0069b01】恭敬心皆來至我所
T34n1718_p0069c10║兩行偈為本。三等賜諸子大車譬。譬上於諸
T34n1718_p0069c11║菩薩中正直捨方便但說無上道三句為本。
T34n1718_p0069c12║四諸子得車歡喜譬。譬上菩薩聞是法疑網
T34n1718_p0069c13║皆已除一偈為本。上法說中先明機發。次
T34n1718_p0069c14║說障除佛喜無畏。今譬中先明免難。後明
T34n1718_p0069c15║索車。若具足論應作四句。有先障除後機
T34n1718_p0069c16║發。如四大聲聞等於三藏中障除。大品末
T34n1718_p0069c17║法華初大機始發。二障未除大乘機發。如華
T34n1718_p0069c18║嚴中及法華中諸凡夫眾得入佛慧者。餘兩
T34n1718_p0069c19║句如上說。若大機先動後障除。如方便品
T34n1718_p0069c20║所說。若先除障後機動。如今所說。機動障
T34n1718_p0069c21║除互現。共成一意也。又方便品。明佛喜無
T34n1718_p0069c22║畏。此中諸子歡喜。以子喜故其父亦喜。此
T34n1718_p0069c23║亦互現。共成一意也。就免難中具二義。謂
T34n1718_p0069c24║免難歡喜。若子未免難。父則憂念。若得離
T34n1718_p0069c25║火心【CL119n1491_p0070a01】即泰然。故免難歡喜得為一譬。以子
T34n1718_p0069c26║歡喜其父亦喜。得譬佛喜也。四衢道中者。
T34n1718_p0069c27║舊云。四濁障除如四達路。更得一濁除。如
T34n1718_p0069c28║露地坐。今不爾。五濁直明垢障之法。未論
T34n1718_p0069c29║治道。不應譬衢道。衢道正譬四諦。四諦觀
T34n1718_p0070a01║異名為四衢。四諦同會見諦。如交路頭。見
T34n1718_p0070a02║惑雖除思惟猶在不名露地。三界思盡名
T34n1718_p0070a03║露地。住果不進故云而坐。不為見思所
T34n1718_p0070a04║局。故云泰然。生滅度安隱想。故言歡喜
T34n1718_p0070a05║也。各白父言下。第二是索車譬。文云。願賜
T34n1718_p0070a06║我等三種寶車。文無索字義者。依此請辭
T34n1718_p0070a07║明索車耳。有人云。二乘索車菩薩不索。作
T34n1718_p0070a08║十難難之。一云。二乘出三界外。至許車
T34n1718_p0070a09║處索果車。菩薩未至許處。那忽索車。二云。
T34n1718_p0070a10║大乘經無菩薩索小乘果。故知不索。三云。
T34n1718_p0070a11║所化菩薩從初發心。終至補處。皆是凡夫不
T34n1718_p0070a12║出三界。【CL119n1491_p0070b01】義則無索。能化菩薩三十三心。見
T34n1718_p0070a13║傾思未盡。三十四心便是佛。佛從誰索。四
T34n1718_p0070a14║二乘果在正使門外。佛果在習氣無知門外。
T34n1718_p0070a15║二乘斷正使盡不見車。是故索。菩薩未斷
T34n1718_p0070a16║習與無知那忽索。五明二是方便可言索。
T34n1718_p0070a17║文云唯此一事實。餘二則非真。以此推之
T34n1718_p0070a18║但二索一不索。六從大品已來。至法華已
T34n1718_p0070a19║前。佛因佛果皆是方便者。付窮子財此之珍
T34n1718_p0070a20║寶。皆應是方便。若付財是真實。則大品等
T34n1718_p0070a21║明佛乘。已是真實那忽更索。七方便品偈。
T34n1718_p0070a22║敘昔說小是方便。不敘大是方便。當知佛
T34n1718_p0070a23║子大乘非方便那忽有索。八若三人索者何
T34n1718_p0070a24║無領解。領解無故。故知不索也。九合賜車。
T34n1718_p0070a25║文云。見諸眾生出三界苦。得涅槃樂。故賜
T34n1718_p0070a26║以大乘。菩薩不證涅槃那忽索。十諸子安
T34n1718_p0070a27║坐故就父索。二乘果滿不修行。故安坐【CL119n1491_p0071a01】可
T34n1718_p0070a28║得有索。菩薩行未息。無安坐義那忽索。
T34n1718_p0070a29║私以總別。駁之。索是求請之別名。在意名
T34n1718_p0070b01║求索。在口名請索。在身名乞索。如矇者
T34n1718_p0070b02║求知。如飢者請食。如迷者問道。凡居不
T34n1718_p0070b03║達之地。何有不索之理。由索故許與。許與
T34n1718_p0070b04║故歡喜。今文具有請與歡喜。法說中千二百
T34n1718_p0070b05║人。身子為首。慇懃三請。菩薩眾中彌勒
T34n1718_p0070b06║為首。佛口所生子。大數有八萬。合掌以敬
T34n1718_p0070b07║心。欲聞具足道。譬說之初。身子為中根人
T34n1718_p0070b08║請。又總為四眾請。傍為下根請。文云。善哉
T34n1718_p0070b09║世尊。願為四眾說其因緣。法說許云。汝已
T34n1718_p0070b10║殷勤三請豈得不說。譬說許云。當以譬喻
T34n1718_p0070b11║更明此義。因緣許云。我及汝等宿世因緣。吾
T34n1718_p0070b12║今當說。法說竟身子歡喜。譬說竟迦葉等歡
T34n1718_p0070b13║喜。宿世說竟樓那歡喜。又合譬文云。令諸
T34n1718_p0070b14║子等日夜劫數常得遊戲。與諸菩薩乘【CL119n1491_p0071b01】是
T34n1718_p0070b15║寶乘直至道場。以喜故知與。與故知請。三
T34n1718_p0070b16║周三義明文炳然。何故偏言二索一不索。別
T34n1718_p0070b17║駁其一。齊三藏明菩薩不斷惑。依法華
T34n1718_p0070b18║有四句。謂障除大機動。障未除大機動。機
T34n1718_p0070b19║動則知索。其二云。大乘經無菩薩索小乘
T34n1718_p0070b20║果。大品云。三乘之人。同以無言說道。斷煩
T34n1718_p0070b21║惱入涅槃。斷煩惱入涅槃同。何故不索。
T34n1718_p0070b22║其三云。三十三心名菩薩。三十四斷思盡即
T34n1718_p0070b23║成佛。佛從誰索。此猶三藏義。見障未除大
T34n1718_p0070b24║機尚動。況三十三心而當不動。動即知索。
T34n1718_p0070b25║其四。菩薩未斷習氣無知不應索。斷盡成
T34n1718_p0070b26║佛佛從誰索。此三乘通教義。具縛障存尚大
T34n1718_p0070b27║機動。況殘習無知耶。其五。唯此一事實。實即
T34n1718_p0070b28║是真那忽復索。被會絕待之唯一。一外更無
T34n1718_p0070b29║法。昔待二之唯一。一外更有法。一名同而
T34n1718_p0070c01║體異。闇執瓦礫魚目。謂夜光【CL119n1491_p0072a01】月形。愚豈而
T34n1718_p0070c02║智愍(云云)。其六。般若已來法華已上。與付財
T34n1718_p0070c03║法同。不應有索。汝不聞共不共般若。不
T34n1718_p0070c04║共不須索。共者不應不索(云云)。其七。方便
T34n1718_p0070c05║品初。昔說小是方便。不敘昔說大是方便。
T34n1718_p0070c06║大非方便。是故不索者。汝不聞壽量品中。
T34n1718_p0070c07║我少出家得三菩提。乃至中間若小若大若
T34n1718_p0070c08║己若他皆我方便。諸佛亦然。寧得不索。其
T34n1718_p0070c09║八。若菩薩索菩薩應領解。領解既無故知不
T34n1718_p0070c10║索。汝不聞法說竟。天龍四眾皆領解。其非
T34n1718_p0070c11║菩薩謂是何耶。又法師品中。三乘皆與記。
T34n1718_p0070c12║若不領解那忽與記。其九。出三界苦得安
T34n1718_p0070c13║隱樂。乃賜乃索。菩薩未出未證。是故不索。
T34n1718_p0070c14║猶是三藏義耳。其十。諸子安坐爾乃賜車。二
T34n1718_p0070c15║乘行息名安坐。菩薩行不息非安坐。那忽
T34n1718_p0070c16║索車。猶是前義耳。自有行息索行未息索。
T34n1718_p0070c17║又菩薩行行。即是乘乘。【CL119n1491_p0072b01】乘由索得何謂不
T34n1718_p0070c18║索。觀其詭累三藏。故設此十難。管見一斑
T34n1718_p0070c19║都非大體。今當為爾分別說之。自有不斷
T34n1718_p0070c20║惑不索車。三藏菩薩是。自有斷惑索車。
T34n1718_p0070c21║通教菩薩是。自有亦斷惑亦不斷惑亦索
T34n1718_p0070c22║亦不索。別教菩薩是。自有非斷惑非不斷
T34n1718_p0070c23║惑非索非不索。圓教菩薩是。又歷五味乳
T34n1718_p0070c24║味兩意。一亦斷亦不斷。亦索亦不索。二非
T34n1718_p0070c25║斷非不斷。非索非不索。酪味一意不斷不
T34n1718_p0070c26║索。生酥備四意。熟酥但三意。醍醐一意。宏
T34n1718_p0070c27║綱大統其義如此。於一一句一一意。復各四
T34n1718_p0070c28║句。謂障除機動。障未除機動。障亦除亦未
T34n1718_p0070c29║除機動。障非除非不除機動。斯宗不見執
T34n1718_p0071a01║一非三深可悲愍。世人執車數不同。說
T34n1718_p0071a02║車體不同。或言初說三車。後會二歸一。或
T34n1718_p0071a03║言初說有三。後會三歸一。或言初說有四。
T34n1718_p0071a04║後會三歸一。所以出經【CL119n1491_p0073a01】勿信人語。此文
T34n1718_p0071a05║引昔佛為聲聞說應四諦法。為緣覺人說
T34n1718_p0071a06║應十二因緣法。為菩薩人說應六波羅蜜
T34n1718_p0071a07║法。今佛說三數亦如此。華嚴第八云。下劣
T34n1718_p0071a08║厭沒者。為示聲聞道。根鈍樂因緣。為說緣
T34n1718_p0071a09║覺道。根利有慈悲。為說菩薩道。無上樂大
T34n1718_p0071a10║事。說無量佛法。三十六又云。三解脫法出
T34n1718_p0071a11║聲聞乘。無諍法出緣覺乘。六度四攝出大
T34n1718_p0071a12║乘。知一切法出佛乘。又第九地說聲聞乘相
T34n1718_p0071a13║支佛乘相菩薩乘相如來乘相。地論釋第二
T34n1718_p0071a14║地。觀十不善集墜三途十善集生天。上十
T34n1718_p0071a15║善與四諦觀智合成聲聞。又上十善與不
T34n1718_p0071a16║從他聞觀智合成緣覺。又上十善與具足
T34n1718_p0071a17║清淨觀智合。成菩薩地。又上上十善與一
T34n1718_p0071a18║切種一切佛法合成佛。瓔珞第十三云。十方
T34n1718_p0071a19║佛說三乘。一乘中又開三合九乘。九乘悉
T34n1718_p0071a20║會入平等大慧。【CL119n1491_p0073b01】聖說如此不能融通。互相
T34n1718_p0071a21║是非非法毀人過莫大焉。今約教分別之。
T34n1718_p0071a22║若說三乘法門異而真諦同者。三藏教也。若
T34n1718_p0071a23║說三乘法門同真諦皆同者通教也。若說三
T34n1718_p0071a24║乘三三九乘。若說四乘淺深階級各各不同
T34n1718_p0071a25║而同入平等大慧者。別教也。若說三乘九
T34n1718_p0071a26║乘四乘一一皆與平等大慧相應無二無異
T34n1718_p0071a27║者。圓教也。又歷五味分別。乳味但明菩薩
T34n1718_p0071a28║乘佛乘。酪味但明異三乘。生酥味備明三乘
T34n1718_p0071a29║四乘九乘各各分齊不相濫。熟酥味唯除
T34n1718_p0071b01║異三乘。餘如生酥也。醍醐中純說佛乘。
T34n1718_p0071b02║無復餘乘也。若識此意異說無妨。若不知
T34n1718_p0071b03║者秖增諍論耳。世人明佛乘乘體有異。
T34n1718_p0071b04║光宅取佛果究竟盡無生二智。為車體。遠
T34n1718_p0071b05║出五百由旬之外對昔為高。具含萬德對
T34n1718_p0071b06║昔為廣。莊嚴取因總萬行為體。上求為
T34n1718_p0071b07║高下化【CL119n1491_p0074a01】為廣。舊不取功德。功德與凡夫
T34n1718_p0071b08║共。唯取智慧為體。舊又取福慧共為體。
T34n1718_p0071b09║文云。乘是三車。以無漏根力覺道禪定解脫
T34n1718_p0071b10║三昧。而自娛樂。豈但智慧耶。又一師但取
T34n1718_p0071b11║有解為體。空解無動故不取。盡無生智即
T34n1718_p0071b12║有解也。又一小乘取空慧為車體。文云我
T34n1718_p0071b13║等長夜修習空法(云云)。大乘亦以實慧方便
T34n1718_p0071b14║為車體。車體譬有。有有運動故也。私謂諸
T34n1718_p0071b15║師釋佛乘之體。而競指具度。何異眾盲觸
T34n1718_p0071b16║象諍其尾牙。依天台智者。明諸法實相正是
T34n1718_p0071b17║車體一切眾寶莊校皆莊嚴具耳。至賜車文
T34n1718_p0071b18║中當點出。舊解。小車者小果也。果有有為
T34n1718_p0071b19║無為功德。正取有為以譬車運。運入無餘
T34n1718_p0071b20║也。有為果中具有福慧。以慧為正福屬具
T34n1718_p0071b21║度。其慧有十。而八智通因果。盡無生智唯
T34n1718_p0071b22║是果位。乃取二智以譬車果。以是義故車
T34n1718_p0071b23║在【CL119n1491_p0074b01】門外。若依大品云。是乘從三界出。到
T34n1718_p0071b24║薩婆若中住。若未出時。已乘是乘爭出火
T34n1718_p0071b25║宅。何故復言車在門外。若先在外乘何而
T34n1718_p0071b26║出。然但乘通因果。三十七品斷見思惑。皆
T34n1718_p0071b27║是因乘。盡無生智皆名果乘。要因因乘斷除
T34n1718_p0071b28║惑盡。方得果乘盡無生智。故言車在門外。
T34n1718_p0071b29║但果正因傍。就果為言車在門外。若內因
T34n1718_p0071c01║斷結運義名乘。外果不運何得名乘。然果
T34n1718_p0071c02║無斷惑之運。要以盡無生智。入無餘涅槃。
T34n1718_p0071c03║方是好運也。若乘因到果。何意方更索車。
T34n1718_p0071c04║舊云機索情索。機索者可解。情索者。佛說
T34n1718_p0071c05║盡無生教。羅漢證此果。已用神通天眼。試
T34n1718_p0071c06║觀未來。猶見變易生死浩然。自疑所得盡
T34n1718_p0071c07║無生證。若實無生云何見有。如其浩然昔
T34n1718_p0071c08║非究竟情中從佛索先所許是為情索。若
T34n1718_p0071c09║尋經文文無此語。若推索義義不應然。
T34n1718_p0071c10║文【CL119n1491_p0075a01】無可解。推者下文云。自於所得生滅度
T34n1718_p0071c11║想。既以天眼見有生死。何故復起滅度之
T34n1718_p0071c12║想。此則自相矛盾。又佛滅後羅漢。不值餘
T34n1718_p0071c13║佛不能決了。既自以天眼照見生死。何
T34n1718_p0071c14║須見佛而決了耶。又初禪天眼。尚不見二
T34n1718_p0071c15║禪況見變易。亦與攝大乘乖也。又羅漢得
T34n1718_p0071c16║無漏業。用天眼見變易未來生死果報者。
T34n1718_p0071c17║即時人修五戒十善。應自見其未來果報。
T34n1718_p0071c18║當知界外果報。豈是天眼所見耶。不用此
T34n1718_p0071c19║判情索也。今言情索者。昔日依教謂盡無
T34n1718_p0071c20║生能入無餘。而於方等中。見菩薩不思議。
T34n1718_p0071c21║聞淨名彈斥。若我所得是實。大士不應折
T34n1718_p0071c22║挫。若我非實。佛不應說真。故云茫然不
T34n1718_p0071c23║知所云。至大品中領知大法。聞此樂大
T34n1718_p0071c24║心起。方欲進修大乘。而不能知得與不
T34n1718_p0071c25║得。此等皆是情中已索大乘之義。故身子領
T34n1718_p0071c26║解提昔【CL119n1491_p0075b01】疑情。見諸菩薩授記作佛不豫斯
T34n1718_p0071c27║事。嗚呼自責欲以問世尊。為失為不失。即
T34n1718_p0071c28║是指昔方等已有情索也。今加口索者。因
T34n1718_p0071c29║聞方便品初偈略聞佛說並是方便。即復
T34n1718_p0072a01║執今方便疑昔未極。故云我今不知是義
T34n1718_p0072a02║所趣。動宿疑情故發言三請。索求昔日所
T34n1718_p0072a03║說之實。機在大乘情求昔實。又情求大乘
T34n1718_p0072a04║口問昔實。六度通教例爾。從舍利弗爾時
T34n1718_p0072a05║下。三等賜大車。有兩章兩廣兩釋。一等子。
T34n1718_p0072a06║二等車。以子等故則心等。譬一切眾生等
T34n1718_p0072a07║有佛性。佛性同故等是子也。第二車等者以
T34n1718_p0072a08║法等故無非佛法。譬一切法皆摩訶衍。摩
T34n1718_p0072a09║訶衍同故等是大車。而言各賜者。各隨本
T34n1718_p0072a10║習四諦六度無量諸法。各於舊習開示真
T34n1718_p0072a11║實。舊習不同故言各。皆摩訶衍故言大車。
T34n1718_p0072a12║其車高下。廣車為二。一廣敘車體。次釋有
T34n1718_p0072a13║車【CL119n1491_p0076a01】之由。敘車體中先敘高廣。次明白牛後
T34n1718_p0072a14║明儐從。假名車有高廣相。譬如來知見深
T34n1718_p0072a15║遠。橫周法界之邊際。豎徹三諦之源底。故
T34n1718_p0072a16║言高廣也。眾寶莊校者。譬萬行修飾也。周
T34n1718_p0072a17║匝欄楯者。譬總持持萬善遮眾惡。四面懸
T34n1718_p0072a18║鈴者。譬四辯下化也。張設幰蓋者。譬四無
T34n1718_p0072a19║量。眾德之中。慈悲最高普覆一切也。珍琦
T34n1718_p0072a20║雜寶而嚴飾之者。真實萬善嚴此慈悲。大經
T34n1718_p0072a21║云。慈若具足十力無畏。名如來慈。慈中行
T34n1718_p0072a22║布施等(云云)。寶繩交絡者。譬四弘誓堅固大
T34n1718_p0072a23║慈心也。垂諸花纓者。譬四攝神通等悅動
T34n1718_p0072a24║眾生也。亦譬七覺妙鬘也。重敷綩綖者。譬
T34n1718_p0072a25║觀練熏修一切諸禪重沓柔軟也。安置丹枕
T34n1718_p0072a26║者。車若駕運隨所到處須此支昂。譬即動
T34n1718_p0072a27║而靜即靜而動。若車內枕者休息身首。譬
T34n1718_p0072a28║一行三昧息一切智一切行也。丹即【CL119n1491_p0076b01】赤光。
T34n1718_p0072a29║譬無分別法也。駕以白牛者。譬無漏般若
T34n1718_p0072b01║能導諦緣度一切萬行到薩婆若。白是色本。
T34n1718_p0072b02║即與本淨無漏相應。體具萬德如膚充。煩
T34n1718_p0072b03║惱不染如色潔。又四念處為白牛。四正勤
T34n1718_p0072b04║中二世善滿如膚充。二世惡盡如色潔。四如
T34n1718_p0072b05║意足稱行者心。如形體姝好。筋譬五根住
T34n1718_p0072b06║立能生義也。力譬五力摧伏幹用義也。行
T34n1718_p0072b07║步平正以譬定慧均等。又譬七覺調平。其疾
T34n1718_p0072b08║如風者。八正道中行。速疾到薩婆若。僕從
T34n1718_p0072b09║者。譬方便波羅蜜能屈曲隨人給侍使令。眾
T34n1718_p0072b10║魔外道二乘小行。皆隨方便智用故。淨名
T34n1718_p0072b11║云。皆吾侍也。又果地神通運役隨意。即僕從
T34n1718_p0072b12║也。次所以者何下。釋有車之由者。由財富
T34n1718_p0072b13║藏溢。譬果地福慧圓滿。名財富無量庫藏充
T34n1718_p0072b14║溢。行藏理藏。一切法趣檀尸忍等。是趣不
T34n1718_p0072b15║過者。是約行為如【CL119n1491_p0077a01】來藏。一切法趣陰入界
T34n1718_p0072b16║根塵等。是趣不過。即是約理明如來藏。自
T34n1718_p0072b17║行此行理名充。化他名溢。實智滿名充。
T34n1718_p0072b18║權智用名溢。入中道名充。雙照故名溢。
T34n1718_p0072b19║非但藏多又皆充溢。何法不是摩訶衍。故
T34n1718_p0072b20║大乘無量也。而作是念下。即是廣明心等。文
T34n1718_p0072b21║為二。一廣心等。二釋。廣心等者。財富無量
T34n1718_p0072b22║是子無偏。是故心等。若富而非子。是子而
T34n1718_p0072b23║貧則不得等。今七寶大車其數無量。若教若
T34n1718_p0072b24║行皆摩訶衍。即財多也。各各與之不宜差別
T34n1718_p0072b25║者。不移本習而示真實。如身子。於智慧
T34n1718_p0072b26║開佛知見。具一切佛法。目連於禪定開佛
T34n1718_p0072b27║知見。具一切佛法。餘人例爾。又方等般若。
T34n1718_p0072b28║念處正勤根力覺道。種種異名皆開示實相。
T34n1718_p0072b29║歷一切法亦復如是。故言無量也。所以者
T34n1718_p0072c01║何以我下。是釋兩等。初釋財多。尚周一國
T34n1718_p0072c02║況復諸子。譬【CL119n1491_p0077b01】大圓因遍該善惡況佛知見
T34n1718_p0072c03║耶。次釋子等者非子尚充況是子耶。譬佛
T34n1718_p0072c04║無緣者尚度況有緣子耶。尋文可解。從是
T34n1718_p0072c05║時諸子各乘大車下。第四適願歡喜。譬上受
T34n1718_p0072c06║行悟入。本求羊鹿水牛期出分段。今得白
T34n1718_p0072c07║牛盡於變易。過本所望豈不歡喜。從於意
T34n1718_p0072c08║云何下。第四不虛譬。譬法王不妄。一問二答
T34n1718_p0072c09║三述歎。問如文。舍利弗言下。第二答為二。
T34n1718_p0072c10║一免難不虛。亦名以重奪輕不虛。二不乖本
T34n1718_p0072c11║心不虛。亦云過本望不虛。各為三。謂標章解
T34n1718_p0072c12║釋況結。標免難如文。何以故下。第二釋者。
T34n1718_p0072c13║命重身輕全身免火。已得大寶濟于重命。
T34n1718_p0072c14║豈應有虛。結免八苦之火全五分之身已
T34n1718_p0072c15║是大寶。況二萬佛所大乘慧命圓因成就佛
T34n1718_p0072c16║知見開寧是虛妄。次世尊若是下。第二不乖
T34n1718_p0072c17║本心。初標不乖本心章。本知無三意【CL119n1491_p0078a01】令不
T34n1718_p0072c18║謗。不謗者已不乖本心。釋云。本知無小。
T34n1718_p0072c19║意令不毀墮惡。既無毀因不墮惡果。不
T34n1718_p0072c20║與小車不乖本意。結云。自知財富無量。
T34n1718_p0072c21║欲饒益其子。與一大車過本所望是故不
T34n1718_p0072c22║虛。結前章云方便救濟。似譬斷德神通
T34n1718_p0072c23║之力。結後章云財富無量。似譬智德辯說
T34n1718_p0072c24║之力。前是子等故不虛。後是財等故不虛。
T34n1718_p0072c25║佛告舍利下。第三歎述。有二善哉者。述其
T34n1718_p0072c26║二不虛也。　問。佛何不自說不虛。　答。佛許三
T34n1718_p0072c27║與一自說為難。身子說不虛取信為易。舍
T34n1718_p0072c28║利弗如來亦復下。第二合譬。光宅開十譬。但
T34n1718_p0072c29║合七不合三。七中正合五。兼第五第八。不
T34n1718_p0073a01║合第七第九。故知十譬繁而不會。今合總
T34n1718_p0073a02║別二譬。總中有六。今文皆合小不次第。今
T34n1718_p0073a03║初第一合上第一。上長者名行位號德業。合
T34n1718_p0073a04║云如來亦復如是。先合位號。如來無量【CL119n1491_p0078b01】德
T34n1718_p0073a05║號。略舉十義如上說。一切世間。將處所以
T34n1718_p0073a06║定名行。上云國邑聚落。合直云一切世間。
T34n1718_p0073a07║通指同居有餘自體。皆是妙色妙心果報之
T34n1718_p0073a08║處。如來遍應三處。即一切世間。合上國邑
T34n1718_p0073a09║聚落也。於諸怖畏下。合上歎內外德。內是
T34n1718_p0073a10║年高衰邁。識達則多。譬如來智斷。於諸怖畏
T34n1718_p0073a11║無明永盡。合上衰邁顯斷德也。成就無量
T34n1718_p0073a12║知見。合其年高顯智德也。力無畏等。合上
T34n1718_p0073a13║外德財富無量也。神力者。深修禪定能得
T34n1718_p0073a14║神通。合上田也。智慧力。智必照境。如身
T34n1718_p0073a15║之託處。合上宅也。具足方便波羅蜜。合上
T34n1718_p0073a16║諸僕從也。從大慈大悲下。第二合上第四。
T34n1718_p0073a17║慈悲是施化之本。一切是五道。恒為慈悲所
T34n1718_p0073a18║被。合上五百人。也。而生三界火宅下。第三
T34n1718_p0073a19║合上第二其家也。為度眾生下。第四合上
T34n1718_p0073a20║第六。眾生有緣親者前度。合上【CL119n1491_p0079a01】三十子也。
T34n1718_p0073a21║生老病死等下。第五合上第五炊然火起譬
T34n1718_p0073a22║也。教化令得三菩提下。第六合上第三。教能
T34n1718_p0073a23║詮理尋理起行即得菩提。故知教理共用。
T34n1718_p0073a24║合上唯有一門譬也。若講說令前後可解。
T34n1718_p0073a25║一一須提方便品譬本來勘捒之。後去例
T34n1718_p0073a26║爾。從見諸眾生下。第二合別譬。別譬有四。
T34n1718_p0073a27║今合第一見火譬。譬有三意。其文有四合亦
T34n1718_p0073a28║四。但譬中驚怖在前。諸子戀著戲處在後。
T34n1718_p0073a29║合中不覺不驚在前。拔苦與樂在後。互現
T34n1718_p0073b01║辨其不定耳。今以一見字。第一合上第一
T34n1718_p0073b02║能見之眼。即是如來寂照智眼能見也。諸眾
T34n1718_p0073b03║生為生老下。第二合上第二所見之火從四
T34n1718_p0073b04║面起。此中明八苦為火。四苦如文。貪著追
T34n1718_p0073b05║求求不得苦。後受地獄天上人間。是五陰苦。
T34n1718_p0073b06║愛離怨會如文。此之八苦。從四倒四面起
T34n1718_p0073b07║也。從眾生沒【CL119n1491_p0079b01】在其中下。第三合上第四所
T34n1718_p0073b08║見火譬諸子不覺不知等也。不觀苦集故
T34n1718_p0073b09║不厭。不觀道滅故不求解脫。雖遭大苦不
T34n1718_p0073b10║以為患。合上心不厭患無求出意也。從佛
T34n1718_p0073b11║見此已便作是念下。第四合上第三起驚
T34n1718_p0073b12║怖。我雖能於此所燒之門安隱得出意也。應
T34n1718_p0073b13║拔其苦難者。即大悲之力。與無量樂者。即
T34n1718_p0073b14║大慈之力也。從如來復作是念下。合第二
T34n1718_p0073b15║捨几用車譬。上譬有勸誡。今但合勸不合
T34n1718_p0073b16║誡。法說中亦勸善不明誡惡。故勸修為正。
T34n1718_p0073b17║誡惡是傍。亦是勸善即誡惡。誡惡即勸善。今
T34n1718_p0073b18║合勸善。即知合誡惡也。上勸文有三。謂擬
T34n1718_p0073b19║宜無機息化。擬宜有身手衣裓等。但以神力
T34n1718_p0073b20║者。合上身力及智慧力者。合上手力也。讚
T34n1718_p0073b21║如來知見合衣裓也。力無所畏合几案也。
T34n1718_p0073b22║若佛初出即用此擬眾生。不能以此得度
T34n1718_p0073b23║也。【CL119n1491_p0080a01】所以者何下。釋不得度。合上第二子不
T34n1718_p0073b24║受勸譬。正由五濁障重未免生死等火。大
T34n1718_p0073b25║乘微妙不能得入。故言何由能解佛之智
T34n1718_p0073b26║慧。此一句即合上唯有一門而復狹小。小故
T34n1718_p0073b27║不能解智。不解智慧者。即是行為門意
T34n1718_p0073b28║也。如彼長者雖復身手有力而不用之。合上
T34n1718_p0073b29║第三放捨善誘無機息化。或當墮落為火所
T34n1718_p0073c01║燒也。此文無放捨語譬及譬本。息化意甚
T34n1718_p0073c02║分明也。息化文為二。先牒前後三譬。次正
T34n1718_p0073c03║合息化。牒前一譬正帖合息化。牒後兩譬
T34n1718_p0073c04║傍成息化也。雖復身手有力而不用之。此
T34n1718_p0073c05║牒前身手救子不得譬。以合息化。如來亦
T34n1718_p0073c06║寢大化也。但以殷勤下。牒施三之譬也。就
T34n1718_p0073c07║然後各與下。牒第三等賜大車譬也。如來
T34n1718_p0073c08║亦復如是下。十六字正合第三息化也。從
T34n1718_p0073c09║但以智慧方便下。合用車救得譬。上【CL119n1491_p0080b01】文有
T34n1718_p0073c10║四。此中亦四。但以智慧下。合第一擬宜三
T34n1718_p0073c11║車也。為說三乘下。合上第二知子先心也。
T34n1718_p0073c12║而作是言下。合上第三歎三車希有。上有勸
T34n1718_p0073c13║示證今亦具合。但不次第。第一合上第二。
T34n1718_p0073c14║汝等莫得樂住三界下。是示其盡無生處也。
T34n1718_p0073c15║三界是示苦諦。勿貪麤弊乃至生愛等。示其
T34n1718_p0073c16║集諦。速出三界示其滅道。滅道即是示其三
T34n1718_p0073c17║界外有智斷三乘之果。故令速出三界當
T34n1718_p0073c18║得三乘。三乘正取道滅為體也。我今為汝
T34n1718_p0073c19║保任此事終不虛者。是第二合上第三必與
T34n1718_p0073c20║證得不虛也。復作是言汝等當知下。第三
T34n1718_p0073c21║合上第一歎希有。如此三乘是諸佛方便。引
T34n1718_p0073c22║物儀式故眾聖所稱。得無生智為自在。得
T34n1718_p0073c23║盡智為無繁。我生已盡不受後有。名無所
T34n1718_p0073c24║依。所作已辦梵行已立。名無所求也。從若
T34n1718_p0073c25║有眾生內有智性【CL119n1491_p0081a01】下。合第四適子所願譬上
T34n1718_p0073c26║有真似等四位。今合亦四。但上總今別。三乘
T34n1718_p0073c27║各為四。皆引上譬來帖合也。內有智性者。
T34n1718_p0073c28║宿習三乘樂欲。成三乘智性。故佛施三乘之
T34n1718_p0073c29║教也。內有智乃至從佛聞法信受。合上聞父
T34n1718_p0074a01║所說玩好之物適其願故。合上聞慧也。殷勤
T34n1718_p0074a02║合上心各勇銳思慧也。精進合上第二推
T34n1718_p0074a03║排。推是推理排是排惡。惡去故精理明故
T34n1718_p0074a04║進。合上修慧也。欲速出下。合上第三競共
T34n1718_p0074a05║馳走也。是名聲聞乘。合上第四爭出火宅。
T34n1718_p0074a06║三乘修行。皆有此四。而辟支佛求自然慧者。
T34n1718_p0074a07║辟支是法行人。從他聞法少。自推義多故
T34n1718_p0074a08║取譬鹿。鹿不依人。自然者。從十二緣門
T34n1718_p0074a09║入。此門本自有之。非佛天人所作。名自然
T34n1718_p0074a10║慧不從他聞。復名自然慧也。菩薩稱一切
T34n1718_p0074a11║智者。不同二乘乃是佛智。菩薩望此修
T34n1718_p0074a12║因。即【CL119n1491_p0081b01】是大乘兼運之意也。如彼長者見諸子
T34n1718_p0074a13║等安隱得出下。合第三等賜大車譬。上文有
T34n1718_p0074a14║四。一免難。二索車。三等賜。四歡喜。今略不
T34n1718_p0074a15║合第二第四也。但合免難義兼索車。合
T34n1718_p0074a16║等賜義兼歡喜。今雙牒免難賜車二譬。然
T34n1718_p0074a17║後雙合二譬。如彼長者下。牒免難。自惟財
T34n1718_p0074a18║富下。牒等賜。如來亦復如是下。合免難。門
T34n1718_p0074a19║有三義。入義。出義。別義。若三界為宅五陰
T34n1718_p0074a20║為舍。由迷色心而入色心即是入宅。生死
T34n1718_p0074a21║之門。若作出者。是乘從三界出。即是稟佛
T34n1718_p0074a22║通教下所詮為門。若別義者。即是稟別教
T34n1718_p0074a23║下所詮為門也。今言佛教門者。正是藏通
T34n1718_p0074a24║二教。教下之理共為門。得出三界而免難
T34n1718_p0074a25║也。如來爾時便作是念下。合等賜也。上等
T34n1718_p0074a26║賜。先列二章門。二廣說。三釋出。今合闕略。
T34n1718_p0074a27║文小不次第。如來爾時便作是念我有無【CL119n1491_p0082a01】量
T34n1718_p0074a28║智慧力下。第一合上第四釋有車之由。上
T34n1718_p0074a29║云財富無量庫藏充溢也。是諸眾生皆是我
T34n1718_p0074b01║子下。第二合上第五廣等心。上云我財物
T34n1718_p0074b02║無極不應以下劣小車也。不令有人獨得滅
T34n1718_p0074b03║度。皆以如來滅度而滅度之。豈非合等心
T34n1718_p0074b04║義。是諸眾生脫三界下。第三合上第一等心
T34n1718_p0074b05║章門。上云各賜諸子等也。諸佛禪定解脫
T34n1718_p0074b06║等下。第四合上第二標車章門。皆是一相一
T34n1718_p0074b07║種下。第五合上第三正廣大車。通合上高
T34n1718_p0074b08║廣乃至僕從等。一相是實相。即法身。一種是
T34n1718_p0074b09║種智。般若能生淨妙之樂。樂即無苦名為解
T34n1718_p0074b10║脫。三德高廣具足莊嚴收羅眾德。名摩訶
T34n1718_p0074b11║衍。合上大車譬也。如彼長者以三車下。合
T34n1718_p0074b12║第四不虛譬。上答有二。一全身命。二不乖本
T34n1718_p0074b13║心。各有三別。今但合不乖本心兼得全身。
T34n1718_p0074b14║何者佛意本為除【CL119n1491_p0082b01】其五濁。五濁既盡大善自
T34n1718_p0074b15║全。上不乖心有三。一標次釋三況。今但合
T34n1718_p0074b16║釋合況也。初牒三車誘引。後與大車譬。次
T34n1718_p0074b17║合如來初說三乘誘導然後但以大乘。此
T34n1718_p0074b18║合解釋不乖本心。上云先作是意我以方便
T34n1718_p0074b19║令子得出也。何以故下。合上第三況出不
T34n1718_p0074b20║虛。即是長者自知財富無量。欲饒益諸子。
T34n1718_p0074b21║故許三與一。非是虛也。此釋小異於前。前
T34n1718_p0074b22║意為令諸子得出意不在三。既出不與亦
T34n1718_p0074b23║非虛妄。今明如來出世。本欲說大但為小
T34n1718_p0074b24║智樂著三界。故以方便誘引既已。得出還
T34n1718_p0074b25║與大乘即稱本心。故言能與眾生大乘之
T34n1718_p0074b26║法但不盡能受也。若華嚴中能受。即為與大
T34n1718_p0074b27║不俟開一為三。不能受者。以方便力於
T34n1718_p0074b28║一佛乘分別說三。三由眾生非佛本意。故
T34n1718_p0074b29║用此釋成不乖本心不虛也。
T34n1718_p0074c01║【CL119n1491_p0083a01】【○】【○】妙法蓮華經文句卷第五下【○】【○】【○】【○】【○】【○】【○】【○】【○】【○】【○】【○】【CL119n1491_p0083b01】
