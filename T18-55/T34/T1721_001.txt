T34n1721_p0451a01║
T34n1721_p0451a02║　　No. 1721 [cf. No. 262]
T34n1721_p0451a03║法華義疏卷第一
T34n1721_p0451a04║
T34n1721_p0451a05║　　序品第一
T34n1721_p0451a06║將欲入文前明三義。一部類不同。二品次差
T34n1721_p0451a07║別。三科經分齊。部類不同者略為七例。一者
T34n1721_p0451a08║一會之經用為一部如十地等經。二者多會
T34n1721_p0451a09║共為一部如華嚴之類。三者經之初分用為
T34n1721_p0451a10║一部如六卷泥洹經。四者具足二分以為一
T34n1721_p0451a11║部如大般涅槃。五者略本以為一部如小品
T34n1721_p0451a12║經等。六者廣本以為一部如大品之流。七者
T34n1721_p0451a13║一品以為一部如觀世音之例。今此法華於
T34n1721_p0451a14║七種中是具足本。若依梵文應是略說有六
T34n1721_p0451a15║千偈也。二論品次差別者又開五義。一生起
T34n1721_p0451a16║次第。二明具義多小。三論品前後。四明品
T34n1721_p0451a17║有無。五別釋序品。生起次第者大明次第
T34n1721_p0451a18║凡有二門。一根緣次第。謂適機而說。二義
T34n1721_p0451a19║理次第。依義次相生。然佛說經雖具有二
T34n1721_p0451a20║門多依根緣次第。弟子造論又具二門多依
T34n1721_p0451a21║義理次第。今二十八品相生次第者。夫至人
T34n1721_p0451a22║說法必有由籍故初明序品由序已竟正宗宜
T34n1721_p0451a23║開。將顯一乘為真實故。前開三乘為方便故
T34n1721_p0451a24║次明方便品。上根之徒聞前法說即便領悟。
T34n1721_p0451a25║中根之者未能忘言會法。可以虛心待譬故。
T34n1721_p0451a26║次明譬喻品稟前法說餐後譬喻。又同領解
T34n1721_p0451a27║故有信解品。印其所解為實重興譬述成
T34n1721_p0451a28║故有藥草喻品。領解於前述成於後當果可
T34n1721_p0451a29║期堪為授記故有授記品。自前已來中上根
T34n1721_p0451b01║人皆已受悟。下根之流猶未領解故說過去
T34n1721_p0451b02║結緣之始現在化城之喻故有化城喻品。下
T34n1721_p0451b03║根之人聞上二周之說及後宿世因緣便得領
T34n1721_p0451b04║解堪與授記故有五百弟子受記品。顯名之
T34n1721_p0451b05║眾既解密行之流又悟故有授學無學人記
T34n1721_p0451b06║品。三說已周三根齊悟復欲以斯法異世同
T34n1721_p0451b07║聞故歎法美人令弘大道故有法師品。欲證
T34n1721_p0451b08║前三說不虛復欲開法身果德故有見寶塔
T34n1721_p0451b09║品。法師寶塔雖歎人證法未若親由達多自
T34n1721_p0451b10║致成佛。舉此證驗勸物弘經故有提婆達多
T34n1721_p0451b11║品。上來三品美人讚法以勸弘經。菩薩聲聞
T34n1721_p0451b12║受命宣持故有持品。既於惡世欲弘善道多
T34n1721_p0451b13║諸苦難。故辨弘經之方令安住四行身心快
T34n1721_p0451b14║樂故有安樂行品。四行因成妙果宜顯。仍有
T34n1721_p0451b15║涌出菩薩開遠壽之緣故有涌出品。開發之
T34n1721_p0451b16║緣已彰壽量正宗宜顯次明壽量品。聞說壽
T34n1721_p0451b17║量得十二種益今廣分別之故有分別功德
T34n1721_p0451b18║品。從初以來竟分別功德品明二權二實。多
T34n1721_p0451b19║逆耳違心。若能隨喜其福無量故有隨喜品。
T34n1721_p0451b20║弟子隨喜福已無邊法師宣持六根清淨故有
T34n1721_p0451b21║法師功德品。雖唱五種法師獲六千功德今
T34n1721_p0451b22║引過去親證顯得不虛兼明上品功德故有常
T34n1721_p0451b23║不輕菩薩品。自前諸品歎法美人其義已顯。
T34n1721_p0451b24║十方諸佛見二世眾生信持此經心生歡喜。
T34n1721_p0451b25║現七種神力故有神力品。大明流通凡有二
T34n1721_p0451b26║分。一者讚歎二者付囑。讚歎竟前今次付屬
T34n1721_p0451b27║故有囑累品。藥王稟經親蒙利益捨身命財報
T34n1721_p0451b28║恩供養以為受命宣通模軌。今說此本緣利
T34n1721_p0451b29║益時會故有藥王本事品。藥王雖報恩供養
T34n1721_p0451c01║猶未辨宣通此法。故召彼妙音明分身六趣
T34n1721_p0451c02║為物弘經故有妙音菩薩品。眾生雖欲持經
T34n1721_p0451c03║多諸留難必須普示諸門大悲救拔故次辨觀
T34n1721_p0451c04║世音品。已明觀世音之人救難次說神咒之
T34n1721_p0451c05║法護持故有陀羅尼品。為物弘經蓋是眾生
T34n1721_p0451c06║真善知識故次說妙莊嚴王本事品。修行一
T34n1721_p0451c07║乘即是行普賢行。是故普賢遠方來獎勸發
T34n1721_p0451c08║起故有普賢菩薩勸發品也。次第二明具義
T34n1721_p0451c09║多少門者。品雖二十八得名有三。一者以一
T34n1721_p0451c10║義得名二者以二義受稱三者以三義為目。
T34n1721_p0451c11║一義得名者略明四種。一者從法受名如方
T34n1721_p0451c12║便品等。二者從譬為目如譬喻品等。三者從
T34n1721_p0451c13║人受稱如提婆達多品等。四從事為目如涌
T34n1721_p0451c14║出品等。二義立名者或人法雙舉如觀世音
T34n1721_p0451c15║普門品等。或能所合為目如見寶塔品等。三
T34n1721_p0451c16║義立名者如五百弟子受記品。五百是數名。
T34n1721_p0451c17║弟子是其人稱。受記是其法目。　問。品名為
T34n1721_p0451c18║是佛說為是集經者安為後人所製。　答。具有
T34n1721_p0451c19║三義。一者若經文內標於品名如云聞是藥
T34n1721_p0451c20║王本事品功德無量蓋是佛說。二者若標於
T34n1721_p0451c21║品名置在文初蓋是集法藏人取佛語意故製
T34n1721_p0451c22║品名。三者如大品等九十章經無有品名悉
T34n1721_p0451c23║是後人所製故。叡法師大品序述什公語云。
T34n1721_p0451c24║大品經但有三品。謂序品魔事品阿鞞跋致
T34n1721_p0451c25║品。以品非佛說故略去其二唯留序品。故
T34n1721_p0451c26║知非佛說後人製之也。第三論品前後者諸
T34n1721_p0451c27║經囑累品多在經末。至如此經安神力品後
T34n1721_p0451c28║者依於梵本及法華論。又即此秦地新翻法
T34n1721_p0451c29║華並安囑累品在於經末。今明羅什善解秦
T34n1721_p0452a01║言妙得經旨。安囑累品在神力品後必有深
T34n1721_p0452a02║致。所以然者若囑累品在經末者則至說經
T34n1721_p0452a03║竟始令分身各還本國。若爾至說經竟猶是
T34n1721_p0452a04║淨土。妙音來時何事被誡於此國土勿生下
T34n1721_p0452a05║劣想耶。又下方大士既普禮分身。東土上人
T34n1721_p0452a06║不應獨接足多寶。觀音奉珠又不應但為二
T34n1721_p0452a07║分。以此推之知囑累品不在經末。安神力品
T34n1721_p0452a08║後者大明一乘凡有二種。一諸佛所乘二菩
T34n1721_p0452a09║薩所乘。故十二門論云諸佛大人之所乘故
T34n1721_p0452a10║名為大。又觀音彌勒諸大士等之所乘故故
T34n1721_p0452a11║名為大。自從經初至神力品明諸佛所乘之
T34n1721_p0452a12║法。分身諸佛為開壽量故來。遠壽既彰各歸
T34n1721_p0452a13║本國則土還復穢。此一章義訖所以付屬。從
T34n1721_p0452a14║藥王品竟普賢勸發品明菩薩之所乘。因果
T34n1721_p0452a15║兩乘既圓眾便散席。為此因緣故安囑累品
T34n1721_p0452a16║在藥王品前。又囑累一品既明付屬。藥王等
T34n1721_p0452a17║品即是受命弘經。以此推之不應在經後也。
T34n1721_p0452a18║第四論品有無者羅什翻經但有二十七品。
T34n1721_p0452a19║後更有提婆達多品者釋道慧宋齊錄云。上
T34n1721_p0452a20║定林寺釋法獻於于闐國得此一品。瓦官寺
T34n1721_p0452a21║沙門釋法意以齊永明八年十二月譯出為提
T34n1721_p0452a22║婆達多品經。未安法華內。梁末有西天竺
T34n1721_p0452a23║優禪尼國人名婆羅末陀此云真諦。又翻出
T34n1721_p0452a24║此品始安見寶塔品後也。　問。竺法護翻正法
T34n1721_p0452a25║華經見寶塔品後有提婆達事。羅什何故不
T34n1721_p0452a26║翻譯之。　答。事又難明今且以三義往釋。一者
T34n1721_p0452a27║外國傳云。流沙以西多有此品流沙以東多
T34n1721_p0452a28║無此品。所以然者小乘之流皆謂。諸方等
T34n1721_p0452a29║經並是調達所作。是以諸國或有闕之。羅
T34n1721_p0452b01║什既在龜茲國不見此品故不翻之。二者羅
T34n1721_p0452b02║什譯經觀察機情每多存略。若具翻智度論
T34n1721_p0452b03║則十倍於此。恐難尋求故略為百卷也。如
T34n1721_p0452b04║翻百論無益此土故但存略有五十偈。故正
T34n1721_p0452b05║法華經凡有十卷刪彼煩文略為七軸。三
T34n1721_p0452b06║者見寶塔品命持而持品應命言勢相接。而
T34n1721_p0452b07║忽間以提婆達多則文似非。次恐末世多惑
T34n1721_p0452b08║所以刪之也。第五別釋序品。序者漸也。假
T34n1721_p0452b09║時託處動地雨華為正說由漸故名為序。又
T34n1721_p0452b10║序者次也。初明緣起後辨正經蓋是義之次
T34n1721_p0452b11║第。又言序者謂祥序也。經首列事祥序可
T34n1721_p0452b12║觀之也。又言序者舒也。欲顯事義舒廣故
T34n1721_p0452b13║云序也。品者外國名跋渠此稱為品。品云
T34n1721_p0452b14║品別。以二十八章明義各異故稱為別。二
T34n1721_p0452b15║者品類。以其明義各有部類故也。第三明
T34n1721_p0452b16║章段不同。　問。尋天竺之與震旦著筆之與口
T34n1721_p0452b17║傳。敷經講論者不出二種。一者科章門二者
T34n1721_p0452b18║直解釋。如天親解涅槃有七分。龍樹釋般
T34n1721_p0452b19║若無章門。蓋是天竺論師開不開之二類也。
T34n1721_p0452b20║河西製涅槃疏開為五門道融講新法華類為
T34n1721_p0452b21║九轍。至如集解淨名之說撰注法華之文但
T34n1721_p0452b22║拆其玄微。又不豫科起盡。蓋是震旦諸師開
T34n1721_p0452b23║不開兩義也。今所釋者其義云何。　答。夫適化
T34n1721_p0452b24║無方陶誘非一。考聖心以息患為主統教意
T34n1721_p0452b25║以開道為宗。若因開以取悟則聖教為之開。
T34n1721_p0452b26║若由合而受道則聖教為之合。如其兩曉並
T34n1721_p0452b27║為甘露必也。雙迷俱成毒藥。若然者豈可偏
T34n1721_p0452b28║守一逕。以應壅九逵者哉。　問。有人言經無
T34n1721_p0452c01║大小例開三段。序正流通。是事云何。　答。領
T34n1721_p0452c02║向圓通之論開道息患之言足知眾途是非。
T34n1721_p0452c03║寧問三段之得失耶。必苟執三章過則多矣。
T34n1721_p0452c04║而郡生因初分以取悟則初分為正。籍後章
T34n1721_p0452c05║以受道則後章非傍。何得言初後是非正經
T34n1721_p0452c06║中段乃為宗極。將非秉執規矩局釋大方耶。
T34n1721_p0452c07║問。初段入定放光雨華動地將為正說之由漸
T34n1721_p0452c08║何名為正經。　答。論云泥洹法寶入有多門經
T34n1721_p0452c09║稱受悟不同。佛事非一或籍音聲以改凡或
T34n1721_p0452c10║由默然以成聖。或因光明以出俗或假香飯
T34n1721_p0452c11║以入道。故三業無非利緣六塵皆為佛事。斯
T34n1721_p0452c12║乃先聖流於圓化而像末纏乎隘文未可然
T34n1721_p0452c13║也。河西道朗開此經為五門。所言五門者。一
T34n1721_p0452c14║從如是我聞竟序品序法華必轉之相。二從
T34n1721_p0452c15║方便品至法師品明法華體無二之法。三從
T34n1721_p0452c16║寶塔品竟壽量品明法華常住法身之果。四
T34n1721_p0452c17║從分別功德品至囑累品明修行法華所生
T34n1721_p0452c18║功德。五從藥王本事品訖經明流通法華之
T34n1721_p0452c19║方軌也。龍光法師開此經為二段。從初品竟
T34n1721_p0452c20║安樂行品十三品是開三顯一。次從涌出品
T34n1721_p0452c21║以下十四品是開近顯遠。於兩段中各開序
T34n1721_p0452c22║正流通三段合成六段也。印法師開此經凡
T34n1721_p0452c23║為四段。序品為序。從方便品竟安樂行品十
T34n1721_p0452c24║二品開三顯一明乘方便乘真實。從涌出品
T34n1721_p0452c25║至分別功德品彌勒說偈以前兩品半開近顯
T34n1721_p0452c26║遠明身方便身真實。從分別功德品竟經是
T34n1721_p0452c27║流通分也。彼雖云安樂行品前是因分。然見
T34n1721_p0452c28║寶塔品下有三品又是果宗之由漸。必須兩
T34n1721_p0452c29║向望之。何者由見寶塔品多寶助命覓通經
T34n1721_p0453a01║之人。故方有持品及安樂行品流通於因故
T34n1721_p0453a02║囑因分。次有涌出菩薩正為壽量之方序。由
T34n1721_p0453a03║前命故出。則前三品又有成說壽量之義。故
T34n1721_p0453a04║須兩向論之也。　問。眾師所說何者詣宗。　答。
T34n1721_p0453a05║若皆能開道適會根緣。眾說之中無非正宗
T34n1721_p0453a06║也。但推文考義三段最長。宜須用之。　問。初
T34n1721_p0453a07║辨三段有失。今何故用耶。　答。義門有二。一
T34n1721_p0453a08║通二別。通而為論。稟三皆悟則三皆正說。今
T34n1721_p0453a09║就別而為言故宜開三段。若具領通別意者
T34n1721_p0453a10║理則無傷。　問。立於三段有何義耶。　答。略明十
T34n1721_p0453a11║義。一者聖人說法必有詮序。深理化凡須驚
T34n1721_p0453a12║耳目。率爾而說不起敬情。故在經初須置序
T34n1721_p0453a13║也。既靜心信仰宜開宗授法。故次有正說
T34n1721_p0453a14║也。群生不窮大悲無限。欲以傳訓故末繼流
T34n1721_p0453a15║通。二者為對外道故明三分。外道云。但初
T34n1721_p0453a16║有吉中後無吉。以初吉故中後又吉。佛法
T34n1721_p0453a17║不爾。開為三分。而三分皆吉。故經言上語
T34n1721_p0453a18║又善中語又善後語又善。三者大智度論云。
T34n1721_p0453a19║諸佛有三時利益。一為菩薩時則過去世益
T34n1721_p0453a20║物。二得佛時即現在世益物。三滅度後未
T34n1721_p0453a21║來世益物。序正謂現在益物。流通即是未來
T34n1721_p0453a22║益物也。四者序說發其信心。正說生其智
T34n1721_p0453a23║慧。故大論云。佛法大海信為能入智為能度。
T34n1721_p0453a24║此二則是自行。次令流通所謂化他也。五者
T34n1721_p0453a25║又有二人。福慧深厚者值佛聞法故明序正。
T34n1721_p0453a26║福慧劣者但值經卷必須流通。故智度論常
T34n1721_p0453a27║啼品云。福慧厚者面從曇無竭聞說般若。福
T34n1721_p0453a28║慧薄者但值金牒般若。即其事也。六者光闡
T34n1721_p0453a29║如來正法凡有二種。一者燃燈二者傳燈。燃
T34n1721_p0453b01║燈即是序正。傳燈所謂流通也。七者三世諸
T34n1721_p0453b02║佛凡有二種。一受前佛付囑。二付囑後佛。序
T34n1721_p0453b03║正即是受前佛付囑。流通謂付囑後佛也。八
T34n1721_p0453b04║者唯有三分。一者前方便即是序說。二者
T34n1721_p0453b05║經體所謂正說。三者經用明流通說也。九者
T34n1721_p0453b06║又有三說。一說之由漸。二者正說。三者稱歎
T34n1721_p0453b07║稱歎即是流通也。十者根性有上中下。如來
T34n1721_p0453b08║說法又具三時也。初之一品名為序說。從
T34n1721_p0453b09║方便品去至分別功德品半格量偈來凡十五
T34n1721_p0453b10║品半名為正說。從格量偈後盡經十一品半
T34n1721_p0453b11║名為流通分也。　問。序分既名序品。正與流
T34n1721_p0453b12║通何故不名正說品流通品耶。　答。序品文少
T34n1721_p0453b13║又明義無雜故但名序品。正說文長而明義
T34n1721_p0453b14║廣故廢通名從別義受稱。流通又然。就此三
T34n1721_p0453b15║段各開兩章。序開二者一證信序二發起序。
T34n1721_p0453b16║證信令未來眾生於經生信。發起假諸靈異
T34n1721_p0453b17║發起正經利於現在。以化沾兩世故雙明二
T34n1721_p0453b18║序也。正說二者。始從方便終竟法師品明乘
T34n1721_p0453b19║方便乘真實。次從見寶塔竟分別功德格量
T34n1721_p0453b20║以來明身方便身真實。所以開此二者。乘謂
T34n1721_p0453b21║所乘之法。身謂能乘之人。具此二門乘義
T34n1721_p0453b22║乃足。　問。身方便身真實云何是人。　答。法華論
T34n1721_p0453b23║釋壽量明於三佛。而金光明經辨於三佛云三
T34n1721_p0453b24║身品。故知三身即是三佛。佛即是人也。　問。
T34n1721_p0453b25║乘權乘實以一乘為實餘二為權。身義云何。
T34n1721_p0453b26║答。三身之中又得法身為實應化為權。　問。以
T34n1721_p0453b27║法身為實赴感為應。但立一真一應者。乘
T34n1721_p0453b28║又得爾不。　答。以大乘為實小乘為權。又得一
T34n1721_p0453b29║權一實。但約今昔不同凡有三義。一者雙說。
T34n1721_p0453c01║二者雙覆。三者雙開。言雙說者。初成正覺
T34n1721_p0453c02║寂滅道場為諸菩薩雙明二義。如信解品。辨
T34n1721_p0453c03║於長者喻真實身。羅列寶物喻真實乘。即其
T34n1721_p0453c04║證也。次雙覆者。脫珍御服著弊垢衣。以身
T34n1721_p0453c05║方便覆身真實。隱於傍使更遣餘人。即是以
T34n1721_p0453c06║乘方便覆乘真實。謂雙覆也。三雙開者。明
T34n1721_p0453c07║昔三乘是方便。今一乘為真實。辨昔身是方
T34n1721_p0453c08║便今身為真實。謂雙開也。然乘之與身更無
T34n1721_p0453c09║二體。即一正觀隨宜說之。運用自在故名為
T34n1721_p0453c10║乘。體可執模故名為法。以法為身故稱法身。
T34n1721_p0453c11║流通二者。始從格量偈竟神力品謂讚歎流
T34n1721_p0453c12║通。次從囑累品竟於勸發品明付囑流通。所
T34n1721_p0453c13║以明此二者。將欲付囑使物弘宣。必須讚法
T34n1721_p0453c14║功深美人德重。物欣此利然後受命弘經。故
T34n1721_p0453c15║前明讚歎後辨付囑。今就釋證信序文凡有
T34n1721_p0453c16║二意。一總釋二別釋。總釋之中略為六門。一
T34n1721_p0453c17║序原由門。三世諸佛說十二部經皆有六事。
T34n1721_p0453c18║但要待侍者發問然後命使安之。如集法藏
T34n1721_p0453c19║經云。侍者阿難凡發四問。一問以誰為師。二
T34n1721_p0453c20║問依何行道。三問云何與惡人共住。四問
T34n1721_p0453c21║佛經初安何等語。如來答云。戒能訓誨可以
T34n1721_p0453c22║為師。四念處破倒依此行道。梵法默然
T34n1721_p0453c23║伏彼惡人。一切經初皆標六事。　問。何故但問
T34n1721_p0453c24║四事不多不少。　答。初明正行。次明正解。次
T34n1721_p0453c25║辨除障修行之緣。然此三門必依聖教。此四
T34n1721_p0453c26║攝事既周。故不得多少也。二定多少門者。諸
T34n1721_p0453c27║舊經師但明五事。此釋傷義無文故不用也。
T34n1721_p0453c28║今明凡有六事。一如是謂所聞之法。二我聞
T34n1721_p0453c29║謂能聞之人。三一時謂聞法有時。四辨佛即
T34n1721_p0454a01║是教主。五明聞法之處。六明與眾共聞。具
T34n1721_p0454a02║此六門義乃圓足。又如天親燈論偈云。前三
T34n1721_p0454a03║明弟子。後三證師說。一切修多羅法門皆如
T34n1721_p0454a04║是。故知六事出自誠文。前三明弟子者。如
T34n1721_p0454a05║是謂弟子之信。次句是弟子稱我。第三句明
T34n1721_p0454a06║聞法有時。從佛住以去既標於佛。故知後三
T34n1721_p0454a07║句證師說也。三序來意門者。立此六事凡有
T34n1721_p0454a08║三意。一為生信。如是即是信也。下之五句
T34n1721_p0454a09║為生信故。智度論云。說時方人令生信故。時
T34n1721_p0454a10║謂一時。方即住處。人謂阿難與佛及同聞眾。
T34n1721_p0454a11║故此三事攝前五門。以有時方人故所傳可
T34n1721_p0454a12║信。二者立此六事為簡外道。外道經初皆標
T34n1721_p0454a13║阿傴二字。如來教首六事貫。初三者為欲異
T34n1721_p0454a14║論。弟子造論歸敬三寶。如來之經六事在初
T34n1721_p0454a15║也。四者有無門者。當佛說經時具有六體。但
T34n1721_p0454a16║未立文將入泥洹命使安之。結集法藏始標
T34n1721_p0454a17║經首也。五具不具門者。餘經具足六事。但
T34n1721_p0454a18║金光明經略無同聞。至後當說也。六前後門
T34n1721_p0454a19║者。諸經多云如是我聞。以信是入佛法之
T34n1721_p0454a20║初故前標如是。欲證成信義故次云我聞。如
T34n1721_p0454a21║溫室經云我聞如是。此前標能信之人。然
T34n1721_p0454a22║後始得於經生信也。　問。佛說經時云何有六
T34n1721_p0454a23║事。　答。以物有信心方乃說法。故知有如是
T34n1721_p0454a24║佛說經時。即有侍者聞法時節教主住處同
T34n1721_p0454a25║聞。故知實有六事也。次別釋六事即為六
T34n1721_p0454a26║門。如是者注法華云。如是感應之端也。如以
T34n1721_p0454a27║順機受名。是以無非立稱。眾生以無非為感。
T34n1721_p0454a28║如來以順機為應。傳經人以名教出於感應
T34n1721_p0454a29║故云如是。又注無量義經云。至人說法但為
T34n1721_p0454b01║顯如。唯如為是故云如是也。瑤公云。如是
T34n1721_p0454b02║者將傳所聞之言於未聞。良由可信。今明所
T34n1721_p0454b03║傳之言言必至極也。善當其理不失機會名
T34n1721_p0454b04║為如是也。曇詵云。如是者無毀無譽之言也。
T34n1721_p0454b05║真諦三藏云。如是者離五種謗故云如是。言
T34n1721_p0454b06║五種謗者。一如言此經因果決定是有名增
T34n1721_p0454b07║益謗。二如言此經因果決定是無名損減謗。
T34n1721_p0454b08║三如言此經因果又有又無名相違謗。四如
T34n1721_p0454b09║言此經因果非有無名愚癡謗。五如言此經
T34n1721_p0454b10║因果非不有非不無名戲論謗。離此五種謗
T34n1721_p0454b11║故名為如是也。光宅云。如是者將傳所聞
T34n1721_p0454b12║前題舉一部也。如是一部經我親從佛聞。即
T34n1721_p0454b13║為我聞作哢胤也。梁武云。如是者如斯之
T34n1721_p0454b14║言是佛所說故云如是也。有人言。如是者有
T34n1721_p0454b15║三種。一就佛二就理三就阿難。言就佛者。三
T34n1721_p0454b16║世諸佛所說不異故名之為如。以同說故名
T34n1721_p0454b17║之為是。諸佛同說是故可信也。言就理者。諸
T34n1721_p0454b18║法實相古今不異故名為如。如理而說故名
T34n1721_p0454b19║為是。既是理之言不增不減決定可信故稱
T34n1721_p0454b20║如是也。言就阿難釋者。以阿難望佛教所傳
T34n1721_p0454b21║不異本故曰如也。望理者即有所說無非曰
T34n1721_p0454b22║是也。有人言。如是者文如理是。兩物相似
T34n1721_p0454b23║曰如。一物無非曰是。以文能詮於理相似曰
T34n1721_p0454b24║如。理則至當無非稱是也。今云如是者智度
T34n1721_p0454b25║論。　問。云。一切經初何故稱如是。　答。佛法大海
T34n1721_p0454b26║信為能入智為能度。如是者即是信也。以信
T34n1721_p0454b27║故言如是。若不信即言不如是。所以佛經初
T34n1721_p0454b28║標如是也。　問。如之與是何異。　答。如名如實
T34n1721_p0454b29║不虛。是謂至當無非為義。以信佛法如實不
T34n1721_p0454c01║虛非邪是正故。故信稱如是也。　問。如是為據
T34n1721_p0454c02║信體為因信相。　答。如是名為信相非信體也。
T34n1721_p0454c03║以外發言稱此事如是。即表內心有誠信。故
T34n1721_p0454c04║論云。如是者是信相也。　問。如是為據能信為
T34n1721_p0454c05║因所信。　答。論云。佛法大海信為能入。即知佛
T34n1721_p0454c06║法為所入。故知是據能信也。若言此事如是。
T34n1721_p0454c07║則此事屬於所信。則如是言具含能所。　問。如
T34n1721_p0454c08║是為是通信為是別信。　答。信佛法之正即不
T34n1721_p0454c09║信外道之邪。蓋是分邪正之始。樹眾德之基。
T34n1721_p0454c10║屬通信也。然經有大小教有權實。信大之信
T34n1721_p0454c11║非信小之信。即是別信也。　問。為明阿難信為
T34n1721_p0454c12║明餘人信。　答。有信心者即入佛法。蓋是通勸
T34n1721_p0454c13║一切信受。非局在阿難也。　問。何人能信一乘。
T34n1721_p0454c14║答。有六種人不能生信。一者起愛眾生深著
T34n1721_p0454c15║世樂不能信受。二者起見之流自是非他又
T34n1721_p0454c16║不生信。三者求二乘之人執魚目為真珠投
T34n1721_p0454c17║夜光而按劍。故外國大小乘人分河飲水。故
T34n1721_p0454c18║說一乘不生信受。四者謂法華教猶是無常。
T34n1721_p0454c19║聞說常住不生信受。五者謂於此經覆相明
T34n1721_p0454c20║常。聞顯了說常不生信受。六者謂此經顯了
T34n1721_p0454c21║明常執成常見。聞說寂滅之道非常非無常
T34n1721_p0454c22║又不生信。故見塔品云。手把虛空不足為難。
T34n1721_p0454c23║信受書持乃稱不易。斯言驗矣。今若離上過
T34n1721_p0454c24║失心無所依。乃能信受也。我聞者。如是一句
T34n1721_p0454c25║謂所生信果。此下五事謂能生信因。以阿難
T34n1721_p0454c26║見三譏嫌具八功德。親侍如來二十餘載。傳
T34n1721_p0454c27║於佛語物必信之。故是生信因也。　問。阿難
T34n1721_p0454c28║是佛得道夜半生。年二十五方乃侍佛。則知
T34n1721_p0454c29║前二十五年所說阿難不聞。後二十五年所
T34n1721_p0455a01║說悉皆得聞。後二十五年凡有三類。一者得
T34n1721_p0455a02║聞。如聞法華經等。二者不聞。如涅槃經等。
T34n1721_p0455a03║三者亦聞不聞。如淨名一經。凡有四會。菴園
T34n1721_p0455a04║二會阿難得聞。毘耶兩集阿難不聞。以何義
T34n1721_p0455a05║故一代之經皆稱我聞耶。　答。今引二經據本
T34n1721_p0455a06║跡通之。一涅槃經據本而釋。阿難多聞士。自
T34n1721_p0455a07║然能解了是常及無常。既自然解亦自然得
T34n1721_p0455a08║聞。二依報恩經據跡而解。佛重而說方乃得
T34n1721_p0455a09║聞。　問。阿難依何德何三昧能持佛經。　答。釋道
T34n1721_p0455a10║安云。十二遊經云。阿難得佛意三昧之所傳
T34n1721_p0455a11║也。金剛華經云。阿難得法性覺三昧之所傳
T34n1721_p0455a12║也。　問。實是耳聞。何故稱我聞。　答。凡有七義故
T34n1721_p0455a13║稱我聞。一者佛命令稱我聞。今順佛敕故云
T34n1721_p0455a14║我聞也。二者集法藏時迦葉問阿難。佛在何
T34n1721_p0455a15║處最初說法。阿難以答僧眾稱如是我聞。三
T34n1721_p0455a16║者以人傳法證信故稱我聞。所以云說時方
T34n1721_p0455a17║人令生信也。四者阿難聞佛所說發生三慧
T34n1721_p0455a18║自在稱我故云我聞。五者阿難聽佛所說。無
T34n1721_p0455a19║散亂心如不覆器。無忘失心如不漏器。無顛
T34n1721_p0455a20║倒心如不臭器。初是定力。次是持力。後是
T34n1721_p0455a21║智慧力。具此三種自在得稱為我故言我聞。
T34n1721_p0455a22║六者耳別我通。立通廢別故言我聞。七者我
T34n1721_p0455a23║本耳末。立本廢末故稱我聞。　問。云何聞為以
T34n1721_p0455a24║人聞為根為識為塵聞耶。　答。因緣故聞。因緣
T34n1721_p0455a25║聞即無所聞。故中論云。因緣所生法則是寂
T34n1721_p0455a26║滅性。故聞宛然而不聞。亦不聞宛然而聞。以
T34n1721_p0455a27║聞宛然不聞故不壞假名而說實相。以不聞
T34n1721_p0455a28║宛然而聞故不動真際建立諸法。又聞宛然
T34n1721_p0455a29║而不聞故是聞不聞。不聞宛然而聞故則是
T34n1721_p0455b01║不聞聞。不聞聞豈是聞。聞不聞豈是不聞。故
T34n1721_p0455b02║非聞非不聞名為中道。而聞而不聞稱為假
T34n1721_p0455b03║名。故論云。亦為是假名亦是中道義。然中
T34n1721_p0455b04║假即是因緣。故中稱假中。假稱中假。中假非
T34n1721_p0455b05║假。假中非中。故非中非假。言辭相寂滅。非
T34n1721_p0455b06║謂變轉前法方稱寂滅。即因緣之聞本來寂
T34n1721_p0455b07║滅。故此經云。諸法從本來常自寂滅相也。
T34n1721_p0455b08║問。作此聞得何利耶。　答。此經正明大事因緣。
T34n1721_p0455b09║謂開佛知見。佛知見者所謂四智。如來智佛
T34n1721_p0455b10║智自然智無師智。以知聞無所聞則生如來
T34n1721_p0455b11║智。無所聞而聞則生佛智。斯二任運現前名
T34n1721_p0455b12║自然智。此三不從師得謂無師智。聞既生四
T34n1721_p0455b13║智。諸有所作皆須精識因緣並生四智入佛
T34n1721_p0455b14║知見也。一時者。謂說經有時故可信也。今略
T34n1721_p0455b15║明四義。一者佛五十年說法蓋是多時。今對
T34n1721_p0455b16║彼多時明此經是一時之說故云一時也。二
T34n1721_p0455b17║者一謂一部經也。蓋是說一部經時故云一
T34n1721_p0455b18║時也。三者眾生心行可一之時。即是一乘機
T34n1721_p0455b19║發說一乘教時故云一時。　問。一切經皆云一
T34n1721_p0455b20║時。可言並說一乘耶。　答。此經云。諸有所作皆
T34n1721_p0455b21║為一事。故知說一切教為開一道皆稱一時。
T34n1721_p0455b22║四者機教符會無差異時故名一時。　問。為是
T34n1721_p0455b23║假時為是實時。　答。正觀論云。諸佛或說我。或
T34n1721_p0455b24║說於無我。諸法實相中無我無非我。又應云
T34n1721_p0455b25║諸佛或說假或說於非假諸法實相中非假非
T34n1721_p0455b26║非假。　問。云何說假及非假耶。　答。化內弟子為
T34n1721_p0455b27║結戒故明非假時。通化道俗辨假名時。如論
T34n1721_p0455b28║廣說也。佛者第四標教主也。所以標佛者凡
T34n1721_p0455b29║有五義。一者阿難答迦葉問。迦葉問云。佛在
T34n1721_p0455c01║何處最初說法。故標佛也。二者若不標佛直
T34n1721_p0455c02║明五事。則不知此經為是魔說為是佛說為
T34n1721_p0455c03║內道說為外道說。今欲別邪正內外故標於
T34n1721_p0455c04║佛。三者佛法有五人說。一佛說二弟子說三
T34n1721_p0455c05║諸天說四仙人說五化人說。今欲明此經是
T34n1721_p0455c06║佛所說非餘人說故標佛也。四者以後代眾
T34n1721_p0455c07║生聞是佛說則深起敬信故標佛也。五者為
T34n1721_p0455c08║欲成經是故標佛。凡是佛說亦須標佛。弟
T34n1721_p0455c09║子之說又須標佛。如維摩勝鬘等經皆標於
T34n1721_p0455c10║佛。若不標佛則不成經也。佛有三義。一者
T34n1721_p0455c11║自覺異彼凡夫。二者覺他異彼二乘。三者覺
T34n1721_p0455c12║道圓滿異彼菩薩。若依由來所判明三種佛。
T34n1721_p0455c13║悉非覺義。一者若言此經辨佛猶是無常。但
T34n1721_p0455c14║是覺於無常未是悟諸法實。故不名為覺。二
T34n1721_p0455c15║者若言此經是覆相明常。既稱隱覆則猶是
T34n1721_p0455c16║未覺。不名為佛。三者若言此經辨佛定是常
T34n1721_p0455c17║住。則是常見猶名無明。故不名為覺。今言
T34n1721_p0455c18║覺者。覺悟諸法非常非無常亦復非是四句
T34n1721_p0455c19║內外。窮了法實故名為覺。　問。此經何處有斯
T34n1721_p0455c20║文耶。　答。壽量品云。如來如實知見三界之相。
T34n1721_p0455c21║無有生死若退若出。又無在世及滅度者。非
T34n1721_p0455c22║實非虛非如非異。六無四非即其事也。外國
T34n1721_p0455c23║名佛以為天鼓。賊欲來時天鼓則鳴。賊欲去
T34n1721_p0455c24║時天鼓亦鳴。天鼓鳴時諸天心勇。天鼓鳴時
T34n1721_p0455c25║修羅懼怖。眾生煩惱應來佛則為說法。眾生
T34n1721_p0455c26║煩惱應去佛則為說法。佛說法時弟子心勇。
T34n1721_p0455c27║佛說法時諸魔懼怖。天鼓無心能為四事。如
T34n1721_p0455c28║來雖說亦復無心。是故詺佛以為天鼓也。又
T34n1721_p0455c29║如來雖覺實無所悟。喻天鼓雖鳴實無心也。
T34n1721_p0456a01║住者今取能住為住故住義屬佛。住有二種。
T34n1721_p0456a02║一者身住二者心住。身住亦有四。一化處住。
T34n1721_p0456a03║十方諸佛各有國土。二異俗住。三世諸佛多
T34n1721_p0456a04║栖止伽藍。三未捨壽分住。佛未答魔王啟請
T34n1721_p0456a05║壽命無量。由答啟請則唯留八十餘皆捨之。
T34n1721_p0456a06║雜心云。捨第五壽分者。百年之壽二十為一
T34n1721_p0456a07║分故有五分。佛答魔王啟請捨二十年唯留
T34n1721_p0456a08║八十。故云捨第五壽分。法華去涅槃近。應是
T34n1721_p0456a09║捨壽分住也。四者威儀住。謂行住坐臥悉名
T34n1721_p0456a10║為住也。二就內德論住亦有四種。一者天住。
T34n1721_p0456a11║謂住布施持戒等。二者梵住。謂住四無量心。
T34n1721_p0456a12║三者聖住。謂住空無相無願三昧。四者佛住。
T34n1721_p0456a13║謂住十力等果地眾德。如來具此內外八住。
T34n1721_p0456a14║此即是無住而住住無所住。例如文殊不來
T34n1721_p0456a15║而來來無所來也。亦如涅槃師子吼辨住沙
T34n1721_p0456a16║羅林說。王舍城者第五明住處。說必有處故
T34n1721_p0456a17║可信也。異彼外道或言空中授與或言赤鳥
T34n1721_p0456a18║𮕣來皆無根本。就住處有二。一者明通處。二
T34n1721_p0456a19║者明別處。至人形無定方。豈有其常處。但為
T34n1721_p0456a20║成信義故須委曲題之。又欲喧靜兼化故山城
T34n1721_p0456a21║兩舉。國名摩伽陀此云不害。人雖犯罪無刑
T34n1721_p0456a22║殺誅故稱不害也。城名王舍。小國即國為城。
T34n1721_p0456a23║如毘耶離國亦名毘耶離城。今是大國所以
T34n1721_p0456a24║國城為異。具足外國語應云羅悅祇摩訶伽
T34n1721_p0456a25║羅。羅悅祇此翻為王舍。摩訶言大。伽羅云城。
T34n1721_p0456a26║十六大國及六大城中而此城最大故稱王舍
T34n1721_p0456a27║大城。智度論云。佛滅度後阿闍世王以人民
T34n1721_p0456a28║減少捨本大城更造一小城。於諸城中猶尚
T34n1721_p0456a29║為大。況本王舍城耶。善見毘婆沙云。其城
T34n1721_p0456b01║縱廣三百由旬。有八億萬戶。其屬王舍城者
T34n1721_p0456b02║有八萬聚落也。　問。六大城皆有諸王之舍。何
T34n1721_p0456b03║故此城獨稱王舍耶。　答。智度論有三解。一云
T34n1721_p0456b04║昔摩訶陀王生子。一頭兩面四臂。時人為不
T34n1721_p0456b05║祥裂其身首棄之曠野。羅剎女鬼名利監。合
T34n1721_p0456b06║其身首以乳養之。後成大人力能并兼諸國。
T34n1721_p0456b07║取一萬八千王置此五山。以大力治閻浮提。
T34n1721_p0456b08║此意明多王在此城故名王舍城。餘二解如
T34n1721_p0456b09║論文。更有人言。有王失於正道。千國共廢置
T34n1721_p0456b10║此五山。退思補過後還共治國。故名此城以
T34n1721_p0456b11║為王舍也。真諦三藏引律毘婆沙云。凡轉輪
T34n1721_p0456b12║王出世相承卜居住此五山。故獨名此城以
T34n1721_p0456b13║為王舍。又律毘娑沙解云。昔有四天王共攢
T34n1721_p0456b14║乳海覓得甘露未分於此五山起舍守之。七
T34n1721_p0456b15║日後方乃分是故名為王舍。故前謂人王起
T34n1721_p0456b16║舍後即天王起舍。依仁王經云。班足王收得
T34n1721_p0456b17║一千王置五山內。亦從多王作名。餘城無此
T34n1721_p0456b18║眾事故獨名此城以為王舍城。五山周匝如
T34n1721_p0456b19║城。而於中起舍。兩事合舉名王舍城也。　問。
T34n1721_p0456b20║若兩事合舉名王舍城者。不應復有山城二
T34n1721_p0456b21║處。　答。得王舍城名則兩事合說。但王於五山
T34n1721_p0456b22║之內別更起城。故有山城二處也。耆闍崛山
T34n1721_p0456b23║者此云鷲頭山也。然此五山峰各有所像。今
T34n1721_p0456b24║之一山似鷲頭故以名鷲。佛滅度後阿育王見
T34n1721_p0456b25║其山頂似鷲。使人鑿作兩翅兩足及尾故全
T34n1721_p0456b26║如鷲鳥。出陸蹬地理記。城山相去凡十五里。
T34n1721_p0456b27║問。佛大慈既普。何故多住王舍城說法耶。　答。
T34n1721_p0456b28║法華論有二義。一欲因處表教。一切城中此
T34n1721_p0456b29║城最大。一切山中此山最勝。表法華經眾經
T34n1721_p0456c01║中勝。二者示現自在功德成就故。言此偏舉
T34n1721_p0456c02║王舍城為喻。如王於世間自在。顯此經是眾
T34n1721_p0456c03║經之王。以一乘攝一切乘一切乘歸一乘故
T34n1721_p0456c04║也。釋論六種義。一云報法身恩故。如來既
T34n1721_p0456c05║本於摩伽陀國成道。為報此恩故多住也。二
T34n1721_p0456c06║者彼處地廣民多。受化彌廣故多住也。三
T34n1721_p0456c07║者彼處多聰明大智人。身子迦葉之流長爪
T34n1721_p0456c08║六師之例。欲降制之故多住也。四者彼國有
T34n1721_p0456c09║龍王兄弟二人。以時降雨國無荒年。出家
T34n1721_p0456c10║之人資身既立。則練神亦易故多住也。五者
T34n1721_p0456c11║此處多精舍。平地有竹林。伽藍五山有五精
T34n1721_p0456c12║舍。餘國既少故多住也。六者此處靈華瑞草
T34n1721_p0456c13║閑靜清潔。實是眾聖之所栖遊神仙之所窟
T34n1721_p0456c14║宅故多住也。與大比丘眾下第六次列同聞
T34n1721_p0456c15║眾。今就此章略以六門分別。一者來意門。二
T34n1721_p0456c16║者定眾數門。三者權實門。四者有無門。五者
T34n1721_p0456c17║次第門。六者具不具門。來意門者略有十義。
T34n1721_p0456c18║一為成阿難聞。以阿難共勝人聞故傳經可
T34n1721_p0456c19║信。二者為顯佛德。以佛為勝眾圍遶則佛德
T34n1721_p0456c20║益尊。既尊其人必受其法。三者為欲開發正
T34n1721_p0456c21║經。如因身子三請故得開乘權乘實。由彌勒
T34n1721_p0456c22║三請故得開身權身實。四者助佛揚化。如佛
T34n1721_p0456c23║三周說法華。諸聖弟子自序領解亦三周而
T34n1721_p0456c24║說。彌勒領解稱歎其事亦然。五者為欲供
T34n1721_p0456c25║養恭敬尊重讚歎於佛。如後文說。六者欲發
T34n1721_p0456c26║誓弘經。如持品及神力品說。七者欲引導眾
T34n1721_p0456c27║生來至佛所。八者欲聽佛說法進求深悟。九
T34n1721_p0456c28║者為證經故來。如分身佛集。十者為作教門
T34n1721_p0456c29║故來。如說妙音觀音。即以菩薩而為佛事。是
T34n1721_p0457a01║故來也。第二定眾數門者。此經始末凡有二
T34n1721_p0457a02║會。前集有二十三眾。後會有其六眾。合為
T34n1721_p0457a03║二十九眾。言二十三眾者。僧眾有二尼眾亦
T34n1721_p0457a04║爾。及菩薩眾聖眾有五也。凡眾有十八。欲
T34n1721_p0457a05║界天有十眾。三光天子．四王．帝釋．自在．大
T34n1721_p0457a06║自在也。色界二眾尸棄及光明大梵。合十二
T34n1721_p0457a07║眾。次雜類有其六眾。在文易知也。後集六眾
T34n1721_p0457a08║者。謂寶塔品多寶眾．集分身眾．集提婆達多
T34n1721_p0457a09║品龍宮眾．集涌出品下方眾集．妙音眾集．普
T34n1721_p0457a10║賢眾集也。第三權實門者。有人言。同開眾
T34n1721_p0457a11║皆是實行聽經之眾。有人言。皆是權行影嚮
T34n1721_p0457a12║證經之人。今明此事難知。若皆是實行則失
T34n1721_p0457a13║影嚮之人。若皆是影嚮則無稟教之眾。故須
T34n1721_p0457a14║兩義雙辨。以其為王為主多是權行若是眷
T34n1721_p0457a15║屬多是實行故。非小非大作小方便引小眷
T34n1721_p0457a16║屬令同歸一乘。乃至非聖非凡作凡方便引
T34n1721_p0457a17║凡眷屬令共入不二。故華嚴云。諸菩薩等皆
T34n1721_p0457a18║是盧舍那佛宿世善友。涅槃論云。明大眾雲
T34n1721_p0457a19║集多是不思議神通變示分。即其事也。法華
T34n1721_p0457a20║論釋眾有四行。一聲聞行。即如此品列諸聲
T34n1721_p0457a21║聞等。二菩薩行。又如此品列諸菩薩等。三不
T34n1721_p0457a22║定行。如善守菩薩示現作四眾八部等。四定
T34n1721_p0457a23║行。出家人形儀一向定。以此推之知大眾具
T34n1721_p0457a24║有權實也。第四有無門者。龍樹云。小乘經初
T34n1721_p0457a25║無菩薩眾。大乘經首具大小兩眾。然斯言未
T34n1721_p0457a26║盡。諸大乘經凡有四句。一但有菩薩眾無聲
T34n1721_p0457a27║聞眾。如華嚴七會。二但在聲聞眾無菩薩眾。
T34n1721_p0457a28║如金剛般若。三具有二眾。即如此經。四俱
T34n1721_p0457a29║無二眾。如金光明經。　問。金光明何故俱無二
T34n1721_p0457b01║眾耶。　答。釋迦于時獨在鷲山三昧正受。未有
T34n1721_p0457b02║眾集故無同聞。信想感夢明旦始與大眾來
T34n1721_p0457b03║至佛所也。第五次第門者。就列眾內大開三
T34n1721_p0457b04║別。一前列聲聞眾。二列菩薩眾。三列凡夫眾。
T34n1721_p0457b05║問。若依大數應先列菩薩次列聲聞後列凡
T34n1721_p0457b06║夫。若從小數應先列凡夫次列聲聞後列菩
T34n1721_p0457b07║薩。今何故先列聲聞次列菩薩後列凡夫耶。
T34n1721_p0457b08║答。如華嚴法界品及五濁經等。前列菩薩後
T34n1721_p0457b09║列聲聞。此則依其內德從勝至劣以為次第。
T34n1721_p0457b10║今前列聲聞後列菩薩者。此中列眾次第要
T34n1721_p0457b11║以外儀具足。聲聞心具智斷形備法儀。心形
T34n1721_p0457b12║兩勝是故前列。菩薩心雖會道形無定方或
T34n1721_p0457b13║道或俗。此則心勝形劣故在第二。凡夫心形
T34n1721_p0457b14║兩劣所以居第三。此則是約外儀從勝至劣
T34n1721_p0457b15║以為次第也。第六具不具門者。依仁王經。有
T34n1721_p0457b16║變化眾有緣覺眾有無色界眾。依陀羅尼經
T34n1721_p0457b17║有地獄眾。今會所無。依此經後文。具四眾
T34n1721_p0457b18║八部眾及轉輪王眾。今無輪王。八部之中略
T34n1721_p0457b19║無二部。謂夜叉摩睺羅伽眾。四眾中略無優
T34n1721_p0457b20║婆塞優婆夷眾也。就列聲聞眾為二。初僧次
T34n1721_p0457b21║尼。何由先僧後尼者。義有七門。一男尊女
T34n1721_p0457b22║卑故前僧後尼。二僧前入道尼後入道。三僧
T34n1721_p0457b23║為師尼為弟子。四僧傳持法藏。故二十五人
T34n1721_p0457b24║皆是僧也。尼則不能。五僧能結集大小二藏。
T34n1721_p0457b25║尼則不能。六僧與佛同住。尼與佛異住。七
T34n1721_p0457b26║僧眾多尼眾少。就列僧眾有二。一前列顯名
T34n1721_p0457b27║眾。二列密行眾。初既云眾所知識。故知是
T34n1721_p0457b28║顯名眾。次不云眾所知識而同得授記成佛。
T34n1721_p0457b29║故是密行眾。以適化多方故。聖人或顯或密。
T34n1721_p0457c01║又初純是無學眾故在先。次雜學無學故居
T34n1721_p0457c02║後。亦前眾數多後眾數少故也。就無學眾開
T34n1721_p0457c03║文為六。一標通號。二唱數。三辨位。四歎德。
T34n1721_p0457c04║五列名。六總結。與大比丘眾者標通號也。出
T34n1721_p0457c05║家未受具戒莫問聖凡通沙彌。具戒以上凡
T34n1721_p0457c06║之與聖通名比丘。今言大者。就比丘內有其
T34n1721_p0457c07║大小。凡夫三果名小比丘。羅漢之人名大比
T34n1721_p0457c08║丘。又羅漢有二種。鈍根羅漢名之為小。利
T34n1721_p0457c09║根羅漢稱之為大。所言大者。智度論云。一
T34n1721_p0457c10║切眾中最大故。大障礙斷故。天王等大人恭
T34n1721_p0457c11║敬故。真諦三藏云。大有三種。一者勝大。猶
T34n1721_p0457c12║如大王勝一切人故名為大。此諸羅漢於學
T34n1721_p0457c13║無學中最勝故名為大。二者形量大。譬如山
T34n1721_p0457c14║海以形量大故名大山及以大海。此諸羅漢
T34n1721_p0457c15║功德智慧窮高極廣故名為大。三者數多故
T34n1721_p0457c16║名大。猶如大軍以兵眾多故稱之為大。此諸
T34n1721_p0457c17║羅漢數一萬二千故名大也。若依此經可有
T34n1721_p0457c18║二義。大比丘者標章門也。下之五段釋章門
T34n1721_p0457c19║也。一者萬二千人謂數大也。二者皆是阿羅
T34n1721_p0457c20║漢即位大也。三者諸漏已盡謂德大也。四者
T34n1721_p0457c21║其名曰謂名大也。五者眾所知識謂知識大
T34n1721_p0457c22║也。比丘者名為乞士。上從如來乞法以練神。
T34n1721_p0457c23║下就俗人乞食以資身。故名乞士。世之乞人
T34n1721_p0457c24║但乞衣食不乞於法。不為比丘。又雖復乞食
T34n1721_p0457c25║亦異世人之乞。退無積畜之累進有福物之
T34n1721_p0457c26║功。故自利利他異於世間乞求之人也。餘怖
T34n1721_p0457c27║魔破惡淨命。如智度論中廣說也。萬二千人
T34n1721_p0457c28║俱下第二唱數。即是釋上眾義也。四人以上至
T34n1721_p0457c29║萬二千人以還悉名為眾。所以唱多數者。有
T34n1721_p0458a01║二種義。一者阿難若與小人共聞不足可信。
T34n1721_p0458a02║以共多人同聞方乃可信。二者少眾圍遶佛
T34n1721_p0458a03║德未尊。多眾所敬方顯德重也。皆是阿羅漢
T34n1721_p0458a04║下第三明位。雖唱大比丘未知是何位人。故
T34n1721_p0458a05║須明位也。又即以位釋大。由位是無學故稱
T34n1721_p0458a06║大比丘也。阿羅漢是外國語。以三義訓之。一
T34n1721_p0458a07║者殺賊。以智慧刃殺煩惱賊。此約離因患就
T34n1721_p0458a08║現在論也。二者不生。以煩惱糠脫故後世田
T34n1721_p0458a09║中更不復生。此約離果患就未來論也。三者
T34n1721_p0458a10║應供。具足智斷應受供養。法華論凡有十五
T34n1721_p0458a11║義釋應供。今略舉大意。謂內應真理故外應
T34n1721_p0458a12║供養。雜心翻羅漢以為無著。故經翻阿羅呵
T34n1721_p0458a13║亦云無著。故云如來無所著。至真等正覺也。
T34n1721_p0458a14║諸漏已盡下第四歎德。上羅漢明位。今次明
T34n1721_p0458a15║行。即位行一雙也。二者上雖有多人若無勝
T34n1721_p0458a16║德。不足引之為證信及顯佛德尊。以有勝德
T34n1721_p0458a17║故成上二義。三者皆阿羅漢此標羅漢名也。
T34n1721_p0458a18║漏盡以下釋羅漢名。即標釋一雙也。就歎德
T34n1721_p0458a19║內以六門釋之。一上下門。二總別門。三得
T34n1721_p0458a20║離門。四三人門。五三德門。六四智門。上下
T34n1721_p0458a21║門者。上下互相釋。云何名羅漢。以諸漏已盡
T34n1721_p0458a22║故。云何言諸漏已盡。以無復煩惱故。此用下
T34n1721_p0458a23║釋上。次以上釋下。如以無復煩惱逮得已利。
T34n1721_p0458a24║盡諸有結故心得自在也。二總別門者。羅漢
T34n1721_p0458a25║為總。下四句為別也。三得離門者。歎菩薩
T34n1721_p0458a26║以自行化他為主。美聲聞宜用得離為宗。此
T34n1721_p0458a27║中四句兩雙明得離也。初雙據現在離因患
T34n1721_p0458a28║而論得離。次雙約未來離果患而論得離也。
T34n1721_p0458a29║諸漏已盡此歎離也。　問。得離之中何故前歎
T34n1721_p0458b01║其離後歎其得。　答。凡有二義。一就本意。二約
T34n1721_p0458b02║義前後。本意者。聲聞之人所以出家修道者。
T34n1721_p0458b03║正畏老病死故斷貪瞋癡。以貪欲心致病。瞋
T34n1721_p0458b04║恚致老。愚癡致死故。法華雇於窮子。正令除
T34n1721_p0458b05║糞。蓋是小乘之大宗也。二義前後者。小乘之
T34n1721_p0458b06║人正欣涅槃無為安樂。但要前斷煩惱方得
T34n1721_p0458b07║涅槃。故前離後得也。故信解品云。先取其價
T34n1721_p0458b08║然後除糞。即其證也。所言諸漏已盡者。略
T34n1721_p0458b09║說三漏。欲界煩惱除無明名欲漏。上二界煩
T34n1721_p0458b10║惱除無明名有漏。三界無明名無明漏。　問。何
T34n1721_p0458b11║故諸經不言四流四取乃至十使等盡。而偏
T34n1721_p0458b12║言漏盡耶。　答。三漏數約義周。又用無明為本。
T34n1721_p0458b13║兼以過失彰名。故偏說之。異部人說有四漏。
T34n1721_p0458b14║加見漏也。又說七漏者。見漏思惟漏此二是
T34n1721_p0458b15║漏體。受漏與念漏此二是就漏因說漏。餘根
T34n1721_p0458b16║等三種就漏緣說漏也。阿毘曇人以煩惱為
T34n1721_p0458b17║漏體。苦集二聚含有於漏故名漏。成論人以
T34n1721_p0458b18║失理取相心名漏。心有於漏故名有漏也。無
T34n1721_p0458b19║復煩惱者。　問。三漏具攝百八煩惱。何因緣故
T34n1721_p0458b20║更說無復煩惱耶。　答。依智度論。歎離之中凡
T34n1721_p0458b21║有二種。諸漏已盡別歎離也。無復煩惱總歎
T34n1721_p0458b22║離也。三漏是諸科之一故稱為別扼。流結縛
T34n1721_p0458b23║纏垢總稱煩惱故名總離。謂總別一雙也。依
T34n1721_p0458b24║法華論。諸漏已盡謂標章門。無復煩惱釋章
T34n1721_p0458b25║門也。以無復煩惱故諸漏已盡。謂標釋一雙
T34n1721_p0458b26║也。依成論意。以取相失理之心名之為漏。即
T34n1721_p0458b27║是根本。十使煩惱名之為枝條。諸漏已盡謂
T34n1721_p0458b28║斷除根本。無復煩惱則枝條亦亡。謂本末雙
T34n1721_p0458b29║說也。依毘曇意。得盡智故名為漏盡。得無
T34n1721_p0458c01║生智故名無復煩惱。又直依文釋者。以諸漏
T34n1721_p0458c02║已盡則不復能令心煩。不能令心惱故言無
T34n1721_p0458c03║復煩惱也。逮得己利第二歎所得也。煩惱既
T34n1721_p0458c04║盡即得數滅涅槃也。涅槃之果但屬羅漢不
T34n1721_p0458c05║屬下三果。故名己利。故鞞婆沙云。解脫之
T34n1721_p0458c06║名通學無學。涅槃之稱偏在無學。法華論意
T34n1721_p0458c07║亦同然。證涅槃故名為己利。又世間之財五
T34n1721_p0458c08║家共有不名己利。出世之寶但屬行人故名
T34n1721_p0458c09║己利。又菩薩修行但為濟他。二乘習德但為
T34n1721_p0458c10║自己。故名己利也。盡諸有結者。第二雙明
T34n1721_p0458c11║得離也。有謂三有。結即是感未來三有之結
T34n1721_p0458c12║也。以盡感三有之結。結盡故三有亦盡。故
T34n1721_p0458c13║云盡諸有結。智度論云。結名九結。謂貪瞋
T34n1721_p0458c14║疑慢無明此五鈍使以為五結。身見邪見邊
T34n1721_p0458c15║見此三見以為見結。戒取見取以為取結。合
T34n1721_p0458c16║五利為二結也。以十纏中慳嫉二纏以為九
T34n1721_p0458c17║結。　問。何故偏舉慳嫉。　答。雜心云。此二但是
T34n1721_p0458c18║不善。又是獨頭而生故偏取之。婆沙云。為
T34n1721_p0458c19║帝釋修羅故偏取慳嫉入於九結。帝釋慳甘
T34n1721_p0458c20║露飯嫉修羅美女。修羅慳美女嫉帝釋甘露
T34n1721_p0458c21║飯也。故說慳嫉入九結中也。心得自在者第
T34n1721_p0458c22║二明得也。以不為現在煩惱所使。又不為感
T34n1721_p0458c23║未來三有結所使。心得自在。又逮得己利明
T34n1721_p0458c24║無為功德。心得自在謂有為功德。故二離而
T34n1721_p0458c25║有今後不同。兩得則有為無為異。從初以來
T34n1721_p0458c26║合是得離二門釋竟。四就三人門釋者。初三句
T34n1721_p0458c27║正釋羅漢人德也。盡諸有結者簡異學人也。
T34n1721_p0458c28║心得自在簡異凡夫人。此三人即是次第也。
T34n1721_p0458c29║五就三德釋者。初之兩句釋於殺賊。逮得己
T34n1721_p0459a01║利釋於應供。後之兩句釋於不生也。六就四
T34n1721_p0459a02║智門釋者。初兩句釋我生已盡。逮得已利釋
T34n1721_p0459a03║梵行已立智。盡諸有結釋不受後有。心得自
T34n1721_p0459a04║在釋所作已辨智。　問。此之四句屬何智耶。　答。
T34n1721_p0459a05║婆沙云。我生已盡屬盡智。餘三屬無生智。又
T34n1721_p0459a06║解我生已盡是苦智。梵行已立是道智。所作
T34n1721_p0459a07║已辨是滅智。不受後有是集智也。其名曰
T34n1721_p0459a08║下第五列名。前雖歎德未識其名故須列名
T34n1721_p0459a09║也。眾經列名凡有二種。一者依德行優劣
T34n1721_p0459a10║以為次第。如淨名經弟子品說。以命遣使問
T34n1721_p0459a11║疾必須智慧辨才故。依德行優劣明次第也。
T34n1721_p0459a12║二者此中二十一人皆是序其出家得道前後
T34n1721_p0459a13║以為次第也。故十二遊經云。初成道第二年
T34n1721_p0459a14║為五人說法。第三年化迦葉兄弟三人。第五
T34n1721_p0459a15║年度身子目連。以陳如最初得道故最初列
T34n1721_p0459a16║也。分別功德論云。佛法最大者謂陳如。最
T34n1721_p0459a17║小者謂須跋也。　問。何故此經就得道前後明
T34n1721_p0459a18║次第耶。　答。昔開一為三起自其人。今會三歸
T34n1721_p0459a19║一亦對之也。以其稟偏化之初故。為今斥奪
T34n1721_p0459a20║之本。阿若憍陳如者。此名有本有末。憍陳
T34n1721_p0459a21║如者此云火器。是其本姓從姓以立名也。阿
T34n1721_p0459a22║若者後得道時加此名也。阿之言無。若之言
T34n1721_p0459a23║智。以悟無而生智故名阿若蓋是道俗雙舉。
T34n1721_p0459a24║名姓合題。　問。餘人皆悟無而生智。何故眾人
T34n1721_p0459a25║不名阿若。　答。其人最初得道。悟無在前故受
T34n1721_p0459a26║斯目。眾人後時得道。更受異名。無量壽經
T34n1721_p0459a27║云。尊者了本際即其人也。餘處又翻阿若名
T34n1721_p0459a28║為初智。阿之言初。若之言智也。　問。誰立此
T34n1721_p0459a29║名。　答。經云淨居天見其初得道故呼為阿若
T34n1721_p0459b01║也。摩訶迦葉者。文殊問經翻為大龜。摩伽陀
T34n1721_p0459b02║國之大姓也。從姓立名。別名必缽羅者。在必
T34n1721_p0459b03║缽羅樹下生故名必缽羅童子。其家父母祈
T34n1721_p0459b04║禱天神。有梵天下降託以生之。如餘經廣說
T34n1721_p0459b05║也。十八部論疏云。具足應云迦葉波。迦葉
T34n1721_p0459b06║此云光。波此云飲。合而言之故云飲光。飲
T34n1721_p0459b07║是其姓。上古仙人名為飲光。以此仙人身有
T34n1721_p0459b08║光明能飲諸光令不復現。今此迦葉是飲光
T34n1721_p0459b09║仙人種。即以飲光為姓。從姓立名稱飲光也。
T34n1721_p0459b10║又此羅漢亦自有飲光事。其人身有金色光
T34n1721_p0459b11║明。以閻浮檀金在水底而金光徹出水上。轉
T34n1721_p0459b12║輪聖王出世時夜叉等取此金。將來人間博
T34n1721_p0459b13║易。故人間有此金。此金在人間人間諸金不
T34n1721_p0459b14║復現。此金猶不及迦葉金色。是故亦名飲光
T34n1721_p0459b15║也。優樓頻螺迦葉者。此下三人則是兄弟。非
T34n1721_p0459b16║大迦葉流。優樓頻螺者此云木苽林或云優
T34n1721_p0459b17║樓頻螺聚落者。林處即有五百家。故翻經者
T34n1721_p0459b18║兩事互舉也。在此林中修道故以為名。前出
T34n1721_p0459b19║經云上時迦葉也。伽耶迦葉者伽耶者城名。
T34n1721_p0459b20║此云鐵杖城也。在城處修道故以為名。前出
T34n1721_p0459b21║經云象頭迦葉也。彼處有象頭山。從山為名
T34n1721_p0459b22║也。以彼處有城故兩出耳。那提者河名也。前
T34n1721_p0459b23║出經云江迦葉。舍利弗者。具足應云舍利弗
T34n1721_p0459b24║羅。舍利言身。弗羅言子。略於羅字但言弗也。
T34n1721_p0459b25║名舍利弗有二因緣。一從過去誓願立名。釋
T34n1721_p0459b26║迦過去作瓦師。值釋迦佛發願。願未來作佛
T34n1721_p0459b27║名釋迦。弟子名舍利弗。故從本願立名也。二
T34n1721_p0459b28║者從母立名。以母眼似舍利鳥眼故名母為
T34n1721_p0459b29║舍利。其母於眾女人中聰明第一。以世人貴
T34n1721_p0459c01║重其母故呼為舍利子。此世人為作名也。古
T34n1721_p0459c02║經名鶖鷺子。鶖鷺子猶取鳥名也。或言舍利
T34n1721_p0459c03║鳥似於鶖鷺也。父名提舍。逐父為名故名優
T34n1721_p0459c04║婆提舍。優婆者逐也。提舍者星名也。又經云
T34n1721_p0459c05║佛初見二人來。令改提舍之名。可復本字為
T34n1721_p0459c06║舍利弗。以過去本願名舍利弗。故令改今世
T34n1721_p0459c07║之名也。目連亦爾。目連者姓大目連也。是其
T34n1721_p0459c08║母姓。此云讚誦亦云萊茯根。字俱律陀。父母
T34n1721_p0459c09║無兒禱俱律陀樹神因生是子。故以樹為名
T34n1721_p0459c10║也。真諦三藏云。應言勿伽羅。勿伽者此言胡
T34n1721_p0459c11║豆。即綠色豆。羅此云受。合而為言應言受胡
T34n1721_p0459c12║豆。蓋是其姓。上古有仙人名勿伽羅。不食一
T34n1721_p0459c13║切物唯食此豆故名受胡豆。其是仙人種故
T34n1721_p0459c14║以為名也。迦旃延者舊翻為肩乘。此兩字誤
T34n1721_p0459c15║也應云扇繩。其父早亡。母戀之不嫁。如繩繫
T34n1721_p0459c16║扇故名扇繩。三藏云。上古有仙人名柯羅。此
T34n1721_p0459c17║云思勝。此仙人具足聞思勝於餘人故云思
T34n1721_p0459c18║勝。其是仙人種故名思勝。注法華經云。姓迦
T34n1721_p0459c19║旃延是其門徒中之長故稱為大。今謂應如
T34n1721_p0459c20║注釋。智度論云。有婆羅門道人姓迦旃延。不
T34n1721_p0459c21║應亦有扇繩之喻用以為名。但迦旃延既是
T34n1721_p0459c22║其姓。扇繩即是其名也。阿菟樓馱者翻為如
T34n1721_p0459c23║意亦云無貧。以過去一食施辟支佛。十五劫
T34n1721_p0459c24║中天上人中受於福樂。最後得羅漢常得如
T34n1721_p0459c25║意無有貧窮。是甘露飯王之子也。劫賓那者
T34n1721_p0459c26║此云房宿。在僧房而宿。佛見其道緣將發。化
T34n1721_p0459c27║為老比丘與之共宿。因之以得道。故以名焉。
T34n1721_p0459c28║又云以祈禱房宿星生此子故以為名。又言
T34n1721_p0459c29║劫賓那者國名。以從國受稱也。憍梵婆提者
T34n1721_p0460a01║此云牛齝。無量壽經云。尊者牛王過去世曾
T34n1721_p0460a02║作比丘。於他粟田邊摘一莖粟。觀其生熟數粒
T34n1721_p0460a03║墮地。五百世作牛償之。今值釋迦得道。足甲
T34n1721_p0460a04║似牛食後猶齝。因以為名也。佛恐凡夫笑之
T34n1721_p0460a05║得罪。徙置忉利天上尸利沙樹下。即舍利弗
T34n1721_p0460a06║上足弟子。解律並於優婆離。佛滅度後於天
T34n1721_p0460a07║上般涅槃也。離婆多者此云假和合。如釋論
T34n1721_p0460a08║二鬼食人事也。亦云離越也。無量壽經云尊
T34n1721_p0460a09║者大號也。畢陵伽波蹉此云餘習亦云惡口。
T34n1721_p0460a10║佛在世時此人除佛已下一切比丘皆稱鄉
T34n1721_p0460a11║汝。乃至罵恒河水神。佛因誡之。自今已後。
T34n1721_p0460a12║勿作鄉汝之言。向尊長憶佛語故遂便改之。
T34n1721_p0460a13║其五百世作波羅門故有此慢習也。又釋姓
T34n1721_p0460a14║畢陵伽名婆蹉也。薄拘羅者此云善容。持一
T34n1721_p0460a15║不殺戒得五不死報。一釜煮不死。二熬盤不
T34n1721_p0460a16║焦。三水不溺。四魚腹不爛。五刀刃不傷。經云
T34n1721_p0460a17║出家以來八十歲。眼不視女人面。不入尼寺。
T34n1721_p0460a18║亦不為女人說於一偈。阿育王歷諸塔供養
T34n1721_p0460a19║多有布施。至薄拘羅塔聞其在世少欲知足
T34n1721_p0460a20║不為女人說一偈。乃以一錢施之塔遂不受。
T34n1721_p0460a21║阿育王言是真少欲乃至不受一錢也。摩訶
T34n1721_p0460a22║俱絺羅者此云大膝。身子舅長爪梵志是也。
T34n1721_p0460a23║難陀者此云歡喜或云是牧牛。難陀待阿由
T34n1721_p0460a24║村人方乃得道。或言猶是釋種。釋種有十萬
T34n1721_p0460a25║人出家。難陀為其一人也。性最輕薄而聰明。
T34n1721_p0460a26║音聲絕妙也。孫陀羅難陀者此是佛弟難陀。
T34n1721_p0460a27║是大愛道所生。身長一丈五尺二寸。佛到迦
T34n1721_p0460a28║毘羅城二日即度之。孫陀羅者此云端正亦
T34n1721_p0460a29║云柔軟。欲異前者故以婦標名焉。富樓那者
T34n1721_p0460b01║翻之為滿。王舍城婆羅門兒。其祖父母將其
T34n1721_p0460b02║所生父母。江邊祠天乞子。設華香供養梵天。
T34n1721_p0460b03║及誦諸咒。母夜夢見。有人以器盛滿雜寶持
T34n1721_p0460b04║授與之。其安置腹前而寶器忽然入腹。覺後
T34n1721_p0460b05║向夫述之。夫答婦云。必是梵天與汝兒。此兒
T34n1721_p0460b06║後當寶器具足一切能知。因此遂生兒。太聰
T34n1721_p0460b07║明遍學世伎術。出家後得羅漢。佛說法時能
T34n1721_p0460b08║誦持之善解其義伏諸外道。從夢寶器及所
T34n1721_p0460b09║知二事作名故稱為滿也。彌多羅者此云慈
T34n1721_p0460b10║行。四韋陀中有此品名。其母誦之。從所誦立
T34n1721_p0460b11║名故名慈行。尼者翻為女。天竺名女為尼。名
T34n1721_p0460b12║男為那。但名富樓那者多故以母名標之。大
T34n1721_p0460b13║意者云。滿者蓋是慈行女之子也。舊云富樓
T34n1721_p0460b14║那不異上。彌多羅此云善知識也。餘處或云
T34n1721_p0460b15║滿願子也。須菩提者此云空生以是生時諸物
T34n1721_p0460b16║皆空相師云。此兒必解空第一。故名空生。亦
T34n1721_p0460b17║云善吉。舍衛國有長者名拘留。無兒乞天神
T34n1721_p0460b18║得之。後長大請佛出家。因隨佛往祇洹精舍
T34n1721_p0460b19║作比丘。阿難者此云歡喜。一者形容端正見
T34n1721_p0460b20║者歡喜。二者佛得道夜生。謂歡喜日生名歡
T34n1721_p0460b21║喜。三者過去發願願名歡喜。支道林云博門。
T34n1721_p0460b22║又云無染著。其人初果具足煩惱見天龍女
T34n1721_p0460b23║不起染心。故云無染也。是斛飯王之子也。羅
T34n1721_p0460b24║睺羅者此云覆障。以六年在胎為胎所障故
T34n1721_p0460b25║云覆障。三藏云。本是阿修羅名。此阿修羅能
T34n1721_p0460b26║以手障月。若具翻之應云障月佛子。所以作
T34n1721_p0460b27║此名者是借喻為目。佛自說。我正法如月。此
T34n1721_p0460b28║兒障月。欲出家學道有兒則成障也。雖復是
T34n1721_p0460b29║障而如來能捨之。佛自說。過去世羅睺羅數
T34n1721_p0460c01║數為道作障。我亦數數能捨之。又名宮生。佛
T34n1721_p0460c02║出家後而耶輸有身。諸釋種詰之。耶輸云。乞
T34n1721_p0460c03║待生子後當證驗。生子已後耶輸燃大火聚
T34n1721_p0460c04║抱子而立誓曰。若非佛子當母子俱燒。遂投
T34n1721_p0460c05║火聚便滅而母子無他。諸釋種曰。真是宮生。
T34n1721_p0460c06║佛到迦毘羅城七日即度之為道。如是眾所
T34n1721_p0460c07║知識下第六總結。大阿羅漢者。法華論云。到
T34n1721_p0460c08║彼岸故名大阿羅漢。雜心稱為波羅蜜聲聞。
T34n1721_p0460c09║猶是一義耳。眾所知識者。法華論明二種眾。
T34n1721_p0460c10║一者人王天王大眾所知識。二者聲聞菩薩
T34n1721_p0460c11║佛聖眾所知識。知其內德識其外形。又遠眾
T34n1721_p0460c12║則知。近眾則識。有知而不識等四句。復有
T34n1721_p0460c13║學無學二千人下。此第二列密行眾。六段之
T34n1721_p0460c14║中但有位之與數。三果為學。羅漢為無學。並
T34n1721_p0460c15║是會理之心。有進求之與滿足故云學無學。
T34n1721_p0460c16║此既是密行人。多是大權。宜約菩薩明學無
T34n1721_p0460c17║學。初地以上七地以還有功用道名之為學。
T34n1721_p0460c18║八地以上無功用道稱為無學。故大品明菩
T34n1721_p0460c19║薩有學無學地。即其事也。又解前是大羅漢。
T34n1721_p0460c20║此二千人德業未充非眾所仰。故別說也。摩
T34n1721_p0460c21║訶婆闍婆提下第二列尼眾。對於僧眾亦開
T34n1721_p0460c22║為二。初列大名聞眾二列小名聞眾。摩訶婆
T34n1721_p0460c23║闍婆提者此云大愛道。耶輸多羅者此云名
T34n1721_p0460c24║聲。別有經云。是揵撻婆女。揵撻婆生男為樂
T34n1721_p0460c25║神。生女為玉女諸女中有名聲也。此二人有
T34n1721_p0460c26║前後者。俗禮姨妻尊卑。內律則婆闍入道為
T34n1721_p0460c27║前。耶輸在後也。　問。未曾有經須太拏經及瑞
T34n1721_p0460c28║應經皆云。羅睺羅是瞿夷之子。至如法華所
T34n1721_p0460c29║辨。是耶輸之兒。經云耶輸是第二夫人。瞿
T34n1721_p0461a01║夷是第一夫人。故十二遊經云。太子有三夫
T34n1721_p0461a02║人。第一名瞿夷。第二名耶維。耶維即耶輸
T34n1721_p0461a03║陀羅也。第三名鹿野。三夫人各領二萬采女。
T34n1721_p0461a04║故太子有六萬采女。何故二說不同。　答。羅睺
T34n1721_p0461a05║羅實是第二夫人兒。瞿夷是其大母。餘經舉
T34n1721_p0461a06║其大母。今經舉所生母故不相違。瞿夷此云
T34n1721_p0461a07║明女。大智度論云。瞿毘陀是寶玉女故不孕
T34n1721_p0461a08║子。瞿毘陀謂瞿夷。即其證也。又經云佛有
T34n1721_p0461a09║三子。一善星。二優婆摩那。三羅睺羅。即三
T34n1721_p0461a10║夫人所生。而復瞿夷不生子者。取前大母所
T34n1721_p0461a11║養為名也。注經云。諸尼之中舉姨妻二人者。
T34n1721_p0461a12║豈唯標親以兼疏。乃因名以託旨。淨名經云。
T34n1721_p0461a13║智度菩薩母。方便以為父。法喜以為妻。欲明
T34n1721_p0461a14║虛己修度則從生之義顯。滅累體法則伉儷
T34n1721_p0461a15║之業成。尋言求意。可不觸像而置心哉。
T34n1721_p0461a16║菩薩摩訶薩者第二列菩薩眾。所以列菩
T34n1721_p0461a17║薩眾者凡有三義。一者欲證阿難聞經可信。
T34n1721_p0461a18║阿難若共小乘人。聞大法未足可信。今共大
T34n1721_p0461a19║人而聞大法則可信也。二者佛為小眾圍遶
T34n1721_p0461a20║其德未重。為大人羽翼佛德始尊。三者欲顯
T34n1721_p0461a21║是大乘經。以聲聞經初無菩薩眾故也。就文
T34n1721_p0461a22║有六。一標通號。二唱數。三明位。四歎德。
T34n1721_p0461a23║五列名。六總結。具足應云菩提薩埵。菩提云
T34n1721_p0461a24║道。是無上正遍知果道也。薩埵云眾生。為求
T34n1721_p0461a25║果道故名道眾生也。舊名道士。其言最勝。而
T34n1721_p0461a26║即世學張李之道本名治頭及鬼卒。後盜取
T34n1721_p0461a27║佛法道士之名也。　問。三乘人皆有菩提。何故
T34n1721_p0461a28║初二不名道眾生。　答。欲顯三乘優劣義故。小
T34n1721_p0461a29║乘道劣。從聲教立名故云聲聞。中乘小勝。
T34n1721_p0461b01║從義立名故云緣覺。然十二緣是法義也。大
T34n1721_p0461b02║乘為勝。從果德立名。又初二非是中道。故
T34n1721_p0461b03║不與其道稱。後是中道。故與其道名。摩
T34n1721_p0461b04║訶薩埵者。摩訶云大。十地論云大有三種。
T34n1721_p0461b05║願大行大度眾生大。薩埵云眾生則大眾生
T34n1721_p0461b06║也。　問。何故聲聞緣覺但有一名。菩薩具於
T34n1721_p0461b07║兩稱。　答。二乘但能超凡故但立一名。大士
T34n1721_p0461b08║德踰凡聖故有其兩稱。言菩薩者異彼凡
T34n1721_p0461b09║夫。以凡夫不求於道故非道眾生。摩訶薩
T34n1721_p0461b10║者。簡異二乘亦求於小道。今明求於大道故
T34n1721_p0461b11║名大眾生。攝大乘論疏三義釋之。具般若故
T34n1721_p0461b12║名菩薩。具大悲故名摩訶薩。具實慧故名菩
T34n1721_p0461b13║薩。具方便慧故名摩訶薩。具智慧故名菩薩。
T34n1721_p0461b14║具福德故名摩訶薩。此即內得中道正觀故。
T34n1721_p0461b15║依德立中道名也。八萬人下第二唱數。上雖
T34n1721_p0461b16║標通號未知凡有幾人。故次明數也。皆於菩
T34n1721_p0461b17║提不退轉者第三明位。上雖明其數但有菩
T34n1721_p0461b18║薩略廣二位。略說則十四賢聖。廣說則五十
T34n1721_p0461b19║一位。十四賢聖者。外凡與內凡三賢并十地
T34n1721_p0461b20║也。廣說五十一位者。十信十住十行十迴向
T34n1721_p0461b21║十地等覺地也。妙覺地屬佛地。非菩薩地攝
T34n1721_p0461b22║也。今未知是何位人故。次明是不退轉位人
T34n1721_p0461b23║也。然經文直言於無上菩提不退轉。但舊明
T34n1721_p0461b24║有三種不退。一位不退。二行不退。三念不
T34n1721_p0461b25║退。釋三不退不同凡有四說。一云十住前六
T34n1721_p0461b26║心假解未立退菩提心為二乘。七心以上假
T34n1721_p0461b27║解已立名為菩薩。獨成性地此免位退。二者
T34n1721_p0461b28║行退。初地至六地此中諸人習行有時不進
T34n1721_p0461b29║名為行退。七地則無此行退也。第七一地或
T34n1721_p0461b30║起愛習猶有功用名為念退。八地已上入無
T34n1721_p0461c01║功用道永無三退故名不退轉也。二云外凡
T34n1721_p0461c02║六心名為位退。七心已上稱位不退。餘二不
T34n1721_p0461c03║異前釋也。三云習種性名位不退。道種性解
T34n1721_p0461c04║行純熟謂行不退。初地已上得無生忍不復
T34n1721_p0461c05║生心動念名念不退也。四有人言有四種不
T34n1721_p0461c06║退。十信十住是信不退。十行是位不退。十迴
T34n1721_p0461c07║向是行不退。十地是念不退。今謂經論不同
T34n1721_p0461c08║難可詳會。本業瓔珞經云。十住第六住猶退
T34n1721_p0461c09║作五逆。況復二乘。而十信第六信名為不退
T34n1721_p0461c10║心。則知六信以上便是不退。地持論云。種性
T34n1721_p0461c11║菩薩或進或退。則與本業大意略同。然多是
T34n1721_p0461c12║外凡第六心免位退也。所以知然者。十信中
T34n1721_p0461c13║前五則是五根未立。第六稱不退心。五根既
T34n1721_p0461c14║立故後得不退。則知六心以上無有退也。又
T34n1721_p0461c15║經云。十信菩薩十千劫行道。攝大乘論明一
T34n1721_p0461c16║阿僧祇劫修行。而舍利弗六十劫行道六心
T34n1721_p0461c17║中退中者。此則是仰學六信猶未登六信也。
T34n1721_p0461c18║而瓔珞經云六住退者。龍樹釋此語云。欲怖
T34n1721_p0461c19║地前菩薩令速入初地故云退耳。其實不退。
T34n1721_p0461c20║今經云不退轉者。法華論云。蓋是八地已上
T34n1721_p0461c21║不退位人也。　問。析羅漢經云。七地不退。故阿
T34n1721_p0461c22║鞞跋致明七地事。般舟三昧明八地事。首楞
T34n1721_p0461c23║嚴三昧明十地事。今云何言八地不退。　答。七
T34n1721_p0461c24║地得無生忍名不退。八地得無功用故名不
T34n1721_p0461c25║退。故第八名不動地也。　問。不退與不轉何異。
T34n1721_p0461c26║答。釋彌勒所問經論云。得內分功德為不退。
T34n1721_p0461c27║得外分功德為不轉。又云得智慧為不退。得
T34n1721_p0461c28║功德為不轉。又云得般若為不退。得方便為
T34n1721_p0461c29║不轉也。法華論意云。八地無功用不為功用
T34n1721_p0462a01║所動。復不為上地所動。自然而行故名不退
T34n1721_p0462a02║也。皆得陀羅尼下第四歎德。所以明歎德者。
T34n1721_p0462a03║上明位今辨行。位行雙舉。依法華論。上總
T34n1721_p0462a04║明不退。今別釋不退也。依智度論云。上標
T34n1721_p0462a05║菩薩摩訶薩名。今明具此德故名菩薩。即以
T34n1721_p0462a06║德釋名也。又欲簡祕密顯示兩教。顯示教謂
T34n1721_p0462a07║小乘教。明菩薩猶是凡夫。今歎菩薩得無生
T34n1721_p0462a08║忍具六神通煩惱清淨。謂祕密大乘教也。又
T34n1721_p0462a09║歎菩薩令尋經之人捨小信大也。就歎德文
T34n1721_p0462a10║開為四別。一歎現德。二歎往因。三歎實體。四
T34n1721_p0462a11║歎美名譽。初謂因果兩美。後則體名俱歎。略
T34n1721_p0462a12║攝菩薩德也。歎現德中。前歎自行後歎化他。
T34n1721_p0462a13║問。何故前歎陀羅尼。　答。有二義。一者陀羅尼
T34n1721_p0462a14║是能持。下諸德是所持。故前歎其本後是歎
T34n1721_p0462a15║其末也。故淨名云。總持為園苑。即是其證。
T34n1721_p0462a16║二者小乘法中不說陀羅尼。今歎大乘菩薩。
T34n1721_p0462a17║故前歎總持。　問。小乘法中何故不說總持。　答。
T34n1721_p0462a18║小乘人畏生死苦速欲證涅槃。不欲廣修諸
T34n1721_p0462a19║行。是故不說。菩薩既遍度眾生備修諸行。欲
T34n1721_p0462a20║令終身不失歷劫逾明。故佛為說此法也。總
T34n1721_p0462a21║持二義。一持善令不失。二持惡使不生。　問。以
T34n1721_p0462a22║何為持體。　答。智度論云。或說念或說定或說
T34n1721_p0462a23║慧。今明即一正觀隨義異名。憶持不失能照
T34n1721_p0462a24║法實名為般若。故論云。在聲聞心名道品。在
T34n1721_p0462a25║菩薩心名陀羅尼。　問。此中明何等持。　答。法華
T34n1721_p0462a26║論云。是聞持陀羅尼。然法身菩薩應具聞義
T34n1721_p0462a27║等持。今略說初一耳。樂說辨才下第二次歎
T34n1721_p0462a28║化他。上是能持。今明所持。以內含總持之德
T34n1721_p0462a29║外有悟物之辨。然菩薩具四無礙。今辨化他
T34n1721_p0462b01║德故略舉最後樂說辨。又持舉其初。辨題其
T34n1721_p0462b02║後。互文現意也。言樂說者凡有二義。一者
T34n1721_p0462b03║菩薩自得勝法樂為物說。譬如父母得於勝
T34n1721_p0462b04║事樂欲與子。二者知眾生欲樂而為說法。以
T34n1721_p0462b05║備此二也。所言辨者有其通別。若對境辨了
T34n1721_p0462b06║者四皆稱辨。若在眼為明。在耳為聰。在心
T34n1721_p0462b07║為智。在口為辨。此別辨也。速疾應機名辨。
T34n1721_p0462b08║言含文義名才。轉不退轉法輪者。初明聞法
T34n1721_p0462b09║不忘。次明內知機欲外有無方之語。備此二
T34n1721_p0462b10║能方為物說法。今正明所說之法。即三句次
T34n1721_p0462b11║第也。無生正觀體可楷模。故名為法。流演
T34n1721_p0462b12║圓通不繫于一人。故稱為輪。又無生正觀無
T34n1721_p0462b13║累不摧。亦是輪義。一得不喪名為不退。自我
T34n1721_p0462b14║至彼故稱為轉。　問。此歎何位人。　答。依法華論。
T34n1721_p0462b15║初明不退轉歎於八地。皆得總持樂說之辨
T34n1721_p0462b16║歎於九地。以九地菩薩得勝進陀羅尼及十
T34n1721_p0462b17║種四無礙智。墮大法師位。轉不退輪歎於十
T34n1721_p0462b18║地。唯佛能轉法輪。十地菩薩既受佛位。當
T34n1721_p0462b19║知如佛亦能轉也。供養無量百千諸佛下第
T34n1721_p0462b20║二次歎往因。以現德由於往因故。歎往因釋
T34n1721_p0462b21║成現德。以果著因微故。前歎現果次歎往因。
T34n1721_p0462b22║亦有二句。初明供養於佛者。佛是眾生真善
T34n1721_p0462b23║知識。上諸功德由佛而有故明供養於佛。供
T34n1721_p0462b24║養者或財法二種。或身口敬歎總名供養也。
T34n1721_p0462b25║於諸佛所殖眾德本者。八萬四千諸波羅蜜
T34n1721_p0462b26║名為眾德。以此眾德作菩提根故稱為本。大
T34n1721_p0462b27║士奉教修行目之為殖。又眾德者佛果德也。
T34n1721_p0462b28║修行眾德之本。同淨名經大智本行皆悉成
T34n1721_p0462b29║就也。常為諸佛之所稱歎者。上明行由佛成。
T34n1721_p0462c01║今辨道與佛會。若修行有所得善。則行與佛
T34n1721_p0462c02║乖非菩提根。故為佛所呵。今修行無所得善。
T34n1721_p0462c03║則道與佛會。故為佛所歎也。而言常歎者。以
T34n1721_p0462c04║菩薩常習無著之觀。不令一念有得間心故。
T34n1721_p0462c05║常為佛所歎。法華論云。以斷疑故為佛所歎
T34n1721_p0462c06║也。以慈修身下第三次歎實體。亦有二句。初
T34n1721_p0462c07║歎身次歎心。大士既自植德本。今欲令眾生
T34n1721_p0462c08║同種善根故為物受身。所以歎身也。凡夫二
T34n1721_p0462c09║乘由結業所薰故身受三界。菩薩以無緣大
T34n1721_p0462c10║慈故能垂形六道。故肇公云。法身無生而無
T34n1721_p0462c11║處不生。以無生故諸趣門閉。無處不生而生
T34n1721_p0462c12║五道也。善入佛慧下第二歎心。又前是歎功
T34n1721_p0462c13║德。今歎於智慧。智度論云。七住菩薩定慧
T34n1721_p0462c14║平等得無生忍名入佛眼地。但由猶是功用
T34n1721_p0462c15║未稱為善入。今歎八地無功用心名為善入
T34n1721_p0462c16║也。通達大智者。經論之中多說慧門鑒空智
T34n1721_p0462c17║門照有。上入佛照空之慧。即是以般若心入
T34n1721_p0462c18║薩婆若。今通達大智以菩薩方便入佛一切
T34n1721_p0462c19║種智。故以菩薩二慧為能入。如來二智為所
T34n1721_p0462c20║入。然二慧二智更無兩體。以明昧不同故開
T34n1721_p0462c21║因果之異。所以云在菩薩心名為波若。在佛
T34n1721_p0462c22║心中變名薩波若也。　問。法華論云。通達大智
T34n1721_p0462c23║者即是照空之智。云何鑒於有耶。　答。已如前
T34n1721_p0462c24║釋。經中多說照空為慧。照有為智。論今以
T34n1721_p0462c25║照空為智。照有為慧。復有此一種義也。亦
T34n1721_p0462c26║得智門具照空有。故波若三慧品云。知一切
T34n1721_p0462c27║法一相故名一切智。又云知種種相故名一
T34n1721_p0462c28║切種智。在智具照空有。慧義亦然。到於彼岸
T34n1721_p0462c29║者。前歎能照之二慧。此歎所照之兩境。以窮
T34n1721_p0463a01║了真俗之原稱到於彼岸。故大品云。到有為
T34n1721_p0463a02║無為彼岸。即其事也。又前歎能了佛之慧。佛
T34n1721_p0463a03║慧者謂了菩提果。今歎到彼岸。了佛大涅槃
T34n1721_p0463a04║之德也。又前歎觀無不明。今歎累無不寂即
T34n1721_p0463a05║是寂滅之岸。如下文云本來寂滅。即涅槃也。
T34n1721_p0463a06║名稱普聞者第四次歎名譽。亦有二句。以德
T34n1721_p0463a07║充於內故名流於外也。能度無數百千眾生
T34n1721_p0463a08║者。德樹名流故度物功立。此中四對稱歎皆
T34n1721_p0463a09║有兩句。又並是鉤鎖相生。可細尋其文旨也。
T34n1721_p0463a10║法華論以四方便攝此諸句。一者攝取妙法
T34n1721_p0463a11║方便。謂初得聞持陀羅尼。次得樂說辨才。後
T34n1721_p0463a12║為人轉法輪總此三句名攝取妙法方便也。
T34n1721_p0463a13║二者攝取善知識方便者。謂供養諸佛種諸
T34n1721_p0463a14║善根常為諸佛之所護念。由依止善知識故
T34n1721_p0463a15║得種諸善根。故為佛所護念。名攝取善知識
T34n1721_p0463a16║方便也。三者攝取眾生方便。謂不捨眾生故。
T34n1721_p0463a17║即是以慈修身故不捨眾生。四者攝取智方
T34n1721_p0463a18║便。教化眾生令入佛般若智。即是善入佛慧
T34n1721_p0463a19║竟於後文。名攝取智方便。此四方便即是次
T34n1721_p0463a20║第。可細尋之也。其名曰下第五列名。上雖
T34n1721_p0463a21║總歎其德。猶未別出人名。故次明列名也。　問。
T34n1721_p0463a22║此中列十八人名。何故文殊在初。　答。日月燈
T34n1721_p0463a23║明佛因妙光菩薩以說法華經。釋迦牟尼佛
T34n1721_p0463a24║因文殊師利以說法華經。既有開教之功故
T34n1721_p0463a25║列在初也。　問。云何因文殊說此經耶。　答。由文
T34n1721_p0463a26║殊釋時眾之疑辨古佛說之於前釋迦敷之於
T34n1721_p0463a27║後。預杜疑謗之萌。逆開信解之漸。然後釋
T34n1721_p0463a28║迦始得起定說法。故言因文殊以說法華經
T34n1721_p0463a29║也。　問。何故不因餘菩薩而因文殊耶。　答。由文
T34n1721_p0463b01║殊故得開乘權乘實。故因文殊開前分經也。
T34n1721_p0463b02║由文殊是燃燈之師燃燈復是釋迦之師。因
T34n1721_p0463b03║此覆遠之言。得說身權身實。則開後分經也。
T34n1721_p0463b04║下文當具明之。又河西道朗云。文殊是遊方
T34n1721_p0463b05║菩薩。十方法會多為開發之端。故偏因文殊
T34n1721_p0463b06║也。又文殊是北方歡喜世界歡喜藏摩尼寶積
T34n1721_p0463b07║佛。今猶現在聞此佛名者能滅四重等罪。今
T34n1721_p0463b08║示為菩薩影嚮釋迦。有此功德故在初列之。
T34n1721_p0463b09║又文殊具三世佛。過去世為龍種尊佛。現在
T34n1721_p0463b10║世為摩尼寶積佛。復當來作佛。是故初列也。
T34n1721_p0463b11║問。大品亦在王舍城說。何故以跋陀菩薩在
T34n1721_p0463b12║初耶。　答。跋陀是王舍城舊人。大品佛自開經。
T34n1721_p0463b13║故客舊為次第。法華因他開經。故以文殊為
T34n1721_p0463b14║初首也。　問。大品何故佛自開。此經因他而開。
T34n1721_p0463b15║答。大品顯教菩薩作佛。其義易解。以菩薩無
T34n1721_p0463b16║自保之執。又菩薩利根故也。此經顯教聲聞。
T34n1721_p0463b17║聲聞有自保之執又是鈍根故因文殊以開經
T34n1721_p0463b18║也。文殊此言妙德。以了了見於佛性故。德無
T34n1721_p0463b19║不圓累無不盡稱妙德也。觀世音菩薩者下
T34n1721_p0463b20║品自廣釋也。大勢至者所經之處世界振動
T34n1721_p0463b21║惡道休息也。常精進者。以眾生常有諸苦。是
T34n1721_p0463b22║故大士恒須濟拔。故言常精進也。不休息者
T34n1721_p0463b23║上以進求為名。今從離過受稱。如救頭燃不
T34n1721_p0463b24║可暫休息也。寶掌者掌出眾寶惠施無竭也。
T34n1721_p0463b25║藥王者。過去世以藥救病。因以為名。但菩薩
T34n1721_p0463b26║有二種身。一如意珠王身。能與一切樂。依此
T34n1721_p0463b27║立名故云寶掌也。二藥樹王身。見聞之者無
T34n1721_p0463b28║不苦滅。依此立名稱藥王也。勇施者。大士了
T34n1721_p0463b29║畢竟空。捨身命財不生怯弱。故云勇施也。寶
T34n1721_p0463c01║月者。以慧明涼氣清人三毒熱惱。其珍如月
T34n1721_p0463c02║也。月光者。慧能破闇如月之光也。滿月者。
T34n1721_p0463c03║德無不圓照無不普也。大力者。約事而言。能
T34n1721_p0463c04║動大千為大力。據理言之。有得煩惱能令三
T34n1721_p0463c05║界紛綸二乘迷倒。其力最大。菩薩能摧此大
T34n1721_p0463c06║惡名大力也。無量力者。約事能舉十方為無
T34n1721_p0463c07║量力。據理者無相之力不以有量為名也。越
T34n1721_p0463c08║三界者。慧踰生滅道跨三有也。跋陀婆羅者
T34n1721_p0463c09║此云賢守。鄰極亞聖曰賢。弘道能固稱守也。
T34n1721_p0463c10║寶積者。財法二寶積累兼充也。彌勒者此云
T34n1721_p0463c11║慈氏也。過去值彌勒佛發願名彌勒也。出一
T34n1721_p0463c12║切智光仙人經。彌勒昔作一切智光仙人。值
T34n1721_p0463c13║慈氏佛說慈心三昧經。故曰慈也。華嚴經云。
T34n1721_p0463c14║初得慈心三昧故名慈也。導師者。以法引物
T34n1721_p0463c15║妙達正邪。如海導師善示夷嶮也。　問。莊周尚
T34n1721_p0463c16║云。至人無心神人無功聖人無名。法身菩薩
T34n1721_p0463c17║形不可以像惻。心不可以智知。何故乃為立
T34n1721_p0463c18║名耶。　答。涅槃經云。低羅婆夷實不食油強名
T34n1721_p0463c19║食油。涅槃亦爾。無名相中強名相說。涅槃
T34n1721_p0463c20║是所體之法。今既無名強立名。體道之人亦
T34n1721_p0463c21║無名強立名。此是一往之言耳。猶未足簡於
T34n1721_p0463c22║內外。然至人非名非無名。能名能無名。雖能
T34n1721_p0463c23║名能無名。不動非名非無名相。故天女之詰
T34n1721_p0463c24║身子。汝雖知解脫無名。而未悟名即解脫。今
T34n1721_p0463c25║亦然也。如是等下第六結句也。　問。菩薩數多。
T34n1721_p0463c26║何故但標十八。　答。雖明十八。攝無不周。但
T34n1721_p0463c27║賢守等是在家大士。文殊等是出家菩薩。又
T34n1721_p0463c28║彌勒等當成佛菩薩。觀音等是已成佛菩薩。
T34n1721_p0463c29║又彌勒是此土觀音是他方。又賢守等是王
T34n1721_p0464a01║舍城舊人。寶積等是毘耶離客眾。以此四雙
T34n1721_p0464a02║總攝八萬也。爾時釋提桓因下第三列凡眾。
T34n1721_p0464a03║然上明聲聞菩薩。必是聖眾。今既不入大小
T34n1721_p0464a04║兩聖故跡示凡夫。故說為凡眾。然諸佛降生
T34n1721_p0464a05║有諸同行各散身六道。佛說法時皆引其眷
T34n1721_p0464a06║屬同入一乘。故就主而言多是方便也。就文
T34n1721_p0464a07║為二。一列幽眾二列顯眾。幽眾道勝有大勢
T34n1721_p0464a08║力故前列。顯眾道劣無勢力故後立也。即是
T34n1721_p0464a09║從勝至劣。如上聲聞勝菩薩僧眾以勝尼也。
T34n1721_p0464a10║前客眾後是舊眾也。就幽眾之內凡有六眾。
T34n1721_p0464a11║如文所辨。六趣之中但無地獄眾。由苦重故
T34n1721_p0464a12║不來。陀羅尼經明有地獄眾。別有因緣。如彼
T34n1721_p0464a13║文釋。三界之中無無色界眾者凡有二義。一
T34n1721_p0464a14║者大小乘經多說無色界無形不能來聽法。
T34n1721_p0464a15║二者設微細之形以無因緣故則不來也。　問。
T34n1721_p0464a16║但大乘明無色界有細色形。小乘亦有此言
T34n1721_p0464a17║不。　答。阿含經云。無色界天見身子涅槃淚下
T34n1721_p0464a18║如雨。則知小乘亦明有色。但從多為論言無
T34n1721_p0464a19║色耳。八部之中無夜叉及摩睺羅伽者。以略
T34n1721_p0464a20║故爾也。初列天眾為二。前列欲界天眾。次
T34n1721_p0464a21║色界天眾。然上來列眾多從勝至劣。今從劣
T34n1721_p0464a22║至勝者可有二義。一者顯小乘意。欲界天有
T34n1721_p0464a23║初入聖道。色界天不能。即是從勝至劣。二
T34n1721_p0464a24║者欲天是佛檀越。為地住天以去佛近故前
T34n1721_p0464a25║說之。釋提桓因者。具足外國語應云釋迦
T34n1721_p0464a26║提桓因陀羅。釋迦為能提桓為天因陀羅為
T34n1721_p0464a27║主。以其在善法堂治化稱會天心故。稱為
T34n1721_p0464a28║能天主。而云三十三天者。三十二為臣。四
T34n1721_p0464a29║廂各八臣故三十二也。而一天為主故三十
T34n1721_p0464b01║三天。大智度論云。三藏中明釋提桓因得須
T34n1721_p0464b02║陀洹果。摩訶衍中說為法身菩薩也。又釋提
T34n1721_p0464b03║桓因姓。憍尸迦名。本是摩伽陀國舊人故初
T34n1721_p0464b04║列之。復有名月天子者。注解云帝釋輔臣也。
T34n1721_p0464b05║有人云月天子即月天也。普香天子者謂星
T34n1721_p0464b06║天也。寶光天子者謂日天子也。既是三光故
T34n1721_p0464b07║後列之。出正法華經。復有經云。觀世音名寶
T34n1721_p0464b08║意。作日天子。大勢至名寶吉祥。作月天子。虛
T34n1721_p0464b09║空藏名寶光。作星天子也。四大天王下。長阿
T34n1721_p0464b10║含經世記四天王品云。須彌山東千由旬有
T34n1721_p0464b11║提頭賴吒天王城名賢上。縱廣六千由旬。其
T34n1721_p0464b12║城七重眾寶嚴飾。須彌山南千由旬有毘留
T34n1721_p0464b13║勒叉天王城名善見。須彌山西千由旬有毘
T34n1721_p0464b14║樓博叉天王城名周羅善見。須彌山北千由
T34n1721_p0464b15║旬有毘沙門天王城。有三名。一名可畏二名
T34n1721_p0464b16║天敬三名眾歸。縱廣六千由旬。又智度論云。
T34n1721_p0464b17║東方天王名提頭賴吒。此名治國主。領揵撻
T34n1721_p0464b18║婆及毘舍闍二部鬼神。護弗婆提人不令侵
T34n1721_p0464b19║害也。南方天王名毘留離。此名增長主。領
T34n1721_p0464b20║鳩槃荼及薜荔多。護閻浮提人不令侵害也。
T34n1721_p0464b21║西方天王名毘留博叉。此云雜語主。領一切
T34n1721_p0464b22║龍及富單那。護瞿耶尼人不令侵害也。北方
T34n1721_p0464b23║天王名毘沙門。此云多聞主。領夜叉及諸羅
T34n1721_p0464b24║剎。護鬱旦越人不令侵害。故名護世四天王
T34n1721_p0464b25║也。自在天子下注解云。自在天子即是帝釋
T34n1721_p0464b26║主兵大臣也。大自在天子者。是摩醯首羅即
T34n1721_p0464b27║帝釋師也。今謂上列欲界初二天。帝釋為主
T34n1721_p0464b28║三光四鎮為臣。今列欲界化自在他化自在
T34n1721_p0464b29║後二天也。何故不列炎摩天兜率天者。以先
T34n1721_p0464c01║後列者中間可知故不列也。娑婆世界主下
T34n1721_p0464c02║第二次列色界天眾。娑婆世界此云雜惡亦
T34n1721_p0464c03║云雜會。大梵天王名尸棄者。有人言。大梵
T34n1721_p0464c04║天王即初禪梵王。尸棄即二禪梵王。光明大
T34n1721_p0464c05║梵即三禪梵王。言等者第四禪也。光宅所用
T34n1721_p0464c06║是也。有人言。娑婆世界主者摩醯首羅第四
T34n1721_p0464c07║禪梵王也。尸棄者三禪梵王也。光明者二禪
T34n1721_p0464c08║梵王也。等者初禪梵王也。今依智度論第
T34n1721_p0464c09║一卷云。娑婆世界主梵天王名尸棄。娑婆
T34n1721_p0464c10║世界主。此舉處以顯其為主也。大梵天王
T34n1721_p0464c11║出其位也。尸棄者標其名也。新金光明亦
T34n1721_p0464c12║作此釋。尸棄者此云火。有人言。此梵天
T34n1721_p0464c13║王入火光定。頂有火光故言火也。有人言。
T34n1721_p0464c14║餘梵天皆為火災所燒。獨此天火災不燒故
T34n1721_p0464c15║云火也。又翻為頂髻。有人言。頂上有火
T34n1721_p0464c16║如髻故云頂髻也。長阿含云。尸棄是初禪
T34n1721_p0464c17║梵王。亦名鳩摩羅伽此云童子天。此天顏
T34n1721_p0464c18║如童子故以名焉。手擎雞持鈴捉赤幡騎孔
T34n1721_p0464c19║雀也。　問。十地經云摩醯千世界主。今云何
T34n1721_p0464c20║言初禪梵王為三千世界主。　答。有四種梵王。
T34n1721_p0464c21║一者經云。百億日月百億梵王百億非想此
T34n1721_p0464c22║是下品梵王也。二者智度論云。梵王千世界
T34n1721_p0464c23║主。長阿含亦然。此是次品也。三者九地菩
T34n1721_p0464c24║薩作梵天王領二千世界。此是上品也。四者
T34n1721_p0464c25║領三千大千世界。此是上上品也。魔王轉輪
T34n1721_p0464c26║王亦有二種。大集經云。有魔王領三千世界。
T34n1721_p0464c27║大品云。化作轉輪王亦領三千世界。故不可
T34n1721_p0464c28║一途而判也。　問。尸棄是大千之王。在何處中
T34n1721_p0464c29║間禪住耶。　答。百億中間禪。今在中央住也。例
T34n1721_p0465a01║如佛大千中央住也。光明大梵者二禪梵天
T34n1721_p0465a02║也。故二禪稱光音少光無量光也。略舉初二
T34n1721_p0465a03║等後二也。有八龍王下第二次列龍眾。然龍
T34n1721_p0465a04║是畜生劣於餘道。次天列者凡有四義。一
T34n1721_p0465a05║其力最大故五不思議中龍為其一也。二正法
T34n1721_p0465a06║念經云。惡龍助修羅善龍助天。今是善龍故
T34n1721_p0465a07║次天列也。婆沙云。天將阿修羅鬥時。前令
T34n1721_p0465a08║龍與之鬥。故知龍助天。三調適陰陽於人有
T34n1721_p0465a09║恩故次天列之。四護持千佛經藏次天列也。
T34n1721_p0465a10║外書說文云。龍是有鱗虫中之長。能小能大
T34n1721_p0465a11║能幽能明。春則昇天冬則入淵。廣雅云。有鱗
T34n1721_p0465a12║者為蛟龍。有翼者為飛龍。有角者為虯龍。無
T34n1721_p0465a13║角者為螭龍。佛法中明有四生龍。一者卵生
T34n1721_p0465a14║金翅鳥能食卵生龍二者胎生金翅鳥能食胎
T34n1721_p0465a15║卵二龍。三者濕生金翅鳥能食三龍。四者化
T34n1721_p0465a16║生金翅鳥具能食四生龍也。難陀此云歡喜。
T34n1721_p0465a17║跋難陀此云賢歡喜。此二龍王是兄弟。常令
T34n1721_p0465a18║風不搖條雨不破塊。見者歡喜故云歡喜。又是
T34n1721_p0465a19║王舍城舊住故初列之。娑伽羅者。有人言從
T34n1721_p0465a20║國立名。住在娑伽羅國。此國近仙人而住。王
T34n1721_p0465a21║觸忤仙人。仙人咒此國令成海。此龍居住其
T34n1721_p0465a22║中。從本國立名也。有人言娑伽羅海名也。和
T34n1721_p0465a23║修吉此云多頭。則九頭龍是水生龍也。德叉
T34n1721_p0465a24║迦此云多舌。居在地上也。阿那婆達多此云
T34n1721_p0465a25║無熱。一者從池作名。此池在香山頂閻浮提
T34n1721_p0465a26║北天齊星下。其水清涼故稱無熱。池內有五
T34n1721_p0465a27║柱堂龍在其中也。智度論云是七住菩薩。華
T34n1721_p0465a28║嚴云於大雲陰覆離苦法門而得自在。又言
T34n1721_p0465a29║無熱者。一切諸龍有三種苦。一者風吹熱沙
T34n1721_p0465b01║著身身肉爛壞。二者風吹寶冠衣服悉皆散
T34n1721_p0465b02║失龍身露現。心生熱惱。三者諸龍眷屬娛樂
T34n1721_p0465b03║之時。金翅鳥入其宮內取眷屬去。心生熱
T34n1721_p0465b04║惱。又經云。諸龍食好香飯變成蝦蟆。又身
T34n1721_p0465b05║有逆鱗土石入其身內。又作欲時龍身露現
T34n1721_p0465b06║如兩蛇相結。此龍無此諸苦也。摩那斯者此
T34n1721_p0465b07║云慈心。華嚴經云。將欲降雨先。七日興雲
T34n1721_p0465b08║待營作事竟。然後乃注雨。即慈心證也。亦
T34n1721_p0465b09║云悅意。漚缽羅者從蓮華池作名也。有四緊
T34n1721_p0465b10║那羅者。　問。緊那羅何道攝。　答。雜心云是畜生
T34n1721_p0465b11║道攝。　問。常列八部在揵撻婆後。今何故在
T34n1721_p0465b12║先。　答。揵撻婆是鬼神道攝。緊那羅既是畜生
T34n1721_p0465b13║故在彼後。今以其奏法樂故在初列之。緊那
T34n1721_p0465b14║羅此云疑神亦云人非人。其形似人而頭有
T34n1721_p0465b15║一角。疑者云人耶非人耶。遂以為名。緊那
T34n1721_p0465b16║羅王名為屯崙摩。彈琴歎佛乃至迦葉不能自
T34n1721_p0465b17║安也。言法者奏四諦法也。妙法者奏十二因
T34n1721_p0465b18║緣法也。大法者奏六度法也。持法者總持上
T34n1721_p0465b19║三法。即是奏陀羅尼曲也。揵撻婆此云香陰。
T34n1721_p0465b20║以其清虛食香。又身唯恒出香故名香陰。大
T34n1721_p0465b21║智度論云。揵撻婆王名童籠摩此云樹。居在
T34n1721_p0465b22║地上十寶山中。諸天欲作樂時。身有異相即
T34n1721_p0465b23║飛上天。與緊那羅番休上下。初言樂者無聲
T34n1721_p0465b24║之樂也。次是有聲之樂。次是無聲樂中之勝。
T34n1721_p0465b25║次是有聲樂中之勝也。　問。揵撻婆屬何道攝。
T34n1721_p0465b26║答。一云屬鬼道。一云阿修羅道也。阿修羅
T34n1721_p0465b27║者此云無酒。或云過去持一不飲酒戒報得
T34n1721_p0465b28║此身。或云集諸華釀海為酒而不成故云無
T34n1721_p0465b29║酒。毘婆沙云。阿之言無。修羅云端正。謂
T34n1721_p0465c01║無端正。以男醜女好故也。釋道安道行經胡
T34n1721_p0465c02║音云須羅此云質諒。以其多諂曲故為立此
T34n1721_p0465c03║名。令其質直誠信也。諒即信也。婆藪傳云
T34n1721_p0465c04║非天。亦言非善戲樂。諸天以善法戲樂。其
T34n1721_p0465c05║多作不善戲樂也。婆稚者此言縛。其人是修
T34n1721_p0465c06║羅中前峰。與帝釋鬥時被縛因誓得脫故以
T34n1721_p0465c07║為名也。又翻為最勝。　問。修羅何故常與帝釋
T34n1721_p0465c08║戰。　答。婆沙云。修羅有美女而無好食。諸天有
T34n1721_p0465c09║好食而無美女。互相憎嫉故恒鬥戰也。佉羅
T34n1721_p0465c10║騫太者此云廣肩甲。又云寶錦又云欲錦也。
T34n1721_p0465c11║毘摩質多羅者此云響高。以其於大水中出
T34n1721_p0465c12║大音聲自唱言我是毘摩質多羅故云響高。
T34n1721_p0465c13║亦云種種疑。又云穴居者最是海下住也。故
T34n1721_p0465c14║修羅有二處住。一者地上眾相山中其力最
T34n1721_p0465c15║劣。次在須彌山北入海一萬二千由旬有羅
T34n1721_p0465c16║睺阿修羅王。領無量阿修羅眾。次羅睺下復
T34n1721_p0465c17║一萬二千由旬有修羅名勇健。勇健下一萬
T34n1721_p0465c18║二千由旬有修羅名美鬘美鬘下一萬二千由
T34n1721_p0465c19║旬有修羅名毘摩質多。故稱穴居也。阿含經
T34n1721_p0465c20║云。光音天入海水。精流水內遂成一卵。經
T34n1721_p0465c21║八千歲生女修羅。身若須彌千頭少一。水觸
T34n1721_p0465c22║女身生毘摩質多。形四倍大母。九頭八腳千
T34n1721_p0465c23║手少一。納香山揵撻婆女生舍脂也。羅睺者
T34n1721_p0465c24║此言覆障又云吸氣。正法念經云。修羅有鬼
T34n1721_p0465c25║有畜。羅睺是師子種。婆沙云伽陀經云有鬼
T34n1721_p0465c26║有畜有天。　問。何故修羅手障月。　答。婆沙云。月
T34n1721_p0465c27║是帝釋軍前峰。故以手障之而欲食月。正法
T34n1721_p0465c28║念經云。日月放光障修羅眼。令不見天眾
T34n1721_p0465c29║故以手障之。迦樓羅者此云金翅鳥以其翅
T34n1721_p0466a01║頭即有金色故以為名。海龍王經翻為鳳凰。
T34n1721_p0466a02║大威德迦樓羅王者。食龍之時有大威德故
T34n1721_p0466a03║以為名也。大身者。經云兩翅相去三百三十
T34n1721_p0466a04║六萬里也。閻浮提只容其一足。大滿者。餘
T34n1721_p0466a05║鳥食龍多不飽足。此鳥恒飽滿故云大滿。如
T34n1721_p0466a06║意者。此鳥頸下有如意珠。或言不可動也。
T34n1721_p0466a07║有人言。食三生龍者名大滿。具能食四生龍
T34n1721_p0466a08║勢力自在故稱如意也。韋提希子下第二明
T34n1721_p0466a09║顯舊眾。韋提希翻為思惟亦云四維。阿闍世
T34n1721_p0466a10║者此云未生怨。以母標之者。爾時以害父竟
T34n1721_p0466a11║故不標父也。又言擲之於地遂折其指故名
T34n1721_p0466a12║折指。阿含經云。世王懺悔竟猶墮拍掬地獄。
T34n1721_p0466a13║後從地獄出成辟支佛。涅槃經云。阿闍世王
T34n1721_p0466a14║不值耆婆。來月七日當墮地獄。而懺悔竟不
T34n1721_p0466a15║復墮。又經云。懺悔竟得柔順忍。所以大小
T34n1721_p0466a16║乘經不同者。以小乘經力劣故重罪微薄猶
T34n1721_p0466a17║墮輕地獄。大乘經力勝重罪都滅所以不墮。
T34n1721_p0466a18║又闍王害父身瘡未發故來聽法華。至涅槃
T34n1721_p0466a19║時身瘡發者。涅槃經既唱當滅五逆之罪。闍
T34n1721_p0466a20║王是權行。欲顯正教能滅罪邪教不能滅罪。
T34n1721_p0466a21║為眾生作滅罪良伴故至彼發也。此經不明
T34n1721_p0466a22║滅罪用。故身瘡不發而明功德勝用。一毫之
T34n1721_p0466a23║善皆得成佛。世王雖作五逆不斷善根亦當
T34n1721_p0466a24║成佛。為眾生作成佛良伴。為此義故來聽法。
T34n1721_p0466a25║問。涅槃經明闍王懺悔得無根信。餘經云得
T34n1721_p0466a26║柔順忍。柔順忍二處。一十迴向心二六地。云
T34n1721_p0466a27║何會通。　答。涅槃據其跡明是罪人故但得信
T34n1721_p0466a28║心。若言得柔順忍者。眾便謂實犯罪人則不
T34n1721_p0466a29║滅。他經據本故得順忍。又淺深隨緣也。各
T34n1721_p0466b01║禮佛足退坐一面者。智度論云。俗人是客來
T34n1721_p0466b02║至佛所。是故聽坐。聲聞菩薩位居弟子。是
T34n1721_p0466b03║故侍立。亦可大眾集竟。今總結眾集儀則故
T34n1721_p0466b04║云禮佛而坐也。
T34n1721_p0466b05║法華義疏卷第一
T34n1721_p0466b06║　永仁癸已無射上旬投廣隆寺眾徒之淨財
T34n1721_p0466b07║　彫義疏第一卷之印板。竊以漢帝夢於金人
T34n1721_p0466b08║　餘一千歲日域傳於上乘至七百年而終未
T34n1721_p0466b09║　聞三論真宗開板何況一乘法華義疏哉。爰
T34n1721_p0466b10║　素慶雖生扶桑之邊方幸遇曇華之妙典。斯
T34n1721_p0466b11║　疏若不流通弘經恐亦壅塞。因茲贔屓欲終
T34n1721_p0466b12║　一部大功勸化開闡法華宗旨。庶幾霑妙道
T34n1721_p0466b13║　於像末萬年之空。捶法燈於龍華三會之曉。
T34n1721_p0466b14║　盪四生妄執覺八不正觀矣。
T34n1721_p0466b15║　　　　　　　都幹緣沙門　素慶謹誌
