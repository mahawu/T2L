T34n1721_p0482b12║
T34n1721_p0482b13║
T34n1721_p0482b14║法華義疏卷第三
T34n1721_p0482b15║
T34n1721_p0482b16║　　　　胡吉藏撰
T34n1721_p0482b17║　　方便品第二之一
T34n1721_p0482b18║有四重門。一來意門。二釋名門。三同異門。
T34n1721_p0482b19║四通別門。　問。此經玄音始唱歎佛智甚深。多
T34n1721_p0482b20║寶讚善稱大慧平等。故文雖七軸宗歸一乘。
T34n1721_p0482b21║今以何義初明方便。　答。將欲顯一乘為真實。
T34n1721_p0482b22║必須前明三乘為方便。若不前明三乘為方
T34n1721_p0482b23║便。即不得顯一乘為真實。故此經云。開方
T34n1721_p0482b24║便門示真實相也。注經云。既唱擬一之端。宜
T34n1721_p0482b25║前辨分三之意。並其證也。釋名門者。外國
T34n1721_p0482b26║稱傴和拘舍羅。傴和稱為方便。拘舍羅名為
T34n1721_p0482b27║勝智。謂方便勝智也。但方便之名有離有合。
T34n1721_p0482b28║所言離者凡有三義。一者就理教釋之。理正
T34n1721_p0482b29║曰方。言巧稱便。即是其義深遠其語巧妙。文
T34n1721_p0482c01║義合舉故云方便。此釋通於大小。不專據三
T34n1721_p0482c02║乘。二者眾生所緣之域為方。如來適化之法
T34n1721_p0482c03║稱便。蓋欲因病授藥。籍方施便。機教兩舉
T34n1721_p0482c04║故名方便。此亦通於大小。非專據於三乘。
T34n1721_p0482c05║三者履嶮得安稱方。稟教獲利稱便。五濁之
T34n1721_p0482c06║嶮非三乘則不安。故云履嶮得安。稟三乘教
T34n1721_p0482c07║則便獲利。故以教為方以益為便。教益雙舉
T34n1721_p0482c08║故云方便。此亦通於大小。非專據三乘。次
T34n1721_p0482c09║合釋者凡有三義。一者方便是善巧之名。善
T34n1721_p0482c10║巧者智用也。理實無三。以方便力是故說三。
T34n1721_p0482c11║故名善巧。　問。無三說三。云何名善巧。　答。由
T34n1721_p0482c12║無三說三眾生遂得實益。故名善巧。　問。既得
T34n1721_p0482c13║實益應名為實。云何乃言方便。　答。就益而言
T34n1721_p0482c14║亦得稱實。今望理實無三假名說三。據理望
T34n1721_p0482c15║教故名方便。二者說於三乘為令眾生悟入
T34n1721_p0482c16║一乘。故此三乘為趣一乘之由漸。故名方便。
T34n1721_p0482c17║如下文云我設是方便令得入佛慧又云我此
T34n1721_p0482c18║九部法入大乘為本。故說三乘為一乘之方
T34n1721_p0482c19║便也。三者合前二義圓成一旨。所以無三說
T34n1721_p0482c20║三者。欲令因三悟不三。是以二言合成一意
T34n1721_p0482c21║也。　問。三乘方便有幾種。　答。凡有三種。一身
T34n1721_p0482c22║方便。如現作二乘及垢衣長者樹王之佛。二
T34n1721_p0482c23║口方便則無三說三。謂虛指門外明有三車。
T34n1721_p0482c24║三意方便則二思惟也。一思惟尋念過去佛。
T34n1721_p0482c25║二思惟我出濁惡世。此則上同古佛下順眾
T34n1721_p0482c26║生。二種因緣起方便智。謂意方便也。同異
T34n1721_p0482c27║門者。　問。舊亦明三乘為方便一乘為真實。與
T34n1721_p0482c28║今何異。　答。今序經始終凡有四意。一以三乘
T34n1721_p0482c29║為方便以一乘為真實。所以立此義者。昔稟
T34n1721_p0483a01║教之人執三為實。不知三是方便。為欲行之
T34n1721_p0483a02║故明三是方便一為真實。令捨三以入一乘
T34n1721_p0483a03║也。二者稟教之徒雖復捨三遂封一實。麤惑
T34n1721_p0483a04║雖去細染尋生。為對彼故明三之與一皆是方
T34n1721_p0483a05║便非三非一乃稱為實。三者稟教之流乃識二
T34n1721_p0483a06║是方便。更封兩非為理極。是故今明三一為
T34n1721_p0483a07║二。非三非一名為不二。二與不二皆是方便
T34n1721_p0483a08║非二非不二乃是為真實。四者二與不二乃
T34n1721_p0483a09║至非二非不二猶是四句未免名言。並稱方
T34n1721_p0483a10║便。諸法寂滅相不可以言宣乃為真實也。乘
T34n1721_p0483a11║方便乘真實既有四階。身方便身真實亦有
T34n1721_p0483a12║四句也。一以短為方便長為真實。二者以長
T34n1721_p0483a13║短並為方便非長非短為真實。三者長短為
T34n1721_p0483a14║二非長非短為不二。二與不二並是方便非
T34n1721_p0483a15║二非不二乃名真實。四者二與不二非二非
T34n1721_p0483a16║不二猶是四句未離名言。並名方便。如來法
T34n1721_p0483a17║身四句斯忘百非皆絕乃稱真實。故壽量品
T34n1721_p0483a18║釋法身云。非實非虛非如非異。具足十不。
T34n1721_p0483a19║如彼文說之。通別門者。據別而言。正以三
T34n1721_p0483a20║乘為方便。就通論之。方便是善巧為義。善
T34n1721_p0483a21║巧通今昔也。今欲融會三一之所由。稱歎諸
T34n1721_p0483a22║佛之善巧。所以然者。昔辨三教今說一乘。前
T34n1721_p0483a23║後相違義成鉾楯。則物不生信故會釋云。所
T34n1721_p0483a24║以昔三今一者。蓋是深照物機善巧施教。故
T34n1721_p0483a25║不相違也。故方便是三一之總名。今昔之通
T34n1721_p0483a26║稱。是以命初題方便品。但此義難明。今以
T34n1721_p0483a27║四句顯之。一者昔開今覆謂昔開三今覆三。
T34n1721_p0483a28║二者昔覆今開謂昔覆一今開一。三者今昔
T34n1721_p0483a29║俱覆昔覆一今覆三。四者今昔俱開昔開三
T34n1721_p0483b01║今開一。所以有此四句者。皆是如來知機識
T34n1721_p0483b02║法善巧為緣。無相違背。故悉名方便。所以
T34n1721_p0483b03║方便通今昔也。次舉無方便四句對顯之。一
T34n1721_p0483b04║者昔緣執三覆佛一。不知說三為開一。二
T34n1721_p0483b05║者今緣執一覆佛三。不知雖一不失三。三
T34n1721_p0483b06║者執自性三覆佛因緣之一三。四者執自
T34n1721_p0483b07║性一覆佛因緣之三一。如此昔執皆是無方
T34n1721_p0483b08║便。故無方便亦通今昔也。　問。何文明方便
T34n1721_p0483b09║通今昔耶。　答。下三請文云諸佛第一方便。
T34n1721_p0483b10║夫三乘是方便不名第一。一乘是第一不名
T34n1721_p0483b11║方便。今言第一方便。則知是諸佛善巧智名
T34n1721_p0483b12║第一方便。有此巧智故能說一三也。　問。亦得
T34n1721_p0483b13║云一乘名方便故言方便品以不。　答。亦得爾
T34n1721_p0483b14║也。故勝鬘經云一乘大方便。即是諸佛大善
T34n1721_p0483b15║巧。勝鬘明一乘而題稱一乘大方便。法華開
T34n1721_p0483b16║宗之首亦宜用一乘為方便也。　問。何故用一
T34n1721_p0483b17║乘為方便耶。　答。如百論依空捨福。而論文云
T34n1721_p0483b18║用無相捨福。釋言以是方便則能捨福。若捨
T34n1721_p0483b19║有而滯空不名為方便。捨有不著空故名為
T34n1721_p0483b20║方便。智度論云。破常而著無常名無方便無
T34n1721_p0483b21║常。破常不著無常名有方便無常。又云破二
T34n1721_p0483b22║不著一是名為法忍。今亦爾。為破二乘故明
T34n1721_p0483b23║於一亦不令著一。故此一名方便。所以然者。
T34n1721_p0483b24║生死以取相為源。入道用無著為本。故下文
T34n1721_p0483b25║云。我以無數方便引導眾生令離諸著。　問。勝
T34n1721_p0483b26║鬘大品及此經皆明方便有何異耶。　答。凡有
T34n1721_p0483b27║四句。一合乘合慧。如勝鬘合五乘為一乘。故
T34n1721_p0483b28║云合乘。若權若實總名大方便。故名合慧。二
T34n1721_p0483b29║開乘開慧。如法華云。照一為權照一為實。
T34n1721_p0483c01║三開乘合慧。亦如此經序昔二今一。故名開
T34n1721_p0483c02║乘。此之三一皆是如來知機識法善巧方便。
T34n1721_p0483c03║故名合慧。四合乘開慧。如大品總說一切乘
T34n1721_p0483c04║皆入大乘。如會宗品云。若佛法菩薩法二乘
T34n1721_p0483c05║法皆入摩訶衍。故名合乘也。就大乘中自開
T34n1721_p0483c06║空有二慧故名開慧。　問。大品已明一切法皆
T34n1721_p0483c07║入大乘。與法華何異。　答。大品已會於法但未
T34n1721_p0483c08║會人。會法者。欲明大乘無法不攝。故大品
T34n1721_p0483c09║云。若有實語攝一切善法者波若是也。未會
T34n1721_p0483c10║人者。但二乘人至大品時大機未熟故未會
T34n1721_p0483c11║人。法華則人法俱會。會人故同名菩薩。會法
T34n1721_p0483c12║名為一乘。又攝大乘論云有二種會。一顯會
T34n1721_p0483c13║二密會。密會者如大品明。一切諸法皆入大
T34n1721_p0483c14║乘。顯會者如法華會人也。又有二會。一理
T34n1721_p0483c15║會二教會。理會者如大品明。一切諸法皆入
T34n1721_p0483c16║實相。實相既無二。豈有三乘異耶。七卷金
T34n1721_p0483c17║光明經云。法界無二故乘無有三。但未會三
T34n1721_p0483c18║教故不名教會。法華理教俱會。　問。三乘是方
T34n1721_p0483c19║便亦得名為實不。　答。凡有四句。一者於昔為
T34n1721_p0483c20║實於今為權。謂對今一以望昔三是也。二者
T34n1721_p0483c21║今昔俱實。昔以三為實今以一為實。三者三
T34n1721_p0483c22║一俱權。望正道為論。未曾三一。三一皆為
T34n1721_p0483c23║開道名為道門。故皆權也。四者今實昔權。今
T34n1721_p0483c24║以一為實。於昔為非實義名為權。　問。人天乘
T34n1721_p0483c25║亦是方便以不。　答。若說三十三天常樂我淨。
T34n1721_p0483c26║指黃葉為真金亦是方便。若直說五戒十善
T34n1721_p0483c27║感人天身。不名方便。次開文句者。從此品去
T34n1721_p0483c28║至分別功德品格量偈以來十五品半經名為
T34n1721_p0483c29║正說。大開為二凡有十種。一者從初品至法
T34n1721_p0484a01║師品凡有九品。明乘方便乘真實。次從寶塔
T34n1721_p0484a02║品竟後有六品半經。明身方便身真實。昔日
T34n1721_p0484a03║三乘謂乘方便也。今明一乘謂乘真實也。昔
T34n1721_p0484a04║日生滅之身謂身方便也。今無生滅身謂身
T34n1721_p0484a05║真實也。所以雙開此二者。釋迦一化凡有三
T34n1721_p0484a06║時。一者雙說。二者雙覆。三者雙開。言雙說
T34n1721_p0484a07║者。佛初成道華嚴之會為諸大士說究竟法
T34n1721_p0484a08║明圓滿身。故長者居師子坐羅列寶物。即是
T34n1721_p0484a09║其事。故說雙說。但小器未堪故鹿苑之會隱
T34n1721_p0484a10║一明三覆本開跡。是以長者止於傍使更遣
T34n1721_p0484a11║餘人。脫珍御服著弊垢衣。即是其事。謂雙
T34n1721_p0484a12║覆也。至法華之會俱開二權雙示兩實。謂
T34n1721_p0484a13║雙開也。初之雙說謂根本法輪。次之雙覆謂
T34n1721_p0484a14║支末之教。後之雙開謂收末歸本。此之三門
T34n1721_p0484a15║非但釋迦一化。總攝一切諸佛教門。法華結
T34n1721_p0484a16║會終始具足三門。但對昔雙覆故言雙開耳。
T34n1721_p0484a17║二者大明佛化凡有三門。法華之前攝一切
T34n1721_p0484a18║邪歸五乘之正。謂攝邪歸正門。此經初分
T34n1721_p0484a19║會五乘之異同歸一道。謂攝異歸同門。此經
T34n1721_p0484a20║後分明法身之果。謂引因趣果門。此之三門
T34n1721_p0484a21║無教不收無人不化。斯經對昔但有二門。若
T34n1721_p0484a22║結會終始具三門也。如玄義序之。三者大明
T34n1721_p0484a23║佛事凡有三輪。一知他心。二現神力。三說
T34n1721_p0484a24║教門。此之三輪無佛事而不收無群生而不
T34n1721_p0484a25║化。但初分經會五乘之教歸于一乘。謂說法
T34n1721_p0484a26║輪後分之經明延促自在脩短適化。則神通
T34n1721_p0484a27║輪。故前文云說佛智慧故諸佛出於世。後章
T34n1721_p0484a28║經云如來祕密神通之力。則其證也。四者大
T34n1721_p0484a29║明佛德凡有三種。一者法身。二者波若。三
T34n1721_p0484b01║者解脫。以正法為身故曰法身。無境不照
T34n1721_p0484b02║名為波若。無累不盡故稱解脫。所以佛德
T34n1721_p0484b03║但明三者。法身波若無德不圓。解脫一門
T34n1721_p0484b04║無累不盡。但德無不圓復開為二。一者法
T34n1721_p0484b05║身。二者智慧。如世間人有身有智。又法身
T34n1721_p0484b06║為體。智慧為用。又內智無不照為波若。外
T34n1721_p0484b07║感無不應功由法身也。又為對生死但有於
T34n1721_p0484b08║三。以對生死報障故說法身。對生死業障故
T34n1721_p0484b09║說解脫。對煩惱障明於波若。又總十二因緣
T34n1721_p0484b10║不出三道。謂苦道業道及煩惱道。如來登中
T34n1721_p0484b11║道第一義山頂。與無明父母別。故永免三道
T34n1721_p0484b12║具於三德。又對二乘三德未圓。明如來三德
T34n1721_p0484b13║圓。又有法身明如來身業。有於波若辨如來
T34n1721_p0484b14║口業。辨於解脫顯如來意業。如四相品說。今
T34n1721_p0484b15║此經亦具明三德所以稱妙。以凡夫二乘不
T34n1721_p0484b16║具三德故名為麤。但初分經明於波若。後分
T34n1721_p0484b17║之說辨於法身。斯二無累即是解脫。　問。後分
T34n1721_p0484b18║明法身其文可見。初分云何辨於波若。　答。
T34n1721_p0484b19║如前云。釋迦玄音始唱歎佛智甚深。多寶稱
T34n1721_p0484b20║善讚大慧平等。即是其事。　問。何處有明解脫
T34n1721_p0484b21║德耶。　答。譬喻品云。二乘但離虛妄名為解脫。
T34n1721_p0484b22║其實未得一切解脫。但離虛妄名為解脫者。
T34n1721_p0484b23║但免三界分段及見思之惑。若具斷五住備
T34n1721_p0484b24║傾二死名一切解脫。正用此法簡異二乘。令
T34n1721_p0484b25║捨保三歸於一極。五者總談大小諸教不出
T34n1721_p0484b26║因果法門。但大乘因果凡有二門。一通因通
T34n1721_p0484b27║果。二別因別果。通因通果者。通明十方三
T34n1721_p0484b28║世諸佛同行不二之因同得一極之果。初分
T34n1721_p0484b29║經文正明斯法。謂通因通果。次明別因別果
T34n1721_p0484c01║者。別明釋迦久已成佛過去行長遠之因未
T34n1721_p0484c02║來證不滅常住之果。後段經意正明斯法。謂
T34n1721_p0484c03║別因別果也。六者總明諸佛。不出權實二智
T34n1721_p0484c04║真應兩身。照三乘之智為權。鑒一乘之智為
T34n1721_p0484c05║實。初分之經正說斯二智。王宮現生伽耶
T34n1721_p0484c06║成道為應身也。無始無終非生非滅為真身
T34n1721_p0484c07║也後段之經盛談斯義故辨於二身。七者此
T34n1721_p0484c08║經秤妙法者。即是一乘。故譬喻品云。是乘
T34n1721_p0484c09║微妙清淨第一。於諸世間為無有上。但乘有
T34n1721_p0484c10║二種。一所乘之法。二能乘之人具。能乘所
T34n1721_p0484c11║乘則乘義始圓。初分辨所乘之法。即是法妙。
T34n1721_p0484c12║次現塔以去明能乘之人。謂人妙也。何以知
T34n1721_p0484c13║然。如方便品云。佛自住大乘如其所得法定
T34n1721_p0484c14║慧力莊嚴以此度眾生。則所乘之法也。見塔
T34n1721_p0484c15║以去正釋如來常無常義。故辨能乘之人。如
T34n1721_p0484c16║此人法更無二體。則一正觀兩義說之。統御
T34n1721_p0484c17║之義為人。可軌之義為法。然正觀未曾人法。
T34n1721_p0484c18║為眾生故強稱人法也。八者總論眾生迷倒
T34n1721_p0484c19║凡有二種。一者迷因。二者迷果。初分之經
T34n1721_p0484c20║破於迷因。後分之經斥於迷果。所言迷因者。
T34n1721_p0484c21║昔於一佛乘分別說三。則指大因為小果。封
T34n1721_p0484c22║教之徒遂執小果以為究竟。不知小果則是
T34n1721_p0484c23║大因。故是迷因。今明汝等所行是菩薩道。還
T34n1721_p0484c24║指小果為彼大因。破其自保究竟之執。故是
T34n1721_p0484c25║破迷因也。後分之經斥迷果者。如來之身實
T34n1721_p0484c26║無生滅。凡夫二乘謂是生滅無常。故破彼迷
T34n1721_p0484c27║情辨法身常住。所以斥迷果也。　問。昔說大因
T34n1721_p0484c28║為小果今還指小果為大因者。亦得昔說法
T34n1721_p0484c29║身為生滅今還指生滅為法身耶。　答。斯義不
T34n1721_p0485a01║類。昔覆相說如來身有為生滅。今開方便門
T34n1721_p0485a02║顯真實義。故辨生滅為應跡。無生滅為法身。
T34n1721_p0485a03║但封教之流執跡迷本故開真應兩身。而小
T34n1721_p0485a04║果大因更無二法。與此非類也。九者總收惑
T34n1721_p0485a05║倒凡有二種。一者自倒。二者他倒。初分之
T34n1721_p0485a06║經斥於自倒。後分之經破於他倒自倒者。二
T34n1721_p0485a07║乘之人實非究竟以顛倒故自謂究竟。故身
T34n1721_p0485a08║子云。我今自於智疑惑不能了。為是究竟法
T34n1721_p0485a09║為是所行道。則其事也。後分之經破於他倒
T34n1721_p0485a10║者。如來果德於二乘為他。自惑己身既入無
T34n1721_p0485a11║餘。謂如來身亦同灰斷。故是他倒。今二段
T34n1721_p0485a12║之經雙破兩倒。初段之經顯二乘非究竟除
T34n1721_p0485a13║其自倒。後段之經明法身常住破其他倒。既
T34n1721_p0485a14║自他倒除則一切惑盡。便改小志發於大心。
T34n1721_p0485a15║又初段經破其自倒。令二乘人知彼涅槃非
T34n1721_p0485a16║是常住。則破其常倒。後段經文破其他倒。顯
T34n1721_p0485a17║如來常身破其無常之倒。二倒既除則應期
T34n1721_p0485a18║悟道。　問。初分經破常倒。備破四倒不。　答。具
T34n1721_p0485a19║破也。二乘之人自謂彼涅槃為常則有樂淨。
T34n1721_p0485a20║雖無人我而有法我亦有我倒。故知初經具
T34n1721_p0485a21║破常等四倒。後分經備破二乘人。謂佛是無
T34n1721_p0485a22║常苦空無我不淨。亦具破四倒。此經始終既
T34n1721_p0485a23║具破八倒。則是說涅槃竟。所應悟者並皆得
T34n1721_p0485a24║道。燈明佛不須說涅槃。意在於斯。但釋迦
T34n1721_p0485a25║為鈍根之人未悟。更廣說法華後為說涅槃
T34n1721_p0485a26║之教耳。　問。前文何處破常倒耶。　答。譬喻品云。
T34n1721_p0485a27║但盡生死其實未滅。既稱未滅。豈是常耶。後
T34n1721_p0485a28║破無常者。其文易顯。　問。二乘俱迷因果自他
T34n1721_p0485a29║兩倒。是何惑耶也。　答。其人四住已傾。但有
T34n1721_p0485b01║無明故生斯謬。十者大明說法凡有二門。一
T34n1721_p0485b02║者直說。二相成說。初分之經名為直說。直
T34n1721_p0485b03║說者。明理無二極唯一道清淨。故稱為妙。是
T34n1721_p0485b04║故文云。唯有一門而復挾小。所言一者。無
T34n1721_p0485b05║九十六種之別。亦無五乘之異。唯有一道清
T34n1721_p0485b06║淨故名為一。至妙虛通秤之為門。不容凡夫
T34n1721_p0485b07║愛見之心故名為挾。亦不受二乘斷常之見。
T34n1721_p0485b08║秤之為小。初分之經正明一道清淨。斥凡夫
T34n1721_p0485b09║愛見二乘斷常。故名直說。後分之經稱相成
T34n1721_p0485b10║說者。前雖言一道清淨。未知此一為是無常
T34n1721_p0485b11║為是常住。若是無常猶同九十六種。還同四
T34n1721_p0485b12║乘之異。乃是麤法不名為妙。以一道清淨常
T34n1721_p0485b13║恒不變故超前兩異。故名為妙。然所體之法
T34n1721_p0485b14║既其是常。能證之人亦是常住。故涅槃云。諸
T34n1721_p0485b15║佛所歸所謂法也。以法常故諸佛亦常。仍以
T34n1721_p0485b16║後常成前獨一。妙義始彰故為相成說也。此
T34n1721_p0485b17║之十義皆是大判為言。其前章非無後意。後
T34n1721_p0485b18║章非無前意。但一往示其起盡從多為論。故
T34n1721_p0485b19║作此分之。　問。開為二段如上十門。如其不開
T34n1721_p0485b20║云何識教。　答。經名妙法蓮華者。始終皆辨中
T34n1721_p0485b21║道不二正觀故名為妙。無得無依無所染著
T34n1721_p0485b22║故云蓮華。凡夫著有二乘滯空菩薩著中道。
T34n1721_p0485b23║如是一之與三常無常乃至一毫取著皆是
T34n1721_p0485b24║麤法。不名為妙。並為染累非是蓮華。今但
T34n1721_p0485b25║令得一正觀則具一切佛法。正觀微妙故名
T34n1721_p0485b26║妙法。至人用此為身名為法身。諸佛以此為
T34n1721_p0485b27║性故名佛性。獨一自在名為一乘。無境不照
T34n1721_p0485b28║稱為波若。無累不寂名為涅槃。故云波若是
T34n1721_p0485b29║一法。佛說種種名隨諸眾生類為之立異字。
T34n1721_p0485c01║故學者但須觀心清淨。是以文云。大事因緣
T34n1721_p0485c02║出現於世。謂開佛知見。佛知見者則正觀也。
T34n1721_p0485c03║雖有十義今且依乘方便乘真實身方便身真
T34n1721_p0485c04║實以開二段文也。　問。初段明乘真實者。為正
T34n1721_p0485c05║明因為正明果。　答。初段略說廣說及後證說
T34n1721_p0485c06║並歎佛慧。則正明果乘義也。所以然者凡有
T34n1721_p0485c07║二義。一者果乘德無不圓累無不盡故稱為妙。
T34n1721_p0485c08║可喻蓮華。蓮華者以其臺葉具足如德無不
T34n1721_p0485c09║圓。清淨無染如累無不盡。故云是乘微妙清
T34n1721_p0485c10║淨第一。故以果乘為正。因乘德猶未圓累未
T34n1721_p0485c11║盡故不得稱妙。闕斯兩義故不得喻如蓮華
T34n1721_p0485c12║也。二者初分之經正明二乘果是方便。故明
T34n1721_p0485c13║一佛乘為真實。則令捨小果求大乘果。故明
T34n1721_p0485c14║果乘為正也。既明一佛果乘。則以二乘之果
T34n1721_p0485c15║攝屬因乘。令彼修於佛因以求佛果也。就前
T34n1721_p0485c16║後二段各開四別。初文四者。第一略開三顯
T34n1721_p0485c17║一動執生疑。第二執動疑生申疑致請。第三
T34n1721_p0485c18║廣開三顯一斷疑生信。第四辨流通。所以有
T34n1721_p0485c19║此四段者。今日時眾宜大機已動。應開一乘
T34n1721_p0485c20║之說。但執三來久未得廣明。且略開三顯一
T34n1721_p0485c21║以動執生疑也。稟教之流忽聞非常之說。故
T34n1721_p0485c22║執動疑生申疑致請。執動有可除之義。疑生
T34n1721_p0485c23║有可解之理。既其有請故受請廣說。破彼三
T34n1721_p0485c24║執斷其一疑生於信解。此一周說竟。欲遠被
T34n1721_p0485c25║未來。故次辨流通。示文處者。從此品初盡
T34n1721_p0485c26║長行與偈第一段也。從爾時大眾中竟身子
T34n1721_p0485c27║三請第二文也。從爾時世尊告舍利弗竟授
T34n1721_p0485c28║學無學人記品七品半第三文也。法師一品
T34n1721_p0485c29║第四文也。就初文為二。第一因歎二智彷彿
T34n1721_p0486a01║開宗。第二分明略說。所以前彷彿開宗後分
T34n1721_p0486a02║明略說者。正言一實之理。不可直說。三執
T34n1721_p0486a03║不可頓排。今欲悟物以斷疑。故歎佛二智非
T34n1721_p0486a04║二乘所知。歎佛二智則彷彿顯實。明二乘不
T34n1721_p0486a05║知則彷彿開權。前章既以彷彿故後稍漸分
T34n1721_p0486a06║明。但未得廣陳所以略說。就初段又二。第
T34n1721_p0486a07║一長行第二偈頌。長行有二。初寄言歎二智。
T34n1721_p0486a08║二止言加歎二智。初又二。一歎諸佛二智。
T34n1721_p0486a09║二歎釋迦二智。初歎諸佛二智又二。前經家
T34n1721_p0486a10║序佛從定起及出對揚之人。次正歎二智。爾
T34n1721_p0486a11║時世尊者。佛入三昧所作事訖。今是說法時
T34n1721_p0486a12║至故從定起也。三業而言。入定意業利益。放
T34n1721_p0486a13║光是身業利益。今欲明口業利益故從定起
T34n1721_p0486a14║也。安祥者示大人之相。欲明大法故先示大
T34n1721_p0486a15║人相。又安祥者動寂無礙也。故論云。顯如
T34n1721_p0486a16║來定力自在無人驚動故稱安祥。告舍利弗
T34n1721_p0486a17║者出對揚之人也。　問。何故不告菩薩也。　答。聲
T34n1721_p0486a18║聞自保究竟。今欲斥之是故告也。菩薩無有
T34n1721_p0486a19║此患故不告菩薩。　問。何故不告緣覺。　答。法華
T34n1721_p0486a20║之會無緣覺果人。雖有緣覺因人。不及利根
T34n1721_p0486a21║聲聞故不告也。　問。此經開宗告身子。與大品
T34n1721_p0486a22║何異。　答。大品密告以密令小人而學大也。此
T34n1721_p0486a23║經顯告。顯令聲聞修菩薩道故顯告也。　問。若
T34n1721_p0486a24║爾何得智度論云。大品非祕密法華為祕密。
T34n1721_p0486a25║答。大品不明二乘作佛但明菩薩作佛。其義
T34n1721_p0486a26║易解。如用藥為藥。故不名祕密。法華明二
T34n1721_p0486a27║乘作佛。望昔為難解。如用毒作藥。故稱祕
T34n1721_p0486a28║密。　問。此經就誰為難易。　答。大品望昔教阿難
T34n1721_p0486a29║易解。以菩薩是大人還明大人作佛。故阿難
T34n1721_p0486b01║解之。所以大品付囑阿難。法華明二乘作佛
T34n1721_p0486b02║異於昔教。於聲聞難解。故法華不付囑阿難。
T34n1721_p0486b03║所以告聲聞者。依法華論意凡有五義。一令
T34n1721_p0486b04║聲聞人修行大因。二令取大果。三令聲聞人
T34n1721_p0486b05║修行大因與於大果心不怯弱。四者為欲令
T34n1721_p0486b06║餘人善思念故明。佛對小心尚令作佛。餘人
T34n1721_p0486b07║豈不求作佛耶。五者令聲聞人不起所作已
T34n1721_p0486b08║辦心。故前令取大果。今令棄小果。　問。何故
T34n1721_p0486b09║不告餘聲聞獨告身子。　答。身子根緣先熟最
T34n1721_p0486b10║初領悟。又是逐佛轉法輪大將。又今說平等
T34n1721_p0486b11║第一智慧。宜對智慧之人。又根緣所宜故也。
T34n1721_p0486b12║諸佛智慧甚深無量者。第二正歎諸佛二智
T34n1721_p0486b13║也。無有人請而佛自說者有二義。一者示
T34n1721_p0486b14║如來大悲純至機動則說不待他請。肇公云。
T34n1721_p0486b15║真友不待請。如慈母之赴嬰兒。二者欲顯理
T34n1721_p0486b16║深玄無人能問。故自說也。如下偈云。道場
T34n1721_p0486b17║所得法無能發問者也。所言智慧者經說不
T34n1721_p0486b18║同。或但一果智謂如實智。以因中惑猶未盡
T34n1721_p0486b19║所照未真實。果地惑無不淨故智無不實也。
T34n1721_p0486b20║或開二智照空為一切智。鑒有為一切種智。
T34n1721_p0486b21║此從所照二諦為名。以法莫離於真俗故智
T34n1721_p0486b22║唯開於二也。或開三智。如此經囑累品說。
T34n1721_p0486b23║佛智．如來智．自然智。佛智一切種智也。如來
T34n1721_p0486b24║智即一切智也。自然智則無功用智。上之二
T34n1721_p0486b25║智任運而知。不須作意故稱自然。又云四智。
T34n1721_p0486b26║如譬喻品說。前三同於上。第四稱無師智。無
T34n1721_p0486b27║師智者。上三智不從師得也。此四智是經之
T34n1721_p0486b28║正宗故稱諸佛智慧也。就文為三。初雙標。次
T34n1721_p0486b29║雙釋。後雙結。諸佛智慧者標佛實智也。甚
T34n1721_p0486c01║深無量者歎佛實智。然凡夫二乘及以菩薩
T34n1721_p0486c02║不能測量佛智源底故名甚深。亦不能測量
T34n1721_p0486c03║佛智邊岸故稱無量。如無量壽經云。如來智
T34n1721_p0486c04║慧海。深廣無崖底。二乘非所測唯佛獨明了。
T34n1721_p0486c05║法華論明甚深有五種。一義甚深。謂佛果德
T34n1721_p0486c06║有無量義。二體甚深。謂平等法身無有差別。
T34n1721_p0486c07║三內證甚深。謂佛證於法身與法身相應名
T34n1721_p0486c08║內證也。四依止甚深。十方佛同依止法身故。
T34n1721_p0486c09║五無上甚深。無上菩提是佛所證。果德要具
T34n1721_p0486c10║此五也。又甚深者四句莫得其底故曰甚深。
T34n1721_p0486c11║百非不測其邊故曰無量。　問。應但言深。何
T34n1721_p0486c12║故云甚深。　答。深中之甚故云甚深。然如來妙
T34n1721_p0486c13║觀未曾愚智。為對二乘之愚強歎為智。亦非
T34n1721_p0486c14║深淺量與無量。為對二乘之流不能測量故
T34n1721_p0486c15║云無量。故華嚴云。法界非有量亦復非無量。
T34n1721_p0486c16║牟尼悉超越有量及無量也。又偏歎佛二智
T34n1721_p0486c17║者。意欲明唯佛智究竟餘智未究竟。此是顯
T34n1721_p0486c18║究竟以密斥二乘非究竟也。論又云。為諸大
T34n1721_p0486c19║眾生尊重心畢竟欲聞如來說故。所以歎佛
T34n1721_p0486c20║智也。又說法有二門。一歎藥門二授藥門。今
T34n1721_p0486c21║略說是歎藥門。後廣說是授藥門。　問。佛德無
T34n1721_p0486c22║窮。何故偏歎智慧。　答。一乘以萬德為體。於萬
T34n1721_p0486c23║德之內慧為其主。故偏歎慧也。其智慧門。第
T34n1721_p0486c24║二標權智歎權智也。其智慧者則牒上智慧
T34n1721_p0486c25║也。門者權智。說一切教為通佛智。故以一
T34n1721_p0486c26║切教為佛智慧門。故正取一切教為門。如藥
T34n1721_p0486c27║草喻品云。於一切法以智方便而演說之。其
T34n1721_p0486c28║所說法皆悉到於一切智地。則其證也。又教
T34n1721_p0486c29║能通生觀解。為解為門。然教能生實解。與
T34n1721_p0487a01║實解為門。亦令識權與權解為門。難解難入
T34n1721_p0487a02║者。始不能知為難解。終不能悟為難入。一切
T34n1721_p0487a03║聲聞辟支佛所不能知者。出不解之人也。上
T34n1721_p0487a04║歎佛智甚深。為欲顯一也。其智慧門難解
T34n1721_p0487a05║難入乃至二乘不能知。為欲斥二乘也。二乘
T34n1721_p0487a06║所以不能知者。如來於一說三。為令因三通
T34n1721_p0487a07║一。故三為一門。二乘遂住於三。不能因三
T34n1721_p0487a08║以悟一。是故不能知三也二乘既不解三。又
T34n1721_p0487a09║不入一則住在門外。故下偈云在門外立。　問。
T34n1721_p0487a10║上既明難解難入。何故但言不能知耶。　答。二
T34n1721_p0487a11║乘尚不能知說三以表一。何況能因三以入
T34n1721_p0487a12║一耶。所以者何下此第二雙釋諸佛二智也。
T34n1721_p0487a13║所以實智甚深無量權智難解難入者。以行
T34n1721_p0487a14║因既積故果深妙難解難入也。亦應對二乘。
T34n1721_p0487a15║所以不解者。殖因既近果智便鈍故不能解
T34n1721_p0487a16║也。此文二句。初句明值佛既多。次句明修
T34n1721_p0487a17║行久積。修行久積中二句次第。初句正明修
T34n1721_p0487a18║一切行。次句明雖復修行而精懃勇猛。前句
T34n1721_p0487a19║明所策之行。次句則是能策之勤。名稱普聞
T34n1721_p0487a20║者。德樹於內故名流於外。又所以知備修眾
T34n1721_p0487a21║行及精懃勇猛者。以修行諸行時名稱普聞
T34n1721_p0487a22║故證知爾也。又依攝大乘論明四種修者。供
T34n1721_p0487a23║養無量百千諸佛者。值佛既多經時必久。謂
T34n1721_p0487a24║長時修也。盡行諸佛無量道法者。無一行而
T34n1721_p0487a25║不修。謂無餘修也。勇猛者。修行之時心不悠
T34n1721_p0487a26║悠至到勇猛。謂尊重修也。精進者。念念善
T34n1721_p0487a27║法相續不令餘念間之。謂無間修。前是頓方
T34n1721_p0487a28║便。　今是常方便也。此之四修則是內德。以
T34n1721_p0487a29║內德既備故外名普聞。成就甚深下第三雙
T34n1721_p0487b01║結二智。前結實智。隨宜所說次結權智。所以
T34n1721_p0487b02║復須結者。以義有三門。謂標釋結方乃具足
T34n1721_p0487b03║故也。舍利弗吾從成佛以來下。依法華論。上
T34n1721_p0487b04║來明妙法功德門。謂如來所證妙法甚深難
T34n1721_p0487b05║解難入。今歎如來法師功德。以佛成就諸功
T34n1721_p0487b06║德故能化眾生。二者上歎諸佛二智。今第二
T34n1721_p0487b07║歎釋迦二智也。所以前明諸佛後辨釋迦者。
T34n1721_p0487b08║示悟物以漸也。前辨諸佛開宗。後明釋迦隨
T34n1721_p0487b09║順則使執三之流不生疑謗。就文亦三。一歎
T34n1721_p0487b10║權智。二歎實智。三重歎權智。　問。今歎釋迦
T34n1721_p0487b11║二智與上何異。　答。凡有三義。一者上略歎二
T34n1721_p0487b12║智。今廣歎眾德。初略後廣為解義故。二智
T34n1721_p0487b13║是一乘之主。故初略歎二智。果乘無德不備。
T34n1721_p0487b14║故後廣讚眾德。二者歎諸佛明從實起權。歎
T34n1721_p0487b15║釋迦以權通實。三者歎諸佛舉因釋果。嘆釋
T34n1721_p0487b16║迦舉果釋果。吾從成佛已來者嘆權智也。前
T34n1721_p0487b17║嘆權智凡有二義。一如上釋諸佛從實起權
T34n1721_p0487b18║今從權起實。二者遂文勢相接。上略明權智
T34n1721_p0487b19║辨難解難入。故今廣釋權智明難解難入之
T34n1721_p0487b20║意也。吾從成佛已來者。此言成道凡有二義。
T34n1721_p0487b21║一者王宮現生伽耶成道。從此已來施方便。
T34n1721_p0487b22║二者依下經文。明久已成佛。從此已來施於
T34n1721_p0487b23║方便。此明用權智之時節也。種種因緣者第
T34n1721_p0487b24║二正明用權智也。因緣謂三乘人所度因緣
T34n1721_p0487b25║也。明其入道不同由籍各異故云種種也。種
T34n1721_p0487b26║種譬喻者凡有二義。一者為三乘人各說譬
T34n1721_p0487b27║喻。如智度論云。佛於三藏中為諸聲聞說種
T34n1721_p0487b28║種譬喻。但不說揵闥婆城喻。乃至為諸菩薩
T34n1721_p0487b29║廣說十種喻等也。三藏中所以不說揵闥婆
T34n1721_p0487c01║城喻者。為三藏不說一切法本性空。乾城喻
T34n1721_p0487c02║辨能成之因所成之果本無所有。故三藏中
T34n1721_p0487c03║不說也。而成實論亦有此喻者。引菩薩藏中
T34n1721_p0487c04║譬就小乘法中釋耳。二者三乘人合喻。如三
T34n1721_p0487c05║鳥出網三獸度河也。廣演言教者。上喻今法
T34n1721_p0487c06║也。無數方便者。上之法譬皆是善巧故名方
T34n1721_p0487c07║便。又上法譬皆是口業。今明身業現神通意
T34n1721_p0487c08║業密化。謂無數方便也。法華論云。方便者從
T34n1721_p0487c09║生睹率天乃至現大般涅槃故也。又云無數
T34n1721_p0487c10║方便示現外道邪法顯其過失。示現正法功
T34n1721_p0487c11║德。又有四種方便。一令入諸善法。二令斷疑。
T34n1721_p0487c12║三令入增上勝智。四者依四攝法攝取眾生。
T34n1721_p0487c13║明八相是正方便。今是示邪方便也。引導眾
T34n1721_p0487c14║生令離諸著者。此明用權意也。所以用無數
T34n1721_p0487c15║方便者。為令眾生離著故也。以眾生染著三
T34n1721_p0487c16║界。欲令離之故說三乘。不言實有三乘究竟。
T34n1721_p0487c17║汝還遂保執三乘究竟。故不解佛意。故上云
T34n1721_p0487c18║難解難入也。又我設方便本令離著。今遂保
T34n1721_p0487c19║執三乘。此則是著於無著。故不識佛意也。法
T34n1721_p0487c20║華論云著有四種。一著界則著三界。二者著
T34n1721_p0487c21║地謂從著初禪乃至非非想及滅盡定。三者
T34n1721_p0487c22║著分謂在家分出家分。在家分者謂著己同
T34n1721_p0487c23║類作種種業及邪見故。著出家分者著名聞
T34n1721_p0487c24║利養種種煩惱諸覺故也。四者著乘謂著小
T34n1721_p0487c25║乘及大乘也。所以者何下釋權智也。以內德
T34n1721_p0487c26║既圓故外用善巧能利物也。舍利弗如來知
T34n1721_p0487c27║見下第二嘆實智也。上以方便標知見故是
T34n1721_p0487c28║權智。今直稱知見廣大深遠名為實智。初
T34n1721_p0487c29║句標知見下以四義歎之。照無不遍稱廣。超
T34n1721_p0488a01║二乘之表為大。豎不見其底曰深。橫莫究其
T34n1721_p0488a02║邊稱遠。無量無礙。舊云四等為無量。四辨
T34n1721_p0488a03║為無礙。今依法華論說無障無礙。上標知見
T34n1721_p0488a04║次以二門嘆之。一廣大深遠歎智無不圓。二
T34n1721_p0488a05║無障無礙嘆累無不盡。力無所畏者。從品初
T34n1721_p0488a06║至此文雖有諸佛及以釋迦但是歎智慧義
T34n1721_p0488a07║也。從此文下具歎一切諸德。非獨智慧甚深
T34n1721_p0488a08║一切諸德亦甚深無量。所以具嘆一切德者
T34n1721_p0488a09║有二種義。一者以眾德為乘。今欲讚歎一乘
T34n1721_p0488a10║故備歎一切諸德。二者惑者聞歎佛智甚深
T34n1721_p0488a11║謂餘德不爾。故稱歎餘德皆是甚深非二乘
T34n1721_p0488a12║所知也。十力是佛內德故初歎之。以知根識
T34n1721_p0488a13║藥故說十力。以內了十境故外說無懼。故次
T34n1721_p0488a14║顯無畏。力無畏者歎佛智慧。禪定解脫三昧
T34n1721_p0488a15║歎佛功德。禪謂四禪。定謂四無色定。解脫則
T34n1721_p0488a16║八解脫。三昧則是空無相無願。此之四門則
T34n1721_p0488a17║是次第。初得四禪次得四空定。具足八禪次
T34n1721_p0488a18║得八解。以得八解之定故能證三空門也。然
T34n1721_p0488a19║此中諸科皆是一體隨義分之。功德積聚故
T34n1721_p0488a20║名為禪。斂攝不散稱之為定。萬累都夷故名
T34n1721_p0488a21║解脫。其心正直故云三昧。深入無際者。上
T34n1721_p0488a22║別列八科諸德。今總歎之。於一一德佛皆窮
T34n1721_p0488a23║其邊底。餘人不知其際畔故云無際。成就一
T34n1721_p0488a24║切未曾有法者。上正嘆八科德猶未盡。故今
T34n1721_p0488a25║總結歎也。舍利弗如來能種種分別下第三
T34n1721_p0488a26║次重歎權智也。接上文生。上明成就一切未
T34n1721_p0488a27║曾有法。以內德既圓故外巧說法。外巧說法
T34n1721_p0488a28║有二種。一者巧說法。二巧稱機。言辭柔軟。
T34n1721_p0488a29║上歎四無礙智。今讚五種音聲。與上嘆權智
T34n1721_p0488b01║異者。前明說權意。謂令離諸著令其不著小
T34n1721_p0488b02║則是捨小。今讚佛巧說之德。令其欣大也。舍
T34n1721_p0488b03║利弗取要言之下。如來非但有巧說一能。取
T34n1721_p0488b04║要言之具一切希有勝用也。止舍利弗下第
T34n1721_p0488b05║二寄止言如歎二智也。上雖稱歎甚深無量。
T34n1721_p0488b06║猶涉名言未窮稱歎之美。至人之智心行已
T34n1721_p0488b07║斷言語又滅。歎所不能歎。乃窮歎美之極。故
T34n1721_p0488b08║寄止言歎名加歎二智也。又止言者則卷束上
T34n1721_p0488b09║文歸無名相也。上開諸佛二智釋迦權實。美
T34n1721_p0488b10║實智為甚深。嘆權智為難解。此皆是無名相
T34n1721_p0488b11║中假名相說耳。然諸法實相未曾有諸佛之
T34n1721_p0488b12║與釋迦深與不深權之與實。故波若云。諸法
T34n1721_p0488b13║非深非妙乃至非智非愚非權非實也。又止
T34n1721_p0488b14║言者欲令大眾於法起尊重心生後三請故。
T34n1721_p0488b15║又欲令五千之徒離法座故。又依法華論云。
T34n1721_p0488b16║示法器眾生心已滿足故。此意明大利根菩
T34n1721_p0488b17║薩聞上所說已得了悟不須更說故止言。依
T34n1721_p0488b18║此意略說一周正為菩薩。以菩薩利根聞略
T34n1721_p0488b19║說則便領解。聲聞根鈍未能了悟。是故三請
T34n1721_p0488b20║聞廣說方解。故略說通為大小二乘。而菩薩
T34n1721_p0488b21║前解廣說偏為聲聞。古亦有此一釋。就文為
T34n1721_p0488b22║兩。一標止言。二釋止言。初如文。所以者何
T34n1721_p0488b23║下第二釋止言為二。初明法妙眾生不解故
T34n1721_p0488b24║不可言。次明唯佛能解故不須言。不言之意
T34n1721_p0488b25║唯此兩也。　問。由來云此經照三乘為方便。照
T34n1721_p0488b26║一乘為實智。體終是有法。何得名絕言耶。　答。
T34n1721_p0488b27║他云一乘之智絕三乘之言也。難曰。雖絕三
T34n1721_p0488b28║乘之言猶有一乘之言。何名絕言。又若一乘
T34n1721_p0488b29║絕三乘之言名絕言者。三乘亦絕一乘之言。
T34n1721_p0488c01║應是絕言。若三一不得互絕。亦應牛馬不得
T34n1721_p0488c02║互無也。今所明者此中正歎佛智。故下文云。
T34n1721_p0488c03║我所得智慧微妙最第一。又云是法不可示。
T34n1721_p0488c04║言辭相寂滅。故如來之智非有非無不三不
T34n1721_p0488c05║一離人離法絕觀絕緣。一切名言所不能及
T34n1721_p0488c06║故名絕言。大品云。佛初成道常樂默然不樂
T34n1721_p0488c07║說法。所以不說者。肇師云言之者失其真。知
T34n1721_p0488c08║之者反其愚。有之者乖其性。無之者傷其軀。
T34n1721_p0488c09║以是義故不可言也。唯佛與佛下第二明唯
T34n1721_p0488c10║佛解故不須言。釋論云。若兩佛相對則無所
T34n1721_p0488c11║言。則其事也。諸法實相者法華論云。謂如
T34n1721_p0488c12║來藏法身之體不變故此亦名實相亦名佛性
T34n1721_p0488c13║正法。正觀之異名也。所謂諸法如是相者。前
T34n1721_p0488c14║標實相謂一相門。此下十事標差別相門。所
T34n1721_p0488c15║以明此二門者。明諸法不出差別無差別二
T34n1721_p0488c16║境諸佛之智亦不出差別無差別二智。知無
T34n1721_p0488c17║差別名一切智。則如來智。照於差別名一切
T34n1721_p0488c18║種智。則是佛智。今既嘆佛智故舉境顯之。　問。
T34n1721_p0488c19║何以得知差別無差別二義耶。　答。後偈文具
T34n1721_p0488c20║顯兩義。如是大果報種種性相義謂差別門
T34n1721_p0488c21║也。是法不可示言辭相寂滅此無差別門也。
T34n1721_p0488c22║今言差別無差別者。差別宛然而無差別。故
T34n1721_p0488c23║云不壞假名而說實相。雖無差別而宛然差
T34n1721_p0488c24║別。故云不動真際建立諸法。如此了悟唯是
T34n1721_p0488c25║佛能故歎佛智也。　問。前句云唯佛與佛乃能
T34n1721_p0488c26║究盡諸法實相。今稱所謂相性。還是釋前實
T34n1721_p0488c27║相。云何言前是無差別後是差別耶。　答。前標
T34n1721_p0488c28║實相後明性相者。欲明差別無差別故舉差
T34n1721_p0488c29║別釋無差別也。　問。此文十句明何法耶。　答。
T34n1721_p0489a01║通而言之。即明一切法皆具十門。故智度論
T34n1721_p0489a02║顯一切法皆有九種。與此大同。法華論略明
T34n1721_p0489a03║五法。通一切法。今依後偈文。且就佛因果
T34n1721_p0489a04║明於十法。故偈云如是大果報種種性相義。
T34n1721_p0489a05║故知約佛因果。明性相義也。佛因果。通具萬
T34n1721_p0489a06║行萬德。今且寄波若因果顯之。如是相如是
T34n1721_p0489a07║性者。波若以無著為相。無著之相體不可改。
T34n1721_p0489a08║故稱為性。波若以正觀為體也。波若有斷惑
T34n1721_p0489a09║之功故名為力。波若有照境之用故稱為作。
T34n1721_p0489a10║從習無所得觀生故稱為因。則四緣中因緣
T34n1721_p0489a11║也。由實相境發實相智名之為緣。則四緣中
T34n1721_p0489a12║緣緣義也。如是果如是報者。有人言一體義
T34n1721_p0489a13║異耳。遂因力為果。詶因義為報。依毘曇義。
T34n1721_p0489a14║果通報別。有為無為皆稱為果。報但有為果。
T34n1721_p0489a15║通有漏無漏。報但有漏。果通三性。報但無
T34n1721_p0489a16║記。依涅槃經云。無漏之法但從因生更不作
T34n1721_p0489a17║因名之為果。有漏之法更能生果稱之為報。
T34n1721_p0489a18║攝大乘論云。生義名果。熟義名報。共用為
T34n1721_p0489a19║果。獨用為報。今且依佛因果義釋者。波若
T34n1721_p0489a20║為因。薩婆若為果。五度為因。福德莊嚴為
T34n1721_p0489a21║報。又佛德詶因為果。更起應用義為報。又
T34n1721_p0489a22║法身為果。報身為報。故涅槃云。涅槃無因
T34n1721_p0489a23║而體是果。則是法身本有修因所得故稱為
T34n1721_p0489a24║報。如是本末者。波若為因名本。薩婆若為果
T34n1721_p0489a25║名末。亦得云由薩婆若故說波若故薩婆若
T34n1721_p0489a26║為本波若為末。故智度論云。波若為佛生因。
T34n1721_p0489a27║佛為波若說因。十地經云。如是十地義諸佛
T34n1721_p0489a28║之根本。則十地為本。佛為其末。又言如是
T34n1721_p0489a29║十地義從佛智慧出。則佛為本。十地為末也。
T34n1721_p0489b01║究竟等者。攝上因果歸於非因非果不二之
T34n1721_p0489b02║理。故藥草喻品云。究竟涅槃常寂滅相終歸
T34n1721_p0489b03║於空。偈文為二。初頌寄言歎二智。次頌止
T34n1721_p0489b04║言加歎二智。長行寄言歎二智為二。初歎諸
T34n1721_p0489b05║佛次歎釋迦。今偈轉勢頌之開為二別。初二
T34n1721_p0489b06║偈頌歎佛二智。次兩偈釋歎二智。初兩偈開
T34n1721_p0489b07║為四雙釋之。一者初偈嘆諸佛二智。次偈歎
T34n1721_p0489b08║釋迦二智。二者初偈總歎佛德。次偈別歎佛
T34n1721_p0489b09║德。故偈云佛力無所畏。此明佛實智。及佛
T34n1721_p0489b10║諸餘法謂佛權智。以權智唯為化他故名餘
T34n1721_p0489b11║法。三者初偈歎至人故云世雄不可量。次偈
T34n1721_p0489b12║歎極德謂佛力無所畏也。四者初偈歡無差
T34n1721_p0489b13║別智。謂內外並冥緣觀俱寂。次偈歎差別智
T34n1721_p0489b14║明於境智。如十力照十境等。本從無數佛下
T34n1721_p0489b15║第二兩偈舉因釋果。二偈為二。初偈舉諸佛
T34n1721_p0489b16║因以釋諸佛果。次偈舉釋迦因以釋釋迦果。
T34n1721_p0489b17║又初偈舉因釋果明果深妙眾生不解。次偈
T34n1721_p0489b18║舉因釋果明唯佛能解。又初偈正辨於佛所
T34n1721_p0489b19║行因故果義甚深。次偈明行因得果故果義
T34n1721_p0489b20║微妙。如是大果報下。第二頌上止言加歎二
T34n1721_p0489b21║智。長行前標止言次釋止言。今但頌釋止言。
T34n1721_p0489b22║長行釋止言為二。前明眾生不解。次辨唯佛
T34n1721_p0489b23║解。今還頌此二有十三偈半。開為四章。初
T34n1721_p0489b24║一行偈頌唯佛能解章門。次一偈半頌眾生
T34n1721_p0489b25║不解章門。三有九行半釋眾生不解章門。次
T34n1721_p0489b26║一行半釋唯佛能解章門。長行前明眾生不
T34n1721_p0489b27║解後明唯佛能解。今偈欲接前偈文故前明
T34n1721_p0489b28║唯佛能解。上半標所解之法。下半出能解之
T34n1721_p0489b29║人也。如是大果報者頌十事中果報二句也。
T34n1721_p0489c01║性相頌因中二句也。果中有法報二身。因中
T34n1721_p0489c02║有外相內性也。是法不可示下。第二明眾生
T34n1721_p0489c03║不解。上半出所不解之法。下半明不解之人。
T34n1721_p0489c04║而言是法不可示者。則上大果報之法言辭
T34n1721_p0489c05║相寂滅故不可示也。上明無名相中假名相
T34n1721_p0489c06║說。故開因果二。然開因果二為欲令悟非因
T34n1721_p0489c07║非果不二。故云寂滅。下半明不解之人也。除
T34n1721_p0489c08║諸菩薩眾信力堅固者。此半行偈為欲釋疑
T34n1721_p0489c09║及斥二乘也。言釋疑者。前偈明唯佛能解。次
T34n1721_p0489c10║偈云除佛已還一切眾生悉不能解眾生何由
T34n1721_p0489c11║悟佛智耶。是故釋云。除諸菩薩信力堅固能
T34n1721_p0489c12║信解耳。至佛之時乃名證解。此如涅槃經云
T34n1721_p0489c13║十地菩薩名聞見佛性。唯佛得名眼見佛性
T34n1721_p0489c14║佛性則是諸佛智慧。故涅槃云。佛性者名第
T34n1721_p0489c15║一義空。第一義空名為智慧也。言斥二乘者。
T34n1721_p0489c16║既言唯菩薩能信。則顯二乘不能信也。欲令
T34n1721_p0489c17║二乘改不信以得信也。諸佛弟子眾下第三
T34n1721_p0489c18║逐近前釋眾生不解章門。就文為三。第一
T34n1721_p0489c19║明聲聞人不解。二明緣覺不解。三明菩薩不
T34n1721_p0489c20║解。三聖尚不解。何況六趣。故自忘言。又最
T34n1721_p0489c21║初偈以明六趣不解故。今但辨三乘不解。合
T34n1721_p0489c22║而言之。三乘六趣九道眾生並不能知佛智
T34n1721_p0489c23║也。所以然者。如來之智非聖非凡絕緣絕觀。
T34n1721_p0489c24║故聖凡眾生不能解也。就聲聞不解開為三
T34n1721_p0489c25║章。初明鈍根聲聞不解。次明利根聲聞不解。
T34n1721_p0489c26║三明利鈍共思量亦不解也。初其力所不堪者
T34n1721_p0489c27║有二種義。一者對前菩薩能信解。今總序利
T34n1721_p0489c28║鈍一切聲聞不能信解。故云其力所不堪。二
T34n1721_p0489c29║者欲明鈍根聲聞不能解於佛智。故云不堪。
T34n1721_p0490a01║次兩段如文易知。辟支佛利智下第二明緣
T34n1721_p0490a02║覺不解。聲聞具舉利鈍。緣覺但舉利者。智
T34n1721_p0490a03║度論云。鈍根緣覺不及舍利弗等。故不須舉
T34n1721_p0490a04║之。新發意菩薩下第三明菩薩不解。就文為
T34n1721_p0490a05║二。初明始行。菩薩不解如文。不退諸菩薩下
T34n1721_p0490a06║第二明不退已上菩薩不解。亦得開為二人。
T34n1721_p0490a07║初明小乘人不解。小乘之內有聲聞緣覺。次
T34n1721_p0490a08║明大乘人不解。大乘之中有初心之與終行。
T34n1721_p0490a09║并上六道合十人也。　問。二乘及菩薩何故不
T34n1721_p0490a10║解也。　答。前已釋之。今當更說二乘所以不解
T34n1721_p0490a11║者。以斷常有所得心豈解諸佛不斷不常無
T34n1721_p0490a12║所得正觀也。　問。二乘亦有不斷不常。云何言
T34n1721_p0490a13║皆是斷常。　答。二乘乃無凡夫外道斷常。若望
T34n1721_p0490a14║諸佛菩薩裁起心則墮斷常。故中論云。若有
T34n1721_p0490a15║所受法則墮於斷常也。言菩薩不解者。直云
T34n1721_p0490a16║因人不知果其言易信。今明如涅槃云。十住
T34n1721_p0490a17║菩薩有所住故見不了了。諸佛如來無所住
T34n1721_p0490a18║故見則了了。又告舍利弗無漏不思議第四
T34n1721_p0490a19║釋唯佛能解章門。無漏不思議者。上明二乘
T34n1721_p0490a20║無漏者。猶是成實毘曇無漏。今總上二乘
T34n1721_p0490a21║及菩薩皆名有漏。以有所得心未淨故。今
T34n1721_p0490a22║無此諸漏故云無漏。不思議者。心行斷故不
T34n1721_p0490a23║可思。言語滅故不可議。以佛智慧不思議
T34n1721_p0490a24║故凡聖大小所不能解。則釋上義也。下半偈
T34n1721_p0490a25║明唯總別二佛所能解也。　舍利弗當知下第
T34n1721_p0490a26║二大段分明略說。對前彷彿故云分明。形後
T34n1721_p0490a27║廣文稱為略說。此文接上來者。上明九道眾
T34n1721_p0490a28║生不解佛智十方佛能解。恐二乘人自絕不
T34n1721_p0490a29║生信受。故今略明權實二智令其生信。故有
T34n1721_p0490b01║此文來也。就文為二。初就諸佛以顯一。次
T34n1721_p0490b02║約釋迦以開三。二章各三。初章三者。第一
T34n1721_p0490b03║半行標諸佛說同。次半行勸信。後半行正顯
T34n1721_p0490b04║實。諸佛語無異者。以理既不二。教表於理
T34n1721_p0490b05║故教亦無異。又佛恐時眾疑昔三今一語有
T34n1721_p0490b06║差別。是故今明佛語無異。又昔說於三非是
T34n1721_p0490b07║真實可有迴異。今一乘既是真實則語無迴
T34n1721_p0490b08║異也。當生大信力者。昔信三乘名為小信。今
T34n1721_p0490b09║信一乘名為大信也。要當說真實者。諸佛說
T34n1721_p0490b10║法適緣不同。或始終俱小或初後並大。或始
T34n1721_p0490b11║小終大或初大後小。究竟而言。在於後時必
T34n1721_p0490b12║定說大。以無有永住四乘必當成佛。是故在
T34n1721_p0490b13║後要說一乘。斯事則決定故言要當也。次約
T34n1721_p0490b14║釋迦以開三者。初一偈明所對之人。次半行
T34n1721_p0490b15║正開權。後半行釋開權意。言處處著者則三
T34n1721_p0490b16║界處。以眾生著三界處故假說三乘引之令
T34n1721_p0490b17║出。蓋是為出三界故明三乘。不言道理有三
T34n1721_p0490b18║說於三也。又有此文來者。時眾疑云。道理
T34n1721_p0490b19║既無三。何故說三。則釋云為眾生處處著引
T34n1721_p0490b20║之令得出故說三也。爾時大眾中下第二大
T34n1721_p0490b21║段執動疑生申疑致請。就文為二。第一明生
T34n1721_p0490b22║疑。第二明請說。初文有二。前明疑眾如文。
T34n1721_p0490b23║各作是念下第二明眾疑。就眾疑為三。一牒
T34n1721_p0490b24║今二騰昔三今昔互相疑。何故慇懃稱歎方
T34n1721_p0490b25║便者。上佛具嘆權實今偏疑方便者。正用方
T34n1721_p0490b26║便破二乘執三乘是實故也。又欲前明開方
T34n1721_p0490b27║便門後示真實相。故前疑方便也。又逐近生
T34n1721_p0490b28║疑。上偈文最後云佛以方便力示以三乘教。
T34n1721_p0490b29║今接此文故前疑方便也。而作是言者此牒
T34n1721_p0490c01║上內證實智也。有所言說者牒上智慧門難
T34n1721_p0490c02║解也。此二句牒上所不解之法。一切聲聞辟
T34n1721_p0490c03║支佛者牒上不解之人。佛說一解脫者第二
T34n1721_p0490c04║牒昔也。昔說三乘同斷煩惱得有餘一解脫
T34n1721_p0490c05║同滅身智得無餘一解脫也。而今不知是義
T34n1721_p0490c06║所趣者第三正明今生疑。疑有三。一疑教二
T34n1721_p0490c07║疑人三自疑。疑教者今昔互相疑也。昔說三
T34n1721_p0490c08║乘所得同。今說大小乘優劣異。昔說三乘所
T34n1721_p0490c09║得同大小俱真實。今說大小優劣異大實小
T34n1721_p0490c10║是權。未知昔非而今是。為今非而昔是。為
T34n1721_p0490c11║今昔俱非。為今昔並是。故云而今不知是義
T34n1721_p0490c12║所趣。二疑人者。所說之教既相違。能說之人
T34n1721_p0490c13║應是魔也。三自疑者疑所得法。如身子云。我
T34n1721_p0490c14║今自於智疑惑不能了。為是究竟法為是所
T34n1721_p0490c15║行道也。　問。上具動三乘之執生三乘之疑。故
T34n1721_p0490c16║佛以方便力示以三乘教。下文云菩薩聞是
T34n1721_p0490c17║法疑網皆已除。今何故唯二乘生疑不明菩
T34n1721_p0490c18║薩疑。　答。以此文責光宅。既明別有偏行六度
T34n1721_p0490c19║菩薩。足二乘為三者。何故不明菩薩疑耶。若
T34n1721_p0490c20║言略故不說者。菩薩正為偏執之大。何故略
T34n1721_p0490c21║大而存小耶。又下三周中皆明三根聲聞得
T34n1721_p0490c22║悟。不明菩薩受解。以此推之。知無偏行六
T34n1721_p0490c23║度之人也。今所明者。二乘人昔有自保究竟
T34n1721_p0490c24║之執。忽聞三非究竟是故生疑。所以此中列
T34n1721_p0490c25║之。菩薩之人無有此執。是故今文不列菩薩
T34n1721_p0490c26║疑也。　問。若爾何故云菩薩聞是法疑網皆已
T34n1721_p0490c27║除耶。　答。下明菩薩疑者。玄意中已釋此義。非
T34n1721_p0490c28║是自執究竟聞非究竟是故生疑。但疑如來
T34n1721_p0490c29║昔何故說三今何故說一。以菩薩疑與二乘
T34n1721_p0491a01║疑異。聞上略說疑心已除。故此中不列。又
T34n1721_p0491a02║上偈中唯告二人。一者聲聞二求緣覺眾。故
T34n1721_p0491a03║但二人生疑爾時舍利弗下第二身子騰疑致
T34n1721_p0491a04║請。　問。現瑞何故彌勒生疑。正說之中身子騰
T34n1721_p0491a05║請。　答。現瑞通表說一經因果之義唯佛能了。
T34n1721_p0491a06║故窮學未知。所以疑也。正說中偏對身子。是
T34n1721_p0491a07║執異之端故生疑致請也。　問。何故須請耶。　答。
T34n1721_p0491a08║法華論明有三種義。一者欲令大眾推覓甚深
T34n1721_p0491a09║佛境界故。二者欲大眾生尊重心畢竟欲聞
T34n1721_p0491a10║故。三者欲令增上慢人離席而去故也。然始
T34n1721_p0491a11║終為論。有三止三請。言三止者。第一歎法深
T34n1721_p0491a12║妙通明九道眾生不解唯佛能解故止。九道
T34n1721_p0491a13║者六道及三乘人也。第二明凡夫人天驚疑
T34n1721_p0491a14║故止。第三明增上慢二乘人誹謗故止。此謂
T34n1721_p0491a15║人天乘及聲聞緣覺四種眾生聞說一乘不能
T34n1721_p0491a16║信受。所以然者。人天起愛二乘起見。愛見
T34n1721_p0491a17║障隔正觀故不信一乘。又人天著生死樂二
T34n1721_p0491a18║乘著涅槃樂。皆是保於小樂不堪受佛樂故
T34n1721_p0491a19║須止也。又人天滯有二乘著空。二見在心不
T34n1721_p0491a20║堪受中道法。是故止也。　問。上何故明九道眾
T34n1721_p0491a21║生不解故須止。今但明四乘不解故須止耶。
T34n1721_p0491a22║答。上歎佛智甚深。除佛以下九道眾生悉不
T34n1721_p0491a23║能測量佛智。是故須止。今將說一乘。四乘
T34n1721_p0491a24║眾生不能信受。是故須止。言三請者。第一
T34n1721_p0491a25║有疑故請。第二明大眾過去世種善根聞即
T34n1721_p0491a26║不生疑故請說。第三明大眾現在有堪聞之
T34n1721_p0491a27║德聞必信受是故致請。然既有三請三止則
T34n1721_p0491a28║應不說。但初止在於請前故唯有二止。詶第
T34n1721_p0491a29║三請則便說也。三請二止則為五段。就初請
T34n1721_p0491b01║文凡有二別。初辨生疑。次明正請。生疑之中
T34n1721_p0491b02║前明眾疑次自疑如文。而白佛言下申疑致
T34n1721_p0491b03║請則為二別。長行與偈。長行中前申疑次請
T34n1721_p0491b04║決。就申疑中前申自疑後申眾疑。申自疑中
T34n1721_p0491b05║前疑今次疑昔。　問。何故稱為第一方便。　答。唯
T34n1721_p0491b06║佛獨有善巧。十地已下雖有化物之能未窮
T34n1721_p0491b07║善巧之極。餘人所無故稱第一。又佛乘為第
T34n1721_p0491b08║一。昔說三乘為令悟一。則與第一為方便故
T34n1721_p0491b09║名第一也。　問。前明疑中何故初明眾疑後序
T34n1721_p0491b10║自疑。今申疑中前自疑後騰眾疑耶。　答。上
T34n1721_p0491b11║明欲示先人後己。今辨要先自解縛然後解
T34n1721_p0491b12║他人。今者四眾下第二騰眾疑也。唯願世尊
T34n1721_p0491b13║下第二請決為二。初正請。世尊下騰所請事。
T34n1721_p0491b14║正以甚深是故請耳。若是淺近我亦知之。不
T34n1721_p0491b15║請說也。就偈文為二。初八行頌生疑。次頌
T34n1721_p0491b16║請決。初文又二。前三行半牒所疑事。次四
T34n1721_p0491b17║行半正明生疑。慧日大聖尊者。請說之中皆
T34n1721_p0491b18║有三歎三請。初文明慧日大聖尊者。歎佛
T34n1721_p0491b19║有堪決疑之德。日有二義。一能滅無明之闇。
T34n1721_p0491b20║二能顯一實之理也。此眾會中凡有三聖。一
T34n1721_p0491b21║五通諸仙謂下聖也。二諸羅漢等謂中聖也。
T34n1721_p0491b22║三法身菩薩謂大聖也。佛於三聖中最大故
T34n1721_p0491b23║言大聖尊。若非大聖無以能決三聖之疑也。
T34n1721_p0491b24║如象沒泥要須象拔之。久乃說是法者。上歎
T34n1721_p0491b25║決疑人。今嘆法為希有也。自說得如是下正
T34n1721_p0491b26║牒所疑事也。初牒自說自歎二種章門。次
T34n1721_p0491b27║釋二章門。自說得如是等三句牒自說章門
T34n1721_p0491b28║也。不可思議法者牒自歎章門也。道場所得
T34n1721_p0491b29║法下釋二章門也。初有五句。釋自說章門。次
T34n1721_p0491c01║有三句。釋自歎章門。初半行偈明佛自說實
T34n1721_p0491c02║智。我意難可測下明佛自說權智。無問而自
T34n1721_p0491c03║說者。此句結成上義也。以初從定起時無人
T34n1721_p0491c04║能問佛權實二智故佛自說也。自歎三句中
T34n1721_p0491c05║初句明自歎因。下兩句明自歎果。佛初從定
T34n1721_p0491c06║起自說所得權實二智。自歎所行因果。身子
T34n1721_p0491c07║欲為大眾釋佛自說自歎之意。明佛初從定
T34n1721_p0491c08║起時無人能問無人能歎是故如來自說自歎
T34n1721_p0491c09║也。無漏諸羅漢下第二次辨生疑。又開兩別。
T34n1721_p0491c10║初頌眾疑次頌自疑。頌眾疑內又開三別。初
T34n1721_p0491c11║一行頌聲聞眾疑。次半行頌緣覺眾疑諸
T34n1721_p0491c12║天龍鬼神下頌凡夫眾疑。此三眾則為次第。
T34n1721_p0491c13║聲聞眾中有羅漢人故前頌之。緣覺但有出
T34n1721_p0491c14║家因人。是故第二。天龍既劣前二眾故後列
T34n1721_p0491c15║之。於諸聲聞眾下第二頌自疑。若望昔教則
T34n1721_p0491c16║是究竟法。望今則是所行道。佛口所生子下
T34n1721_p0491c17║第二頌請決。亦開為二。初一行明聲聞緣覺
T34n1721_p0491c18║二眾別請。時為如實說者。昔說既其不實請
T34n1721_p0491c19║今如實為說。諸天龍鬼神下第二合明三眾
T34n1721_p0491c20║樂聞請說也。欲聞具足道者。昔說二乘既為
T34n1721_p0491c21║半字名不具足。今請說一乘滿字教門稱為
T34n1721_p0491c22║具足。爾時佛告舍利弗下此第一止也。　問。但
T34n1721_p0491c23║應一止。何故再稱止止。　答。智度論云。喜之
T34n1721_p0491c24║至也重稱善哉。今止之極也再言止止。又二
T34n1721_p0491c25║乘人不解故一止也。人天乘不解故一止。又
T34n1721_p0491c26║悟理者將理惑教故一止。未悟理者將教惑
T34n1721_p0491c27║理故一止。又依文判者。佛自釋云。以天之
T34n1721_p0491c28║與人皆當驚疑故重言止也。　問。驚疑有幾種。
T34n1721_p0491c29║答。法華論云。總一經始終有五種。一者損
T34n1721_p0492a01║驚怖。謂小乘人執小乘涅槃究竟謗大乘涅
T34n1721_p0492a02║槃。以損於大名損驚怖。二多事驚怖。大乘
T34n1721_p0492a03║人聞佛道時長行廣起取小乘果心也。三顛
T34n1721_p0492a04║倒驚怖。則是外道計有我我所。聞此經人法
T34n1721_p0492a05║二無我生驚怖心。四者悔驚怖。如身子悔證
T34n1721_p0492a06║小乘果。則此悔心名為驚怖。五者誑驚怖。謂
T34n1721_p0492a07║增上慢人作是念云。何佛誑惑我等耶。名誑
T34n1721_p0492a08║驚怖。此五攝大小凡聖內外事盡也。舍利弗
T34n1721_p0492a09║下第二請說。前長行次偈。長行前正請。所
T34n1721_p0492a10║以者何下釋請。重言唯願說者。還答上重言
T34n1721_p0492a11║止也。二乘能信故稱一唯願。人天堪受又稱
T34n1721_p0492a12║唯願。又已悟者因理識教稱一唯願。未悟者
T34n1721_p0492a13║藉教悟理又稱一唯願。人天例此可知。所以
T34n1721_p0492a14║者何下舉過去世久殖善根以釋請也。就偈
T34n1721_p0492a15║文為二。初句正歎。下三句正請。言法王者。
T34n1721_p0492a16║於今昔權實自在無礙故稱為王。唯說願勿
T34n1721_p0492a17║慮下正請也。初句標請。下兩句釋請。佛復
T34n1721_p0492a18║止舍利弗下第二止請也。前長行次偈。長行
T34n1721_p0492a19║前標止。但有一止者。意正主增上慢比丘不
T34n1721_p0492a20║能信受故但有一止也。若說是事下釋止。前
T34n1721_p0492a21║顯凡夫三善道驚疑故止。次辨增上慢四眾
T34n1721_p0492a22║將墜大坑故止。雖舉二人意在增上慢也。大
T34n1721_p0492a23║坑有三。第一謗法邪見坑。二謗法業坑。此
T34n1721_p0492a24║二為因。三無間地獄坑。此一為果。如來將
T34n1721_p0492a25║說。是故將墜。如其正說必當正墜。偈頌為
T34n1721_p0492a26║二。初句標止。三句釋止。偈再言止止者。一止
T34n1721_p0492a27║止天人。一止止增上慢。又一止明法妙。一
T34n1721_p0492a28║止為鈍根。三句釋止為二。初明法妙二句明
T34n1721_p0492a29║鈍根。爾時舍利弗下第三請。前長行次偈。長
T34n1721_p0492b01║行前標請。次釋請。重言唯願者。佛為天人
T34n1721_p0492b02║驚疑及增上慢起謗故重止者。今為二人故
T34n1721_p0492b03║應說之。一者如我能解故應為說。二者自我
T34n1721_p0492b04║之外諸餘大眾亦能信解故唯願說之。今此
T34n1721_p0492b05║會中下釋請。前明如我者。身子上根應前得
T34n1721_p0492b06║悟也。等比者。身子以外等取中下根人及凡
T34n1721_p0492b07║夫比。例亦能信也。世世已曾從佛受化者。釋
T34n1721_p0492b08║上如我等比能信解也。過去因淺尚受佛化。
T34n1721_p0492b09║況現在因深必堪信解也。又不信者少順教
T34n1721_p0492b10║者多。以多言之故應說也。又如來具有口密
T34n1721_p0492b11║及以神通。以口密言之則同坐不聞。以神通
T34n1721_p0492b12║辨之宜令避席。進退而言不得不說也。偈分
T34n1721_p0492b13║為二。初句稱歎第二正請。無上兩足尊者。既
T34n1721_p0492b14║為兩足之尊。必應為天人說。如其不說何名
T34n1721_p0492b15║兩足尊耶。願說第一法者第二正請。就文為
T34n1721_p0492b16║二。第一標請第二釋請。言願說第一法者標
T34n1721_p0492b17║請也。佛乘於三乘之內為第一也。我為佛長
T34n1721_p0492b18║子第二頌上釋請。就文開為二。初二行頌上
T34n1721_p0492b19║身子與大眾堪能信解。第二一行半明身子
T34n1721_p0492b20║大眾渴仰欲聞。就初文又三。半行頌身子親
T34n1721_p0492b21║能信解。又半行以頌大眾亦能信解。一行舉
T34n1721_p0492b22║古況今釋身子大眾能信解義。長行舉世世
T34n1721_p0492b23║受化故請。偈舉世世化物釋請。我等千二百
T34n1721_p0492b24║下第二明身子與大眾渴仰欲聞。亦開三別。
T34n1721_p0492b25║初半行雙牒兩眾。次半行重請說。後半行明
T34n1721_p0492b26║樂聞法故生大歡喜。聞說一乘並皆成佛。故
T34n1721_p0492b27║三根聲聞及分別功德諸大士皆明大喜。爾
T34n1721_p0492b28║時世尊告舍利弗下大段第三有此文來者。
T34n1721_p0492b29║今此以六雙序之。一者上明略說為利根菩
T34n1721_p0492c01║薩。今廣說通為三乘人。謂所為人利鈍一雙
T34n1721_p0492c02║也。二者上略開三顯一動執生疑。今廣開三
T34n1721_p0492c03║顯一斷疑生信。謂廣略一雙也。三者上總動
T34n1721_p0492c04║執生疑。今別說斷疑生信。謂總別一雙也。所
T34n1721_p0492c05║言總動執生疑者。總動三根人執並令生疑。
T34n1721_p0492c06║所言別斷疑生信者。別為三根人三周說法
T34n1721_p0492c07║令三疑斷三解生。動執生疑則易故但有一
T34n1721_p0492c08║說。斷疑生信則難故有三周說也。四者上就
T34n1721_p0492c09║稱歎門說。今就授法門說。良醫治病要具二
T34n1721_p0492c10║門。一歎藥門二授藥門。諸佛說法亦有二門。
T34n1721_p0492c11║初讚歎一乘門。今正說一乘門。謂歎授一雙
T34n1721_p0492c12║也。五者上密顯一密開三。謂密說門。今明顯
T34n1721_p0492c13║開三顯明一。謂顯說門。則顯密一雙也。六者
T34n1721_p0492c14║總判諸佛說法儀式凡有三門。一但自說。如
T34n1721_p0492c15║大品經。現瑞眾集既竟無有人問而佛自說。
T34n1721_p0492c16║二者一向因他說。如涅槃等經。現瑞眾集已
T34n1721_p0492c17║竟要待他問然後乃說。三者亦自說亦因他
T34n1721_p0492c18║說。如十地等經。初自說十地名後因他請
T34n1721_p0492c19║廣說十地義。此經亦爾。初明自說今是因他
T34n1721_p0492c20║說。謂自他一雙也。　問。初何故自說後何故因
T34n1721_p0492c21║他說。　答。十地論云。初若不自說不知為說
T34n1721_p0492c22║不說。故要須自說。後欲令大眾慇懃三請。故
T34n1721_p0492c23║因他說。又欲示法深妙無能問者。是故自說。
T34n1721_p0492c24║如身子云。道場所得法無能發問者。我意難
T34n1721_p0492c25║可測亦無能問者。故十二部中用無問自說
T34n1721_p0492c26║經以開宗也。後因他說者。欲令大眾尊人重
T34n1721_p0492c27║法故待請方說。就此大章開為三段。第一法
T34n1721_p0492c28║說第二譬說第三亦法亦譬說。所以有此三
T34n1721_p0492c29║說者。法為譬本故前明法說。未解法說故
T34n1721_p0493a01║舉喻顯之。故次明譬說。各聞法譬猶未得解。
T34n1721_p0493a02║具辨二門方乃取悟。故化城之前名為法說。
T34n1721_p0493a03║化城之後稱為譬說。又示諸佛內有無礙之
T34n1721_p0493a04║智外有無方之辨能於一義作種種說。所說
T34n1721_p0493a05║雖多不出法之與譬及亦法亦譬。又眾生悟
T34n1721_p0493a06║入不同故適化多種。或有樂從法說門入。或
T34n1721_p0493a07║有樂從譬說門入。或有樂具從二門入。又初
T34n1721_p0493a08║說生大乘聞慧。次說生於思慧。後說生於修
T34n1721_p0493a09║慧。又初說上根人得悟。次說中根人得悟。後
T34n1721_p0493a10║說下根人得悟。所以然者。上根人一聞則解。
T34n1721_p0493a11║中根人再說方悟。下根人三說始解也。　問。以
T34n1721_p0493a12║何惑障三根不解。　答。此非九十八使。何以知
T34n1721_p0493a13║之。羅漢之人四住惑傾而猶未解一實。故知
T34n1721_p0493a14║非九十八使也。五住之中正是無明住地。二
T34n1721_p0493a15║障之中為智障惑。就此惑中開為三品。輕品
T34n1721_p0493a16║之惑障於上根。次品之惑障於中根。重品之
T34n1721_p0493a17║惑障於下根。　問。此惑云何障三根耶。　答。由有
T34n1721_p0493a18║此惑迷於權實。故不識三乘是權一乘為實。
T34n1721_p0493a19║亦迷一乘本有二乘本無。故名障三根也。三
T34n1721_p0493a20║說義中別自有科。如彼廣說。就法說中開為
T34n1721_p0493a21║四段。第一從此文去竟方便品正明法說。第
T34n1721_p0493a22║二譬喻品初一長行一偈明上根人領解。第
T34n1721_p0493a23║三從爾時佛告舍利弗竟為諸聲聞說大乘經
T34n1721_p0493a24║名妙法蓮華經佛所護念明如來述成。第四
T34n1721_p0493a25║從舍利弗汝於未來世竟盡迴向佛道明授上
T34n1721_p0493a26║根人記。就初又二。第一正為上根人法說。第
T34n1721_p0493a27║二從汝等舍利弗聲聞及菩薩下勸弘經。初
T34n1721_p0493a28║正說令發菩提心。勸弘經令其修菩薩行。如
T34n1721_p0493a29║華嚴善財童子詣善知識所皆明二事。一云
T34n1721_p0493b01║發菩提心。二修菩薩行。此經稱教菩薩法亦
T34n1721_p0493b02║具二事。初法說令改小信大。謂發菩提心。後
T34n1721_p0493b03║明既得如實悟。還令如實說令修菩薩行。又
T34n1721_p0493b04║初說滅其小執生於大解。謂智慧門。後令弘
T34n1721_p0493b05║經則是修慈悲。謂福德門。此經令二乘人具
T34n1721_p0493b06║修大乘福慧。故名教菩薩法。就初為二。一
T34n1721_p0493b07║長行二偈頌。長行為二。一緣起二正說。緣
T34n1721_p0493b08║起有三。初許說誡聽。二簡不淨眾。三歎淨
T34n1721_p0493b09║眾。初有三句。初句明不得不說。以請既會
T34n1721_p0493b10║理稱機。佛若不說則乖理失機。故云豈得不
T34n1721_p0493b11║說。汝今諦聽下第二誡聽也。諦聽令生聞慧。
T34n1721_p0493b12║善思令生思慧。念之令生修慧。又諦聽令離
T34n1721_p0493b13║散亂心如不覆器。善思令其悟解如不臭器。
T34n1721_p0493b14║念之令其憶持如不漏器。吾當為汝下第三
T34n1721_p0493b15║許為說也。說此語時下第二簡不淨眾也。就
T34n1721_p0493b16║文亦三。第一句正明罪人退席。所以者何。下
T34n1721_p0493b17║第二釋起去所由凡有二義。一者罪根深重。
T34n1721_p0493b18║二者有增上慢。又有二義。一者大乘中有失。
T34n1721_p0493b19║二者小乘中有失。所言罪者。定執小乘謂為
T34n1721_p0493b20║究竟乖大乘理。故稱為罪。故涅槃經云。求
T34n1721_p0493b21║二乘者名為不善。所言根者凡有二義。一者
T34n1721_p0493b22║過去修習小乘故稱為根。二者因此執小遂
T34n1721_p0493b23║生謗大故名為根。所言深重者。為釋疑故
T34n1721_p0493b24║來。若封執小乘遂障隔大者。三根聲聞亦
T34n1721_p0493b25║執小乘應隔於大。何故五千獨去而三根住
T34n1721_p0493b26║耶。是故釋云。五千罪根深重十方諸佛不能
T34n1721_p0493b27║拔濟。是故退席。三根之人雖習小乘罪根輕
T34n1721_p0493b28║淺故獨住也。及增上慢者。第二上明執小有
T34n1721_p0493b29║障大之失。此明於小乘內自復有失。實未得
T34n1721_p0493c01║小乘道果。謂得小乘道果故名為失。又罪根
T34n1721_p0493c02║深重者。明過去世失。以於過去障他聽說
T34n1721_p0493c03║大乘。是故現在不聞正法。及增上慢謂現在
T34n1721_p0493c04║之失。於現在世值釋迦佛修習小乘。未得小
T34n1721_p0493c05║果謂得小果。復謂此果以為究竟。不受大法
T34n1721_p0493c06║故名為失。又以此失簡諸餘聲聞。諸餘聲聞
T34n1721_p0493c07║但有執小之失。無有未得小果謂得小果。是
T34n1721_p0493c08║故餘人在坐五千退席。未得道諦謂得道諦。
T34n1721_p0493c09║未證滅諦謂證滅諦。故言未得謂得未證謂
T34n1721_p0493c10║證。則釋上增上慢義。有如此失者。總結上
T34n1721_p0493c11║二失也。世尊默然而不制止者。第三句以住
T34n1721_p0493c12║即有二損故佛不制之。一者聞則起謗墮惡
T34n1721_p0493c13║道。二者未來當作障隔大乘因緣。爾時佛告
T34n1721_p0493c14║舍利弗下第三歎淨眾。文有四句。一歎淨眾。
T34n1721_p0493c15║二毀不淨眾。三誡聽。四者受旨。智度論云。
T34n1721_p0493c16║枝葉不堪為用。如五千人無法器用雖能聞
T34n1721_p0493c17║一乘不能發菩提心修菩薩行紹佛業。是故
T34n1721_p0493c18║無用。貞實堪有柱樑之用。如淨眾是法器聞
T34n1721_p0493c19║經堪有紹佛業用。舍利弗如是下毀不淨眾。
T34n1721_p0493c20║上明住則有二損。今明去有兩益。一現在無
T34n1721_p0493c21║起謗法之罪。未來不招苦報。二者聞上略說
T34n1721_p0493c22║作未來信解因也。復誡聽者有二義。一者五
T34n1721_p0493c23║千起席大眾擾動故重令諦聽。二者既是淨
T34n1721_p0493c24║器堪聞法故令諦聽也。次受旨如文易知。　問。
T34n1721_p0493c25║五千之徒既不堪聞法華。何故不從定起則
T34n1721_p0493c26║以神力令其起去。　答。初從定起則以神力令
T34n1721_p0493c27║其起去。便不得聞於略說作未來得度因緣。
T34n1721_p0493c28║若聞於廣說則起誹謗現在無益。以佛明見
T34n1721_p0493c29║三世故有遣不遣也。又初歎佛二智身子未
T34n1721_p0494a01║請。無因緣故不得遣之。今待請後許說。宜
T34n1721_p0494a02║須簡眾方始得遣也。　問。若佛知住起謗故不
T34n1721_p0494a03║為說者。釋論明喜根勝意二人。勝意執小喜
T34n1721_p0494a04║根悟大。遂為勝意說大乘。而勝意便誹謗墮
T34n1721_p0494a05║大地獄。未來因此畢苦果而得解脫。今何不
T34n1721_p0494a06║為說耶。　答。去住俱起誹謗者則應為說。如喜
T34n1721_p0494a07║根知勝意聞說與不說終自起謗。故為其說
T34n1721_p0494a08║法作未來得度因緣也。今去則有益。住則有
T34n1721_p0494a09║損。故遣令去也。以理言之可有三句。一聞
T34n1721_p0494a10║而起謗故不為說。如五千之徒。二聞必起謗
T34n1721_p0494a11║而為說。如常不輕也。三知其起謗亦說亦不
T34n1721_p0494a12║說。如五千是也。初為生未來善故令其聞略
T34n1721_p0494a13║開三顯一。畏其現在謗故不為廣說也。　問。聞
T34n1721_p0494a14║略說何故不起謗。　答。有三種人。一者上根菩
T34n1721_p0494a15║薩聞略說則解。二中根則聲聞人聞略說生
T34n1721_p0494a16║疑。疑是解津堪聞廣說。三下根謂五千之徒
T34n1721_p0494a17║聞略說冥然不解。聞廣說則起疑謗。又有三
T34n1721_p0494a18║品人。一俱不聞廣略謂下品人也。二聞略不
T34n1721_p0494a19║聞廣謂中品人也。三廣略俱聞謂上品人也。
T34n1721_p0494a20║問。如華嚴五百聲聞。雖復在座不見不聞。今
T34n1721_p0494a21║何不爾耶。　答。適緣不同可得兩經互現。而今
T34n1721_p0494a22║明眾起去者。欲證佛語不虛。上既言皆當驚
T34n1721_p0494a23║疑及增上慢人將墜於大坑。故今明五千之
T34n1721_p0494a24║徒則其人也。二者欲增住眾敬心。明預聞之
T34n1721_p0494a25║徒殖因已久宜應欣慶。又罪重之人不堪聞
T34n1721_p0494a26║法。則是嘆法深妙。然此眾可具二義。一者
T34n1721_p0494a27║或是實行之人。二者是化眾。如涅槃現童子
T34n1721_p0494a28║及金剛神也。　問。何因緣故同稟小乘教有得
T34n1721_p0494a29║聞法華信解有不聞耶。　答。可具四句。一者始
T34n1721_p0494b01║習學大乘終亦聞大乘。此人懸信。二者始習
T34n1721_p0494b02║大乘中志斯意。故初為其說小。小心稍改
T34n1721_p0494b03║故終為說大。此人聞法華亦信。三者本學大
T34n1721_p0494b04║乘而後聞說大乘便退取小。如大品六十菩
T34n1721_p0494b05║薩成羅漢。又至涅槃經雖聞有佛性而猶成
T34n1721_p0494b06║羅漢。以此例之。聞法華亦有成羅漢者。如
T34n1721_p0494b07║此之人聞大亦信也。四者有始學小乘而終
T34n1721_p0494b08║聞說大。此人多不生信。以其習小乘日久。
T34n1721_p0494b09║若聞大乘乖其本心故不生信也。佛告舍利
T34n1721_p0494b10║弗如是妙法下。前第一明緣起。則是淨器。今
T34n1721_p0494b11║第二正說明授妙法也。非淨器無以受妙法。
T34n1721_p0494b12║非妙法無以授淨器。故此二種必須相稱。就
T34n1721_p0494b13║正說文凡有四門。初辨一乘真實門。二明二
T34n1721_p0494b14║乘方便門。三示得失門。四勸信受奉持門。所
T34n1721_p0494b15║以明此四門者。靈山之會大機已熟應聞大
T34n1721_p0494b16║法。故辨一乘真實門。既示今一乘為真實。宜
T34n1721_p0494b17║開昔三為方便。故辨三乘方便門。初門明今
T34n1721_p0494b18║一乘真實。後門序昔三為方便。蓋是明一化
T34n1721_p0494b19║始終理無不極。若能信一實三權則是得非
T34n1721_p0494b20║失。如其不信則是失非得。故有第三得失門
T34n1721_p0494b21║也。得失之理既彰。次勸捨失從得信受奉持。
T34n1721_p0494b22║故有第四勸信門也。又有此四門者。一乘真
T34n1721_p0494b23║實門謂根本法輪。諸佛出世但為明一大事
T34n1721_p0494b24║因緣。謂一道清淨則根本法輪也。但眾生薄
T34n1721_p0494b25║福鈍根不堪受一道。是故於一佛乘方便說
T34n1721_p0494b26║三。謂支末法輪。既從一起三還欲令籍三通
T34n1721_p0494b27║一。若能知三為歸一則是得非失。如其保三
T34n1721_p0494b28║不受一是失而非得。故得失門明收末歸本
T34n1721_p0494b29║法輪。既序始終一化三輪事周。然後始得勸
T34n1721_p0494c01║物信受。故有第四勸信門也。就一乘真實門
T34n1721_p0494c02║又開三別。一釋迦自說一乘真實門亦云自
T34n1721_p0494c03║開宗門。二引諸佛證釋門。三明釋迦順同門。
T34n1721_p0494c04║所以有此三門者。釋迦當今教主故前自開
T34n1721_p0494c05║宗。恐物不信故引諸佛為證。證明事竟然後
T34n1721_p0494c06║始得順同也。就初章之內又開三門。一讚歎
T34n1721_p0494c07║門二不虛門三顯教意門。所以有此三門者。
T34n1721_p0494c08║讚歎令生信解。不虛抑其誹謗開解杜惑。緣
T34n1721_p0494c09║由既竟故正明顯教意也。初文二句一法二譬。
T34n1721_p0494c10║如是妙法者。此顯一部之旨歸。則是先明一
T34n1721_p0494c11║乘真實。題以示之也。妙有二種。一者體妙。
T34n1721_p0494c12║謂非一非三言忘慮絕。二者用妙。非三非
T34n1721_p0494c13║一。不知何以美之。為對昔三強歎為一。故注
T34n1721_p0494c14║法華經云。非三非一盡相為妙。非大非小通
T34n1721_p0494c15║物為法也。蓋是什肇舊宗。非今新釋也。時
T34n1721_p0494c16║乃說之者。歎法希逢增敬信之情也。遠而言
T34n1721_p0494c17║之。如後文說億億萬劫至不可議諸佛世尊
T34n1721_p0494c18║時說是經。近而言之。釋迦一化四十餘年之
T34n1721_p0494c19║所未說今始說之。故知希有。如優曇缽華時
T34n1721_p0494c20║一現耳者。此譬上時乃說之言也。河西道朗
T34n1721_p0494c21║云。此言靈瑞華又云空起華。天竺有樹而無
T34n1721_p0494c22║其華。若輪王出世此華則現。明眾生若應聞
T34n1721_p0494c23║一乘教成法輪王者。諸佛世尊乃說是經。故
T34n1721_p0494c24║靈瑞華為輪王之相。法華為成佛之徵。舍利
T34n1721_p0494c25║弗汝等當信下第二明不虛門。將明昔三今
T34n1721_p0494c26║一則言似相違。恐物不信。是故今明佛語不
T34n1721_p0494c27║虛勸物信受。舍利弗諸佛隨宜下第三明顯
T34n1721_p0494c28║教意門。上之二句乃是緣由。今此一章始明
T34n1721_p0494c29║正說。就顯教意復開二別。一明眾生不解教
T34n1721_p0495a01║意門。二明唯佛能解教意門。隨宜所說意趣
T34n1721_p0495a02║難解者。此標二章門也。初標隨宜所說門。次
T34n1721_p0495a03║標意趣難解門。諸佛說法隨二種說。一隨現
T34n1721_p0495a04║實說。二隨機宜說。說一乘者謂隨理實說也。
T34n1721_p0495a05║說三乘者謂隨機宜說也。理實無三而說三
T34n1721_p0495a06║者。隨機宜說也。意趣難解者。上明隨宜所
T34n1721_p0495a07║說教。今明教所表理也。言三意若三斯不名
T34n1721_p0495a08║難解。良由言三意不三。言近而意遠。是故意
T34n1721_p0495a09║趣難解。又意若住不三亦不名難解。今言不
T34n1721_p0495a10║三者。明其非是三。非謂是非三。斯則心無所
T34n1721_p0495a11║寄乃契玄宗。故名難解。所以者何下釋上二
T34n1721_p0495a12║門也初。釋隨宜門。次釋意趣難解門也。我以
T34n1721_p0495a13║無數方便者。或邪或正或順或違悉是善巧
T34n1721_p0495a14║故名方便。又悉令悟入一道清淨示種種化。
T34n1721_p0495a15║為一道作緣由階漸。故名方便。種種因緣者。
T34n1721_p0495a16║所以示邪正不同違順等化者。是良由眾生
T34n1721_p0495a17║根性非一入道各有由籍故也。故云種種因
T34n1721_p0495a18║緣也。譬喻言辭演說諸法者。上明無數方便
T34n1721_p0495a19║總明八相成道之正。及示九十六術之邪。或
T34n1721_p0495a20║作調達善星之違。或示阿難羅云之順。故總
T34n1721_p0495a21║明一切善巧。今別明說法一事。說法之內不
T34n1721_p0495a22║出二門。一者種種譬喻。二者種種言辭。從
T34n1721_p0495a23║無數方便至種種說法。總攝釋迦一切教
T34n1721_p0495a24║也。是法非思量分別之所能解者。此釋意趣
T34n1721_p0495a25║難解章門也。如來說一切教為令眾生悟入
T34n1721_p0495a26║一道。故下文云。於一切法以智方便而演說
T34n1721_p0495a27║之。其所說法皆悉到於一切智地。稟三乘教
T34n1721_p0495a28║者思量分別於三。終不解三教意也。又五乘
T34n1721_p0495a29║以五心分別。終不解言五意不五。故言非思
T34n1721_p0495b01║量分別之所能解。又有所得心名思量分別。
T34n1721_p0495b02║故攝大乘論云。分別是菩薩煩惱也。唯有諸
T34n1721_p0495b03║佛乃能知之者。上來明眾生不解教意門。此
T34n1721_p0495b04║第二明唯佛能解門。亦初標唯佛能解。所以
T34n1721_p0495b05║者何下釋諸佛能解。釋意云。諸佛唯為一大
T34n1721_p0495b06║事故出現世。是故說一切教皆為顯一也。舍
T34n1721_p0495b07║利弗云何名諸佛下。前舉一大事以釋教意。
T34n1721_p0495b08║今次傳釋一大事。將欲釋之故提起為章門
T34n1721_p0495b09║也。次明開示悟入四句釋章門也。釋此四門
T34n1721_p0495b10║不同。今略明三義。一者依舊解云。初開佛
T34n1721_p0495b11║知見謂明道理。次後三句悟前道理發生三
T34n1721_p0495b12║慧。故有示悟入也。二就法華論釋之。所言
T34n1721_p0495b13║開者明無上義。唯除如來一切智能更無餘
T34n1721_p0495b14║事。故言開佛知見。令眾生知得清淨故。如
T34n1721_p0495b15║來知見者。謂如來能證如實義故。如壽量品
T34n1721_p0495b16║云。如來如實知見三界之相。無有生死若退
T34n1721_p0495b17║若出。亦無在世及滅度者。非實非虛非如非
T34n1721_p0495b18║異。此則如來法界也。所言示者明同義。謂
T34n1721_p0495b19║聲聞辟支佛及佛法身平等。法身平等者。三
T34n1721_p0495b20║乘佛性法身更無差別故。所言悟者明不知
T34n1721_p0495b21║義。以二乘人不知究竟唯一佛乘故。今欲令
T34n1721_p0495b22║知故言悟。所言入者。為令證不退轉地示現
T34n1721_p0495b23║與無量智業。故詳論此意四門則為次第。初
T34n1721_p0495b24║明開佛知見則歎佛知見為無上。雖歎佛知
T34n1721_p0495b25║見為無上。或謂獨佛有此知見二乘所無。是
T34n1721_p0495b26║故第二次明三乘人同有佛性法身。但佛悟
T34n1721_p0495b27║佛性故名法身。二乘猶隱故稱佛性。雖三乘
T34n1721_p0495b28║人同有佛性法身。但二乘人不知唯有一乘
T34n1721_p0495b29║無有二乘。今欲令知故次說悟佛知見。既知
T34n1721_p0495c01║唯一佛性無有二乘則證不退轉。故次說入
T34n1721_p0495c02║佛知見。論又兩番釋後三句。所言示者。為
T34n1721_p0495c03║諸菩薩有疑心者令知如實修行故。又復入
T34n1721_p0495c04║者。未發菩提心者令發心故。已發心者令入
T34n1721_p0495c05║大法故。又復入者。令捨聲聞果入大菩提故。
T34n1721_p0495c06║又復悟者。令外道眾生生覺悟故。此釋意與
T34n1721_p0495c07║前異者。前四句並約化聲聞。今意明化菩薩
T34n1721_p0495c08║及外道。此經正化聲聞。次化菩薩并及外道。
T34n1721_p0495c09║化此三人則總收一切令同歸佛乘也。今次
T34n1721_p0495c10║依智度論及涅槃經言。雖有四句不出二門。
T34n1721_p0495c11║初之二句明能化門。後之二句明所化門。能
T34n1721_p0495c12║化門中有大開之與曲示。所化門中有始悟
T34n1721_p0495c13║之與終入。故此四門無義不攝。所言開者。眾
T34n1721_p0495c14║生佛性名佛知見。佛性亦名一乘。涅槃經言。
T34n1721_p0495c15║畢竟有二種。一者莊嚴畢竟。二者究竟畢竟。
T34n1721_p0495c16║莊嚴畢竟者謂六波羅蜜。究竟畢竟者一切
T34n1721_p0495c17║眾生所得一乘。一乘者名為佛性。以是義
T34n1721_p0495c18║故我說一切眾生悉有佛性一切眾生悉有一
T34n1721_p0495c19║乘。以無明覆故不能得見。為眾生故說佛性
T34n1721_p0495c20║名之為開。既為眾生說則是為眾生開。所以
T34n1721_p0495c21║開佛性者。令眾生除無明煩惱。使得清淨開
T34n1721_p0495c22║佛性。則是德無不圓。使得清淨謂累無不盡。
T34n1721_p0495c23║所言示者。曲示五性差別之義。故名為示。如
T34n1721_p0495c24║涅槃云。掘出金藏故普示眾生諸覺寶藏故
T34n1721_p0495c25║名示也。所言悟者。大開曲示二門既竟。今
T34n1721_p0495c26║次知有佛性名之為悟。修行證之故稱為入。
T34n1721_p0495c27║知有佛性謂十信以上也。證入佛性謂妙覺
T34n1721_p0495c28║地已還也。舉始及終位無不攝。次結章如文。
T34n1721_p0495c29║問。已知開示悟入。云何名諸佛知見。　答。上已
T34n1721_p0496a01║略明。今次廣述。蓋是波若異名正觀別目。
T34n1721_p0496a02║今依此經則是四智。一者一切智。二一切種
T34n1721_p0496a03║智。三自然智。四無師智。言一切智者。知六
T34n1721_p0496a04║道眾生本來寂滅一切眾生本來是佛也。言
T34n1721_p0496a05║一切種智者。雖知本來寂滅。於眾生常不寂
T34n1721_p0496a06║滅。故於道未始二於緣未始一。於道未始二
T34n1721_p0496a07║故六道常法身。於緣未始一故法身常六道。
T34n1721_p0496a08║六道常法身名為一切智。法身常六道名為
T34n1721_p0496a09║一切種智。任運知此二法名為自然智。此三
T34n1721_p0496a10║不從師得稱無師智。此之四智為三世諸佛
T34n1721_p0496a11║心。一切眾生宜應恒以此四為觀行。則是初
T34n1721_p0496a12║心佛也。諸佛如來但教化菩薩事者。上明唯
T34n1721_p0496a13║為一道故出世。今明唯教一人也。　問。諸佛教
T34n1721_p0496a14║化五乘眾生。云何唯教菩薩一人耶。　答。雖說
T34n1721_p0496a15║五教為顯一理。雖教五人亦為成一人。是
T34n1721_p0496a16║為言託於五意在於一。又所求之道既一求
T34n1721_p0496a17║道之人亦一。故言但教菩薩也。諸有所作常
T34n1721_p0496a18║為一事者。上明說於一理為教一人。據口業
T34n1721_p0496a19║也。今明諸有所作者。謂動靜四儀及以三
T34n1721_p0496a20║業一切所作皆為顯一理。悉為教一人也。如
T34n1721_p0496a21║來但以一佛乘故為眾生說法無有餘乘若二
T34n1721_p0496a22║若三者。所以有此文來者。為釋成上三句義
T34n1721_p0496a23║也。良由道理唯一道理無三。是故諸佛唯
T34n1721_p0496a24║為一事故出世。唯為教一人。乃至諸有所作
T34n1721_p0496a25║皆為顯一事也。此文有二句。第一句明道理
T34n1721_p0496a26║唯有一故諸佛依於一理但說一乘。故云但
T34n1721_p0496a27║以一佛乘為眾生說法也。無有餘乘若二若
T34n1721_p0496a28║三者。上明道理唯有一佛乘。今明道理無有
T34n1721_p0496a29║餘乘。餘乘者則緣覺聲聞乘也。緣覺乘為第
T34n1721_p0496b01║二。聲聞乘為第三。故言無有餘乘若二若三。
T34n1721_p0496b02║問。何故知然。　答。數之次第謂一二三。上既言
T34n1721_p0496b03║但以一佛乘。是故今明無有第二乘第三乘。
T34n1721_p0496b04║此是從上數以至下。故為次第。所以前明佛
T34n1721_p0496b05║乘有者。為欲釋成上唯有一事故。前明唯有
T34n1721_p0496b06║一也。文相歷然不應更有異釋。有人言。若
T34n1721_p0496b07║二者聲聞緣覺二乘也。若三者謂三乘之中
T34n1721_p0496b08║大乘也。有人言。若二者大小二乘也。有人
T34n1721_p0496b09║言。若二者人天乘也。若三者謂三乘也。此
T34n1721_p0496b10║悉非解不須破之。一切十方諸佛法亦如是
T34n1721_p0496b11║者。所以有此文來者。上明唯有一乘無有餘
T34n1721_p0496b12║乘若二若三。時眾謂釋迦獨作此判則不信
T34n1721_p0496b13║受。是故今引十方諸佛為證。非獨我明唯有
T34n1721_p0496b14║一乘無有餘乘。十方諸佛亦如是說也。過去
T34n1721_p0496b15║諸佛下第二引證門說。就文為二。初別引三
T34n1721_p0496b16║世諸佛為證。次總引三世諸佛為證。一一門
T34n1721_p0496b17║皆具三句。一化主二教門三稟教人。此三則
T34n1721_p0496b18║是良醫妙藥及以病人。又化主則佛寶。教門
T34n1721_p0496b19║為法寶。稟教人則是僧寶。就教中有二句。初
T34n1721_p0496b20║總序一切教也。法華論云。因緣者謂三乘法。
T34n1721_p0496b21║三乘法但有名字無有實義也。譬喻者。如從
T34n1721_p0496b22║牛出乳。乳喻小乘。從乳出醍醐。醍醐喻大
T34n1721_p0496b23║乘也。是法皆為一佛乘故。第二句明教所表
T34n1721_p0496b24║理也。稟教人亦二句。始則聞五乘等教。終
T34n1721_p0496b25║則得於一切種智。舍利弗是諸佛但教化菩
T34n1721_p0496b26║薩。上別明三世諸佛教意。今總明三世諸佛
T34n1721_p0496b27║教意。所以有此文來者。上釋迦開宗門明但
T34n1721_p0496b28║為教一人唯為顯一理。三世佛教門未作此
T34n1721_p0496b29║說。故今明之也。舍利弗我今亦復如是下。此
T34n1721_p0496c01║第三明順同門。以三世諸佛既作此說。釋迦
T34n1721_p0496c02║順而同之亦作此說。以理既無二故諸佛道
T34n1721_p0496c03║同。若不信釋迦之言則違三世佛教。罪之太
T34n1721_p0496c04║也。若信釋迦之言則信三世佛說。則福之深
T34n1721_p0496c05║也。為明勸信故辨順同也。就文為兩。初明
T34n1721_p0496c06║顯一次明破二。顯一之中初明教門次辨教
T34n1721_p0496c07║所表理。知諸眾生有種種欲者。五乘欲樂不
T34n1721_p0496c08║同也。深心所著者。習五乘欲深。是故著於
T34n1721_p0496c09║五乘也。隨其本性者。習欲既深則便成性。性
T34n1721_p0496c10║不可改隨而說之。以種種因緣者。上明知
T34n1721_p0496c11║機今明順機說教也。舍利弗如此皆為得一
T34n1721_p0496c12║佛乘者。上明教門今謂教所表理也。十方世
T34n1721_p0496c13║界中尚無二乘何況有三者。上明有一今明
T34n1721_p0496c14║無二也。二乘不知唯有一。是故明有一。不
T34n1721_p0496c15║知無有二。是故今破二。又欲發後方便說三。
T34n1721_p0496c16║是故先明道理無三也。但此經破二凡有三
T34n1721_p0496c17║門。一者用一破二。如前云唯有一佛乘無有
T34n1721_p0496c18║餘乘若二若三。後偈亦云唯有一事實餘二
T34n1721_p0496c19║則非真。是為以一破二。二者以二破三。則
T34n1721_p0496c20║如今文。尚無二乘何況有三。二乘者緣覺也。
T34n1721_p0496c21║三乘者聲聞也。緣覺為勝於理尚無。聲聞為
T34n1721_p0496c22║劣豈當得有。此意明至理尚不可有二何況
T34n1721_p0496c23║有三耶。又作此破者。法華之會乃通為三乘
T34n1721_p0496c24║而正破聲聞。故譬喻品云。為諸聲聞說大乘
T34n1721_p0496c25║經。是以今舉無緣覺之勝指斥聲聞之劣。此
T34n1721_p0496c26║名以二破三也。三者以三破二。明於一佛乘
T34n1721_p0496c27║方便說三三既是權二豈是實耶。前之二門
T34n1721_p0496c28║以無斥有。後之一門以權破實。舍利弗諸
T34n1721_p0496c29║佛出於世下第二明三乘方便門。所以有此
T34n1721_p0497a01║文來者有近遠二義。所言遠者。上之三門既
T34n1721_p0497a02║明一乘是真實。則宜辨昔三為方便。蓋明今
T34n1721_p0497a03║昔始終權實兩教意也。次明近相生者。從
T34n1721_p0497a04║前以一破二及借二破三。時眾疑云。道理唯
T34n1721_p0497a05║一尚無有二何況有三者。如來是體理之人。
T34n1721_p0497a06║初出世則應宣說唯有一理無有三乘。何因
T34n1721_p0497a07║緣故道理有一而不說一。無有三乘而說三
T34n1721_p0497a08║耶。豈非無而言有有而言無欺誑我耶。是故
T34n1721_p0497a09║釋云。雖道理有一無三。但為汝等五濁障
T34n1721_p0497a10║深不堪受一。是故諸佛方便說三。過在眾生
T34n1721_p0497a11║咎非諸佛也。令二乘人深自悔責歸仰如來。
T34n1721_p0497a12║二者為釋成上道理唯一。以由五濁故方便
T34n1721_p0497a13║說三。故知道理唯一也。就文為三。初總標
T34n1721_p0497a14║諸佛出五濁世。次別列五濁名。三者釋。劫
T34n1721_p0497a15║濁者謂惡時也。　問。何故先明劫濁。　答。法華論
T34n1721_p0497a16║云。正為釋疑。疑云諸佛於何時中說三乘是
T34n1721_p0497a17║方便。為斷彼疑諸佛出五濁惡世。謂劫濁等。
T34n1721_p0497a18║故初明劫濁也。又劫濁通。於劫濁中分五濁
T34n1721_p0497a19║耳。若以法辨時。應言濁劫。今以時目法故
T34n1721_p0497a20║云劫濁耳。次煩惱濁者。成前劫濁及眾生濁
T34n1721_p0497a21║也。次眾生濁後明見濁者。眾生必起煩惱不
T34n1721_p0497a22║必起見。欲明前是在家起愛眾生今是出家
T34n1721_p0497a23║起見外道。故明見濁。故下偈中皆先明愛後
T34n1721_p0497a24║辨見。具起愛見者去三小劫近。是短命眾生。
T34n1721_p0497a25║故後辨命濁。經列此五則次第也。煩惱與見
T34n1721_p0497a26║正是濁體。此二成眾生故名眾生濁。故經云
T34n1721_p0497a27║心垢故眾生垢也。　問。五濁與三障何異。　答。
T34n1721_p0497a28║三障障礙聖道及聖道方便。此義則重。故有
T34n1721_p0497a29║三障者不得入於聖道。五濁則通。故諸佛
T34n1721_p0497b01║為五濁眾生說三乘教。　問。既有業障。云何
T34n1721_p0497b02║無業濁。　答。如毘尼母經云亦說業濁。沒於見
T34n1721_p0497b03║濁屬煩惱濁攝。今明則眾生濁是業濁也。所
T34n1721_p0497b04║以然者。既有愛見煩惱則起身口意三種惡
T34n1721_p0497b05║業。故名業濁。何以知然。若但意地有諸煩
T34n1721_p0497b06║惱不起身口業者。非惡眾生。不名眾生濁也。
T34n1721_p0497b07║故知眾生濁則是業濁。　問。五濁俱障一三。何
T34n1721_p0497b08║故說三不說一。　答。一深三淺。雖有五濁得說
T34n1721_p0497b09║三乘。然有四句。一者有五濁障一乘。則昔
T34n1721_p0497b10║聲聞人不堪聞一乘是也。二者五濁不障一
T34n1721_p0497b11║乘。謂凡夫人有五濁得聞一乘教是也。　問。同
T34n1721_p0497b12║有五濁。何故有得聞一乘不得聞一乘。　答。雖
T34n1721_p0497b13║同五濁。但有一乘機則聞。無則不聞。三者
T34n1721_p0497b14║無五濁得聞一乘。則法華會聲聞是也。四者
T34n1721_p0497b15║無五濁不聞一乘。謂不聞法華聲聞是也。　問。
T34n1721_p0497b16║同無五濁。何故有聞不聞。　答。雖同無五濁。但
T34n1721_p0497b17║有一乘機則聞。無則不聞。　問。有一乘機則聞
T34n1721_p0497b18║無則不聞。云何五濁障一乘不障一乘耶。　答。
T34n1721_p0497b19║五濁必障一乘。但一乘機強五濁障弱。是故
T34n1721_p0497b20║得聞。　問。三根聲聞大通智勝佛所已聞一乘
T34n1721_p0497b21║則有一乘機。得阿羅漢後何故不聞法華。　答。
T34n1721_p0497b22║雖有一乘機。但三執既強一乘機弱。要待聞
T34n1721_p0497b23║諸方等經陶練其心方堪聞法華也。　問。云何名
T34n1721_p0497b24║濁。　答。濁是不淨義。譬如濁水不能見物。眾生
T34n1721_p0497b25║心濁不能知見一乘理故名濁也(薩遮尼健經有十二濁。一示
T34n1721_p0497b26║現劫濁。二示現時濁。三示現眾生濁。四示現煩惱濁。五示現命濁。六示現三乘差別濁。七示現不淨國土濁。八
T34n1721_p0497b27║示現難化眾生濁。九示現說種種煩惱濁。十示現外道亂濁。十一示現魔濁。十二示現魔業濁)。
T34n1721_p0497b28║劫濁亂時者。釋五濁義。而起三乘教。五濁
T34n1721_p0497b29║之中偏言劫濁亂時者。以近三小劫時眾生
T34n1721_p0497c01║煩惱並皆增盛故言劫濁亂時。眾生垢重慳
T34n1721_p0497c02║貪嫉妒者。出垢重事也。貪是三毒中一毒。慳
T34n1721_p0497c03║嫉是十纏中二纏。所以別舉此三者凡有二
T34n1721_p0497c04║義。一者此三既重但在欲界故偏說重也。二者
T34n1721_p0497c05║慳貪是貧窮業。嫉妒是下賤因。貧窮業中惜
T34n1721_p0497c06║自物故慳。引取他物故為貪。下賤業中忌他
T34n1721_p0497c07║外財為嫉。忌他內正報為妒。貧窮下賤之因
T34n1721_p0497c08║尚不得人天乘。何況佛乘。以佛乘是富貴乘
T34n1721_p0497c09║故也。於五乘中最上故為貴。具足萬德故為
T34n1721_p0497c10║富。故下文云豪貴如是有大勢力。大富長者
T34n1721_p0497c11║即是如來。成就諸不善根者。上別明一使兩
T34n1721_p0497c12║纏。即是在家眾生。謂煩惱濁。即譬喻品云
T34n1721_p0497c13║毒蟲也。今總明二不善根及諸纏垢。即出
T34n1721_p0497c14║家外道。謂見濁。譬喻品中惡鬼也。故諸佛
T34n1721_p0497c15║於一佛乘分別說三者。上明五濁增盛不堪
T34n1721_p0497c16║受一。故今明方便說三也。若我弟子自謂者。
T34n1721_p0497c17║第三示得失門。上來明道理唯一。次明五濁
T34n1721_p0497c18║方便有三。權實有無皎然可信。如其不信即
T34n1721_p0497c19║是惡人。故次明得失。然能被之教不出實之
T34n1721_p0497c20║與權。稟教之人亦唯有得之與失。斯事攝一
T34n1721_p0497c21║化事竟矣。就文為二。前明失次明得。得失
T34n1721_p0497c22║各有二人合成四人也。失中二人者。第一
T34n1721_p0497c23║是未得小乘謂已得小乘不信法華。第二已
T34n1721_p0497c24║得小乘果而小乘果非究竟自謂究竟。不追
T34n1721_p0497c25║求大。亦名為失。初是凡失後是聖失。此二
T34n1721_p0497c26║總攝一切失事盡也。若我弟子自謂阿羅漢
T34n1721_p0497c27║等者。上明一乘是真實三乘是方便。今失此
T34n1721_p0497c28║二意。蓋明執小是實迷三是權也。此明未得
T34n1721_p0497c29║小乘究竟果謂得小乘究竟果。此敘小乘中
T34n1721_p0498a01║之失。即五千之徒是也。不聞不知諸佛如來
T34n1721_p0498a02║但教化菩薩者。此文辨不知同歸一乘即迷
T34n1721_p0498a03║於一乘真實也。是敘大乘中之失也。不聞者
T34n1721_p0498a04║不聞教也。不知者不知理也。上五千人不聞
T34n1721_p0498a05║廣說一乘真實。故云不聞不知也。此非佛弟
T34n1721_p0498a06║子下。前兩句牒謂情。今此文判得失也。五
T34n1721_p0498a07║千之徒未得小乘究竟謂得究竟。保執小乘
T34n1721_p0498a08║則小乘不攝。而不聞不知但教化菩薩。此人
T34n1721_p0498a09║迷大則大乘不攝。故非佛弟子。以非佛弟子
T34n1721_p0498a10║明非內凡夫。下明非七聖人也。又舍利弗下
T34n1721_p0498a11║第二明聖失也。亦有三句。初句明已得羅漢
T34n1721_p0498a12║自保究竟執三乘教不識權也。不進求下。第
T34n1721_p0498a13║二明不識一乘真實也。當知此輩下。第三句
T34n1721_p0498a14║判得失也。羅漢望大乘。實非究竟自謂究竟。
T34n1721_p0498a15║自謂究竟故不進求佛道。當知亦是增上
T34n1721_p0498a16║慢人也。　問。今明增上慢與前增上慢有何異。
T34n1721_p0498a17║答。上已釋竟。今更明異者。初人有二種增
T34n1721_p0498a18║上慢。一者未得小究竟謂得小究竟。是小乘
T34n1721_p0498a19║增上慢。二者保此妄情復不進求大乘。謂大
T34n1721_p0498a20║乘增上慢也。後人已得小果。但小果望大
T34n1721_p0498a21║乘。非究竟謂究竟。但有大中增上慢。無小
T34n1721_p0498a22║中慢也。　問。何以得知有兩人耶。　答。後文明人
T34n1721_p0498a23║異於前人。是故知二人異也。又前文判凡失。
T34n1721_p0498a24║非佛弟子非阿羅漢辟支佛。故知是凡夫失
T34n1721_p0498a25║也。後文判失直云是增上慢也。其既是羅漢。
T34n1721_p0498a26║不得非佛弟子及非羅漢。但自謂究竟不志
T34n1721_p0498a27║求佛。故與其增上慢名也。　問。此的是何物人
T34n1721_p0498a28║耶。　答。通說一切自謂究竟羅漢。而正主三根
T34n1721_p0498a29║聲聞是也。故舍利弗云。爾時心自謂得至
T34n1721_p0498b01║於滅度。乃至迦葉中根亦作此執。現信解品
T34n1721_p0498b02║及化城品也。　問。凡夫人未得羅漢自謂究竟。
T34n1721_p0498b03║聖人實得羅漢亦自謂究竟。兩人何異。　答。兩
T34n1721_p0498b04║人未聞法華。自謂略同。若聞法華則五千凡
T34n1721_p0498b05║夫不生信受。聖人則生信。故文云若實得羅
T34n1721_p0498b06║漢若不信此法無有是處也。所以者何下第
T34n1721_p0498b07║二舉得釋失即明得也。亦有二人。初明佛在
T34n1721_p0498b08║世羅漢為得。次明佛滅度後羅漢為得。初佛
T34n1721_p0498b09║在世羅漢得者凡有二義。一者斥凡。二者擊
T34n1721_p0498b10║聖。言斥凡者。明若實得羅漢聞一乘必信受。
T34n1721_p0498b11║則知第一人不信法華非羅漢也。故是舉得以
T34n1721_p0498b12║斥初失。言擊聖者。明實得羅漢必信此法如
T34n1721_p0498b13║其不信便非羅漢。即用此文擊第二實得羅
T34n1721_p0498b14║漢人。令捨小果進求大道也。除佛滅度後現
T34n1721_p0498b15║前無佛者。第二明佛滅度後羅漢得。前亦是
T34n1721_p0498b16║聞法華羅漢得。今是不聞法華羅漢得也。此
T34n1721_p0498b17║文為釋疑故來。疑者云。叵有羅漢亦不聞不
T34n1721_p0498b18║知但教化菩薩事以不。又有阿羅漢不信權
T34n1721_p0498b19║實以不。因前二文生此二疑也。是故釋云。佛
T34n1721_p0498b20║在世羅漢聞法華必信。唯除滅度後現前無
T34n1721_p0498b21║佛。此之羅漢不信一乘。故法華論云。亦為
T34n1721_p0498b22║釋疑。疑云從佛聞法起謗心。云何佛不成不
T34n1721_p0498b23║堪說法人。為斷此疑。除佛滅度後現前無佛
T34n1721_p0498b24║故起謗耳。所以者何。釋上羅漢不信一乘義
T34n1721_p0498b25║也。以佛滅度後法華經難聞難解。阿羅漢作
T34n1721_p0498b26║佛此人難得。智度論云。法華明羅漢作佛義
T34n1721_p0498b27║最甚深。羅漢作佛唯佛能解。論者正可論其
T34n1721_p0498b28║餘事。龍樹尚云不解。故知唯佛能解。所以
T34n1721_p0498b29║此人難得。以不值人法兩緣故。此羅漢不信
T34n1721_p0498c01║一乘。涅槃現病品云。如佛所說阿羅漢一切
T34n1721_p0498c02║皆當至涅槃。如此甚深。佛行處凡夫下愚不
T34n1721_p0498c03║能知。故羅漢作佛最為難解。唯佛知之。故
T34n1721_p0498c04║稱難得也。若遇餘佛於此法中便得決了者。
T34n1721_p0498c05║此文亦為釋疑故來。疑者云。此羅漢既不得
T34n1721_p0498c06║值法華及解義人。何時當信一乘耶。是故釋
T34n1721_p0498c07║云。此羅漢生三界外淨土中。更遇餘佛聞法
T34n1721_p0498c08║華經方得決了。決了者知三一有無及權實
T34n1721_p0498c09║也。　問。佛滅度後羅漢不值解義人直聞法華
T34n1721_p0498c10║經亦得信解不。　答。此事難明。設使遇經不值
T34n1721_p0498c11║解義人者亦不得了了分明解也。是故文云
T34n1721_p0498c12║若遇餘佛方乃決了。舍利弗下第四勸信奉
T34n1721_p0498c13║持門。所以有此文來者凡有三義。一者釋疑。
T34n1721_p0498c14║疑云初說三乘後說一乘則成妄語。云何可
T34n1721_p0498c15║信。為釋此疑故勸信。二者上示一乘真實三
T34n1721_p0498c16║乘方便及顯得失。今次明勸信。即令捨失從
T34n1721_p0498c17║得信受奉持。三者近接上生。若遇餘佛便得
T34n1721_p0498c18║決了文生。終無有畢竟永住羅漢。必須聞法
T34n1721_p0498c19║華經後當作佛。汝等大眾及今值佛復得聞
T34n1721_p0498c20║經。早須信受也。　問。上已明勸信。與今何異。
T34n1721_p0498c21║答。上直明勸信。今明法之權實人之真偽既
T34n1721_p0498c22║竟。勸物信解受持。故與上為異。
T34n1721_p0498c23║法華義疏卷第三
T34n1721_p0498c24║　永仁甲午姑洗盡日因中觀宗師之勸化彫
T34n1721_p0498c25║　法華義疏之第三庶幾比丘尼正禪藤氏娘
T34n1721_p0498c26║　幽儀乘此寶車直到淨剎乃至四恩三有利
T34n1721_p0498c27║　潤無窮而已。
T34n1721_p0498c28║　　　　都幹緣沙門　　素慶　謹誌
