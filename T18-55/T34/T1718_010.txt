T34n1718_p0135b01║【□】
T34n1718_p0135b02║【CL119n1491_p0253a01】妙法蓮華經文句卷第十上
T34n1718_p0135b03║【□】
T34n1718_p0135b04║　　　　天台智者大師說
T34n1718_p0135b05║【○】從餘失心者下。譬上非滅現滅。上有二。
T34n1718_p0135b06║一不久應死。譬上非滅現滅。二諸子醒悟。
T34n1718_p0135b07║譬上唱滅利益。又唱死之由。由子不服。譬
T34n1718_p0135b08║上薄德見佛常在但增憍恣。上現滅中有
T34n1718_p0135b09║二。一本實不滅。二非滅唱滅。不出現滅之
T34n1718_p0135b10║由由。亦是唱滅利益中。今譬不譬第一。而
T34n1718_p0135b11║明現滅之由。正由眾生薄德見佛不修行。
T34n1718_p0135b12║即是不肯服藥也。我今當設下。正唱應
T34n1718_p0135b13║死。譬非滅唱滅。此中明衰老為二。一擬
T34n1718_p0135b14║宜去住譬上住有損滅有益。二即作是言
T34n1718_p0135b15║下唱應死。正譬現滅化期將竟也。死時
T34n1718_p0135b16║已至者。當入涅槃也。留經教在故云是好
T34n1718_p0135b17║良藥今留在此。復至他國者。即是此方現【CL119n1491_p0253b01】滅
T34n1718_p0135b18║他方現生。上文云願在他方遙見守護。即其
T34n1718_p0135b19║義也。遣使者。或取涅槃中大聲普告為使
T34n1718_p0135b20║人。或用神通。或用舍利。或用經教等為使
T34n1718_p0135b21║人。今用四依菩薩語眾生云佛已滅度。但
T34n1718_p0135b22║留此法我今宣弘。汝當受行也。後時眾生
T34n1718_p0135b23║若無四依傳述經法。豈能自知佛已滅度。
T34n1718_p0135b24║故用四依是使人也。二是時諸子下。諸子醒
T34n1718_p0135b25║悟譬現滅利益。上文有二。一明損益。二釋
T34n1718_p0135b26║損益。今但譬得益。此中自惟孤露下。明滅
T34n1718_p0135b27║後得益。如優波笈多所化之流也。又為二。
T34n1718_p0135b28║一現滅利益。二是未來機感。良由滅後眾生
T34n1718_p0135b29║醒悟服藥修行以作因緣。能感未來應化。
T34n1718_p0135c01║如遺教云。其未度者作得度因緣。亦有現
T34n1718_p0135c02║得感見。普賢觀云。精進苦到得見釋迦分
T34n1718_p0135c03║身多寶東力善德等及七佛世尊。第三其父
T34n1718_p0135c04║聞子悉已得差下。即是未【CL119n1491_p0254a01】來益物威猛之力。
T34n1718_p0135c05║父聞子差即機咸使見之。即是起未來之
T34n1718_p0135c06║應化。方將形聲兩益也如文。從諸善男子
T34n1718_p0135c07║於意云何下。牒不虛譬明三世利益不虛
T34n1718_p0135c08║也。從佛言我亦如是去明合譬也。成佛已
T34n1718_p0135c09║來無量劫者。合過去世也。方便力言當滅
T34n1718_p0135c10║度。合現在世也。文略不合未來。亦無能說
T34n1718_p0135c11║我虛妄。合益物不虛也。偈二十五行半。頌
T34n1718_p0135c12║上法譬。初二十行半。頌法說。次五行頌譬
T34n1718_p0135c13║說。上法說有二。今頌亦二。初十九行半。頌
T34n1718_p0135c14║三世益物。次一行。頌皆實不虛。初四行。頌
T34n1718_p0135c15║過去世益物為三。初一行頌上成道已久。次
T34n1718_p0135c16║常說法下。第二一行。頌上中間益物。次為度
T34n1718_p0135c17║眾生下。第三二行。頌上住處。次眾見我下。
T34n1718_p0135c18║第二五行頌現在。上文有二。初二行半。頌
T34n1718_p0135c19║非生現生。次我時語下。第二二行半。頌非滅
T34n1718_p0135c20║現滅。次我見【CL119n1491_p0254b01】諸下。第三十行半。頌上未來。
T34n1718_p0135c21║上但寄常住不滅四字。今頌則廣。文為四。
T34n1718_p0135c22║初我見下一行半。明未來機應。次神通力
T34n1718_p0135c23║如是下。第二四行。頌上常住不滅。常在靈鷲
T34n1718_p0135c24║山。此謂實報土也。及餘諸住處者。謂方便
T34n1718_p0135c25║有餘土也。即上餘國義也。天人充滿者。三十
T34n1718_p0135c26║心是人。十地是天。擊天鼓者。無問自說也。曼
T34n1718_p0135c27║陀羅華者。說賢聖位也。次我淨土下。第
T34n1718_p0135c28║三二行。明不見因緣。次諸有修功德下。第
T34n1718_p0135c29║四三行。明得見因緣。次汝等有智下。第二
T34n1718_p0136a01║一行。頌上利益不虛也。次五行頌譬為二。
T34n1718_p0136a02║一行頌開譬為三。初一句頌過去。為治下
T34n1718_p0136a03║二句頌現在。不頌未來也。無能說下。第三
T34n1718_p0136a04║一句頌不虛。後我亦為下。第二四行頌合
T34n1718_p0136a05║譬。上合中本不合未來。今初半行頌合過
T34n1718_p0136a06║去。次凡夫下。第二二行半。頌合現在。後每
T34n1718_p0136a07║自作【CL119n1491_p0255a01】下。第三一行頌合不虛。開三顯一開
T34n1718_p0136a08║近顯遠。欲令眾生速入佛道。此事必得不
T34n1718_p0136a09║虛也。
T34n1718_p0136a10║　　釋分別功德品
T34n1718_p0136a11║佛說壽量。二世弟子得種種益故言功德。
T34n1718_p0136a12║淺深不同故。言分別品也。此文是本門第
T34n1718_p0136a13║二授記段。論分此文。有法力修行力。法力
T34n1718_p0136a14║者有五。一證二信三供養皆如今品。四聞法
T34n1718_p0136a15║如隨喜品。五讀誦持說。讀誦如法師功德品。
T34n1718_p0136a16║持者追指法師安樂行勸持三品。說者如神
T34n1718_p0136a17║力囑累品也。修行力者。苦行力如藥王。教
T34n1718_p0136a18║化如妙音。護難如觀音陀羅尼。示功德如妙
T34n1718_p0136a19║莊嚴王。護法如普賢品也。光宅云。一約功
T34n1718_p0136a20║德門。記其行進現在修因。二約智慧門。記
T34n1718_p0136a21║其損生未來得果。三明外凡發心。夫授記
T34n1718_p0136a22║通因果。此三通是授記耳。下八世界發心。應
T34n1718_p0136a23║在初列。以外凡聞【CL119n1491_p0255b01】經發心住三十心。三十
T34n1718_p0136a24║心聞經始出內凡登於初地得無生忍。初
T34n1718_p0136a25║地聞經進入二地得聞持。二地聞經得入
T34n1718_p0136a26║三地。名樂說辯。三地聞經入四地。得無量
T34n1718_p0136a27║旋。四地聞經入五地。名不退。五地入六地。
T34n1718_p0136a28║名清淨輪。小千已去約損生門授記。七地
T34n1718_p0136a29║已斷無明惑。惑有九品。能為九生作因。從
T34n1718_p0136b01║七地已上。果報無有期限。難可得判。但
T34n1718_p0136b02║斷九品煩惱為言。煩惱品數百千萬種。今
T34n1718_p0136b03║約一種九品作義。七地所斷作下上二品。
T34n1718_p0136b04║乃至十地所斷。亦作上下二品。金剛心所斷
T34n1718_p0136b05║作一品。六地聞經登七地下忍斷一品。所
T34n1718_p0136b06║餘八品在為八生作因。故云八生當得菩
T34n1718_p0136b07║提。七地上忍復斷一品。即損二品生。餘七
T34n1718_p0136b08║品為七生作因。七生當得菩提。諸品例有
T34n1718_p0136b09║上下。一品盡損一生。文略。故從八地乃至
T34n1718_p0136b10║四生。餘有一生。【CL119n1491_p0256a01】即金剛心斷之法也。法華論
T34n1718_p0136b11║云。得無生忍者。謂入初地證智。應知從
T34n1718_p0136b12║八生乃至一生得菩提者。謂諸凡夫決定
T34n1718_p0136b13║能證初地隨分生及一生則證菩提。菩提
T34n1718_p0136b14║者。離三界分段生死。隨分能見真如佛性。
T34n1718_p0136b15║名得菩提。非謂究竟滿足菩提。今謂論前
T34n1718_p0136b16║深後淺。光宅前淺後深。二彼相拒世孰判之。
T34n1718_p0136b17║夫無生法忍經論不同。迦旃延子明五法
T34n1718_p0136b18║成就獲不退轉。六度菩薩位也。須陀洹。若智
T34n1718_p0136b19║若斷是菩薩無生法忍者。三乘共位也。登初
T34n1718_p0136b20║地得無生忍者。別菩薩位也。登初住得無
T34n1718_p0136b21║生法忍者。圓菩薩位也。皆聖教明文不可
T34n1718_p0136b22║參濫。又淨名近無等等得無生忍。仁王云。
T34n1718_p0136b23║至金剛頂皆名伏忍。亦名寂滅忍。蓋是別
T34n1718_p0136b24║圓地地。通途之意不可定用。即光宅以發
T34n1718_p0136b25║心為內凡三十心位為無生忍。是初地。皆
T34n1718_p0136b26║別家【CL119n1491_p0256b01】名教非通家門戶。從初地至六地。呼
T34n1718_p0136b27║為福德門。大經稱有為有漏。名聲聞僧。則
T34n1718_p0136b28║通教意耳。七地已上斷九品生因者。小乘大
T34n1718_p0136b29║乘得入位人。誰不斷惑未足定判。若言
T34n1718_p0136c01║七地斷無明者。非通又非別。乃是別接通
T34n1718_p0136c02║意耳。光宅游漾不會今經。天親以發心為
T34n1718_p0136c03║無生忍。從八生至一生。凡夫決定斷果報
T34n1718_p0136c04║生盡得入初地。獲無生忍者。專據別義
T34n1718_p0136c05║亦不會經。今分文為三。一經家總序。二如
T34n1718_p0136c06║來分別。三時眾供養。總序如文。分別者。佛
T34n1718_p0136c07║語圓妙不可用權位釋經。故上文開示悟
T34n1718_p0136c08║入佛之知見。今本門增道損生皆約圓位解
T34n1718_p0136c09║釋。下八世界發心者。六根清淨人。初入十信
T34n1718_p0136c10║位也。故仁王云。十善菩薩發大心。長別三
T34n1718_p0136c11║界苦輪海。即此義也。得無生忍入十住位
T34n1718_p0136c12║也。故華嚴云。初發心住一發一切發。得如【CL119n1491_p0257a01】來
T34n1718_p0136c13║一身無量身。清淨妙法身湛然應一切。即此
T34n1718_p0136c14║義也。得聞持陀羅尼。入十行位也。得樂說
T34n1718_p0136c15║辯才。入十迴向位也。得無量旋陀羅尼。入
T34n1718_p0136c16║初地也。得不退入二地也。得清淨入
T34n1718_p0136c17║三地也。八生入四地也。七生入五地也。六
T34n1718_p0136c18║生入六地也。五生入七地也。四生入八地
T34n1718_p0136c19║也。三生入九地也。二生入十地也。一生入
T34n1718_p0136c20║等覺金剛心。若論增道損生。不如光宅斷
T34n1718_p0136c21║因生之生。不如天親斷果報之生。但約智
T34n1718_p0136c22║德論增。約斷德論損。約法身論生。約無
T34n1718_p0136c23║明論滅。例如大經月喻。從初一日至十
T34n1718_p0136c24║五日光色漸增。從十六日至三十日光色
T34n1718_p0136c25║漸減。約一月體而論增減。喻約法身而
T34n1718_p0136c26║論智斷。或可一人一時有八番增。或可一
T34n1718_p0136c27║世。或八世。或無量世。或可一念。或可八
T34n1718_p0136c28║念。或無量念。或可眾微塵數人亦如是。是
T34n1718_p0136c29║故不可【CL119n1491_p0257b01】以因生果生局之。不可離張智
T34n1718_p0137a01║斷釋之。然本門得道數倍眾經。非但數
T34n1718_p0137a02║多又熏修日久。元本垂跡處處開引。中間相
T34n1718_p0137a03║值數數成熟。今世五味節節調伏。收羅結撮
T34n1718_p0137a04║歸會法華。譬如田家春生夏長耕種耘治秋
T34n1718_p0137a05║收冬藏一時穫刈。自法華已後有得道者。
T34n1718_p0137a06║如捃拾耳。三時眾供養者。聞深遠法得大
T34n1718_p0137a07║饒益。欲報佛恩而設供養。亦是寄事以表
T34n1718_p0137a08║領解。上跡門菩薩亦悟。而大事未畢所以不
T34n1718_p0137a09║陳。本門既竟彌勒總申領解。明諸菩薩執
T34n1718_p0137a10║持幡蓋次第而上至于梵天。幡者轉義。蓋者
T34n1718_p0137a11║覆義。地者始義。梵者淨義。智斷番番轉。慈悲
T34n1718_p0137a12║番番覆。高下深淺不失次第際于梵天。表
T34n1718_p0137a13║諸菩薩增道損生鄰于妙覺極於極淨。若
T34n1718_p0137a14║作天親解者。只得初地一番。豈得與此文
T34n1718_p0137a15║會耶。偈有十九行分為三。初二行頌【CL119n1491_p0258a01】時眾
T34n1718_p0137a16║得解。次九行頌如來分別。後八行頌時眾供
T34n1718_p0137a17║養。得無量無漏清淨之果報者。揀異二乘有
T34n1718_p0137a18║量故言無量。妙因所感故言清淨。無障礙
T34n1718_p0137a19║土故言果報。異二乘無報也。聞佛壽無量。
T34n1718_p0137a20║此文定判為無量。何得用舊解有量。
T34n1718_p0137a21║南師從偈後長行下。屬流通段。引上跡門
T34n1718_p0137a22║文殊現在亦是流通。北師以四信弟子現在
T34n1718_p0137a23║聞經。判屬正說。從又如來滅後下。乃是流
T34n1718_p0137a24║通。二家盡可用。今且依南方。從偈後凡十
T34n1718_p0137a25║一品半。分為二。一從此下至不輕品。明
T34n1718_p0137a26║弘經功德深。勸流通。二從神力品下八品。
T34n1718_p0137a27║付囑流通各復有三。此半品及隨喜品。明
T34n1718_p0137a28║初品因功德。勸流通。二從法師功德。明初
T34n1718_p0137a29║品果功德。勸流通。不輕品引信毀罪福。證
T34n1718_p0137b01║勸流通。後三者神力囑累。囑累流通。藥王
T34n1718_p0137b02║下五品。約化他勸流通。普賢約自【CL119n1491_p0258b01】行勸流
T34n1718_p0137b03║通。生起者。現在聞經得真似兩解益如上
T34n1718_p0137b04║說。若直聞一句而生隨喜。如現在四信格
T34n1718_p0137b05║其功德。未來無佛恐人疑福少故。說滅後
T34n1718_p0137b06║五品功德也。因功德微密。未若果功德彰
T34n1718_p0137b07║灼。故說法師功德品。因果雙舉未若引證
T34n1718_p0137b08║分明故說不輕。雖舉往人未若現變故
T34n1718_p0137b09║說神力。雖示神力未若摩頂付囑故說
T34n1718_p0137b10║囑累。雖通途囑累。未若示其要術棄身存
T34n1718_p0137b11║道故說藥王。雖誡能化未若誡其所化。
T34n1718_p0137b12║隨聞法處應生佛想。故說妙音觀音。若初
T34n1718_p0137b13║心弘經既無神力。當依內禁故說陀羅尼。
T34n1718_p0137b14║復須外護故說嚴王普賢。聯翩重疊使大
T34n1718_p0137b15║法弘通耳。就偈後長行為二。一現在四信。
T34n1718_p0137b16║二滅後五品。云何四信。略解三人廣說二人
T34n1718_p0137b17║觀成一人。信通四人故言四信也。四信者。
T34n1718_p0137b18║一一念信解未能演說二略解言趣。【CL119n1491_p0259a01】三廣
T34n1718_p0137b19║為他說。四深信觀成。初一念信解。有長行
T34n1718_p0137b20║偈頌。長行有三。一舉示其人。二明功德。三
T34n1718_p0137b21║位行不退。今釋一念信解者。謂隨所聞處
T34n1718_p0137b22║豁爾開明。隨語而入無有罣礙。信一切法
T34n1718_p0137b23║皆是佛法。又信佛法不隔一切法。不得佛
T34n1718_p0137b24║法不得一切法。而見一切法。亦見佛法即
T34n1718_p0137b25║一而三。即三而一。亦是行於非道通達佛
T34n1718_p0137b26║道。行於佛道通達一切道。不得佛道一切
T34n1718_p0137b27║道。而通達佛道一切道。無所有而有。而有
T34n1718_p0137b28║無所有。非所有非無所有。如門前路通達
T34n1718_p0137b29║一切東西南北𢄶無壅礙。眼耳鼻舌身意。凡
T34n1718_p0137c01║有所對悉亦如是。無疑曰信。明了曰解。
T34n1718_p0137c02║是為一念信解心也。若坐思惟。隨所思惟
T34n1718_p0137c03║豁然開悟。通達三諦亦復如是。如是信解
T34n1718_p0137c04║名鐵輪位。又一解。未是具足鐵輪。乃是十
T34n1718_p0137c05║信之初心。其人未得六根清淨。故【CL119n1491_p0259b01】非鐵輪
T34n1718_p0137c06║正位也。次格量者。先總論無量。次格量多
T34n1718_p0137c07║少為二。初舉五度為格量本。般若即是
T34n1718_p0137c08║今之正慧。故言除般若也。　問。既離般若則
T34n1718_p0137c09║五不名度。　答。皆為求佛慧盡施戒邊。亦得
T34n1718_p0137c10║名度。蓋次第意也。以是功德下。第二正格
T34n1718_p0137c11║多少也。若善男子下。第三明位行不退。別
T34n1718_p0137c12║六心猶退七心不退。圓初住心即不退。聞
T34n1718_p0137c13║壽量功德自外而資。圓順信解自內而熏所
T34n1718_p0137c14║以不退。大品云。有菩薩退有不退。有魔無
T34n1718_p0137c15║魔皆此義也。偈十九行半。初十二行。先頌
T34n1718_p0137c16║格量多少。次二行追頌人相。後五行半。頌
T34n1718_p0137c17║行位不退。無量劫行道者。久修諸度也。願
T34n1718_p0137c18║我於未來者。起慈悲願也。藉久行願聞經
T34n1718_p0137c19║信解。今之初品始聞此經一念信解。功等久
T34n1718_p0137c20║行亦乃過之也。又阿逸多聞佛壽長遠。是第
T34n1718_p0137c21║二品。前但信解未能敷說。【CL119n1491_p0260a01】說涉名數須
T34n1718_p0137c22║善方言。今品具足故言為他解說。從勝
T34n1718_p0137c23║受名。名第二品。以說力故。能起自他無上
T34n1718_p0137c24║之慧。此文先標人相。次格量也。何況廣聞此
T34n1718_p0137c25║經下。第三品廣聞廣解。廣為他說。廣修供
T34n1718_p0137c26║養。供養外資令內智疾入能生一切種智。先
T34n1718_p0137c27║出人相。次格量也。阿逸多下。第四人備上
T34n1718_p0137c28║三品加修觀行。入禪用慧想成相起。能見
T34n1718_p0137c29║有餘實報兩土相貌。見佛共比丘僧常在
T34n1718_p0138a01║耆山者。方便有餘土相也。又見娑婆純諸
T34n1718_p0138a02║菩薩者。實報相也。初二品是聞慧位。廣聞廣
T34n1718_p0138a03║說是思慧位。觀行想成是修慧位。自淺之深
T34n1718_p0138a04║成六根清淨十信位也。又如來滅後下明五
T34n1718_p0138a05║品。文為二。先列五品格量四品功德。後隨
T34n1718_p0138a06║喜品格量初品功德。　問。何故爾。　答。四品粗格
T34n1718_p0138a07║量。初品廣格量。廣格量已況出勝者可以
T34n1718_p0138a08║意得。佛不煩【CL119n1491_p0260b01】文巧說若此也。五品者。一直
T34n1718_p0138a09║起隨喜心。二加自受持讀誦。三加勸他受持
T34n1718_p0138a10║讀誦。四加兼行六度。五加正行六度。此五人
T34n1718_p0138a11║者。通論皆自行化他。下文云。五十人展轉相
T34n1718_p0138a12║教也。既皆有自行通稱弟子。皆有化他通
T34n1718_p0138a13║稱法師也。別論二人但自行。三人具化他。
T34n1718_p0138a14║作法師往名。在三不在五。自行既通所以
T34n1718_p0138a15║皆稱弟子也。初品標人而已。格量在後說。
T34n1718_p0138a16║何況下第二品。況出能受持讀誦者是也。標
T34n1718_p0138a17║人可解。從斯人頂戴不是格量也。初心畏
T34n1718_p0138a18║緣所紛動妨修正業。直專持此經。即上供
T34n1718_p0138a19║養。廢事存理所益弘多。後心理觀若熟。涉
T34n1718_p0138a20║外不妨內。事資於道。如油多火猛。若順
T34n1718_p0138a21║流而揚帆。又加功力其勢轉疾也。指經
T34n1718_p0138a22║文。是法身舍利不須安生身舍利。文詮所
T34n1718_p0138a23║詮能詮是塔不須事塔。經文能容第一義
T34n1718_p0138a24║僧。不【CL119n1491_p0261a01】俟相從僧也。　問。若爾持經即是第一
T34n1718_p0138a25║義戒。何故復言能持戒者。　答。此明初品意。
T34n1718_p0138a26║不應以後品作難。若欲釋者。持經即順
T34n1718_p0138a27║理戒。亦是任運持得初篇二篇。今言能持戒
T34n1718_p0138a28║者。第三篇去事中無虧耳。第三品復能教他
T34n1718_p0138a29║者是也。先標人從起立下格量也。況復有
T34n1718_p0138b01║人下。第四品復能兼行六度者是也。先標
T34n1718_p0138b02║人。從其德最勝下格量也。若人讀誦下。第
T34n1718_p0138b03║五品復能正行六度是也。先標人。從若我
T34n1718_p0138b04║滅後下格量也。結此五品。前三人是聞慧
T34n1718_p0138b05║位。兼行六度思慧位。正行六度是修慧位。都
T34n1718_p0138b06║是十信前耳。或云初隨喜品。是入信心位。
T34n1718_p0138b07║分一品為兩心。五品即十信心。即是鐵輪
T34n1718_p0138b08║六根清淨位也。偈十九行半。初五行半頌第
T34n1718_p0138b09║二品。次若能持下三行。頌第三品。若有信
T34n1718_p0138b10║解下四行。頌第四品。次恭敬下七行。【CL119n1491_p0261b01】頌第
T34n1718_p0138b11║五品。生心如佛想者初依人號如來也。不久
T34n1718_p0138b12║詣道樹者。其位在鐵輪。不久得入銅輪。能
T34n1718_p0138b13║八相作佛也。已趣道場者行處也。三菩提者
T34n1718_p0138b14║近處也。此第五品與第四信齊同是修慧位。
T34n1718_p0138b15║若論入位同是六根清淨位也。而有現未佛
T34n1718_p0138b16║世滅後之異耳(云云)。
T34n1718_p0138b17║　　釋隨喜功德品
T34n1718_p0138b18║隨者隨順事理無二無別。喜是慶己慶人。
T34n1718_p0138b19║聞深奧法順理有實功德。順事有權功德。
T34n1718_p0138b20║慶己有智慧。慶人有慈悲。權實智斷合而
T34n1718_p0138b21║說之。故言隨喜功德品。又順理者。聞佛本
T34n1718_p0138b22║地深遠深遠信順不逆。無一毫之疑滯。順
T34n1718_p0138b23║事者。聞佛三世益物橫豎該亘遍一切處。
T34n1718_p0138b24║亦無一毫疑滯。即廣事而達深理。即深理
T34n1718_p0138b25║而達廣事。不二而二不別而別。雖二雖別
T34n1718_p0138b26║無二無別。如此信解【CL119n1491_p0262a01】名之為隨。如來出
T34n1718_p0138b27║世四十餘年不顯真實。七方便人不語誠
T34n1718_p0138b28║諦。慶我及人。以凡夫心等佛所知。用所生
T34n1718_p0138b29║眼同如來見。如此知見究竟法界廣無涯
T34n1718_p0138c01║底。無等無等等更無過上。佛今說此我得
T34n1718_p0138c02║聞此故名隨喜功德品。第五十人是初品之
T34n1718_p0138c03║初。初但有一念理解。但有一念慶己慶他。
T34n1718_p0138c04║未有事行恩不及人。所獲功德如來巧喻
T34n1718_p0138c05║功蓋無學。況復最初於會聞者。況復二三四
T34n1718_p0138c06║五品者。況復入位十住十行乃至後心者。誰
T34n1718_p0138c07║聞如是深妙功德而不景慕。如來說此令
T34n1718_p0138c08║物尚之。故言隨喜功德品。上來稱美持經
T34n1718_p0138c09║功德。時眾咸謂入真因位乃致斯德。於初
T34n1718_p0138c10║心之初起輕弱想。忽聞好堅處地芽已百
T34n1718_p0138c11║圍頻伽在㲉聲勝眾鳥希有奇特輕疑釋然。
T34n1718_p0138c12║故名隨喜功德品。外道得五通者。能移山
T34n1718_p0138c13║竭海而不【CL119n1491_p0262b01】伏見愛。不及煖法人。二乘無學
T34n1718_p0138c14║子果俱脫。猶被涅槃縛。不知其因果俱權。
T34n1718_p0138c15║通教人修因雖巧。發心不識五百由旬。得
T34n1718_p0138c16║果止除四住。別人雖勝二乘。修因則偏其
T34n1718_p0138c17║門又拙非佛所讚。皆不及初隨喜人。佛今
T34n1718_p0138c18║舉阿以況後茶都勝諸教。故言隨喜功德
T34n1718_p0138c19║品。　問。此與大品隨喜云何。　答。此法彼人人法
T34n1718_p0138c20║互舉。文有問答各長行偈頌。前品已格四
T34n1718_p0138c21║人不說初者。彌勒承機問出此義如文。
T34n1718_p0138c22║佛答。為二。初答內心隨喜人。二直明外聽
T34n1718_p0138c23║法人。初為五。一展轉相教。二格量本。三問。
T34n1718_p0138c24║四答。五正格量。南方解五十人為三。一展
T34n1718_p0138c25║轉勝。二展轉平。三展轉劣。勝者難得平者亦
T34n1718_p0138c26║希劣者比是。格劣況出平勝。北方人解。最
T34n1718_p0138c27║初妙覺為第十地人說。十地人為第九地
T34n1718_p0138c28║人說。如是展轉至于十信。格後況初。今謂
T34n1718_p0138c29║不爾。【CL119n1491_p0263a01】佛明言初品於會中聞傳傳相教。展
T34n1718_p0139a01║轉五十格後況初。後非十信之始。初非妙
T34n1718_p0139a02║覺之終。何用此解。此解窮深不會經旨。今
T34n1718_p0139a03║為二。一橫約諸教四眾。二直約圓教數之。
T34n1718_p0139a04║三藏有四門。一一門有四眾。更開沙彌沙
T34n1718_p0139a05║彌尼合六人。四門則二十四人。約信行法
T34n1718_p0139a06║行。則四十八人。最初最後合五十人。通別四
T34n1718_p0139a07║門亦如是。直就圓門數者。數法有小七大
T34n1718_p0139a08║七。大七有七七四十九。皆是師弟具自行化
T34n1718_p0139a09║他之德。最後一人但是自解無教他德。故格
T34n1718_p0139a10║下以顯上耳。格量中先與世樂拔果苦。後
T34n1718_p0139a11║與涅槃樂拔生死苦。此是略舉梵福。今更
T34n1718_p0139a12║廣之。滿閻浮人福。不及西瞿耶尼一人福。
T34n1718_p0139a13║滿西瞿人福。不及東弗婆提一人福。滿三
T34n1718_p0139a14║天下人福。不及北鬱單越一人福。滿四天
T34n1718_p0139a15║下人福。不及一四天王。四天王不及【CL119n1491_p0263b01】一
T34n1718_p0139a16║釋。乃至第六天。不及一梵福。梵福有定
T34n1718_p0139a17║散。散者無塔處作塔。塔壞者治之。和合
T34n1718_p0139a18║僧眾請轉法輪。眾散者還合之是為四福。
T34n1718_p0139a19║與梵天等。故言梵福也。聖福者。謂阿羅漢
T34n1718_p0139a20║住最後身得有餘涅槃者是也。又有體法
T34n1718_p0139a21║三乘人。同學無生斷煩惱盡。如燒木成
T34n1718_p0139a22║炭。又薩埵聖福自行化他。俱以無言說道。
T34n1718_p0139a23║斷煩惱入無餘。又薩埵福謂從初發心次
T34n1718_p0139a24║第化人入大涅槃。如是格量梵福不及聖
T34n1718_p0139a25║福。聖福不及體聖福。體聖福不及小薩埵
T34n1718_p0139a26║福。小薩埵福不及大薩埵福。大薩埵福不
T34n1718_p0139a27║及聞法華經初隨喜福。何以故。彼非佛法
T34n1718_p0139a28║故非實故非圓故。雖住後果不及我初
T34n1718_p0139a29║心。其義如是。私謂勸人聽法。從與陀羅尼
T34n1718_p0139b01║菩薩共生一處。至人相具足。合有五十功
T34n1718_p0139b02║德。將功德目人亦成五十。但上五十論內
T34n1718_p0139b03║解隨【CL119n1491_p0264a01】喜。今唯論外事為異也。又此文亦有
T34n1718_p0139b04║六根功德。利根智慧是意功德。不瘖啞舌功
T34n1718_p0139b05║德。鼻修高直鼻功德。見佛眼功德。聞法耳功
T34n1718_p0139b06║德。餘是身功德。前是相似位功德。今是相似
T34n1718_p0139b07║位前功德耳。聽經文為四。一自往。二分座。
T34n1718_p0139b08║三勸他。四具聽修行(云云)。偈十八行為二。初
T34n1718_p0139b09║九行頌隨喜。次若有勸下。第二九行頌聽
T34n1718_p0139b10║經隨喜中三。前一行半頌五十人。次最後
T34n1718_p0139b11║人下。第二五行半頌格量本。次最後下。第
T34n1718_p0139b12║三二行頌格量略不頌福甚多。後九行頌
T34n1718_p0139b13║聽經。小不次第為四。初五行超頌勸聽經。
T34n1718_p0139b14║次若故詣下第二二行追頌自往。次若於講
T34n1718_p0139b15║法下第三一行頌分座。次何況下。第四一行
T34n1718_p0139b16║頌修行(云云)。
T34n1718_p0139b17║　　釋法師功德品
T34n1718_p0139b18║法師義如上說。功德者。前謂初品之初功
T34n1718_p0139b19║德。【CL119n1491_p0264b01】今五品之上。謂六根清淨。內外莊嚴五根
T34n1718_p0139b20║清淨名外莊嚴。意根清淨名內莊嚴。又從
T34n1718_p0139b21║地獄已上至佛而還。一切色像悉身中現
T34n1718_p0139b22║者。名內莊嚴。從地獄已上佛已還。一切色
T34n1718_p0139b23║像以普現三昧而外化者。名外莊嚴。身根
T34n1718_p0139b24║既爾餘五根亦然。讀誦既爾四種亦然。初品
T34n1718_p0139b25║既爾四品加然。相似既爾分真倍然。行者聞
T34n1718_p0139b26║說此功德利喜不自勝。勤求無厭信進倍
T34n1718_p0139b27║增明識大乘有大勢力決無疑網。似解之
T34n1718_p0139b28║初初。過二乘之極極百千萬倍。指始顯終
T34n1718_p0139b29║懸解究竟第一義諦不可思議。此品所明備
T34n1718_p0139c01║斯四意。故言法師功德品也。六根功德者。
T34n1718_p0139c02║光宅云。三業合十善。一善具十為百。自行
T34n1718_p0139c03║化他隨喜讚歎合四百。約五種法師為二
T34n1718_p0139c04║千。三品分之即六千功德。此土三根用弱奪
T34n1718_p0139c05║言八百。三根用強與言千二。【CL119n1491_p0265a01】與奪合論還是
T34n1718_p0139c06║六千也。有人明數與光宅同。下品八百中品
T34n1718_p0139c07║一千上品千二百。諸師偏釋未會今經。亦不
T34n1718_p0139c08║合諸教。大品云。色淨故般若淨。般若淨故
T34n1718_p0139c09║色淨。色淨五根淨。般若淨意根淨。若六根等
T34n1718_p0139c10║云何判上中下強弱用耶。若一強一不強。一
T34n1718_p0139c11║淨一不淨。一上品餘非上品(云云)。正法華整
T34n1718_p0139c12║足具六千功德。不論上中下(云云)。法華論
T34n1718_p0139c13║云。凡人以經力故得勝根用。雖未入初地。
T34n1718_p0139c14║以父母所生肉眼。見大千內外也。大經云。
T34n1718_p0139c15║如來一根則能見色聞聲嗅香別味覺觸
T34n1718_p0139c16║知法。今經六根清淨與大品同。以是功德
T34n1718_p0139c17║莊嚴六根。與正法華同。鼻見色聞聲覺知
T34n1718_p0139c18║與涅槃同。肉眼有天眼慧法佛眼等用與
T34n1718_p0139c19║論同。文義如此不可以偏見抑正經。今
T34n1718_p0139c20║當說之。光宅數整足根不依文。今按三業
T34n1718_p0139c21║安樂行即有十善。【CL119n1491_p0265b01】一善有十即百善。一善中
T34n1718_p0139c22║有十如即千善。就化他為二千。約如來室
T34n1718_p0139c23║如來衣如來座。即成六千。五種法師悉具六
T34n1718_p0139c24║根清淨。一一根皆有一千功德也。　復次一心
T34n1718_p0139c25║中具十法界。一一界皆有十如。即成一百。
T34n1718_p0139c26║一根通取六塵。即有六百。約定慧二莊嚴。
T34n1718_p0139c27║即是一千二百。根根悉用定慧莊嚴等千二
T34n1718_p0139c28║百也。若論六根清淨。清淨則不言功德若
T34n1718_p0139c29║少若多。若言莊嚴能盈能縮能等等莊嚴者
T34n1718_p0140a01║根根六千。若言千二顯其能盈。若言八百
T34n1718_p0140a02║顯其能縮。若言清淨無盈無縮無等。六根
T34n1718_p0140a03║互用根自在故。不可思議故。若偏判者則
T34n1718_p0140a04║失旨也。相似之位。若依四輪即鐵輪位也。
T34n1718_p0140a05║若依五十二位。即十信心也。若依仁王即
T34n1718_p0140a06║十善大心也。今對常精進者。即十信之第三
T34n1718_p0140a07║心也。諸經名目雖異。同是圓教相似位耳。【CL119n1491_p0266a01】文
T34n1718_p0140a08║為二。初總列六根盈縮功德數。次別作六
T34n1718_p0140a09║章解釋。各有長行偈頌。眼根章明父母所
T34n1718_p0140a10║生名肉眼而所見過於天眼。梵王報得天
T34n1718_p0140a11║眼。在己界遍見大千。大千外有風輪與眼
T34n1718_p0140a12║作障不能見外。若在他界則不遍見大
T34n1718_p0140a13║千。非所統故。小羅漢見小千。大羅漢見大
T34n1718_p0140a14║千。辟支佛見百佛世界。不以風輪為礙。亦
T34n1718_p0140a15║無己他界隔。今經論眼。能見大千內外應
T34n1718_p0140a16║是天眼。那名肉眼。此是圓教似位。因經之
T34n1718_p0140a17║力有勝根用。既未發真不得稱天眼。猶
T34n1718_p0140a18║名肉眼。例如小乘方便未得神通則不稱
T34n1718_p0140a19║天眼耳。猶是分段之身。故稱父母所生。雖
T34n1718_p0140a20║稱肉眼具五眼用。見大千內外天眼用。
T34n1718_p0140a21║見一切眾生及業因緣法眼用。其目甚清淨
T34n1718_p0140a22║慧眼用。一時悉見大千內外見業見淨。又
T34n1718_p0140a23║圓伏法界上惑佛眼用。大經云。雖有肉眼
T34n1718_p0140a24║【CL119n1491_p0266b01】名為佛眼。佛眼故名清淨。具五眼故故言
T34n1718_p0140a25║莊嚴。能盈能縮名勝根用。名根自在。豈可
T34n1718_p0140a26║祇作八百千二百解耶。耳根章遍聞大
T34n1718_p0140a27║千內外十法界音聲。聞六道即肉天二耳。
T34n1718_p0140a28║聞二乘即慧耳。聞菩薩即法耳。聞佛即佛
T34n1718_p0140a29║耳。又父母所生肉耳。能聞內外即天耳。聽
T34n1718_p0140b01║之不著即慧耳。不謬即法耳。一時互聞即
T34n1718_p0140b02║佛耳以耳例眼眼亦如是。見人天是二眼。
T34n1718_p0140b03║見二乘是慧眼。見菩薩是法眼。見佛即佛
T34n1718_p0140b04║眼(云云)。鼻根章亦如是。父母所生即肉鼻。大
T34n1718_p0140b05║千內外即天鼻。不染不著即慧鼻。分別不
T34n1718_p0140b06║謬即法鼻。一時互用即佛鼻。此章明互用
T34n1718_p0140b07║者。鼻知好惡別貴賤。睹天宮莊嚴等。則鼻
T34n1718_p0140b08║有眼用。讀經說法聞香能知。鼻有耳用。諸
T34n1718_p0140b09║樹花果實及蘇油香氣。鼻有舌用。入禪出禪
T34n1718_p0140b10║禪有八觸故。五欲嬉戲亦是觸法。鼻有【CL119n1491_p0267a01】身
T34n1718_p0140b11║用。染欲癡恚心亦知修善者。鼻有意用。鼻根
T34n1718_p0140b12║自在勝用若茲。例五根亦如是。舌根章亦如
T34n1718_p0140b13║是。父母所生即是肉舌。能作十法界語。約
T34n1718_p0140b14║此即是五舌義明矣。能作十法界語即天
T34n1718_p0140b15║舌。不壞即慧舌。不謬即法舌。一時互用即佛
T34n1718_p0140b16║舌(云云)。問苦澀惡味至舌皆變成上味。眾色
T34n1718_p0140b17║到眼何不變成妙色。舊不例。味有損益。損
T34n1718_p0140b18║者變。不損者不變。諸色不壞眼故不例。今
T34n1718_p0140b19║解不爾。一切色同佛色。一切聲同佛聲。等
T34n1718_p0140b20║皆清淨例則無妨。遍知一切色法聲法。無
T34n1718_p0140b21║亂無謬分別亦無妨。自在之根那作頑礙
T34n1718_p0140b22║之解耶。身根章亦如是。世間所有。皆於身
T34n1718_p0140b23║中現肉身用也。上至有頂於身中現天身
T34n1718_p0140b24║用也。二乘身中現慧身用也。菩薩於身中現
T34n1718_p0140b25║法身用也。佛於身中現佛身用也。一時圓現
T34n1718_p0140b26║一時互用。一時無謬一【CL119n1491_p0267b01】時無著(云云)。意根章
T34n1718_p0140b27║亦如是。世間資生產業。皆順正法人意淨
T34n1718_p0140b28║天心所行天所動作悉知天意淨。四月即四
T34n1718_p0140b29║諦。一歲即十二月。是十二因緣。與實相不
T34n1718_p0140c01║相違背。即慧意淨。一月即一乘菩薩意淨。有
T34n1718_p0140c02║所思量皆是先佛經中所說即佛意淨。一時
T34n1718_p0140c03║圓明一時圓互。一時無染一時無謬。根用自
T34n1718_p0140c04║在能盈能縮能等能淨(云云)。
T34n1718_p0140c05║　　釋常不輕菩薩品
T34n1718_p0140c06║內懷不輕之解。外敬不輕之境。身立不輕
T34n1718_p0140c07║之行。口宣不輕之教。人作不輕之目。不輕
T34n1718_p0140c08║之解者法華論云。此菩薩知眾生有佛性不
T34n1718_p0140c09║敢輕之。佛性有五。正因佛性通亘本當。緣
T34n1718_p0140c10║了佛性種子本有非適今也。果性果果性定
T34n1718_p0140c11║當得之。決不虛也。是名不輕之解。將解以
T34n1718_p0140c12║歷人彼亦如此。是名敬不輕之境。敬此境
T34n1718_p0140c13║故名不輕之【CL119n1491_p0268a01】行。宣此語故名不輕之教。昔
T34n1718_p0140c14║毀者以此目人。今經家以此目品。見實三
T34n1718_p0140c15║昧云。佛為父王說一切皆是佛。王問一切眾
T34n1718_p0140c16║生即是佛不。佛答。若如實見眾生。於其即
T34n1718_p0140c17║是佛。私類此語若不如實見佛。於其則非
T34n1718_p0140c18║聖。譬初學射的多乖少當。以地為的無
T34n1718_p0140c19║往不著。若分別賢聖孰是孰非。如實觀之
T34n1718_p0140c20║即是佛也。初是因緣解。後是圓教解(云云)。此
T34n1718_p0140c21║品引人為證。證五品功德深六根報重。我
T34n1718_p0140c22║昔隨喜獲現生後報。以募流通也。文有長
T34n1718_p0140c23║行偈頌。長行為三。一雙指前品罪福。二雙
T34n1718_p0140c24║開今品信毀。三雙勸後二逆順。雙指者。先
T34n1718_p0140c25║指罪如法師品說。次指福。如功德品說如
T34n1718_p0140c26║文。第二雙開信毀者。有事本本事。事本有
T34n1718_p0140c27║時節名號劫國說法等。悉如文。第二從最初
T34n1718_p0140c28║威音王下是明本事又三。初明時節。二於
T34n1718_p0140c29║像法中【CL119n1491_p0268b01】下。雙標兩人名。毀者因時名增上
T34n1718_p0141a01║慢。信者因時名常不輕。次第三得大勢下雙
T34n1718_p0141a02║明得失。得失又二。初就信者論得。得正說
T34n1718_p0141a03║之宏宗。得流通之妙益。名常不輕是人一。凡
T34n1718_p0141a04║有所見是理一。皆悉禮拜是行一。而作是言
T34n1718_p0141a05║是教一。此是開權顯實之四一也。從乃至
T34n1718_p0141a06║遠見下是本理一。故往禮拜是本行一。而作
T34n1718_p0141a07║是言是本教一少人一其義可解。此是開近
T34n1718_p0141a08║顯遠之四一也。文云。不專讀誦經典但行禮
T34n1718_p0141a09║拜者。此是初隨喜人之位也。隨喜一切法悉
T34n1718_p0141a10║有安樂性皆一實相。隨喜一切人皆有三佛
T34n1718_p0141a11║性。讀誦經典即了因性。皆行菩薩道即緣因
T34n1718_p0141a12║性。不敢輕慢而復深敬者。即正因性。敬人
T34n1718_p0141a13║敬法不起諍競。即隨喜意也。不輕深敬是
T34n1718_p0141a14║如來座也。忍於打罵是著如來衣也。以慈
T34n1718_p0141a15║悲心常行不替。即如來【CL119n1491_p0269a01】室也。又深敬是意
T34n1718_p0141a16║業。不輕之說是口業。故往禮拜是身業。此三
T34n1718_p0141a17║與慈悲俱。即誓願安樂行也。如此三四。豈
T34n1718_p0141a18║非流通之妙益而謂何耶。從四眾之中下。
T34n1718_p0141a19║第二明毀者之失。生瞋恚心不淨者。不受
T34n1718_p0141a20║四一也。罵言無智智知於理。既言無智不
T34n1718_p0141a21║受理一也。比丘即不受人一也。從何所來
T34n1718_p0141a22║不受行一也。虛妄授記不受教一也。經歷
T34n1718_p0141a23║多年常被罵者。結不受開權顯實之四一
T34n1718_p0141a24║也。避走遠住高聲唱言亦復不受。此不受
T34n1718_p0141a25║開近顯遠本地之四一也。常作是語故。結信
T34n1718_p0141a26║者深信不休也。四眾為作不輕名者。此結
T34n1718_p0141a27║毀者呰毀不止也。　問。釋迦出世踟躕不說。常
T34n1718_p0141a28║不輕一見。造次而言何也。　答。本已有善釋迦
T34n1718_p0141a29║以小而將護之。本未有善不輕以大而強
T34n1718_p0141b01║毒之(云云)。從臨欲終時下。雙明信毀果報。初
T34n1718_p0141b02║文為二。一【CL119n1491_p0269b01】明果報。二結會古今。信者論三報。
T34n1718_p0141b03║現得六根清淨。生值燈明佛。後值二千億
T34n1718_p0141b04║佛。神通力是身業淨。樂說辯力是口業淨。善
T34n1718_p0141b05║寂力是意業淨(云云)。結會又二。初結會如文。
T34n1718_p0141b06║從若我宿世下。第二是舉信者而勸順也
T34n1718_p0141b07║如文。從彼時四眾下。明毀者果報。又二。先
T34n1718_p0141b08║明得果。後結古今。毀者得善惡兩果。謗故
T34n1718_p0141b09║墮惡。聞佛性名毒鼓之力獲善果報。結古
T34n1718_p0141b10║今又二。初結古今。次從當知下。舉逆以顯
T34n1718_p0141b11║順。勸持以遮毀。經有大力終感大果。務
T34n1718_p0141b12║當勤習五種之行。偈有十九行半。初十五
T34n1718_p0141b13║行半。但頌信毀因果。後四行頌勸持。在文
T34n1718_p0141b14║可見不細出也。著法者。是法不可示。若定
T34n1718_p0141b15║謂是有即是著法。乃至定謂是非有非無。
T34n1718_p0141b16║亦名著法者。佛藏云。刀輪害閻浮人其失
T34n1718_p0141b17║猶少。有所得心說大乘者。其罪過彼也(云云)。
T34n1718_p0141b18║大論【CL119n1491_p0270a01】云。執有與無諍。乃至執非有非無。與
T34n1718_p0141b19║有無諍。如牛皮龍繩俱不免患。中論云。
T34n1718_p0141b20║諸佛說空法。本為化於有。若有著空者。諸
T34n1718_p0141b21║佛所不化。若定言諸法非有非無者。是名
T34n1718_p0141b22║愚癡論。若失四悉檀意。自行化他皆名著
T34n1718_p0141b23║法若得四悉檀意。自他俱無著也。
T34n1718_p0141b24║【○】【○】【○】妙法蓮華經文句卷第十上【○】【○】【○】【○】【○】【CL119n1491_p0270b01】
T34n1718_p0141c01║【□】
T34n1718_p0141c02║【CL119n1491_p0271a01】妙法蓮華經文句卷第十下
T34n1718_p0141c03║【□】
T34n1718_p0141c04║　　　　天台智者大師說
T34n1718_p0141c05║【○】　　○釋如來神力品
T34n1718_p0141c06║如來者上釋竟。神名不測。力名幹用。不測
T34n1718_p0141c07║則天然之體深。幹用則轉變之力大。此中為
T34n1718_p0141c08║付囑深法。現十種大力。故名神力品。自此
T34n1718_p0141c09║品下凡有八品。是付囑流通。今品明菩薩受
T34n1718_p0141c10║命弘經。次品如來摩頂付累。文有長行偈
T34n1718_p0141c11║頌。長行為三。一菩薩受命。二佛現神力。三
T34n1718_p0141c12║結要勸持初經家敘敬儀。次發誓弘經。弘
T34n1718_p0141c13║經為三。一時節佛滅後是也。二處所分身等
T34n1718_p0141c14║國是也。三誓願。非但奉命益他。亦自願此
T34n1718_p0141c15║真淨大法。兼濟俱美也。從爾時下。是第二
T34n1718_p0141c16║現十神力為二。初所對之眾。次正現神
T34n1718_p0141c17║力。於文殊等者。跡化眾【CL119n1491_p0271b01】也舊住者。下方本化
T34n1718_p0141c18║眾也一切者他方來者。及從分身佛來者也。
T34n1718_p0141c19║問。但見下方發誓。不見文殊等發誓何也。
T34n1718_p0141c20║答。上文云。我土自有菩薩能持此經。即兼
T34n1718_p0141c21║得之也。十神力者。一吐舌相者。今經所演
T34n1718_p0141c22║開三顯一內祕外現廢近顯遠。明三世益物
T34n1718_p0141c23║皆誠諦不虛。福德人舌至鼻。三藏佛至髮
T34n1718_p0141c24║際。今至梵天出過凡聖之外。極於淨天之
T34n1718_p0141c25║頂。相既殊常說彌可信。二通身毛孔遍體放
T34n1718_p0141c26║光。周照十方無處不朗。表智境罄也。上
T34n1718_p0141c27║白毫吐耀始在東方。表七方便初見一理。
T34n1718_p0141c28║今本門既竟。放一切光照一切土。能令初
T34n1718_p0141c29║因終于等覺究竟佛慧。分身諸佛亦復如
T34n1718_p0142a01║是。三謦咳者。將語之狀也。亦是通暢之相
T34n1718_p0142a02║也。四十餘年隱祕真實。今獲伸舒無有遺
T34n1718_p0142a03║滯。是我出世大事通暢。是故謦咳欲以此
T34n1718_p0142a04║法付諸菩薩【CL119n1491_p0272a01】令於後世導利眾生。將語
T34n1718_p0142a05║斯事是故謦咳。謦咳具二義。一咳咳事了。
T34n1718_p0142a06║一咳咳付他也。四彈指者隨喜也。隨喜七
T34n1718_p0142a07║方便同入圓道。隨喜圓道增智損生。隨
T34n1718_p0142a08║喜諸菩薩持真淨大法。隨喜後世獲無上
T34n1718_p0142a09║寶。此一彈指豎徹三世橫亘十方。五地六
T34n1718_p0142a10║種動者。表初心至後心六番動無明。今明
T34n1718_p0142a11║復動一切人六根令得清淨也。六普見大
T34n1718_p0142a12║會者。表諸佛道同也。而今而後亦復如是。
T34n1718_p0142a13║上五千起去三變被移。既失本心不能現
T34n1718_p0142a14║益。宜以非滅現滅。從諸菩薩弘經得道。
T34n1718_p0142a15║入於佛慧如今會無異。亦表未來有機
T34n1718_p0142a16║一也。七空中唱聲者。表於未來有教一
T34n1718_p0142a17║也。八南無歸命為佛弟子。表於未來有人
T34n1718_p0142a18║一也。九遙散諸物雲聚而來者。表未來有
T34n1718_p0142a19║行一也。十十方通同如一佛土者。表理一
T34n1718_p0142a20║也。　問。何以知十相表現【CL119n1491_p0272b01】意復表將來意。　答。
T34n1718_p0142a21║文云。我以如來神力。為囑累此經故猶不
T34n1718_p0142a22║能盡。表現表將其義明矣。從爾時佛告上
T34n1718_p0142a23║行下。是第三結要付囑。文為四。一稱歎付
T34n1718_p0142a24║囑二結要付囑。三勸獎付囑。四釋付囑。初
T34n1718_p0142a25║歎如文。結要有四句。一切法者一切皆佛法
T34n1718_p0142a26║也。此結一切皆妙名也。一切力者。通達無
T34n1718_p0142a27║礙具八自在。此結妙用也。一切秘藏者。遍
T34n1718_p0142a28║一切處皆是實相。此結妙體也。一切深事
T34n1718_p0142a29║者。因果是深事。此結妙宗也。皆於此經宣
T34n1718_p0142b01║示顯說者。總結一經唯四而已。撮其樞柄
T34n1718_p0142b02║而授與之。從是故汝等下。三是獎勸付囑
T34n1718_p0142b03║如文。從所以者何下。四是釋付囑也。上云
T34n1718_p0142b04║經卷所在之處皆應起塔。經中要說要在
T34n1718_p0142b05║四事。道場釋上甚深之事。得菩提釋上祕
T34n1718_p0142b06║藏。轉法輪釋上一切法。入涅槃釋上神力。
T34n1718_p0142b07║此之四要攝經文【CL119n1491_p0273a01】盡。故皆應起塔也。所言
T34n1718_p0142b08║要者。得菩提是法身。轉法輪是般若。入涅槃
T34n1718_p0142b09║是解脫。三法成祕密藏佛住其中。即是塔
T34n1718_p0142b10║義也。阿含云。佛出世唯四處起塔。生處得道
T34n1718_p0142b11║處轉法輪入涅槃。坐道場是法身生處。餘悉
T34n1718_p0142b12║如文。偈有十六行。初四行頌十神力。次十
T34n1718_p0142b13║二行頌結要。囑累下二行。是人之功德總頌
T34n1718_p0142b14║四法。能持則為已見我下。第二八行半。別頌
T34n1718_p0142b15║四法。初一偈半頌一切法。持法即持佛身(云
T34n1718_p0142b16║云)。令我及分身兩偈頌神力。神力勸佛令
T34n1718_p0142b17║歡喜。諸佛坐道場一偈。頌祕要可解。於諸
T34n1718_p0142b18║法之義四偈。頌甚深之事。說法破闇入一
T34n1718_p0142b19║乘。是佛甚深之事也。後一偈半總頌結也。
T34n1718_p0142b20║　　釋囑累品
T34n1718_p0142b21║囑是佛所付囑。累是煩爾宣傳。此從聖旨
T34n1718_p0142b22║得【CL119n1491_p0273b01】名故言囑累。囑是頂受所囑。累是甘而
T34n1718_p0142b23║弗勞。此從菩薩敬順得名故言囑累。囑是
T34n1718_p0142b24║如來金口所囑。累是菩薩丹心頂荷。此從授
T34n1718_p0142b25║受合論故言囑累品也。是故如來躬從座
T34n1718_p0142b26║起。申手摩頂授以難得之法。大眾曲躬合
T34n1718_p0142b27║掌。如世尊敕當具奉行殷勤授受。故名囑
T34n1718_p0142b28║累品也。文為二。初付囑次時眾歡喜。初為
T34n1718_p0142b29║三。一如來付囑。二菩薩領受。三事畢唱散。
T34n1718_p0142c01║初又三。一正付二釋付三誡付。正付者佛以
T34n1718_p0142c02║一權智善巧之手。摩三千三百那由他國土
T34n1718_p0142c03║側塞虛空諸菩薩實智之頂。如來授道化
T34n1718_p0142c04║他故。名權智手也。菩薩自行受道故。名實
T34n1718_p0142c05║智頂也。若申手摩頂。即身付囑也。權智臨
T34n1718_p0142c06║實智。即意付囑也。而作是言者。即口付囑也。
T34n1718_p0142c07║文有四悉檀意。我於無量劫修是難得之法
T34n1718_p0142c08║者。此從前佛受學。今以付爾。【CL119n1491_p0274a01】爾當授彼三
T34n1718_p0142c09║世繼嗣。即世界悉檀也。一心流布即為人悉
T34n1718_p0142c10║檀也。廣令增者。即對治悉檀也。益者。即第一
T34n1718_p0142c11║義悉檀也。所以者何下。釋付也。有大慈悲
T34n1718_p0142c12║者。如來室也。無諸慳吝者。如來衣也。亦無所
T34n1718_p0142c13║畏者。如來座也。佛之智慧者。一切智也。如來
T34n1718_p0142c14║智慧者。道種智也。自然智慧者。一切種智也。
T34n1718_p0142c15║於如來室中。能施眾生三種智慧。乃至座中
T34n1718_p0142c16║亦復如是。如是施主故無慳吝故無所畏。
T34n1718_p0142c17║汝等當學如來此法。是名釋出佛意而付
T34n1718_p0142c18║囑之。從於未來世下是誡付者。若根深智利
T34n1718_p0142c19║直說佛慧。若不堪者。於餘深法中示教利
T34n1718_p0142c20║喜。佛慧是深而非餘。六方便是餘而非深。
T34n1718_p0142c21║別教次第是餘亦是深。汝能以餘深。助申
T34n1718_p0142c22║佛慧者。即善巧報佛之恩。是名誡付囑也。
T34n1718_p0142c23║從時諸菩薩下。是第二領受。歡喜意領受。
T34n1718_p0142c24║曲躬低【CL119n1491_p0274b01】頭是身領受。俱發聲言是口領受。兼
T34n1718_p0142c25║得意領受也。如世尊敕者。領受大施主如來
T34n1718_p0142c26║室意。當具奉行領受無慳吝如來衣意。願不
T34n1718_p0142c27║有慮領受無所畏如來座意。佛既三付菩薩
T34n1718_p0142c28║三受。皆如文。爾時釋迦下。是第三唱散。多
T34n1718_p0142c29║寶為證經故來。今跡本二門已訖。故須敬
T34n1718_p0143a01║遣如故。分身為開塔故集。開塔事了故令
T34n1718_p0143a02║分身還本。塔不可重開。故分身去而不現。
T34n1718_p0143a03║塔猶聽法故閉而尚在。　問。塔若聽法亦應不
T34n1718_p0143a04║閉。　答。證正已故閉。聽流通故在(云云)。從說
T34n1718_p0143a05║是語時下。是大眾歡喜。諸佛為化他事遂
T34n1718_p0143a06║故喜。菩薩為自行得法故喜。又說人清淨故
T34n1718_p0143a07║喜。佛是也。聞清淨法故喜。妙經是也。聞
T34n1718_p0143a08║法獲證故喜。現在未來得益者是也。三事
T34n1718_p0143a09║具足故大歡喜(云云)。
T34n1718_p0143a10║　　釋藥王菩薩本事品
T34n1718_p0143a11║【CL119n1491_p0275a01】觀經曰。昔名星光。從尊者日藏聞說佛慧。
T34n1718_p0143a12║以雪山上藥供養眾僧。願我未來能治眾
T34n1718_p0143a13║生身心兩病。舉世歡喜號曰藥王。此文明
T34n1718_p0143a14║一切眾生喜見頓捨一身復燒兩臂輕生
T34n1718_p0143a15║重法命殞道存。舉昔顯今故。言本事品也。
T34n1718_p0143a16║若推此義星光應在喜見之後。從捨藥發
T34n1718_p0143a17║誓已來名藥王故(云云)。此下五品皆是化他
T34n1718_p0143a18║流通。今品明化他之師。唯願大法大得弘
T34n1718_p0143a19║宣。大願眾生獲大饒益。所以竭其神力盡
T34n1718_p0143a20║其形命。殷殷虔虔志猶未已。庶令弟子宗
T34n1718_p0143a21║法如師。我傳爾明爾復傳明。明明無已師
T34n1718_p0143a22║之志也。故知此品勗弘法之師也。下如妙
T34n1718_p0143a23║音觀音兩品。明他方大士奉命弘經。普現
T34n1718_p0143a24║色身形無定準。不可牛羊眼看。不可以凡
T34n1718_p0143a25║庸識度。於所聞處勿生輕想。輕想則法不
T34n1718_p0143a26║染心。故知下品勗受法弟子也。有人言。【CL119n1491_p0275b01】上
T34n1718_p0143a27║諸品諸佛為佛事。此品下菩薩為佛事。此一
T34n1718_p0143a28║往耳。上品亦有菩薩。此下品亦有諸佛(云云)。
T34n1718_p0143a29║今明方便品開三顯一圓因已竟。安樂行品
T34n1718_p0143b01║明乘乘之法。壽量明乘果已竟。此品下明
T34n1718_p0143b02║乘乘之人。故十二門論云。大乘者。普賢文殊
T34n1718_p0143b03║大人之所乘也。藥王以苦行乘乘。妙音觀
T34n1718_p0143b04║音以三昧乘乘。陀羅尼以總持乘乘。妙莊
T34n1718_p0143b05║嚴以誓願乘乘。普賢以神通乘乘。作此
T34n1718_p0143b06║解者。於化他流通義便也。文為四。一問二
T34n1718_p0143b07║答三利益四多寶稱善。問為三。一通問遊
T34n1718_p0143b08║化。二別問苦行。三請答如文。二答為二。一
T34n1718_p0143b09║但答苦行者。遊化則指色身三昧。或指下
T34n1718_p0143b10║二品也。二歎經。答苦行中。先明事本。次
T34n1718_p0143b11║明本事。事本為三謂時節有佛聲聞國土
T34n1718_p0143b12║等。悉如文。本事為三。一佛說法二修供養
T34n1718_p0143b13║三結會。然佛普為一切。何獨喜見。【CL119n1491_p0276a01】其是對
T34n1718_p0143b14║揚須付流通。如今之身子寄一而言諸耳。
T34n1718_p0143b15║苦行又二。一現在二未來。現在又二。一修行
T34n1718_p0143b16║得法。二作念報恩。報恩又二。一三昧力。二
T34n1718_p0143b17║正報身力。身力為三。一燒身二佛稱歎三時
T34n1718_p0143b18║節。真法供養者。當是內運智觀觀煩惱因
T34n1718_p0143b19║果。皆用空慧蕩之。故言真法也。又觀若
T34n1718_p0143b20║身若火能供所供皆是實相。誰燒誰然能供
T34n1718_p0143b21║所供皆不可得。故名真法也。一切眾生下。
T34n1718_p0143b22║未來苦行又為五。一生王家二說本事三
T34n1718_p0143b23║往佛所四如來付囑五奉命任持。悉如文。
T34n1718_p0143b24║任持又四。一起塔二燒臂三利益四現報。悉
T34n1718_p0143b25║如文。佛告下。是第三結會古今。又為二。一
T34n1718_p0143b26║結會二勸修。勸修者。能然一指勝捨外身。
T34n1718_p0143b27║外輕內重故功福有異。文云妻子者外身也。
T34n1718_p0143b28║國城等外財也。從若復有人以七寶下歎
T34n1718_p0143b29║經。先歎能持者。次歎【CL119n1491_p0276b01】所持法。後明持福深。
T34n1718_p0143c01║七寶奉四聖。不如持一偈。法是聖師能生
T34n1718_p0143c02║能養能成能榮莫過於法。故人輕法重也。宿
T34n1718_p0143c03║王下。第二歎所持法又二。初歎法體次歎
T34n1718_p0143c04║法用川流江河諸水之中。海為第一者。無量
T34n1718_p0143c05║義云四水譬教。藥草喻中一雲能雨譬說。今
T34n1718_p0143c06║更諸水總一切教別舉四者。譬乳酪生熟四
T34n1718_p0143c07║味教也。此法華教譬醍醐海也。說窮本地
T34n1718_p0143c08║為深。遍一切處為大。純明佛法不說餘
T34n1718_p0143c09║法為鹹。最為深大其義如是。十寶山名出
T34n1718_p0143c10║華嚴及眾經(云云)。土黑鐵圍故非是寶。十山
T34n1718_p0143c11║雖寶或一或二神龍雜居。須彌四寶所成純
T34n1718_p0143c12║天所住。譬餘教說能依十地四十心或凡
T34n1718_p0143c13║或賢或聖說所依或俗或真或中。是為
T34n1718_p0143c14║卑下。此法華經所說諦理常樂我淨。如四
T34n1718_p0143c15║寶所成。開示悟入者之所依。是故此義最為
T34n1718_p0143c16║高上。星【CL119n1491_p0277a01】月同是陰精俱於夜現。星無虧盈
T34n1718_p0143c17║不及於月。諸經說權智不得自在。此經
T34n1718_p0143c18║明權即實實即權。盈虧相指不二而二。如此
T34n1718_p0143c19║說權智勝餘教也。日是陽精獨能破闇。諸
T34n1718_p0143c20║經明實智破惑。尚不及即實而權。那得
T34n1718_p0143c21║並即權而實。故知此經明實智最為第一。
T34n1718_p0143c22║輪王號令止在四域。釋齊三十三。梵號令
T34n1718_p0143c23║總上冠下。譬餘經說三諦三昧各不相收
T34n1718_p0143c24║不得自在。此經所說以實相入真。決了
T34n1718_p0143c25║聲聞法。是諸經之王。實相入俗一切治生產
T34n1718_p0143c26║業不相違背。實相入中諸法無非佛法。文
T34n1718_p0143c27║云。一切學無學及發菩薩心者之父。其義如
T34n1718_p0143c28║是。一切凡夫四果支佛第一者。此明任運無
T34n1718_p0143c29║功用也。餘經要因功用乃得入流。如四果
T34n1718_p0144a01║人因聞思修方乃得悟。此經明無作四諦
T34n1718_p0144a02║不雜方便。自然流入薩婆若海。如大白牛
T34n1718_p0144a03║肥【CL119n1491_p0277b01】壯多力其疾如風(云云)。聲聞支佛菩薩為
T34n1718_p0144a04║第一者。此明因第一也。餘經明因是七方
T34n1718_p0144a05║便。今經明因出方便外。故因第一也。如來
T34n1718_p0144a06║第一者。此明果也。餘經明果近在寂場。此
T34n1718_p0144a07║經明果遠指本地故最第一。此經能救下。
T34n1718_p0144a08║歎法用。初歎拔苦用。次十二事歎與樂用
T34n1718_p0144a09║後結皆如文。從若人得聞下。明持經福
T34n1718_p0144a10║深。先舉全聞經福。次舉聞品福。有格量
T34n1718_p0144a11║有囑累如文。口出香是現報。餘是後報。得
T34n1718_p0144a12║聞是經不老不死者。此須觀解。不老是樂不
T34n1718_p0144a13║死是常。聞於此經得常樂之解。坦然在懷
T34n1718_p0144a14║無所畏忌。說是下。是第三聞品得益如文。
T34n1718_p0144a15║第四多寶稱善如文。
T34n1718_p0144a16║　　釋妙音菩薩品
T34n1718_p0144a17║文中自釋。昔奉雲雷音王佛十萬種妓。今
T34n1718_p0144a18║遊化他土音樂自隨。昔奉八萬四千寶缽。
T34n1718_p0144a19║今爾【CL119n1491_p0278a01】許道器眷屬圍遶。昔得一切眾生語言
T34n1718_p0144a20║陀羅尼。今以普現色身。以妙音聲遍吼十
T34n1718_p0144a21║方弘宣此教。故名妙音品。此品明菩薩以
T34n1718_p0144a22║難思之力。隨類通經。物睹其跡莫測其
T34n1718_p0144a23║本。但甘其味無擇其形。當卑其地自壅
T34n1718_p0144a24║其流。即是化他門中第二意也。文為六。一
T34n1718_p0144a25║放光東召二奉命西來三十方弘經四二土
T34n1718_p0144a26║得益五還歸本國六聞品進道。大人相者
T34n1718_p0144a27║大相海也。遍體毛功德。不及一好功德。眾
T34n1718_p0144a28║好功德不及一相功德。諸相從下向上展
T34n1718_p0144a29║轉相勝。不及白毫功德。白毫功德不及
T34n1718_p0144b01║肉髻功德。故是大人相也。此相業者從孝順
T34n1718_p0144b02║師長起。今放是光召本弟子。使弘中道之
T34n1718_p0144b03║經利益大機者也。白毫從一道清淨起。
T34n1718_p0144b04║今放此光令弘此法也。　問。佛一一相皆法
T34n1718_p0144b05║界海。何故勝負。　答。他經所明宜作此說耳。
T34n1718_p0144b06║問。佛【CL119n1491_p0278b01】有緣弟子布滿十方。何故召東說西。
T34n1718_p0144b07║不論八方耶。　答。此有所表。淨名云。日月何
T34n1718_p0144b08║意行閻浮提。欲以光明除眾闇瞑。東是光
T34n1718_p0144b09║始西是其終。有始有終其唯聖人乎。未發
T34n1718_p0144b10║心者令其發心。未究竟者令其究竟。一菩
T34n1718_p0144b11║薩既爾諸眾亦然。一方既爾諸方亦然。聖不
T34n1718_p0144b12║煩文舉一蔽諸。故但言東西耳。發來文為
T34n1718_p0144b13║二。一發來緣二正發來。來緣為六。一經家
T34n1718_p0144b14║敘其福慧二被照三辭四誡五受旨六現
T34n1718_p0144b15║來相。敘福之由。由值先佛多也。甚深智慧
T34n1718_p0144b16║即智慧莊嚴。十六三昧即福德莊嚴也。光照
T34n1718_p0144b17║身辭佛悉如文。佛誡者。然法身大士故不
T34n1718_p0144b18║肅而成。所將眷屬或未達者。故寄彼而規
T34n1718_p0144b19║此耳。夫佛身與理相稱。不得見卑小而
T34n1718_p0144b20║忘其尊嚴。此約如來座為誡也。夫師及弟
T34n1718_p0144b21║子智斷具足。師既施權弟子亦隱其實。此
T34n1718_p0144b22║【CL119n1491_p0279a01】約如來衣為誡也。夫依報國土皆正報所
T34n1718_p0144b23║感。如來以慈臨大千。宜須高須下。勿睹
T34n1718_p0144b24║依報而忽正報也。此約如來室為誡也。此
T34n1718_p0144b25║佛弘經亦敕三意。彼尊誡約諸佛道同也。受
T34n1718_p0144b26║旨者。如來力是座力。神通力是室力。莊嚴力
T34n1718_p0144b27║是衣力。此受弘經之大旨利物之宗要。故能
T34n1718_p0144b28║不動此會。遊化十方焉。現相文為六。一
T34n1718_p0144b29║遣蓮花二問三答四請五推功六命來。悉如
T34n1718_p0144c01║文。　問。若文殊位下。辭不應求見。若文殊位
T34n1718_p0144c02║高相來那忽不識。　答。雖同一位有始中終。
T34n1718_p0144c03║止此一事不知無忝高位。又眾中見瑞不
T34n1718_p0144c04║了。發起令知故問佛耳。從于時下。是發來
T34n1718_p0144c05║文為六。一與眷屬經歷二敘相登臺三問
T34n1718_p0144c06║訊傳旨四請見多寶五世尊為通六塔中稱
T34n1718_p0144c07║善。悉如文。第三弘經為二問答。初問種何
T34n1718_p0144c08║善根。二問有是神力。善根是問【CL119n1491_p0279b01】昔。神力是
T34n1718_p0144c09║問今。佛還答二意。昔獻樂奉器仍結古今。
T34n1718_p0144c10║悉如文。此答其種善根之問。從華德下。
T34n1718_p0144c11║答其神力之問。示三十四凡身四聖人身。
T34n1718_p0144c12║結成十法界六道耳。爾時華德下。是問今
T34n1718_p0144c13║住何定而能如此自在利益。佛答如文。說
T34n1718_p0144c14║是品下。是第四二土利益。三昧與陀羅尼。體
T34n1718_p0144c15║一而用異寂用為三昧持用名陀羅尼。又色
T34n1718_p0144c16║身變現名三昧音聲辯說名陀羅尼。上品云
T34n1718_p0144c17║初得一切色身三昧轉身得一切語言陀
T34n1718_p0144c18║羅尼。當知音聲猶是色法。故言體一用異。
T34n1718_p0144c19║又舌根清淨名陀羅尼。餘根清淨名三昧。都
T34n1718_p0144c20║是六根清淨法門耳。爾時妙音下。第五還本
T34n1718_p0144c21║土。動地雨花者。菩薩經歷尚能傍益。況
T34n1718_p0144c22║佛前放光。傍照東方百八萬億那由他土。亦
T34n1718_p0144c23║傍論利益也。第六聞品進道如文。
T34n1718_p0144c24║【CL119n1491_p0280a01】　　釋觀世音菩薩普門品
T34n1718_p0144c25║此品是當途王經。講者甚眾。今之解釋不與
T34n1718_p0144c26║他同。別有私記兩卷。略撮彼釋此題。有通
T34n1718_p0144c27║有別。通有十雙別有五隻。十雙者。一人法
T34n1718_p0144c28║乃至第十智斷(云云)。觀世音者人也。普門者法
T34n1718_p0144c29║也。人有多種(云云)。法有多種(云云)。依前問
T34n1718_p0145a01║答論觀世音人。依後問答論普門法。人法
T34n1718_p0145a02║合題故言觀世音普門品(二)觀世音者大悲
T34n1718_p0145a03║拔苦。依前問答。百千苦惱皆得解脫。普門
T34n1718_p0145a04║者大慈與樂。依後問答。應以得度而為說
T34n1718_p0145a05║法也(三)觀世音者智慧莊嚴。智能斷惑如明
T34n1718_p0145a06║時無闇。普門者福德莊嚴。福能轉壽如珠
T34n1718_p0145a07║雨寶者也(四)觀世音者觀冥於境。即法身也。
T34n1718_p0145a08║普門者隨所應現。即應身也(五)觀世音者。譬
T34n1718_p0145a09║藥樹王遍體愈病。普門者。譬如意珠王隨意
T34n1718_p0145a10║所與(六)觀世音者。冥作【CL119n1491_p0280b01】利益無所見聞。三
T34n1718_p0145a11║毒七難皆離。二求兩願皆滿也。普門者顯作
T34n1718_p0145a12║利益。目睹三十三聖容。耳聞十九尊教也。
T34n1718_p0145a13║(七)觀世音者。隨自意照實智也。普門者。隨
T34n1718_p0145a14║於他意照權智也(八)觀世音者。不動本際
T34n1718_p0145a15║也普門者。跡任方圓也(九)觀世音者。根本是
T34n1718_p0145a16║了因種子。普門者。根本是緣因種子也(十)觀
T34n1718_p0145a17║世音者。究竟是智德。如十四夜月光也。普
T34n1718_p0145a18║門者。究竟是斷德。如二十九夜月邪輝將
T34n1718_p0145a19║盡也。經文兩問答含無量義。略用十雙。始
T34n1718_p0145a20║從人法終至智斷釋品通名。其義如是。別
T34n1718_p0145a21║論五隻者。一觀也。觀有多種。謂析觀體觀
T34n1718_p0145a22║次第觀圓觀。析觀者滅色入空也。體觀者即
T34n1718_p0145a23║色是空也。次第觀者。從析觀乃至圓觀也。
T34n1718_p0145a24║圓觀者。即析觀是實相。乃至次第觀亦實相
T34n1718_p0145a25║也。今簡三觀唯論圓觀。文云普門觀若不
T34n1718_p0145a26║圓門不【CL119n1491_p0281a01】稱普。即此義也。世者。若就於行先
T34n1718_p0145a27║世後觀。若就言說先觀後世。今從說便故
T34n1718_p0145a28║後論世。世亦多種。謂有為世無為世二邊世
T34n1718_p0145a29║不思議世。有為世者三界世也。無為世者二
T34n1718_p0145b01║涅槃也。二邊世者生死涅槃也。不思議世者
T34n1718_p0145b02║實相境也。簡卻諸世但取不思議世也。音
T34n1718_p0145b03║者機也。機亦多種。人天機二乘機菩薩機佛
T34n1718_p0145b04║機。人天機者。諸惡莫作諸善奉行也。二乘機
T34n1718_p0145b05║者。厭畏生死欣尚無為也。菩薩機者。先人
T34n1718_p0145b06║後己慈悲仁讓也。佛機者。一切諸法中悉以
T34n1718_p0145b07║等觀入。一切無礙人。一道出生死也。揀卻
T34n1718_p0145b08║諸音之機。唯取佛音之機而設應。以此機
T34n1718_p0145b09║應因緣故。名觀世音也。普者周遍也。諸法
T34n1718_p0145b10║無量若不得普則是偏法。若得普者則是圓
T34n1718_p0145b11║法。故思益云。一切法邪一切法正。略約十
T34n1718_p0145b12║法明普。得此意已類一切法【CL119n1491_p0281b01】無不是普。
T34n1718_p0145b13║所謂慈悲普弘誓普修行普離惑普入法門普
T34n1718_p0145b14║神通普方便普說法普成就眾生普供養諸佛
T34n1718_p0145b15║普。始自人天終至菩薩皆有慈悲。然有普
T34n1718_p0145b16║有不普。生法兩緣慈體既偏。被緣不廣不
T34n1718_p0145b17║得稱普。無緣與實相體同。其理既圓慈靡
T34n1718_p0145b18║不遍。如磁石吸鐵任運相應。如此慈悲
T34n1718_p0145b19║遍薰一切。名慈悲普。弘誓普者。弘廣也誓
T34n1718_p0145b20║制也。廣制要心故言弘誓。弘誓約四諦起。
T34n1718_p0145b21║若約有作無生無量四諦者。收法不盡不
T34n1718_p0145b22║名為普。若約無作四諦者。名弘誓普也。修
T34n1718_p0145b23║行普者。例如佛未值定光佛前凡有所修
T34n1718_p0145b24║不與理合。從得記已觸事即理。理智歷
T34n1718_p0145b25║法而修行者。無行而不普也。斷惑普者。若
T34n1718_p0145b26║用一切智道種智。斷四住塵沙等惑。如卻
T34n1718_p0145b27║枝條不名斷惑普。若用一切種智斷無明
T34n1718_p0145b28║者。五住皆盡如除根本【CL119n1491_p0282a01】名斷惑普。入法門
T34n1718_p0145b29║普者。道前名修方便。道後所入名入法門
T34n1718_p0145c01║若二乘以一心入一定。一心作一不得眾
T34n1718_p0145c02║多。又為定所縛故不名普。若歷別諸地淺
T34n1718_p0145c03║深階差亦不名普。若入王三昧。一切三昧
T34n1718_p0145c04║悉入其中。不起滅定現諸威儀。故名法
T34n1718_p0145c05║門普。神通普者。大羅漢天眼照大千。支佛
T34n1718_p0145c06║照百佛世界。菩薩照恒沙世界。皆緣境狹
T34n1718_p0145c07║發通亦偏。若緣實相修者。一發一切發。相
T34n1718_p0145c08║似神通如上說。況真神通而非普耶。方便
T34n1718_p0145c09║普者二種。道前方便修行中攝。道後又二。一
T34n1718_p0145c10║者法體。如入法門中說。二者化用。如今說。
T34n1718_p0145c11║逗機利物稱適緣宜一時圓遍。雖復種種
T34n1718_p0145c12║運為。於法性實際而無損減。是名方便普。
T34n1718_p0145c13║說法普者。能以一妙音。稱十法界機。隨其
T34n1718_p0145c14║宜類俱令解脫。如修羅琴故名說法普。成
T34n1718_p0145c15║就眾生普者。一切世【CL119n1491_p0282b01】間及出世間所有事業。
T34n1718_p0145c16║皆菩薩所為。鑿井造舟神農嘗藥雲蔭日照
T34n1718_p0145c17║利益眾生。乃至利益一切賢聖。示教利喜令
T34n1718_p0145c18║入三菩提。是名成就眾生普。供養諸佛普
T34n1718_p0145c19║者。若作外事供養。以一時一食一花一香。
T34n1718_p0145c20║普供養一切佛。無前無後一時等供。於一
T34n1718_p0145c21║塵中出種種塵亦復如是。若作內觀者。圓
T34n1718_p0145c22║智導眾行。圓智名為佛。眾行資圓智。即是
T34n1718_p0145c23║供養佛。若行資餘智。不名供養普。眾行資
T34n1718_p0145c24║圓智。是名供養普。門者。從假入空空通而假
T34n1718_p0145c25║壅。從空入假假通而空壅。偏通則非普。壅故
T34n1718_p0145c26║非門。中道非空非假。正通實相雙照二
T34n1718_p0145c27║諦故名普。正通故名門。普門圓通義則無
T34n1718_p0145c28║量。略舉其十類則可知。此品猶是普現三
T34n1718_p0145c29║昧化他流通也。文為三。一問二答三聞品得
T34n1718_p0146a01║益。問答兩番。初番問為二。初經家敘時者。
T34n1718_p0146a02║說東【CL119n1491_p0283a01】方菩薩竟。次說西方菩薩時也(其一)說
T34n1718_p0146a03║東方生善竟。次說西方生善時(其二)說東方
T34n1718_p0146a04║斷疑竟。次說西方斷疑時(其三)說東方得道
T34n1718_p0146a05║竟。次說西方得道時(其四)無盡意者。大品明
T34n1718_p0146a06║空則無盡。大集明八十無盡門。淨名云。夫無
T34n1718_p0146a07║盡者。非盡非無盡故名無盡。總三經。用
T34n1718_p0146a08║三觀三智。釋無盡也。意者智也。無盡者境
T34n1718_p0146a09║也。智契於境。單從於境應言無盡。單從
T34n1718_p0146a10║於智應言於意。境智合稱故言無盡意也。
T34n1718_p0146a11║一又意者世出世之本也(二)又意即法界中
T34n1718_p0146a12║道。故言能觀心性名為上定(三)此約三智
T34n1718_p0146a13║三觀。釋名也。興問者。大經云。具二莊嚴能
T34n1718_p0146a14║問能答。無盡意前以慧莊嚴。問觀世音慧莊
T34n1718_p0146a15║嚴。佛以慧莊嚴。答觀世音慧莊嚴也。佛答
T34n1718_p0146a16║為三。一總答二別答三勸持名答。總為四。一
T34n1718_p0146a17║人數二遭苦三聞名稱號四得解脫。自【CL119n1491_p0283b01】有多
T34n1718_p0146a18║苦苦一人多人受一苦一人受多苦一人
T34n1718_p0146a19║受少苦。今文百千萬億眾生多人也。受諸苦
T34n1718_p0146a20║惱多苦也。舉多顯少多尚能救況少苦耶。
T34n1718_p0146a21║遭苦是惡稱名是善。善惡合為機義也。而
T34n1718_p0146a22║得解脫是應也。此是機感因緣。名觀世音。亦
T34n1718_p0146a23║是人法因緣。乃至智斷因緣。名觀世音。後去
T34n1718_p0146a24║例如此。結名不煩文。別答為三。一口機應
T34n1718_p0146a25║二意機應三身機應。口又二。初明七難次
T34n1718_p0146a26║結。火難為四。一持名是善。二遭火是惡。三
T34n1718_p0146a27║應。四結。於一難中例為三番。一果報火。地
T34n1718_p0146a28║獄已上初禪已還皆論機應。二惡業火。地獄
T34n1718_p0146a29║已上非想已還皆論機應。三煩惱火。地獄已
T34n1718_p0146b01║上等覺已還皆論機應。七難三毒二求例皆
T34n1718_p0146b02║如此。此義既廣可以意知不可文記。身機
T34n1718_p0146b03║為二。初二求次結。求男有立願修行德業。
T34n1718_p0146b04║求女文略修行。正【CL119n1491_p0284a01】言禮拜是同故略之。願
T34n1718_p0146b05║業各異故重出之。結如文。從是故眾生下。
T34n1718_p0146b06║是勸持名為三。勸持格量結歎。上述勝名
T34n1718_p0146b07║美德不辨形質。若欲歸崇宜持名字。是
T34n1718_p0146b08║故勸持也。入大乘論云。法身唯一應色則多。
T34n1718_p0146b09║格六十二億應。等一法身也。智者云。圓人
T34n1718_p0146b10║唯一偏人則多。格六十二億偏菩薩。等一
T34n1718_p0146b11║圓菩薩也。第二番問為三。云何遊問身。云
T34n1718_p0146b12║何說問口。方便問意。此聖人三密無謀之
T34n1718_p0146b13║權。隨機適應也。佛答亦三。一別答二總答三
T34n1718_p0146b14║勸供養。應以者。答方便力也。現身答其問
T34n1718_p0146b15║遊也。說法答其問口也。凡有三十三身十
T34n1718_p0146b16║九說法(云云)。從成就下。結別開總。別文廣
T34n1718_p0146b17║意狹。總答文狹意廣(云云)。從是故下勸供養。
T34n1718_p0146b18║此中見形聞法。故勸供養也。初勸次受
T34n1718_p0146b19║旨。受旨為六。奉命不受重奉佛勸即受結
T34n1718_p0146b20║皆如文。從持地下。【CL119n1491_p0284b01】是聞品功德(云云)。無等等
T34n1718_p0146b21║者。九法界心不能等理。佛法界心能等此
T34n1718_p0146b22║理。故無等而等也。又畢竟之理是無等。初緣
T34n1718_p0146b23║畢竟理而發心。能等於理故言無等等也。
T34n1718_p0146b24║又心之與理俱不可得。將何物等何物。而
T34n1718_p0146b25║言無等等耶。心之與理俱不可說不可說
T34n1718_p0146b26║而說。說此心等此理。故言無等等耳。初一
T34n1718_p0146b27║是橫釋。次一是豎釋。次一非橫非豎釋也(云
T34n1718_p0146b28║云)。
T34n1718_p0146b29║　　釋陀羅尼品
T34n1718_p0146c01║此翻總持。總持惡不起善不失(其一)又翻能遮
T34n1718_p0146c02║能持。能持善能遮惡(其二其三)此能遮邊惡能
T34n1718_p0146c03║持中善(其四)眾經開遮不同。或專用治病。如
T34n1718_p0146c04║那達居士。或專護法如此文。或專用滅罪。
T34n1718_p0146c05║如方等。或通用治病滅罪護經。如請觀音。
T34n1718_p0146c06║或大明咒無上明咒無等等明咒。則非治病
T34n1718_p0146c07║非滅罪非【CL119n1491_p0285a01】護經。若通方者亦應兼。若論別
T34n1718_p0146c08║者幸須依經勿乖教(云云)。諸師或說咒者。是
T34n1718_p0146c09║鬼神王名。稱其王名部落敬主不敢為非。
T34n1718_p0146c10║故能降伏一切鬼魅(其一)或云咒者如軍中之密
T34n1718_p0146c11║號唱號相應無所訶問。若不相應即執治
T34n1718_p0146c12║罪。若不順咒者頭破七分。若順咒者則無
T34n1718_p0146c13║過失(其二)或云咒者。密默治惡惡自休息。譬
T34n1718_p0146c14║如微賤從此國逃彼國。訛稱王子。彼國以
T34n1718_p0146c15║公主妻之。多瞋難事。有一明人從其國
T34n1718_p0146c16║來。主往說之。其人語主。若當瞋時說偈。
T34n1718_p0146c17║偈云。無親遊他國。欺誑一切人。麤食是常
T34n1718_p0146c18║事。何勞復作瞋。說是偈時默然瞋歇後不
T34n1718_p0146c19║復瞋。是主及一切人但聞斯偈。皆不知意。
T34n1718_p0146c20║咒亦如是。密默遮惡餘無識者(其三)或云咒
T34n1718_p0146c21║者。是諸佛密語。如王索先陀婆。一切群下
T34n1718_p0146c22║無有能識。唯有智臣乃能知之。咒亦如
T34n1718_p0146c23║是。秖是一【CL119n1491_p0285b01】法遍有諸力。病愈罪除善生道合
T34n1718_p0146c24║(其四)為此義故皆存本音。譯人不翻意在此
T34n1718_p0146c25║也。惡世弘經喜多惱難。以咒護之使道流
T34n1718_p0146c26║通也。文為四。一問持經功德。二答甚多。三
T34n1718_p0146c27║請以咒護。四聞品得益。一問如文。二答
T34n1718_p0146c28║有格量本。問多不。答甚多。格出功德如
T34n1718_p0146c29║文。請說咒有五番。一藥王二勇施三毘沙
T34n1718_p0147a01║門四持國五十女。藥王為四。一請二說三歎
T34n1718_p0147a02║四印。下例有三如文。十女為五。一列名二
T34n1718_p0147a03║請說三歎四誓五印。夜叉翻捷疾鬼羅剎翻
T34n1718_p0147a04║食人鬼二部是北方所領者。富單那熱病鬼。
T34n1718_p0147a05║吉遮起尸鬼。若人若夜叉俱有此鬼。毘陀羅
T34n1718_p0147a06║赤色鬼。揵陀羅黃色鬼(未詳)烏摩勒烏色鬼(未詳)阿
T34n1718_p0147a07║跋摩羅青色鬼。阿梨樹枝墮地法爾破為
T34n1718_p0147a08║七片。弒父母破僧是三逆罪。外國油者擣
T34n1718_p0147a09║麻使生蟲合壓之。規多汁益肥。此過【CL119n1491_p0286a01】尤
T34n1718_p0147a10║也。斗秤輕出重入欺盜之尤。近世有小斗出
T34n1718_p0147a11║大斗入震銘其背。斯罪亦不輕也。
T34n1718_p0147a12║　　釋妙莊嚴王本事品
T34n1718_p0147a13║此因緣出他經。昔佛末法有四比丘。於法
T34n1718_p0147a14║華經極生殷重。雖卷舒祕教甘露未霑。
T34n1718_p0147a15║日夜翹誠晷刻無忘。歎云苟非其人乎。地
T34n1718_p0147a16║非其處乎。世間紛愀靜散相乖。直爾求閑
T34n1718_p0147a17║尚須厭棄況崇道乎。於是結契山林志欣
T34n1718_p0147a18║佛慧。幽居日積衣糧單罄。有待多煩無時
T34n1718_p0147a19║不乏。一餐喀喀。廢萬里之行。十旬九飯。屈
T34n1718_p0147a20║雲霄之志。可得言哉。其一人云。吾等四窮
T34n1718_p0147a21║尚不存身法當安寄。君三人者但以命奉
T34n1718_p0147a22║道莫慮朝中。我一人者捨此身力誓給所
T34n1718_p0147a23║須。於是振錫門閭以求供繼。自春至冬周
T34n1718_p0147a24║而復始。如僕奉大家。甘苦無喜慍。三人得
T34n1718_p0147a25║展其誠功圓事辦。一世之益當無【CL119n1491_p0286b01】量生。其
T34n1718_p0147a26║一人者數涉人間。屢逢聲色坯器未火難
T34n1718_p0147a27║可護持。偶逢王出車。馬駢闐旌旗噏赫。生
T34n1718_p0147a28║心動念愛彼光榮。功德薰修隨念受報。人
T34n1718_p0147a29║中天上常得為王。福雖不貲亦有限也。三
T34n1718_p0147b01║人得道會而議云。我免籠樊功由此王。其
T34n1718_p0147b02║耽果報增長有為。從此死已不復為王。方
T34n1718_p0147b03║沈火坑良難可救。幸其未苦正可開化。其
T34n1718_p0147b04║一人云。此王著欲而復邪見。若非愛鉤無
T34n1718_p0147b05║由可拔。一人可為端正婦。二作聰明兒。
T34n1718_p0147b06║兒婦之言必當從順。如宜設化果獲改邪。
T34n1718_p0147b07║婦者妙音菩薩是。昔二子者。今藥王藥上二
T34n1718_p0147b08║菩薩是。昔時王者。今華德菩薩是。所以白毫
T34n1718_p0147b09║東召。升紫臺而西引神咒護經使流通而
T34n1718_p0147b10║大益。說四聖之前緣故。名妙莊嚴王本事
T34n1718_p0147b11║品。又妙莊嚴者。妙法功德莊嚴諸根也。此
T34n1718_p0147b12║王往日於妙法有緣。道熏時【CL119n1491_p0287a01】熟諸根應淨。
T34n1718_p0147b13║生雖未獲其理必臻。靈瑞感通嘉名早立。例
T34n1718_p0147b14║如善吉雖未無諍已號空生。故下文云。得
T34n1718_p0147b15║清淨功德莊嚴三昧。以是義故名妙莊嚴
T34n1718_p0147b16║王也。前品說咒護。今品說人護。人護尚爾
T34n1718_p0147b17║咒護彌良。普勸流通也。文為六。一明事本
T34n1718_p0147b18║二雙標能所三能化方便四所化得益五結
T34n1718_p0147b19║會古今六聞品悟道。事本如文。彼佛法中
T34n1718_p0147b20║下。第二雙標能所。所化一人能化三人俱
T34n1718_p0147b21║出其名別顯二子福慧六度四弘。餘經指此
T34n1718_p0147b22║為十波羅蜜。橫法門也。三十七助道。豎法門
T34n1718_p0147b23║也。餘經為正道。行行為助道。今經指十度
T34n1718_p0147b24║為正。呼此是助道也。禪度中具有三昧。道
T34n1718_p0147b25║品中節節有三昧。更標七三昧者。廣顯法
T34n1718_p0147b26║門耳。從時彼佛下。第三能化方便文為三。
T34n1718_p0147b27║一時至二論議三現化。初時至者。彼佛出世
T34n1718_p0147b28║常宣正法。於【CL119n1491_p0287b01】王緣弱則非其時。若說法華
T34n1718_p0147b29║則其時矣。文云彼佛將欲引導說法華經。
T34n1718_p0147c01║即其義也。第二論議文中。子白母時至。母讓
T34n1718_p0147c02║令化父。子怨出邪見家。母責令憂念。悉如
T34n1718_p0147c03║文。從於是二子下。是第三現化。現化應十
T34n1718_p0147c04║八變。可具釋之。從時父見子下。第四所
T34n1718_p0147c05║化得益。文為十。一信子伏師。王睹邪變或
T34n1718_p0147c06║一或二狹而且陋。見子所作歎未曾有。信
T34n1718_p0147c07║其子而伏其師。問師是誰我亦願見。二父
T34n1718_p0147c08║王已信。宮中八萬四千又熟。白母稱慶願放
T34n1718_p0147c09║出家。母亦聽之。三重催父母。今正其時佛
T34n1718_p0147c10║難值故。四化功已著佛歎功德。法華三昧
T34n1718_p0147c11║者。攝一切法歸一實相如前說。離惡趣者。
T34n1718_p0147c12║一往以三途為惡趣。具論二十五有。皆乖
T34n1718_p0147c13║真起妄悉是惡趣。今皆離之。即二十五三
T34n1718_p0147c14║昧。破二十五有也。佛集三昧者。即祕密之
T34n1718_p0147c15║藏佛集【CL119n1491_p0288a01】其中。唯佛行處非餘人也。五俱詣
T34n1718_p0147c16║佛所。聞法供養見瑞歡喜。六佛與受記。七
T34n1718_p0147c17║出家修行。八稱歎二子。九佛述行高。十歎
T34n1718_p0147c18║佛自誓。佛讚善知識大有義。善知識能作
T34n1718_p0147c19║佛事。此則外護善知識。示教利喜者。此則教
T34n1718_p0147c20║授善知識。所謂化導令得見佛者。此則同行
T34n1718_p0147c21║善知識。令入菩提此則實際實相善知識。雜
T34n1718_p0147c22║阿含云。善知識者若貞良妻。此即外護義。又
T34n1718_p0147c23║善知識者如宗親財。此即同行義。又善知
T34n1718_p0147c24║識如商主導。此即教授義。又善知識如子
T34n1718_p0147c25║臥父懷。此即實際義也。佛告大眾下。是結
T34n1718_p0147c26║會古今。先結會。次結歎二菩薩也。說是下。
T34n1718_p0147c27║聞品得道如文。
T34n1718_p0147c28║　　釋普賢菩薩勸發品
T34n1718_p0147c29║大論觀經同名遍吉。此經稱普賢。皆漢語。
T34n1718_p0148a01║梵音邲輸颰陀。此云普賢。悲華云。我誓於
T34n1718_p0148a02║穢惡【CL119n1491_p0288b01】世界。行菩薩道使得嚴淨。我行要當
T34n1718_p0148a03║勝諸菩薩。寶藏佛言。以是因緣今改汝字
T34n1718_p0148a04║名為普賢。此即三悉檀意。復是因緣解釋。又
T34n1718_p0148a05║是行願得名。由來從於念處至四善根。通
T34n1718_p0148a06║稱為普賢。別約世第一法鄰真近聖。稱
T34n1718_p0148a07║之為賢。此三藏中說耳。今明伏道之頂。其
T34n1718_p0148a08║因周遍曰普。斷道之後鄰于極聖曰賢。若
T34n1718_p0148a09║十信是伏道之始。非頂非周鄰于初聖之
T34n1718_p0148a10║初。非後非極。乃至第十地亦非周極。況前
T34n1718_p0148a11║諸位乎。今論等覺之位。居眾伏之頂。伏道周
T34n1718_p0148a12║遍故名為普。斷道纔盡所較無幾。鄰終際
T34n1718_p0148a13║極故名為賢。釋論引十四夜月如十五夜
T34n1718_p0148a14║月。斯義明矣。此約圓教位。釋後位普賢也。
T34n1718_p0148a15║勸發者戀法之辭也。遙在彼國具聞此經
T34n1718_p0148a16║始末既周。欲令自行化他永永無已。故自
T34n1718_p0148a17║東自西而來勸發。具四悉檀意(云云)。文云。
T34n1718_p0148a18║我【CL119n1491_p0289a01】為供養法華經故自現其身。若見我身
T34n1718_p0148a19║甚大歡喜(其一)已見我故轉復精進。即得三
T34n1718_p0148a20║昧及陀羅尼(其二)得是陀羅尼故。無有非人
T34n1718_p0148a21║能破壞者。亦復不為女人之所惑亂(其三)三
T34n1718_p0148a22║千大千世界微塵菩薩具普賢道(其四)如此明
T34n1718_p0148a23║文即四悉檀。而來勸發也。上判流通為三。
T34n1718_p0148a24║從十九行偈已後三品半。舉經力大以勸
T34n1718_p0148a25║流通。藥王品下五品。舉菩薩化道力大以
T34n1718_p0148a26║勸流通。此一品舉普賢誓願力大以勸流
T34n1718_p0148a27║通。分文為四。一發來二勸發三述發四發
T34n1718_p0148a28║益。初經家敘發來為三。一上供二下化三
T34n1718_p0148a29║修敬。自在者理一也。神通者行一也。威德者
T34n1718_p0148b01║人一也。名聞者教一也。又自在者常也神
T34n1718_p0148b02║通者樂也。威德者我也。名聞者淨也。言說如
T34n1718_p0148b03║此即一而四德無不備自在義焉。淨力故
T34n1718_p0148b04║雨花。樂力故奏伎。神通故動地。自【CL119n1491_p0289b01】在力故
T34n1718_p0148b05║隨意而雨。隨去隨雨隨動隨奏。譬如大龍
T34n1718_p0148b06║飛行不息身邊雲雨流起無窮。普賢及眷屬。
T34n1718_p0148b07║以菩薩身用四德力來勸發四一。所逕
T34n1718_p0148b08║歷處自行上供。其事如此。從又與諸天龍
T34n1718_p0148b09║下。所逕歷處下化利益。隨他所宜現八
T34n1718_p0148b10║部像。略用二力隨所堪任。其事如此。三者
T34n1718_p0148b11║修敬身旋面禮如文。勸發為二。一請問勸
T34n1718_p0148b12║發。二誓願勸發。有問有答。問者遙聞經竟
T34n1718_p0148b13║戀法無已。遠來之志志在勸發。是故更請
T34n1718_p0148b14║正說勸發自行。更請流通勸發化他。如來
T34n1718_p0148b15║若許二途再演光光無極。是故雙請也。佛答。
T34n1718_p0148b16║先總次別三結。別列四法名如文。其既雙
T34n1718_p0148b17║請如來巧答。略舉四以蔽諸。何者四法之要
T34n1718_p0148b18║該括正通。何者佛雖無偏。若能遠惡從善
T34n1718_p0148b19║反迷還正。開權知見顯佛知見者。則稱
T34n1718_p0148b20║可聖心諸佛護念。若佛知見開。【CL119n1491_p0290a01】則般若照明。
T34n1718_p0148b21║是植眾德本。亦是入正定聚。不亂不味不取
T34n1718_p0148b22║不捨。亦是發救眾生。當知此四與開權顯
T34n1718_p0148b23║實名異體同。無二無別。又佛護念者。是開佛
T34n1718_p0148b24║知見。植眾德本是示佛知見。發救眾生是悟
T34n1718_p0148b25║佛知見。入正定聚是入佛知見。跡門之要此
T34n1718_p0148b26║四收矣。又跡則有本。從本開示悟入。故有
T34n1718_p0148b27║跡中開示悟入。今開跡即顯本。本跡無二
T34n1718_p0148b28║無別。以四法答其請正。於義明矣。以四
T34n1718_p0148b29║法答請流通。流通之方唯三唯四。發救眾
T34n1718_p0148c01║生是入如來室。入正定聚佛所護念。是著如
T34n1718_p0148c02║來衣。植眾德本是坐如來座。是弘宣之要
T34n1718_p0148c03║即四而三。發救眾生是誓願安樂行。入正定
T34n1718_p0148c04║聚是意安樂行。植眾德本是口安樂行。護念
T34n1718_p0148c05║是身安樂行。當知後四即前四也。一答酬
T34n1718_p0148c06║其兩請。舉四冠罩一經。法華之重演。斯
T34n1718_p0148c07║經之再宣。遠【CL119n1491_p0290b01】來之勸發。其義如此。三結
T34n1718_p0148c08║者。於如來滅後必得是經。舊云。能行四
T34n1718_p0148c09║法於未來世。常手得是經。今謂不爾。上
T34n1718_p0148c10║文云。諸法實相義已為汝等說。又云。咸
T34n1718_p0148c11║令眾生開示悟入佛之知見。蓋法華之正
T34n1718_p0148c12║體。能行四法必得此解。名解為經。此結
T34n1718_p0148c13║其請正之問。若能運此解行傳與他人。他
T34n1718_p0148c14║人得斯信解成初依人。能得真解成第二
T34n1718_p0148c15║第三第四依人。此結其請流通之問。此意
T34n1718_p0148c16║不見浪作餘說耶。白佛下第二誓願勸發。
T34n1718_p0148c17║文為二。一護人二護法。護人為六。一攘其
T34n1718_p0148c18║外難。初總攘其難。故言使無伺求得其便
T34n1718_p0148c19║者是也。次別攘其難。舉十二非是也。二教
T34n1718_p0148c20║其內法。凡三番教訓。初行立讀誦。乘六牙白
T34n1718_p0148c21║象安慰其心。次坐思惟。復乘六牙教示其
T34n1718_p0148c22║經。與其三昧也。陀羅尼旋假入空也。百
T34n1718_p0148c23║千旋者。旋空出假也。方【CL119n1491_p0291a01】便者。二為方便道。
T34n1718_p0148c24║得入中道第一義諦也。後三七一心精進。
T34n1718_p0148c25║復乘六牙示教利喜說咒。如文。三覆以神
T34n1718_p0148c26║力。若聞若持莫非神力。如文。四示勝因。若
T34n1718_p0148c27║能五種法師。即三世佛所為種為熟為脫。
T34n1718_p0148c28║此人同未來諸佛得脫。故言同普賢行。此
T34n1718_p0148c29║人已於先佛植善。故言深種善根。此人
T34n1718_p0149a01║為現佛所熟。故言手摩其頭。五示近果。但
T34n1718_p0149a02║能書寫近在忉利。具五法師次在兜率。如
T34n1718_p0149a03║文。六總結。是故智者下是也。從世尊我今
T34n1718_p0149a04║神力下。是第二誓願護法。如文。第三述發
T34n1718_p0149a05║者。即是如來舉勝述成其劣。增進行者勇
T34n1718_p0149a06║銳弘宣。先述護法。云汝能如是外多利益
T34n1718_p0149a07║內積慈悲。又久劫已來作如此護。我亦以
T34n1718_p0149a08║佛之神力守護是法。況復汝耶。如文。從若
T34n1718_p0149a09║有人下述其護人。雖不次第述成意足。
T34n1718_p0149a10║當知是人則見釋迦牟尼【CL119n1491_p0291b01】佛者。述其示身教
T34n1718_p0149a11║法。其尚見我萬德果身。況汝因中六牙白
T34n1718_p0149a12║象。其尚從佛口具足聞經。況汝所教忘失
T34n1718_p0149a13║章句其尚為佛口讚手摩佛衣所覆況汝因
T34n1718_p0149a14║人陀羅尼覆耶。從不貪著世樂下。述其舉
T34n1718_p0149a15║因。廣舉因中無諸過惡。少欲知足修普賢
T34n1718_p0149a16║行述勝因也。從若如來滅後下。述其舉近
T34n1718_p0149a17║果也。其人當詣道場必成遠果。況近果
T34n1718_p0149a18║耶。亦於現世得其近果。不但生天也。從
T34n1718_p0149a19║若人輕毀下。述其能攘外難。佛廣示毀者
T34n1718_p0149a20║之罪。令知過必改不相惱亂。非但持經者
T34n1718_p0149a21║難滅。亦乃欲毀者福生。無毀無難彼此安
T34n1718_p0149a22║樂。曠濟無偏慈之至也。從應起遠迎當如敬
T34n1718_p0149a23║佛。述其結信者功德。第四從說是下。發
T34n1718_p0149a24║益之文也。一聞品益。旋陀羅尼是初地位。
T34n1718_p0149a25║具普賢道是十地位。二聞經益。大眾歡喜是
T34n1718_p0149a26║也。歡喜如前說。此中【CL119n1491_p0292a01】云何猶稱聲聞。乃是
T34n1718_p0149a27║經家存其本位耳。又經家稱其是大乘聲
T34n1718_p0149a28║聞。以佛道聲令一切聞。斯義彌顯也。
T34n1718_p0149a29║【○】妙法蓮華經文句卷第十下【○】【○】【○】【○】【○】【○】【○】【○】【○】【○】【CL119n1491_p0292b01】
