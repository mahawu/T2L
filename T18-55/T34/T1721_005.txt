T34n1721_p0511b14║
T34n1721_p0511b15║
T34n1721_p0511b16║法華義疏卷五
T34n1721_p0511b17║
T34n1721_p0511b18║　　　　胡吉藏撰
T34n1721_p0511b19║　　譬喻品第三
T34n1721_p0511b20║所以有此品來者。斯經文雖七軸。宗歸平等
T34n1721_p0511b21║大慧。但入此大慧有種種門。或從法說門
T34n1721_p0511b22║入。或從譬說門入。或從亦法亦譬門入。若因
T34n1721_p0511b23║此三門悟入大慧則三種是門。若因此三門
T34n1721_p0511b24║不得悟入則三種非門。故涅槃經云。或有服
T34n1721_p0511b25║甘露壽命得長存。或有服甘露傷命而早夭。
T34n1721_p0511b26║無礙智甘露所謂大乘典。如是大乘典亦名
T34n1721_p0511b27║雜毒藥。但上根之人聞法說已解無待譬喻。
T34n1721_p0511b28║故涅槃經云。乃為利根人說大乘九部經
T34n1721_p0511b29║略於譬喻。即其事也。中根之徒未能忘言領
T34n1721_p0511c01║法故聞法說不解。而能虛心待譬故為說譬
T34n1721_p0511c02║喻。又隨風俗演教不同。震旦言多約法天竺
T34n1721_p0511c03║語多引譬類。昔張騫尋河源至大月氏國。見
T34n1721_p0511c04║天竺使來而問之曰。彼土風俗其事云何。使
T34n1721_p0511c05║答曰彼國鬥則乘象言多引譬類。佛出天
T34n1721_p0511c06║竺隨彼風俗故立譬喻也。　問。譬與喻何異耶。
T34n1721_p0511c07║答。經論之中或稱為譬或稱為喻。故知譬喻
T34n1721_p0511c08║是眼目異名。亦得有異義者譬者類也喻者
T34n1721_p0511c09║曉也。假借近事以況遠理曉諸未悟謂之譬
T34n1721_p0511c10║喻。注經云譬以標事言心喻以言心及事也。
T34n1721_p0511c11║但經論之內有四句不同。一假近喻遠如此
T34n1721_p0511c12║經云。大富長者即是如來。二假遠喻近如涅
T34n1721_p0511c13║槃經云。譬如涅槃非有非無罪亦如是非有
T34n1721_p0511c14║非無。三以近喻近如中論云。國無鋀石譬之
T34n1721_p0511c15║如金。四者以遠喻遠如大品明。云何如實際
T34n1721_p0511c16║謂如法性以法性喻實際也。　問。第二周譬喻
T34n1721_p0511c17║說既名譬喻品。初周就法說應名法說品。初
T34n1721_p0511c18║周既別題方便品今復受何名耶。　答。通而為
T34n1721_p0511c19║論互現皆得。但上就別以題名今據通以標
T34n1721_p0511c20║目。所言別者法說語通方便名別故從別為
T34n1721_p0511c21║稱。今言譬喻其語則通故從通為目。斯則法
T34n1721_p0511c22║喻雙舉通別互題也。　問。大經云喻有八種
T34n1721_p0511c23║今是明何譬耶。　答。若前品是法今譬上法者
T34n1721_p0511c24║則先法後譬謂後喻也。若就此品而言未有法
T34n1721_p0511c25║說前明於譬是前喻也。又今火宅喻是遍喻
T34n1721_p0511c26║也。八種喻中可含三也。但法譬二名其義不
T34n1721_p0511c27║定。人多謂譬但為事法定是理。此實不然。大
T34n1721_p0511c28║經云譬如涅槃則涅槃為譬喻如金剛則金剛
T34n1721_p0511c29║為譬。故知法譬之名義無定也。以不定故
T34n1721_p0512a01║可得法以為譬譬以為法以譬為法則法非
T34n1721_p0512a02║定法以法為譬則譬非定譬當知非法非
T34n1721_p0512a03║譬強名法譬。故因此法譬為令眾生了悟正
T34n1721_p0512a04║道非法非譬。故上文言是法不可示言辭相
T34n1721_p0512a05║寂滅。寄言題品令悟無言故云譬喻品也。
T34n1721_p0512a06║立品名應從爾時舍利弗白佛言我今無復疑
T34n1721_p0512a07║悔文安之。而卷初身子領解如來述成及與
T34n1721_p0512a08║授記此之三章未是譬喻。而忽在此立品
T34n1721_p0512a09║名者。有人言上根人領解望下立信解品應
T34n1721_p0512a10║別立品名。但文少不足別題故寄譬喻品
T34n1721_p0512a11║初說也今明身子要由解前法說方能請後
T34n1721_p0512a12║譬喻。故後譬由前領法所以立譬喻品在領
T34n1721_p0512a13║解之初也。爾時舍利弗下此是法說中第二
T34n1721_p0512a14║大段上根人領解。所以得領解者以教是緣
T34n1721_p0512a15║教故言教稱緣。緣是教緣故言緣稱教教稱
T34n1721_p0512a16║緣故應病授藥。緣稱教故如法服行。是故上
T34n1721_p0512a17║根即便領悟也。　問。何故眾經得道不陣領悟
T34n1721_p0512a18║此教受解而自敘耶。　答。為是義故眾教不同。
T34n1721_p0512a19║若須一類何名多部。又法華之前大小分流
T34n1721_p0512a20║法華之後三一已會。此經既是大小交際反
T34n1721_p0512a21║三之始歸一之初。以義難明故。須述解。又
T34n1721_p0512a22║小乘之人而信大法雖言已解容有僻謬。今
T34n1721_p0512a23║欲自陳請佛印定故須述解也。又自陳領解
T34n1721_p0512a24║即是重敷一乘。使守迷之徒因此得曉。又若
T34n1721_p0512a25║上根人不序領悟則中下之流便謂無人得解
T34n1721_p0512a26║教便虛設則望崖而退。為欲誨引迷情故須
T34n1721_p0512a27║述解也。又佛上自說則是大人化小人。今
T34n1721_p0512a28║身子陳悟則是小人化小人。又上父化於
T34n1721_p0512a29║子今是子化子。以義兼二化故取信不難。又
T34n1721_p0512b01║是大人稟大教而悟大小人稟小教而悟小。
T34n1721_p0512b02║此皆稱其理分不足述解。今忽小人悟大蓋
T34n1721_p0512b03║是教所希聞故須述解。若不述解容言小人
T34n1721_p0512b04║終不悟大。無得佛理則還同昔經。則今教空
T34n1721_p0512b05║設也。又自述領解擊彼迷徒令守隅之人專
T34n1721_p0512b06║情自策。伊既已解我何猶迷。為是因緣故須
T34n1721_p0512b07║自述也。又上品末佛示弘經之方勸上根人
T34n1721_p0512b08║秉解傳化。今既述解則從佛前命也。就文為
T34n1721_p0512b09║二初長行次偈頌。長行又兩初經家序其喜
T34n1721_p0512b10║敬次發言自述領解。前有二句。一者內心歡
T34n1721_p0512b11║喜。二者外形致敬。內心歡喜者歡喜從信解
T34n1721_p0512b12║而發故示於喜貌以表信解。身子歡喜凡有
T34n1721_p0512b13║二義。一有所除故喜二有所得故喜。有所除
T34n1721_p0512b14║故喜有二義。一者昔舊疑悔除二今新疑悔
T34n1721_p0512b15║除。此二憂除是故歡喜。有所得故喜亦有二
T34n1721_p0512b16║義。一者聞上法說得未曾有解故喜。二者聞
T34n1721_p0512b17║上總記豫欣得記是故歡喜。此二是喜中之
T34n1721_p0512b18║極故稱踊躍注經云疑慮外除喜心內發
T34n1721_p0512b19║不覺舞蹈。是故踊躍也。　問。成實論云無憂無
T34n1721_p0512b20║喜羅漢功德。今經何故云羅漢歡喜耶。　答。有
T34n1721_p0512b21║人言羅漢實無喜為欲引物是故示喜。有人
T34n1721_p0512b22║言本就六心判聲聞緣覺。羅漢由是外凡豈
T34n1721_p0512b23║無憂喜此據理釋也。若就教釋此即無也。成
T34n1721_p0512b24║論云憂喜要從想分別生。羅漢斷正使盡無
T34n1721_p0512b25║復執惑豈有憂喜耶。而經言有者此義說慶
T34n1721_p0512b26║悅之心為喜。例如義說無漏觀智為任放樂
T34n1721_p0512b27║也。今明小乘內說羅漢無憂喜就大乘論之
T34n1721_p0512b28║則有喜也。例如凡夫五欲不能動迦葉菩薩
T34n1721_p0512b29║音樂則不能自安也。即起合掌第二外形致
T34n1721_p0512c01║敬。將欲自陳領解仰瞻如來請為印定。是
T34n1721_p0512c02║故避席表其敬誠也。又上即是意業歡喜今
T34n1721_p0512c03║謂身業致敬也。瞻仰尊顏者以仰瞻尊顏
T34n1721_p0512c04║思候可言之時也。而白佛言下第二發言
T34n1721_p0512c05║自敘領解。候得其機乃敢發言也。又上是
T34n1721_p0512c06║身心喜敬今則口述領解也。就文為三初標
T34n1721_p0512c07║喜二釋喜三結喜。標中二句一標得喜之由
T34n1721_p0512c08║二正明得喜。聞此法音者即方便品同歸一
T34n1721_p0512c09║音。謂得解之由也。心懷踊躍第二正明喜也。
T34n1721_p0512c10║既聞所未聞故稱得未曾有也。所者何下
T34n1721_p0512c11║第二釋喜。以喜義未彰故宜釋所以。就文為
T34n1721_p0512c12║二。初序昔迷故致憂二明今解故喜。初文復
T34n1721_p0512c13║開為二。一序昔悔二明昔疑。以失大故悔取
T34n1721_p0512c14║小故疑。疑悔既生則內心不悅故須明此二
T34n1721_p0512c15║也。然取小既疑失大亦爾。失大既悔亦悔取
T34n1721_p0512c16║小此義互通也。我昔從佛聞如是法者總
T34n1721_p0512c17║敘昔日聞法也。見諸菩薩授記作佛者別明
T34n1721_p0512c18║所聞事也。又向序聞法此敘見人。一會之中
T34n1721_p0512c19║備有人法故具陳也。然見諸菩薩受記作佛
T34n1721_p0512c20║可通大小。大乘中論波若已上竟法華之
T34n1721_p0512c21║前皆明授菩薩記。然三藏中亦有此說。釋論
T34n1721_p0512c22║云中本末阿含經。記彌勒作佛。明土淨人華
T34n1721_p0512c23║神德無量。身子見此便起悔心也。而我等
T34n1721_p0512c24║不預斯事甚自感傷者哀傷己等不預勝流
T34n1721_p0512c25║也。失於如來無量知見者既失偶於同朋。又
T34n1721_p0513a01║喪果於無量何苦如之所以傷歎也。世尊我
T34n1721_p0513a02║常獨處下第二明舊疑即謂佛賜偏也。失於
T34n1721_p0513a03║大果由佛授小故妄咎於佛。我常獨處山
T34n1721_p0513a04║林樹下者前明在會見聞之時此敘獨處思
T34n1721_p0513a05║惟之日也。每作是念下正出所疑也。同入
T34n1721_p0513a06║法性者法性即是實相。三乘得道莫不由
T34n1721_p0513a07║之。中論觀法品云得實相者有三種謂三乘
T34n1721_p0513a08║人。大經云觀中道者有三種皆是其事故言
T34n1721_p0513a09║同入法性也。　問。身子何處聞法性而悟耶。　答。
T34n1721_p0513a10║身子入法性有三時。一者初遇頞鞞即聞空
T34n1721_p0513a11║法。故云息心達本源故名為沙門。本源者即
T34n1721_p0513a12║法性也。以聞此言得法眼淨所以入也。二者
T34n1721_p0513a13║身子得初果已後聞佛與長爪論義責不忍之
T34n1721_p0513a14║見墮麤細兩負明諸法空。身子聞於此言便
T34n1721_p0513a15║成羅漢又是同入法性也。三者從得羅漢已
T34n1721_p0513a16║後歷聞大品及方等眾經皆明三乘同入法
T34n1721_p0513a17║性。故始末言之凡有三時同聞法性。云何如
T34n1721_p0513a18║來以小乘法而見濟度者同入法性明所證是
T34n1721_p0513a19║同。以小乘法而見濟度明所得為異。實由見
T34n1721_p0513a20║法性有淺深。而謂佛授有大小不自省過。而
T34n1721_p0513a21║疑佛賜偏也。是我等咎非世尊也下第二
T34n1721_p0513a22║明昔疑悔既除今得解歡喜也。就文為兩。初
T34n1721_p0513a23║標章門次釋章門。向不審思妄咎於佛。今三
T34n1721_p0513a24║復尋究失在於我。故云是我等咎非世尊也。
T34n1721_p0513a25║所以者何下釋章門也凡有二句。初明不待
T34n1721_p0513a26║說大故失於大。次明自取於小是故證小。此
T34n1721_p0513a27║二並是自失非佛過也。若我等待說所因者。
T34n1721_p0513a28║待謂當待之待。所因者謂學地六度等諸
T34n1721_p0513a29║行。六度等諸行並是成極果之因故謂諸行
T34n1721_p0513b01║為所因也。若我當待斯說者如來必用大乘
T34n1721_p0513b02║以濟我苦海而勉累縛。故云若待說所因則
T34n1721_p0513b03║成三菩提必以大乘而得度脫也。　問。何以知
T34n1721_p0513b04║然耶。　答。上文云諸人今當知合掌一心待
T34n1721_p0513b05║待後佛起定說法也。又經云待處待時待人
T34n1721_p0513b06║必是後時事也。然我等不解方便隨宜所說
T34n1721_p0513b07║下此第二明自取於小。明由我不解故自取
T34n1721_p0513b08║小則咎在己過非佛。　問。方便隨宜此有何
T34n1721_p0513b09║異。　答。方便者顯法非真實。隨宜者隨前人機
T34n1721_p0513b10║宜。人法不同是以兩出也。又方便與隨宜二
T34n1721_p0513b11║事各別。方便者階漸為義如七方便之流。謂
T34n1721_p0513b12║教有大小而匠者說法自有階漸。說小應先
T34n1721_p0513b13║明大宜後為化宜爾即名隨宜。我若解者便
T34n1721_p0513b14║應棄先之小待後之大。由我不知便謂小為
T34n1721_p0513b15║理極故信受取證。失大之過所以在己也。　問。
T34n1721_p0513b16║五人是初聞佛法身子何得稱初聞耶。　答。此
T34n1721_p0513b17║言初聞者不云身子在眾人之初。但身子本
T34n1721_p0513b18║學外道初從頞鞞始聞佛道即證初果鬢髮
T34n1721_p0513b19║墮落便成沙門。　問。成論云取衣時有煩惱取
T34n1721_p0513b20║衣已無煩惱。身子大利根人何故不即成羅
T34n1721_p0513b21║漢而證初果耶。　答。婆沙云波羅蜜聲聞必前
T34n1721_p0513b22║證初果後成羅漢。法如是故。有人言身子博
T34n1721_p0513b23║學多聞於世俗智慧勝於入道智慧劣。故不
T34n1721_p0513b24║及取衣時有煩惱取衣已無煩惱人也。我從
T34n1721_p0513b25║昔來下第三結歡喜也。將結喜故重牒昔憂
T34n1721_p0513b26║也。我從昔來終日竟夜并牒上二處文也。牒
T34n1721_p0513b27║前在會騰後獨思。明無時不爾故云我從昔
T34n1721_p0513b28║來也。於日則終於夜又竟每自剋責豈有悅
T34n1721_p0513b29║時也。而今從佛聞所未聞者此正明今喜也。
T34n1721_p0513c01║問。但應明喜何故前辨憂也。　答。身子喜從憂
T34n1721_p0513c02║除故喜生。昔既疑悔所以生憂。今疑悔除
T34n1721_p0513c03║故歡喜也。又據益物言者前序迷憂示我
T34n1721_p0513c04║同物。今悟故喜引物同我。又此二事並為引
T34n1721_p0513c05║物。身子於聲聞中最為第一。取小失大既生
T34n1721_p0513c06║疑悔。諸餘羅漢道劣身子寧得保小不欣大
T34n1721_p0513c07║耶。　問。疑悔通今昔不。　答。疑通今昔悔但據昔。
T34n1721_p0513c08║昔失大故悔今明不失大則無悔也。疑通
T34n1721_p0513c09║今昔者昔以教理相疑。理既唯一教不應三。
T34n1721_p0513c10║今疑者今昔兩教相疑也。昔教說三今何由
T34n1721_p0513c11║辨一。如三請中說也。身意泰然快得安穩
T34n1721_p0513c12║者憂悔塞心所以不泰疑搖其慮故不安穩
T34n1721_p0513c13║也。此文具含二喜。一舊疑悔除故喜。二今
T34n1721_p0513c14║疑悔除故喜也。真是佛子者明佛子有二門。
T34n1721_p0513c15║一者小乘有五佛子謂四果及緣覺。二者大
T34n1721_p0513c16║小合明五佛子謂四果及法身菩薩。今云真
T34n1721_p0513c17║是佛子者對小乘五種佛子並非真子。今悟
T34n1721_p0513c18║解一乘堪紹繼佛種始為真佛子。勝鬘經別
T34n1721_p0513c19║有真子章如彼釋也。從佛口生者上對小乘
T34n1721_p0513c20║之偽總明今大乘為真子。此下別約三慧以
T34n1721_p0513c21║釋真子也。從佛教生聞慧解故云從佛口
T34n1721_p0513c22║生。從法化生者從理法生思慧解也。得佛
T34n1721_p0513c23║法分者生修慧解也。故毘曇云聞慧一向從
T34n1721_p0513c24║教生修慧一向理生。思慧或時從理或時
T34n1721_p0513c25║從教。依今文思修二慧并從理生也。智度論
T34n1721_p0514a01║云外書明婆羅門從梵天口生於四姓眾生中
T34n1721_p0514a02║最勝。今隨俗歎從佛口生。佛是真梵天從佛
T34n1721_p0514a03║口生為最勝也。從法化生者亦是借譬歎也。
T34n1721_p0514a04║如諸天等從父母膝上忽然化生。於四生內
T34n1721_p0514a05║為最勝。今從極法而化生乃是勝也。得佛法
T34n1721_p0514a06║分者此亦簡歎也。入佛法有二人。一貪名利
T34n1721_p0514a07║謂取財分二悟解佛法名取法分。今對昔者
T34n1721_p0514a08║取小乘分不名取於佛法。若取大乘名取佛
T34n1721_p0514a09║法。如下文云。不失如來知見寶藏之分即其
T34n1721_p0514a10║事也。第二偈頌頌上標釋結即為三也。頌標
T34n1721_p0514a11║喜為二。初一行半正頌歡喜次一行稱歎於
T34n1721_p0514a12║佛。就初有三。初一句頌得喜所由。次半行
T34n1721_p0514a13║正頌歡喜也。疑網皆已除下釋歡喜意也。喜
T34n1721_p0514a14║有二事。一疑除故喜。二有所得故喜也。不失
T34n1721_p0514a15║於大乘者解昔所得即是大乘。昔說大因為
T34n1721_p0514a16║小果名於一說三。今悟小果即是大因故不
T34n1721_p0514a17║失於大乘也。又前一句明疑網除。此半行
T34n1721_p0514a18║明悔息。疑悔已除故歡喜也。佛音甚希有
T34n1721_p0514a19║下第二稱歎於佛以解由佛得故歎佛也。
T34n1721_p0514a20║上半歎佛能除三界內眾生憂惱。我以得漏
T34n1721_p0514a21║盡者自序身子無復三界煩惑所惱。但有失
T34n1721_p0514a22║大之憂取小之惱。今聞佛教亦得除也。又
T34n1721_p0514a23║上半歎昔教有能除之功。下半行辨今教有
T34n1721_p0514a24║遣惑之用也。我處於山谷下第二頌上釋歡
T34n1721_p0514a25║喜義也。從此章去序身子三時憂除故喜。一
T34n1721_p0514a26║者序得道後疑悔除故喜。二者序是初得
T34n1721_p0514a27║道時執見除故喜。三頌從今聞法華教疑
T34n1721_p0514a28║除故喜。此三收攝始終一教意盡矣。前二
T34n1721_p0514a29║即是昔舊疑悔從初得道竟法華之前也。次新
T34n1721_p0514b01║疑從聞法華始生也。　問。此三頌何處耶。　答。
T34n1721_p0514b02║舊經師一向望長行以釋偈都失偈意也。今
T34n1721_p0514b03║明偈頌者意乃大同。但偈望長行多是轉勢
T34n1721_p0514b04║說法也。欲頌前者初一頌上疑悔文也。次一
T34n1721_p0514b05║頌上初聞佛法遇便信受文也。第三頌上而
T34n1721_p0514b06║今從佛聞所未聞未曾有法以去文也。就初
T34n1721_p0514b07║文為三。第一頌上失大故悔。第二頌悔後生
T34n1721_p0514b08║疑為失大乘為不失大。第三明疑悔除。初
T34n1721_p0514b09║又二。第一明獨處思惟生悔。第二明在會見
T34n1721_p0514b10║聞故生悔。與上長行翻者亦是轉勢說法欲
T34n1721_p0514b11║明聞不止乎一會思不止乎一時。是以互其
T34n1721_p0514b12║前後以表之也。我處於山谷下半行頌悔處
T34n1721_p0514b13║也。若坐若經行下半行頌悔時也。嗚呼深自
T34n1721_p0514b14║責正出悔辭即是悔體。嗚呼深自責者總標
T34n1721_p0514b15║自傷自嘆之辭。自作自誤故云自欺也。我
T34n1721_p0514b16║等亦佛子下別出自傷之事也。同入無漏法
T34n1721_p0514b17║者頌長行同入法性之言也。無漏者法性無
T34n1721_p0514b18║為無漏也。又長行明法性舉其境今明無漏。
T34n1721_p0514b19║舉其智。非智則不境非境則不智。以互共相
T34n1721_p0514b20║成故前後兩說也。不能於未來下上明其現
T34n1721_p0514b21║同今傷其當果異。此半行明失化他果也。
T34n1721_p0514b22║金色三十二下此二行明失自德果也。又上
T34n1721_p0514b23║是口密德今是身意兩密德。兩偈為異者初
T34n1721_p0514b24║偈舉佛小乘生法二身次偈舉佛大乘生法二
T34n1721_p0514b25║身。何以知然。智度論云小乘中生身不說八
T34n1721_p0514b26║十種好法身中不說十八不共法。今以小大
T34n1721_p0514b27║為類明身子俱失也。又初舉三十二相為外
T34n1721_p0514b28║十力為內。略歎佛內外二德。次偈舉八十種
T34n1721_p0514b29║好為外十八不共法為內廣歎內外德也。以
T34n1721_p0514b30║廣略為類故二偈不同也。同共一法中而不
T34n1721_p0514c01║得此事者或言同一佛法中或言同一法性
T34n1721_p0514c02║中。故言同共一法中也。所以舉同者明悔之
T34n1721_p0514c03║甚也。若所行有異所得殊者則不悔也。良以
T34n1721_p0514c04║所入是同所得為異。是故悔耳。此頌長行中
T34n1721_p0514c05║失於如來無量知見也。　問。長行明見諸菩薩
T34n1721_p0514c06║受記作佛是故生悔。此明事中生悔也。次明
T34n1721_p0514c07║同入法性云何如來以小乘法而見濟度。此
T34n1721_p0514c08║明於理生疑。今偈頌明同入法性而失佛果
T34n1721_p0514c09║德。此據理中生悔。何故爾耶。　答。理事俱得生
T34n1721_p0514c10║於疑悔但偈長行互現文耳。我獨經行時下
T34n1721_p0514c11║此頌長行中在會見聞故悔接前偈來者上
T34n1721_p0514c12║明失於德果。今明失名聞果。前辨三密故
T34n1721_p0514c13║是德果。今云名聞滿十方謂名聞果。又前
T34n1721_p0514c14║辨失上弘之德故云不能於未來演說無
T34n1721_p0514c15║上道。今辨失下利之能故云廣饒益眾生。是
T34n1721_p0514c16║故異也。　問。既言我獨經行時云何復言見佛
T34n1721_p0514c17║在大眾。　答。有人言此舉上之獨行就下之在
T34n1721_p0514c18║會總明兩處失諸勝德耳。有人言身子不在
T34n1721_p0514c19║佛會但遙見佛在會故自傷耳。自惟失此利
T34n1721_p0514c20║我為自欺誑者從嗚呼深自責云何而自欺標
T34n1721_p0514c21║自傷章門也。我等亦佛子下釋自傷章門也。
T34n1721_p0514c22║今半行結自傷也。我常於日夜下自上已來皆
T34n1721_p0514c23║頌昔悔。此二行偈第二頌於悔後生疑。兩偈
T34n1721_p0514c24║為二。初偈獨處生疑。次偈在會生疑。上悔
T34n1721_p0515a01║有獨處之與在會二時。今疑亦然。又獨處生
T34n1721_p0515a02║疑疑喪果德。在會生疑疑失因行。疑事雖多
T34n1721_p0515a03║不出斯二也。　問。身子既見理同而教異為是
T34n1721_p0515a04║已知同歸故名同。為未知同歸故名同。　答。搖
T34n1721_p0515a05║法師注云。已見同歸之理。但以理疑教以教
T34n1721_p0515a06║疑理互推所以生疑。順理而推教不應三。就
T34n1721_p0515a07║教而言理不應一。故迴惶理教之間。眾師並
T34n1721_p0515a08║同此說。今謂不然。若身子利根懸知理教同
T34n1721_p0515a09║異者亦應懸鑒理教權實知理為實識教是
T34n1721_p0515a10║權。權實何故難知同異而言易識。又問既已
T34n1721_p0515a11║知理一教三者未說法華執根已動。略說之
T34n1721_p0515a12║言更動何執耶。又若已知理一教三者下何
T34n1721_p0515a13║故云初聞佛所說心中大驚疑。若爾唯有舊
T34n1721_p0515a14║驚更無新怖。搖公云初聞佛所說心中大驚
T34n1721_p0515a15║疑者初聞三請前說定知理一以教惑理此
T34n1721_p0515a16║疑即斷更後驚疑。佛昔何故違理說三。由有
T34n1721_p0515a17║以理惑教之疑從正說文去第二疑即斷難。
T34n1721_p0515a18║曰是亦不然。三請之文始是執動疑生實未
T34n1721_p0515a19║斷也。又新疑之文總明三一相違今昔鉾楯。
T34n1721_p0515a20║亦不偏主以理惑教也。今所釋者蓋是知法
T34n1721_p0515a21║性空理同耳。非知一乘理同也。大品及此文
T34n1721_p0515a22║自分明。以體法性同故三乘果異。是故以理
T34n1721_p0515a23║惑教以教惑理。自教而觀應是永失自理而
T34n1721_p0515a24║觀應由不失。故悵怏遲迴意由未決故云為
T34n1721_p0515a25║失為不失。第二偈見佛讚揚菩薩由有窺窬
T34n1721_p0515a26║之望。未知為永住聲聞亦成菩薩。故言以是
T34n1721_p0515a27║於日夜籌量如此事也。今聞佛音聲下自上
T34n1721_p0515a28║已來都是序二疑二悔故憂。此一行偈聞
T34n1721_p0515a29║今教疑悔得除故信解。上半領開方便門下
T34n1721_p0515b01║半領顯真實義。以領此二義故疑悔便息也。
T34n1721_p0515b02║無漏難思議令眾至道場者三乘無漏就教
T34n1721_p0515b03║而言各住三果。考而論之並歸成佛也。說
T34n1721_p0515b04║三至三可是思議。今說三乘無漏乃令同
T34n1721_p0515b05║歸道場故不可思議也。我本著邪見為諸梵
T34n1721_p0515b06║志師者第二頌初得道時執心除故喜。　問。何
T34n1721_p0515b07║故不先頌初得道執見除耶。　答。得道以後見
T34n1721_p0515b08║聞勝事。疑失佛果所以生憂今知不失。是
T34n1721_p0515b09║故歡喜。所以先頌也。初得道未有失果之
T34n1721_p0515b10║憂則無今日之喜。故不前頌。但後之疑悔
T34n1721_p0515b11║由初保執。故舉執情釋上疑悔所由也。就
T34n1721_p0515b12║文為三。初序執見二明悟解三述解所由。初
T34n1721_p0515b13║半行身子自敘。我本著邪見者。身子本仕
T34n1721_p0515b14║外道刪闍夜為弟子也。為諸梵志師者。刪
T34n1721_p0515b15║闍夜去世以二百五十人門徒付囑身子。
T34n1721_p0515b16║為諸梵志師也。世尊知我心此下半行
T34n1721_p0515b17║序佛授其小法也。智度論云。頞鞞初將
T34n1721_p0515b18║入王舍城乞食時。佛語之云。汝今日若見
T34n1721_p0515b19║非常之人勿廣說法。即是世尊知其心也。拔
T34n1721_p0515b20║邪說涅槃者。頞鞞說偈云。諸法因緣生是法
T34n1721_p0515b21║緣及盡我師大聖主是義如是說。此偈明三
T34n1721_p0515b22║諦。諸法因緣生謂苦諦。是法緣謂集諦。及
T34n1721_p0515b23║盡謂滅諦。雖有三諦正為明滅諦涅槃。故
T34n1721_p0515b24║云拔邪說涅槃也。我悉除邪見下此一行陳
T34n1721_p0515b25║昔悟小乘也。上半明身子斷邪見得初果時。
T34n1721_p0515b26║下半明身子聞長爪論義得羅漢時。故邪中
T34n1721_p0515b27║有二時。正中亦二時也。而今乃自覺非是實
T34n1721_p0515b28║滅度者。上來序執迷。今陳得悟也。若得作
T34n1721_p0515b29║佛時下前半行領識迷。即領開方便門。今領
T34n1721_p0515c01║顯真實義。既知昔滅之未極即知當極之有
T34n1721_p0515c02║在。故言是時乃可謂永盡滅無餘也。佛於大
T34n1721_p0515c03║眾中者第三一行稱歎佛。即序得悟之由
T34n1721_p0515c04║也。初聞佛所說下第三頌新疑除故喜。前二
T34n1721_p0515c05║並是昔舊疑悔除故喜。就文有三。初一偈述
T34n1721_p0515c06║新疑。第二明疑除。第三身子自悔過。初聞佛
T34n1721_p0515c07║所說者謂初聞略開三顯一動執生疑所說
T34n1721_p0515c08║也。心中大驚疑者於開宗之始執動生疑
T34n1721_p0515c09║也。將非魔作佛者心既生疑。爾時意中密謂
T34n1721_p0515c10║佛是魔。所以然者。魔之為性有而言無無而
T34n1721_p0515c11║言有一而言三三而言一。故似魔之妄談也。
T34n1721_p0515c12║惱亂我心耶者上半是教亂下半是明形
T34n1721_p0515c13║亂也。　問。新疑與舊疑何異。　答。舊疑但就正生
T34n1721_p0515c14║疑。新疑邪正合生疑。舊疑就正生疑者。昔
T34n1721_p0515c15║理教俱是佛法。而用理教互相疑故是正中
T34n1721_p0515c16║生疑也。今邪正合生疑者。身子謂昔教是佛
T34n1721_p0515c17║說今教魔說。故名邪正合生疑。斷昔疑故即
T34n1721_p0515c18║識大乘為實小乘為權。斷今疑故即知一乘
T34n1721_p0515c19║是正說非是邪說。故前章簡一乘是實而非
T34n1721_p0515c20║權故異於小乘。此章簡一乘是正說而非邪
T34n1721_p0515c21║說。以除此二疑即一切疑斷一乘義圓也。
T34n1721_p0515c22║佛以種種緣者第二明疑除。就文為二。初
T34n1721_p0515c23║四偈正辨疑除。次一偈結於邪正。四偈為
T34n1721_p0515c24║三。初一行領長行自開宗說。次兩行領長行
T34n1721_p0515c25║引證門說。後一行領上順同門說。初半
T34n1721_p0516a01║偈正領佛說教。下半辨於疑除也。其心安如
T34n1721_p0516a02║海者。夫虛危假誑必心神睒爍。而今安定惔
T34n1721_p0516a03║靜。即知非魔。安者如山之安如海之曠。心
T34n1721_p0516a04║神既同山海。則知非魔故疑斷也。身子聞初
T34n1721_p0516a05║自開宗說便以領悟。次兩偈引證如文也。如
T34n1721_p0516a06║今者世尊下第三領順同門。　問。但應言釋
T34n1721_p0516a07║迦亦開三顯一。何故乃舉初生出家得道說
T34n1721_p0516a08║法耶。　答。所以遠言此四事者。尋跡由來自
T34n1721_p0516a09║古至今始終皆是一佛。故知非魔惑亂也。
T34n1721_p0516a10║又身子非但悟解三乘方便一乘真實。亦知
T34n1721_p0516a11║從初生說法皆是方便。所以然者。道理唯一
T34n1721_p0516a12║而方便說三。亦道理無生而方便說生。出
T34n1721_p0516a13║家得道義亦類然也。　問。未說壽量。云何以領
T34n1721_p0516a14║真應耶。　答。據跡而言。身子利根聞一知二。既
T34n1721_p0516a15║解教之權實即領身之真應。若就本擇者。身
T34n1721_p0516a16║子既是大權助佛揚化。前以廣領教之權實。
T34n1721_p0516a17║令時眾捨三悟一。今略開身之真應。亦令時
T34n1721_p0516a18║眾不執跡迷本也。世尊說實道下第二結於
T34n1721_p0516a19║邪正。所以結正者。為令時眾識一乘是佛
T34n1721_p0516a20║說非魔說也。上半明佛有實魔無實。即判有
T34n1721_p0516a21║無也。下半結於是非也。我墮疑網故者。第
T34n1721_p0516a22║三此半偈身子引過歸已自悔責也。聞佛柔
T34n1721_p0516a23║軟音。此第三頌長行結歡喜也。就文為三。
T34n1721_p0516a24║初三句歎佛。次三句明歡喜。後一偈明自慶。
T34n1721_p0516a25║三句歎佛者。初兩句歎能宣之聲。後一句明
T34n1721_p0516a26║所說之法。三句明歡喜者。初一句正明歡
T34n1721_p0516a27║喜。次兩句舉得離以釋歡喜。後一偈明自慶
T34n1721_p0516a28║者。初兩句明作佛謂生物之福。後兩句明說
T34n1721_p0516a29║法生物之慧也。爾時佛告舍利弗下第三大
T34n1721_p0516b01║段明如來述成。述成其領解不謬也。又將
T34n1721_p0516b02║欲為其授記。恐時眾疑云若行大因可得大
T34n1721_p0516b03║果身子既修小行遂得作佛將非因小而果
T34n1721_p0516b04║大。欲斷此疑故述其往行明修因既積便得
T34n1721_p0516b05║大果無所疑也。又身子本是小學今遂悟大
T34n1721_p0516b06║者。此亦可疑。所以然者。諸大乘經皆令怖畏
T34n1721_p0516b07║二乘之人遂得授記作佛者。墮於二乘地
T34n1721_p0516b08║何所畏耶。是故釋云。身子久修佛慧故得悟
T34n1721_p0516b09║解耳。若實證小乘則難悟大道。故釋論云。羅
T34n1721_p0516b10║漢生淨土根鈍於佛道迂迴稽留。不如直往
T34n1721_p0516b11║菩薩。故諸大乘經令怖畏二乘也。就文為二。
T34n1721_p0516b12║初明於大眾中宣說者。昔教權誘事等私言。
T34n1721_p0516b13║今開密藏義如公灼。是以告眾。又授記有四
T34n1721_p0516b14║種。今將欲現前授記使自他俱知故告大眾
T34n1721_p0516b15║也。又身子昔行大乘因現在悟大未來成佛。
T34n1721_p0516b16║亦令大眾現在修因未來作佛故告眾也。我
T34n1721_p0516b17║昔曾於二萬億佛所者第二述其往因也。就
T34n1721_p0516b18║文明身子始終凡有三時。一過去學大乘
T34n1721_p0516b19║時。二中途取小時。三今還為說大乘時。明
T34n1721_p0516b20║過去學大乘時者。明於二萬億佛所修學大
T34n1721_p0516b21║也。汝亦長夜隨我受學者。上明教被緣。今
T34n1721_p0516b22║明緣受教。世間有一夕之眠稱為短夜。則
T34n1721_p0516b23║有一日之覺稱為短日。亦有無明昏寢稱
T34n1721_p0516b24║為長夜。朗然大悟稱為長日。我以方便引導
T34n1721_p0516b25║汝故生我法中者。前明於二萬億佛所而教
T34n1721_p0516b26║化之。今釋身子得就釋迦佛法受學之義
T34n1721_p0516b27║也。舍利弗下上明身子本學大時。今第二辨
T34n1721_p0516b28║中途棄大取小時。初句明棄大。而便自謂下
T34n1721_p0516b29║辨取小。智度論云。身子由施眼故不能度布
T34n1721_p0516c01║施河。故棄大取小也。我今還欲下此第三明
T34n1721_p0516c02║今為說大時。初憶念本願謂菩提心。所行道
T34n1721_p0516c03║故謂菩薩行。欲令聲聞續菩提心還修菩薩
T34n1721_p0516c04║行故說法華也。法華稱教菩薩法者。令聲聞
T34n1721_p0516c05║人發大心修大行也。　問。說法華通為五乘。何
T34n1721_p0516c06║故言偏教聲聞耶。　答。三周說法正為聲聞傍
T34n1721_p0516c07║及四乘。故智度論云。法華經是祕密教。明阿
T34n1721_p0516c08║羅漢授記作佛。所以然者。聲聞人不知一有
T34n1721_p0516c09║三無三權一實。今正對之故偏為也。汝於未
T34n1721_p0516c10║來世下第四大段為身子授記。　問。何因緣
T34n1721_p0516c11║故為聲聞授記。　答。略明六義。一者證其所
T34n1721_p0516c12║述信解是實。解若不實則不得記。由解實
T34n1721_p0516c13║故得記也。故下文云我今無復疑悔親於佛
T34n1721_p0516c14║前得三菩提記。二者受記之言即是重明會
T34n1721_p0516c15║三歸一。以聲聞作佛得知佛乘是實。佛乘既
T34n1721_p0516c16║實則聲聞為權。三者用此引物。明有信心故
T34n1721_p0516c17║便得受記者。欲得受記宜生信心。四者欲令
T34n1721_p0516c18║身子欣果行因。五者下文天龍八部乃至中
T34n1721_p0516c19║下根人皆藉得記之言以為成信旨歸。故與
T34n1721_p0516c20║受記。六者發物往生淨土之志。既於淨土成
T34n1721_p0516c21║佛並願隨從往生也。　問。身子引何人生淨土
T34n1721_p0516c22║耶。　答。身子是七眾依止八部大師。師既於淨
T34n1721_p0516c23║土作佛。眷屬悉願往生。但身子引物凡有三
T34n1721_p0516c24║時。初從外道引入佛法。二從小乘引入大乘。
T34n1721_p0517a01║三從穢土引令趣淨土也。　問。授聲聞記與
T34n1721_p0517a02║菩薩何異。　答。法華論云。授聲聞記者令聲聞
T34n1721_p0517a03║得決定心。非謂聲聞成就法性故。以如來法
T34n1721_p0517a04║身與聲聞法身無異故與授記。非即具足修
T34n1721_p0517a05║行功德故。菩薩具足功德是故得記。就文為
T34n1721_p0517a06║二。初明授上根人記。二明大眾歡喜供養
T34n1721_p0517a07║稱歎。初又二。前長行次偈頌。長行為二。前
T34n1721_p0517a08║辨行因後辨得果。行因者謂三世行因也。
T34n1721_p0517a09║前長行初明二萬億佛。所謂過去修因也。次
T34n1721_p0517a10║云我今還欲令汝憶念本願下明現在修因
T34n1721_p0517a11║也。今文明未來修因也。就文為二。初明修因
T34n1721_p0517a12║時節。二正辨修因。涅槃經云。有旃陀羅一發
T34n1721_p0517a13║心於此賢劫成佛。而身子云無量劫成佛者。
T34n1721_p0517a14║就教則久近適時。約悟無生亦久近隨意。以
T34n1721_p0517a15║悟無生不見久近相異。亦不見成不成異。故
T34n1721_p0517a16║經云。無量劫一念。一念無量劫。無來無積
T34n1721_p0517a17║聚而現諸劫事。則知了久近不二亦未曾
T34n1721_p0517a18║久近。如大品云。生死道長眾生性多。菩薩應
T34n1721_p0517a19║如是正憶念。生死邊如虛空眾生性邊亦如
T34n1721_p0517a20║虛空。是中無生死往來亦無解脫者。故久近
T34n1721_p0517a21║非久近也。供養若干下第二正明修因。初明
T34n1721_p0517a22║供養佛以植福。奉持正法以修慧。具足菩薩
T34n1721_p0517a23║總結行成。當得作佛下第二明得果凡有
T34n1721_p0517a24║八果。一化主果。二國土果。三教門果。四時
T34n1721_p0517a25║節果。五眷屬果。六壽命果。七紹繼果。八住
T34n1721_p0517a26║持果也。號曰華光者。或可從時事以立名。如
T34n1721_p0517a27║智論釋往生品明三百比丘脫衣上佛舉手
T34n1721_p0517a28║為相得成佛時名為大相。又千天子見佛土
T34n1721_p0517a29║莊嚴而發淨心得記之時名莊嚴王佛。又
T34n1721_p0517b01║釋舌相品云。十萬億人見十方菩薩來以華
T34n1721_p0517b02║供養而發心得記。故劫名華積。佛號覺華。
T34n1721_p0517b03║如此皆因時事以立佛名。身子聞法華經最
T34n1721_p0517b04║初領悟故。得佛時名為華光。華即法華。光
T34n1721_p0517b05║謂信解。境智合目故號華光也。　問。三根聲聞
T34n1721_p0517b06║悉悟法華。應並名華光耶。　答。身子最初得悟
T34n1721_p0517b07║故受華光之名。例同阿若憍陳如最初悟無
T34n1721_p0517b08║而生智慧餘人後悟別受異名也。　問。諸經授
T34n1721_p0517b09║記何故但授應身記不授法身記。　答。授應身
T34n1721_p0517b10║記即是授法身記。修因既滿便證法身。方能
T34n1721_p0517b11║以本垂跡。託淨穢國土成佛化人。但法身猶
T34n1721_p0517b12║如虛空無所不在。引物不便故不授法身記。
T34n1721_p0517b13║應身有國土徒眾化主教門。引物義便故記
T34n1721_p0517b14║之也。國名離垢下第二明國土果也。然土
T34n1721_p0517b15║未曾淨穢。由眾生心淨穢故土有淨穢耳。身
T34n1721_p0517b16║子昔日無凡夫穢心。今悟一乘後離二乘之
T34n1721_p0517b17║垢。既離凡聖二垢故得佛之時土名離垢。然
T34n1721_p0517b18║心亦不曾垢淨。約迷故稱垢。約悟故稱淨。
T34n1721_p0517b19║其土平正下。上標土名今出土體。文又二。
T34n1721_p0517b20║前總明土體。次別明地處莊嚴。總明土體中
T34n1721_p0517b21║又二。前明土體。次辨人物。離高下故稱平。
T34n1721_p0517b22║非尖邪故名正。無穢惡名清淨。有眾寶為
T34n1721_p0517b23║嚴飾也。安穩下明人物也。離刀兵劫故為安
T34n1721_p0517b24║穩。離飢餓劫故為豐樂。離疾病劫故為熾
T34n1721_p0517b25║盛。琉璃為地者別明地莊嚴也。有八交道者
T34n1721_p0517b26║別明道莊嚴也。此文從廣至狹凡有三句也。
T34n1721_p0517b27║初總明土。次別明地。後別明道。華光如來
T34n1721_p0517b28║亦以三乘教化下第三明教門果也。以本願
T34n1721_p0517b29║故說三乘者此為釋疑。方便品云。諸佛出
T34n1721_p0517c01║五濁惡世故說三乘。身子今出於淨土。何
T34n1721_p0517c02║故亦說三乘。所以釋云。彼佛出時雖非惡世
T34n1721_p0517c03║以本願故說三乘法。是則釋迦出穢土故說
T34n1721_p0517c04║三乘。身子以本願故說三乘。各有其所以也。
T34n1721_p0517c05║問。身子何故本願說三乘。　答。身子於三乘
T34n1721_p0517c06║中得悟一乘。還學釋迦故施此化也。　問。於淨
T34n1721_p0517c07║土說三化三乘眾生不。　答。可具二義。一者被
T34n1721_p0517c08║三緣故說三教。眾生往昔曾居穢土。備縈眾
T34n1721_p0517c09║苦故厭之願滅厭之願滅而性不可迴。雖
T34n1721_p0517c10║生淨國稱其本性為說三乘。如厭釋迦之穢
T34n1721_p0517c11║國生彌勒之淨土穢心雖改三性不移故彌勒
T34n1721_p0517c12║出於淨土亦說三乘。二者身子之土雖無三
T34n1721_p0517c13║緣但為菩薩傳化餘方故說三乘之教也。雖
T34n1721_p0517c14║有二義以後義為正。故下但列菩薩無三乘
T34n1721_p0517c15║眾也。其劫名大寶莊嚴下第四明時節果。釋
T34n1721_p0517c16║迦名賢劫。賢者善也。此劫內有千佛善人
T34n1721_p0517c17║出世。從化主立名故稱賢劫。今從所化菩
T34n1721_p0517c18║薩受稱故名大寶。不以珠碧為珍。但用賢
T34n1721_p0517c19║哲為寶。彼諸菩薩下第五明眷屬果。初標菩
T34n1721_p0517c20║薩數。若欲行時下歎菩薩德。如是菩薩充滿
T34n1721_p0517c21║其國者總結菩薩眾也。舍利弗華光佛壽下
T34n1721_p0517c22║第六壽命果。除為王子未作佛時者。如釋迦
T34n1721_p0517c23║佛若道俗合論則年八十若論佛壽但有五
T34n1721_p0517c24║十。今亦然也。　問。何故穢土佛壽短人壽長淨
T34n1721_p0517c25║土佛壽長人壽短耶。　答。佛壽長短無有定相。
T34n1721_p0518a01║但穢土感佛業弱故佛壽短。感生死業強
T34n1721_p0518a02║故人壽長。淨土感佛業強故佛壽長。感生死
T34n1721_p0518a03║業弱故人壽短。華光如來過十二小劫下第
T34n1721_p0518a04║七明紹繼果。此勸悅往生者心也。華光雖
T34n1721_p0518a05║沒而堅滿續興則佛佛相次。豈可不願往
T34n1721_p0518a06║生耶。號曰華足安行者。寶華承足安祥而
T34n1721_p0518a07║行也。其佛國土亦復如是者。雖有異佛興世
T34n1721_p0518a08║而淨土不改。亦是悅往生者之心也。是華光
T34n1721_p0518a09║佛滅度之後下第八明住持果。大論佛法凡
T34n1721_p0518a10║有四時。一佛在世時。二佛雖去世法儀未改
T34n1721_p0518a11║謂正法時。三佛去世久道化訛替謂像法時。
T34n1721_p0518a12║四轉復微末謂末法時。今但舉初二攝末屬
T34n1721_p0518a13║像也。　問。既是淨土何故有小劫起耶。　答。今
T34n1721_p0518a14║但論時節小大。非三災之小劫。就偈頌為
T34n1721_p0518a15║二。初正頌授記。第二釋授記意。就初為三。第
T34n1721_p0518a16║一總標授記二釋三結。總標如文。供養無數
T34n1721_p0518a17║佛下釋授記也。初一行頌上行因。次八行頌
T34n1721_p0518a18║得果。得果中初半行頌時節果。一行半頌世
T34n1721_p0518a19║界果。二行頌眷屬果。一行頌化主果。一行頌
T34n1721_p0518a20║壽命果。二行頌住持果。華光佛所為下半行
T34n1721_p0518a21║第三總結也。其兩足聖尊下第二釋授記之
T34n1721_p0518a22║意。所以授記者。令其自慶欣果行因也。不頌
T34n1721_p0518a23║上教門及紹繼二果。偈與長行廣略互現。爾
T34n1721_p0518a24║時四部眾下第二明大眾歡喜悟解。　問。此中
T34n1721_p0518a25║四眾八部並是凡夫。上中下根為屬何攝耶。
T34n1721_p0518a26║答。望經始終謂上品也。身子初領解既是上
T34n1721_p0518a27║根。彼前得悟故亦是上根。　問。既是上根聞
T34n1721_p0518a28║方便品何不即解見今授記方得悟耶。　答。聞方
T34n1721_p0518a29║便品已彷彿玄宗。睹今授記驗理必爾。授身
T34n1721_p0518b01║子記意在於斯。　問。凡夫初聞尚能領解。中下
T34n1721_p0518b02║羅漢云何未悟。　答。二乘自謂究竟。其病則重
T34n1721_p0518b03║故由未得解。凡夫無有斯疾故初聞即悟。
T34n1721_p0518b04║三毒輕重則聖勝於凡。若信一乘難易則
T34n1721_p0518b05║凡勝於聖。又此中凡聖多是權行影嚮。共弘
T34n1721_p0518b06║道利人。自陳領悟用引物也。就文為二。初總
T34n1721_p0518b07║明大眾歡喜供養。次別明諸天供養稱歎。初
T34n1721_p0518b08║文四句。第一明四眾八部列歡喜之人。見舍
T34n1721_p0518b09║利弗下第二明歡喜之緣。心大歡喜下第三
T34n1721_p0518b10║正明歡喜。凡有二義。一者聞未曾有法心得
T34n1721_p0518b11║悟解現生歡喜。二者見身子得記想已亦得
T34n1721_p0518b12║預生歡喜。各各脫身下第四供養。信解之生
T34n1721_p0518b13║本由佛說。仰感法慧故獻財上佛。比丘脫衣
T34n1721_p0518b14║上佛者。大品三百比丘脫衣上佛。論云十
T34n1721_p0518b15║二年前未制戒故不犯衣戒。今法華時成道
T34n1721_p0518b16║四十餘年以制衣戒。既聞一乘悟解得正
T34n1721_p0518b17║法戒。衣是息世譏嫌戒故捨衣無罪。外國
T34n1721_p0518b18║比丘但被袈裟內無別衣。今以衣施佛則是
T34n1721_p0518b19║捨三衣中一二也。露身但聞法踊躍。不以此
T34n1721_p0518b20║事為羞耳。釋提桓因下第二別明諸天供養
T34n1721_p0518b21║稱歎。前明財供養次辨法供養。衣住虛空
T34n1721_p0518b22║中者表心離有也。而自迴轉者亦不停空表
T34n1721_p0518b23║心離空也。既不染空有便解入一乘。又昔協
T34n1721_p0518b24║異解於理為背。今信理同則轉背成向。內
T34n1721_p0518b25║心既轉外物亦迴。又身既舞踊外物迴轉。而
T34n1721_p0518b26║作是言下第二明法供養。前長行次偈。偈為
T34n1721_p0518b27║二。初三行半明聞法歡喜。次三行預欣得
T34n1721_p0518b28║記故歡喜。初領方便品。次領身子得記。蓋
T34n1721_p0518b29║是一周之始終故領此二也。又初是聞法歡
T34n1721_p0518c01║喜則籍法為緣。後是見人得記故喜。謂假人
T34n1721_p0518c02║為緣。悟道之由唯有人法二緣。二文各四。
T34n1721_p0518c03║初文四者。第一偈明昔小為麤。第二偈歎今
T34n1721_p0518c04║大為妙。第三偈歎今教為希有。第四半偈正
T34n1721_p0518c05║明領解歡喜也。五眾之生滅者古經為立陰。
T34n1721_p0518c06║釋道安云。應云五陰。非是立也。羅什後
T34n1721_p0518c07║翻皆云五眾。以五法和聚義稱五眾。又一
T34n1721_p0518c08║一陰法各眾多故云眾也。雜心云積聚是陰
T34n1721_p0518c09║義。即是羅什意也。生滅者通目四諦也。苦
T34n1721_p0518c10║為所生。集為能生。斯則五陰生也。滅則是
T34n1721_p0518c11║五陰滅。道為能滅。故生目苦集。滅據滅道。
T34n1721_p0518c12║言約義周巧說之謂也。　問。何故不言界入
T34n1721_p0518c13║生滅。　答。界入含無為。不得並云生滅也。今復
T34n1721_p0518c14║轉無上下第二對昔小歎今大也。問何故大
T34n1721_p0518c15║品．思益．涅槃．法華皆舉昔教歎耶。答眾經並
T34n1721_p0518c16║是舉小對大歎。故知諸大乘經顯道無二。不
T34n1721_p0518c17║得作五時四宗之釋也。　問。云何舉小歎大耶。
T34n1721_p0518c18║答。昔明五眾既是生滅。今明五眾則不生不
T34n1721_p0518c19║滅。不生故非苦集。不滅故非滅道。故名一實
T34n1721_p0518c20║諦即無生滅觀也。二乘既是四諦名生滅觀。
T34n1721_p0518c21║問。何以知此經明五眾不生不滅。　答。前文既
T34n1721_p0518c22║明昔教說五眾是生滅。即知今教明五眾不
T34n1721_p0518c23║生不滅。故方便品云諸法從本來常自寂滅
T34n1721_p0518c24║相。又中論云。為聲聞人說十二因緣是生滅。
T34n1721_p0518c25║為菩薩說十二因緣不生不滅。故大小二乘
T34n1721_p0519a01║有生滅無生滅二觀義也。　問。無量四聖諦亦
T34n1721_p0519a02║有生滅。何得言小乘作生滅觀也。　答。菩薩了
T34n1721_p0519a03║無量四聖諦亦本來不生不滅故無明體性
T34n1721_p0519a04║本自不有妄想因緣和合而生。既言妄想因
T34n1721_p0519a05║緣而生。有集為能生苦為所生。此即是無生
T34n1721_p0519a06║滅生滅。雖生滅不生滅也。故與二乘不同。又
T34n1721_p0519a07║言五眾生滅者。小乘人言五眾無常苦空無
T34n1721_p0519a08║我。今略舉無常故云生滅。又云有觀為生空
T34n1721_p0519a09║觀為滅故云生滅。又二乘未得有餘有煩惱
T34n1721_p0519a10║生。得有餘則煩惱滅。未入無餘則身智生。
T34n1721_p0519a11║入無餘則身智滅。今明煩惱之與身智本自不
T34n1721_p0519a12║生。今亦無滅。故智度論第十九復次云。昔
T34n1721_p0519a13║說五眾是生滅無常。今欲就異門說五眾不
T34n1721_p0519a14║生不滅非常非無常。　問。何故聞一乘及受記
T34n1721_p0519a15║而言五眾生滅耶。　答。此領開方便門顯真實
T34n1721_p0519a16║義。昔明五眾生滅者此是方便說耳。今明五
T34n1721_p0519a17║眾不生不滅者乃是真實說耳。以昔見五眾
T34n1721_p0519a18║是生滅故守小迷大。今知本不生滅則改二
T34n1721_p0519a19║執。　問。諸大乘經亦明五眾是生滅。故經云諸
T34n1721_p0519a20║行無常是生滅法。何得言五眾生滅是小乘
T34n1721_p0519a21║耶。　答。智度論明四悉檀通十二部經八萬法
T34n1721_p0519a22║藏。言五眾生滅者為對治悉檀耳。若第一義
T34n1721_p0519a23║悉檀即說五眾不生不滅。若悟第一義悉檀
T34n1721_p0519a24║則生實觀。實觀即是妙慧。妙慧即是妙法。妙
T34n1721_p0519a25║法即是一乘。是故說五眾不生不滅也。大智
T34n1721_p0519a26║舍利弗下第二明預欣得記歡喜。亦開為四。
T34n1721_p0519a27║初半偈牒舍利弗已得記。第二一偈自陳己
T34n1721_p0519a28║當得記。第三半偈述得解相。佛道叵思議
T34n1721_p0519a29║領顯真實義。方便隨宜說解開方便門。次
T34n1721_p0519b01║一偈明發願修行。此四段為兩雙。初二段已
T34n1721_p0519b02║得當得一雙。後二段明解行一雙也。爾時
T34n1721_p0519b03║舍利弗下第二大段正明譬說。亦開為四。從
T34n1721_p0519b04║此竟品正明譬說。第二信解品中根人領悟。
T34n1721_p0519b05║第三藥草喻品如來述成。第四授記品明為
T34n1721_p0519b06║其授記。所以有四段者中。根之人聞上法
T34n1721_p0519b07║說未解。更轉勢說法故舉譬喻曉之。既聞前
T34n1721_p0519b08║法說復稟後譬喻即得信解。故有第二信解
T34n1721_p0519b09║品。以所解是實故如來舉藥草喻述成。領解
T34n1721_p0519b10║於前述成於後。心得決了行與佛相應。則當
T34n1721_p0519b11║果可期故為授記。初文又二。第一身子請
T34n1721_p0519b12║說。第二佛受請為說。就初又三。第一自陳
T34n1721_p0519b13║己解。第二騰眾未解。第三請佛為說。所以
T34n1721_p0519b14║須自陳己解者凡有二義。一者若不自陳己
T34n1721_p0519b15║解則為物之意不彰。容謂假他而實自未
T34n1721_p0519b16║悟則上授記不成陳解亦謬。故須自述己
T34n1721_p0519b17║解。二者欲為他請法。須得彼意。若未有解
T34n1721_p0519b18║請容落漠也。　問。中根之徒自有疑悔。何不自
T34n1721_p0519b19║請假他請耶。　答。既無先悟之能。又非對揚
T34n1721_p0519b20║之主。雖復未解待他質疑也。自陳己解有
T34n1721_p0519b21║二句。我今無復疑悔者領方便品也。親於佛
T34n1721_p0519b22║前得授記者領上得記文也。舉始括終故標
T34n1721_p0519b23║此二也。又我今無復疑悔此明惑滅。親於佛
T34n1721_p0519b24║前得記明解生斯二為要所以述也。又
T34n1721_p0519b25║無復疑悔正序得解。親於佛前得記證解是
T34n1721_p0519b26║實故得記耳。　問。直云得記便足。何故云親於
T34n1721_p0519b27║佛前。　答。授記有二種。一不現前得記由未
T34n1721_p0519b28║有解。二親於佛前得記必有解也。是諸千
T34n1721_p0519b29║二百下第二騰眾未悟。就文為三。初牒昔
T34n1721_p0519c01║二騰今三今昔互相疑。牒昔有二。初牒無
T34n1721_p0519c02║學人二執。二明學無學人二執。初標無學
T34n1721_p0519c03║人二執者。一離老病死謂離果患也。究竟涅
T34n1721_p0519c04║槃者執無餘也。學無學人二執者離諸見謂
T34n1721_p0519c05║因患盡也。謂得涅槃者執有餘也。所以二文
T34n1721_p0519c06║不同者。無學人必離果患。若離因患可通學
T34n1721_p0519c07║無學人。前列人別故所離亦別。後列人通
T34n1721_p0519c08║故所離亦通。　問。實斷九十八使。何故但離諸
T34n1721_p0519c09║見耶。　答。無學之人可具斷九十八使。而今舉
T34n1721_p0519c10║離諸見者學無學人皆斷之也。我見為眾見
T34n1721_p0519c11║之本故偏說之。故大品云。譬如我見攝六十
T34n1721_p0519c12║二見。有無見即是斷常謂邊見也。等者等取
T34n1721_p0519c13║餘三見也。又等取三見及餘鈍使也。而今
T34n1721_p0519c14║於世尊前下第二騰今也。皆墮疑惑者第
T34n1721_p0519c15║三正生疑也。小大互決今昔相徵故成疑也。
T34n1721_p0519c16║昔明已離兩患無復可離得二涅槃無復更
T34n1721_p0519c17║得。今云由應更離方復更得。今昔相違故墮
T34n1721_p0519c18║疑悔也。善哉世尊下第三正請。所以請者。
T34n1721_p0519c19║身子是遂佛轉法輪將軍。有未解者常為
T34n1721_p0519c20║請說。又既已得悟即成菩薩。菩薩以濟物為
T34n1721_p0519c21║懷。須為物請。又既同是聲聞。昔俱稟偏化
T34n1721_p0519c22║而自已得解餘人未解。愍其同朋故須為請。
T34n1721_p0519c23║又方便品末佛勸弘經。今為眾請即是受旨。
T34n1721_p0519c24║又上授記明身子行因未來得佛。今為眾請
T34n1721_p0520a01║即是行因也。所言願說因緣者。因緣謂三一
T34n1721_p0520a02║之所以也。有何所以故說三。有何所以故說
T34n1721_p0520a03║一。辨此因緣釋疑除悔故名為善哉。就佛
T34n1721_p0520a04║受請說中復開為三。第一緣起。第二從若國
T34n1721_p0520a05║邑至下偈云以是因緣十方諦求名為正說。
T34n1721_p0520a06║第三從告舍利弗汝諸人等勸其弘經。此三
T34n1721_p0520a07║亦得是子章序正流通也。初緣起中復開為
T34n1721_p0520a08║二。第一騰前法。第二許後譬。騰前法者
T34n1721_p0520a09║良以後譬還喻前法故也。前說雖多略騰二
T34n1721_p0520a10║種要句而示悟之。二要句者所謂教一及緣
T34n1721_p0520a11║一也。教一者前明眾教雖多所表無二。次緣
T34n1721_p0520a12║一者以教無異表則緣無異人。故云皆教
T34n1721_p0520a13║菩薩也。以教無異表緣無異人。則果無異
T34n1721_p0520a14║詶因無異感。略陳二門則備收一切。若爾久
T34n1721_p0520a15║應以領。云何復疑．然舍利弗下第二許說後
T34n1721_p0520a16║譬。然者雖然也。雖前已說而由未解。當用
T34n1721_p0520a17║後譬以曉悟之。又言然者然許。雖前已說
T34n1721_p0520a18║然許其今由未悟解更用譬喻以明上二義
T34n1721_p0520a19║以曉悟之．諸有智者以譬喻得解者。明其未
T34n1721_p0520a20║能忘言以悟旨而能虛心以待譬。以望上根
T34n1721_p0520a21║為愚人。望下根為智者。又望上根為愚人。比
T34n1721_p0520a22║退席為智者。又騰前為指斥。許說名敦喻。
T34n1721_p0520a23║指斥者。我前已說他人已悟。汝何事致迷。用
T34n1721_p0520a24║此擊之令生憤礪。敦喻者令其重欣慕道發
T34n1721_p0520a25║其領解．舍利弗若國邑下第二正說。復開為
T34n1721_p0520a26║二。一者長行二者偈頌。長行為二。第一受
T34n1721_p0520a27║請正說。第二最後以是因緣結詶身子之請。
T34n1721_p0520a28║就正說又二。一開譬二合譬。就開譬中光宅
T34n1721_p0520a29║法雲法師為十譬。於文義多違。今依古舊
T34n1721_p0520b01║開為六譬。一總譬。二見火譬。三救子不得
T34n1721_p0520b02║譬。四三車救子得譬。五等賜大車譬。六不虛
T34n1721_p0520b03║譬。所以有此六譬者。總譬雖有六義而以化
T34n1721_p0520b04║主為正。歎如來德無不圜累無不盡。德無不
T34n1721_p0520b05║圜故解救患之方。累無不盡故能濟物之
T34n1721_p0520b06║累。此為化物之本故先明之。父既德圓累盡。
T34n1721_p0520b07║見子有累無德起大悲心。故有第二見火譬。
T34n1721_p0520b08║雖大悲內充復須方便外救。故初成道時即
T34n1721_p0520b09║欲拔其有累濟其無德。但父雖能授子未堪
T34n1721_p0520b10║受。故有一乘化不得譬。雖大志未成小機已
T34n1721_p0520b11║動故於一說三。應時即悟故有三乘化子得
T34n1721_p0520b12║譬。雖復說三終為歸一。是以還說實化之。
T34n1721_p0520b13║故有等賜大車譬。許三與一似若妄談。但賜
T34n1721_p0520b14║過所求。又本意與一故非虛也。故有第六不
T34n1721_p0520b15║虛譬。就此六譬合成五雙。初一為總。後五為
T34n1721_p0520b16║別。謂總別一雙。聖人說法前多總說後則別
T34n1721_p0520b17║說。故前總後別。就別中又開為二。初見火
T34n1721_p0520b18║譬明內起悲心。即是懸知機。後之四譬應緣
T34n1721_p0520b19║說教。謂機教一雙。就後教中復開為二。初之
T34n1721_p0520b20║一譬頓化不得。後之三譬明漸化得子。謂頓
T34n1721_p0520b21║漸一雙。就後漸中又開為二。初之一譬為說
T34n1721_p0520b22║三乘教。後之兩譬明一乘教。謂三一一雙。就
T34n1721_p0520b23║一乘中又開為二。初之一譬正明說教。後不
T34n1721_p0520b24║虛譬名為會教。謂教及會教一雙。　問。此六譬
T34n1721_p0520b25║從方便品何文生耶。　答。有人言皆從方便品
T34n1721_p0520b26║文生。今明不必爾也。此經有三周不同者。
T34n1721_p0520b27║為根性各異宜轉勢說法故有三說不同也。
T34n1721_p0520b28║若一一皆如上說者。則文成煩重言非巧妙。
T34n1721_p0520b29║又後不異前。聞前既惑稟後亦迷。則聖說無
T34n1721_p0520c01║益也。今明唯中間四譬大格從方便品
T34n1721_p0520c02║四段文生。初總譬及後不虛譬皆是今品
T34n1721_p0520c03║義說。所言四譬從前生者。見火譬從前我以
T34n1721_p0520c04║佛眼觀見六道眾生文生也。彼文明佛居法
T34n1721_p0520c05║身地見眾生有苦無樂起大悲心。今文明長
T34n1721_p0520c06║者在門外見火起燒宅即大驚怖。二文義
T34n1721_p0520c07║同故今文從上生也。次長者救子不得譬從
T34n1721_p0520c08║上佛初成道一乘化眾生不得文生。第三長者
T34n1721_p0520c09║三車引子得譬從上三乘化眾生得文生。第
T34n1721_p0520c10║四等賜大車譬從方便品為說一乘文生。釋
T34n1721_p0520c11║迦一期出五濁世始法身地見機終竟靈山
T34n1721_p0520c12║之會說一乘法。唯有四章不得多少。是故今
T34n1721_p0520c13║明始從見火終竟等賜大車亦唯四譬不得增
T34n1721_p0520c14║減。是故四譬從四法生。　問。若爾但有四譬。何
T34n1721_p0520c15║故有初總譬及後不虛譬也。　答。雖有初總譬
T34n1721_p0520c16║還不離上四義。但欲總明能化之德所化過
T34n1721_p0520c17║患故有總譬。又示解義之方前總後別。又將
T34n1721_p0520c18║明化物先歎佛有化物之德。故說總譬耳。所
T34n1721_p0520c19║以有第六不虛譬者。此譬亦無別體。還是料
T34n1721_p0520c20║簡上前三後一之義耳。為此因緣故開六譬
T34n1721_p0520c21║也。就總譬中更開六譬。一化主譬。二化處
T34n1721_p0520c22║譬。三教門譬。四所化人譬。五化意譬。六根性
T34n1721_p0520c23║譬。十方三世諸佛出世施化皆有此六。釋迦
T34n1721_p0520c24║出五濁世亦明此六也。就此六中化主教門
T34n1721_p0521a01║是能化事。餘之四種是所化事。　問。第一何故
T34n1721_p0521a02║前明化主耶。　答。雖有六義然化主為正。故合
T34n1721_p0521a03║譬中正合化主。所以前明化主者。以將欲化
T34n1721_p0521a04║物故前歎如來有化物之德。又令物欣此德
T34n1721_p0521a05║如法受化也。就明化主凡有五句。一明處大。
T34n1721_p0521a06║二辨位德重。三序年高。四歎巨富。五美
T34n1721_p0521a07║多有眷屬。凡為大人必具此五。此五皆是歎
T34n1721_p0521a08║長者之德也。若國邑聚落者明處大也。若者
T34n1721_p0521a09║雜心云若其事也。又若者．如也。如其事而說
T34n1721_p0521a10║之。國邑聚落者正譬化處也。但化處有四。
T34n1721_p0521a11║一國二邑三聚四落。所王之處有封疆墟
T34n1721_p0521a12║域謂國也。邑者古人呼縣為邑。內村伍為
T34n1721_p0521a13║聚。外墟畔為落。今將釋論解發趣品明一
T34n1721_p0521a14║佛王化凡有四處。初謂一佛世界。二明一世
T34n1721_p0521a15║界海。三明世界種。四一世界所度之分。一
T34n1721_p0521a16║佛世界者。百億日月等名一大千。如是十方
T34n1721_p0521a17║各一恒沙大千名一佛世界也。一世界海者。
T34n1721_p0521a18║如是一佛世界數如十方恒沙名一世界
T34n1721_p0521a19║海。如是佛世界海數如十方恒沙名一世界
T34n1721_p0521a20║種也。如是世界種十方無量名一世界所度
T34n1721_p0521a21║之分。總此四種合是一佛王化之域國是
T34n1721_p0521a22║其大處。喻一世界分域也。邑為其次擬世
T34n1721_p0521a23║界種也。落是墟畔之遠擬世界海也。聚是村
T34n1721_p0521a24║伍之近擬一世界也。明長者在四處者窮長
T34n1721_p0521a25║者之美也。一家之大亦稱長者。於家之外未
T34n1721_p0521a26║必皆大。若於四處為大可謂美之極。明佛亦
T34n1721_p0521a27║然義可知也。　問。凡有名聞要從近至遠。今何
T34n1721_p0521a28║故從遠至近耶。　答。有二義。一者欲驗長者之
T34n1721_p0521a29║德使名實不虛。明此長者非但遠國揄揚乃
T34n1721_p0521b01║至近邑稱歎。故從遠至近驗長者實德。如來
T34n1721_p0521b02║亦爾。寄此四處定佛名德。二者欲顯佛雖王
T34n1721_p0521b03║化四處今欲明一處之化。故從遠以至近。以
T34n1721_p0521b04║此一方根緣感佛故也。有大長者下第二次
T34n1721_p0521b05║明位德重。世之長者凡有三種。一有德長
T34n1721_p0521b06║者。二年高長者。三巨富長者。有德長者．略明
T34n1721_p0521b07║三義。一者有智二者有德三者清潔無瑕。以
T34n1721_p0521b08║具此三義故居物之宗稱為長者。如來亦
T34n1721_p0521b09║爾。一則照理周窮謂之波若。如長者有智。
T34n1721_p0521b10║二眾德斯備所謂法身。如長者有德。三萬累
T34n1721_p0521b11║永盡所謂解脫。如長者無瑕。三德既圓居在
T34n1721_p0521b12║物表稱為世尊也。其年衰邁者第三句辨
T34n1721_p0521b13║年高。即是耆年長者。前明其位德重。此譬
T34n1721_p0521b14║於年高。以德重年高為物所敬。佛亦如是。一
T34n1721_p0521b15║備眾德二壽命無窮。以具此二義為物所尊
T34n1721_p0521b16║也。此據法身為譬。以法身壽不可盡。二者借
T34n1721_p0521b17║老人以譬應身。老人生途以窮餘命無幾。譬
T34n1721_p0521b18║如來此身最後無復餘生。故釋論云。我生胎
T34n1721_p0521b19║分盡。是最末後身。我以得解脫。當復度眾生。
T34n1721_p0521b20║三者取廢化來久作譬。昔為菩薩時教化
T34n1721_p0521b21║諸子。諸子違教經於劫數。菩薩廢化已久故
T34n1721_p0521b22║名為老。故信解品云自念老朽無有子息。四
T34n1721_p0521b23║者借最後應付子財為譬故稱老年。五者．老
T34n1721_p0521b24║人在世既久。多所聞見諷誦今古。以譬如來
T34n1721_p0521b25║具一切智者。六者其年衰邁。衰邁之人不
T34n1721_p0521b26║久住世。譬如來非是安住三界之人。七者行
T34n1721_p0521b27║行來久。譬老人之年積也。財富無量者第四
T34n1721_p0521b28║歎巨富。即是大富長者。世之財寶能離苦得
T34n1721_p0521b29║樂。法寶亦能離生死苦得大涅槃樂。福慧
T34n1721_p0521c01║具足為財富。出用不窮名無量。又眾德圓滿
T34n1721_p0521c02║為財富。異於因住稱無量。多有田宅。智斷
T34n1721_p0521c03║具足能生物善為田。慈悲覆陰稱之為宅。
T34n1721_p0521c04║又養命曰田。安身為宅。法寶亦然。能養物慧
T34n1721_p0521c05║命若田。安物法身如宅。能安養者無窮故云
T34n1721_p0521c06║多也。及諸僮僕下第五明長者眷屬。舊云喻
T34n1721_p0521c07║所化眾生也。學功微淺為僮。德行未高如
T34n1721_p0521c08║僕。今謂下明五百人是通論所化。三十子是
T34n1721_p0521c09║別論所化。則所化事盡。今不復喻之。但取
T34n1721_p0521c10║譬神通以為僮僕。如後老弊使人也。世富長
T34n1721_p0521c11║者凡有三種。一內多珍寶。二外多田宅。三多
T34n1721_p0521c12║諸僮僕。備此三種乃稱大富。佛亦如是。
T34n1721_p0521c13║一內備自德如多珍寶。二外能生物之善及
T34n1721_p0521c14║慈悲覆陰譬多田宅。三有神通運用譬僮
T34n1721_p0521c15║僕屈曲順從。其家廣大者第二明化處。上國
T34n1721_p0521c16║邑聚落舉處以歎人。故長者為四處所崇仰。
T34n1721_p0521c17║今舉人以明處。辨長者於一宅內有訓導之
T34n1721_p0521c18║能。又上明四處通辨佛在淨穢諸土化物。今
T34n1721_p0521c19║明其家廣大別序三界過患穢土之化也。三
T34n1721_p0521c20║界彌曠名為廣大。六道所栖稱之為家。唯
T34n1721_p0521c21║有一門者第三序教門也。九十六種所說之
T34n1721_p0521c22║教並不能出離生死故名異門。唯依佛教方
T34n1721_p0521c23║能出苦稱一門也。此對外道為異故銘佛
T34n1721_p0521c24║教為一。此通喻大小乘教。總稱一佛教也。
T34n1721_p0521c25║多諸人眾者第四明所化人也。三界含識品
T34n1721_p0522a01║類滋繁故云多諸人眾。一百譬天。二百譬
T34n1721_p0522a02║人。乃至五百通取三途。修羅或開或合故
T34n1721_p0522a03║稱乃至。　問。成論及智度論明有六道。薩婆
T34n1721_p0522a04║多部唯明五道。云何會之耶。　答。有論師云。
T34n1721_p0522a05║取其生報則修羅屬鬼神故明五道。取其
T34n1721_p0522a06║受報即與天相似故分六道也。　問。明五百便
T34n1721_p0522a07║足。何故復明一百二百耶。　答。人天堪受化故
T34n1721_p0522a08║所以別說也。止住其中者五道眾生樂居不
T34n1721_p0522a09║捨故云止住。亦則是四十居止。八大地獄
T34n1721_p0522a10║與餓鬼畜生為十。四天下六欲天復為十。欲
T34n1721_p0522a11║界合二十。色界有十六處。無色四處合四十
T34n1721_p0522a12║也。堂閣朽故下第五明化意。就文為二。初序
T34n1721_p0522a13║宅相二明火起。序宅相為二。初總明三界無
T34n1721_p0522a14║常。次別明三界無常。舊云一重屋曰堂。二重
T34n1721_p0522a15║以上稱閣。欲界在下喻堂。色無色界居上
T34n1721_p0522a16║喻閣。今明公集之舍為堂。舍而重累稱閣。
T34n1721_p0522a17║三界果報是眾生共有。而同聚其中譬之如
T34n1721_p0522a18║堂。三界果報高下昇沈如舍重累喻之如閣。
T34n1721_p0522a19║無常衰謝義言朽故。牆壁頹落者第二別明
T34n1721_p0522a20║三界無常也。前明色法無常。外都援為牆。
T34n1721_p0522a21║內別障為壁。外四大成三界形域如牆。成內
T34n1721_p0522a22║身四大如壁。色法衰謝義同頹落也。柱根腐
T34n1721_p0522a23║敗者。舍之所以立為柱之所駐。果法所以存
T34n1721_p0522a24║以命根之所持。既以陰身為舍。宜用命根
T34n1721_p0522a25║為柱。命根勢稍窮報身將壞。其由柱根腐
T34n1721_p0522a26║敗堂舍將倒。梁棟傾危者。身之維持寄在
T34n1721_p0522a27║心識。屋之綱紀要由梁棟。柱根摧朽故梁棟
T34n1721_p0522a28║傾危。命根欲窮則心識將落。　問。何故但
T34n1721_p0522a29║明三法無常耶。　答。有為之法凡有三聚。一色
T34n1721_p0522b01║二心三非色非心。牆壁頹落謂色法無常。梁
T34n1721_p0522b02║棟傾危謂心法無常。柱根腐敗謂非色非心
T34n1721_p0522b03║法無常。色法既麤無常相顯故在初說之。心
T34n1721_p0522b04║法微細無常相微故在後說。非色非心命
T34n1721_p0522b05║根能連持色心故在中間說也。周匝俱時欻
T34n1721_p0522b06║然火起下第二明火起燒宅。所言火者謂眾
T34n1721_p0522b07║苦也。　問。常有三界則常有眾苦。亦應常有
T34n1721_p0522b08║火宅常有火燃。何故前明火宅後辨火災耶。
T34n1721_p0522b09║答。此譬可具通別二義。一者通序三界並皆
T34n1721_p0522b10║轉變具受眾災。若爾既常有火宅亦常有火
T34n1721_p0522b11║災。此二實是一時。但說成前後耳。前明舍宅
T34n1721_p0522b12║序其無常。後辨火災明具眾苦。苦與無常是
T34n1721_p0522b13║物所患故偏說之。二者別譬此會三根眾生。
T34n1721_p0522b14║昔日稟化苦有暫息之義。佛既去世還起煩
T34n1721_p0522b15║惱。以煩惱故受諸苦果。故前明火宅後辨火
T34n1721_p0522b16║起。又已受陰身之苦譬如舍宅。新更起惑招
T34n1721_p0522b17║苦名為火起。後之一義通二人也。　問。何以知
T34n1721_p0522b18║此譬具通別二義耶。　答。列五百人復明三十
T34n1721_p0522b19║子。五百人通譬五道眾生。三十子別明昔曾
T34n1721_p0522b20║稟化也。所以具明通別二種眾生者。以具化
T34n1721_p0522b21║二人故也。一者別化中下根人令識三一權
T34n1721_p0522b22║實。二者通為一切眾生令知三界過患也。又
T34n1721_p0522b23║此經令一切眾生離凡夫地復離二乘地。以
T34n1721_p0522b24║說三界過患故令物不貪三界。謂離凡夫地。
T34n1721_p0522b25║後明諸子出門求車不得及等賜大車。令知
T34n1721_p0522b26║二乘是空捲一乘是真實。令離二乘地。以是
T34n1721_p0522b27║因緣故具化二人也。周匝俱時者。眾苦譬火。
T34n1721_p0522b28║無處不有義同周匝。三界俱苦說為一時。
T34n1721_p0522b29║出於橫造故云欻然也。焚燒舍宅者。煩惱為
T34n1721_p0522c01║火燒心善根。眾苦為火焚身樂受也。長者諸
T34n1721_p0522c02║子若十二十或至三十下第六辨三乘根性
T34n1721_p0522c03║也。　問。五百人已攝三乘根性。今何故重辨
T34n1721_p0522c04║乎。　答。前明五百通辨五道眾生。明有人天乘
T34n1721_p0522c05║根性未必具三乘根性。今別明三十子。雖是
T34n1721_p0522c06║五道所攝但別有三乘根性故別說之。昔曾
T34n1721_p0522c07║稟教生善。善從佛生詺善為子。以善目人。
T34n1721_p0522c08║人受子名也。舊云十譬聲聞。二十譬緣覺。三
T34n1721_p0522c09║十譬菩薩。聲聞德少故數少。菩薩德多故數
T34n1721_p0522c10║多。又云十子易得如聲聞根性易得。乃至
T34n1721_p0522c11║三十子難得譬菩薩根性難得。今並不同此
T34n1721_p0522c12║二義。以十譬菩薩。二十譬緣覺。三十譬聲
T34n1721_p0522c13║聞。求大乘者少如一十。求緣覺稍多如二十。
T34n1721_p0522c14║求聲聞者轉多如三十。此釋出華嚴經賢首
T34n1721_p0522c15║品。又即如此經三根人。上根得解者少如身
T34n1721_p0522c16║子一人。中根稍多如四大聲聞。下根轉多乃
T34n1721_p0522c17║至五百也。　問。何故無有一乘根性耶。　答。三乘
T34n1721_p0522c18║中大乘即是一乘根性。又此中正明三乘機
T34n1721_p0522c19║發。一乘機發在後故今不說也。　問。子有定數。
T34n1721_p0522c20║何故言或至三十耶。　答。凡有三義。一者或開
T34n1721_p0522c21║聲聞緣覺為二乘。或合為一小乘。以開合不
T34n1721_p0522c22║定所以言或。例如上一百二百乃至五百。修
T34n1721_p0522c23║羅或開或合故有乃至之。言二者就昔三乘
T34n1721_p0522c24║根性不定。如大品。六十菩薩退為羅漢。迦葉
T34n1721_p0522c25║本是緣覺根性值佛故成聲聞。聲聞之人若
T34n1721_p0523a01║不值佛即成緣覺。以不定故所以言或。三者
T34n1721_p0523a02║昔雖有三乘根性終並成菩薩。故復云或也。
T34n1721_p0523a03║長者見是大火下第二明見火譬。此譬所以
T34n1721_p0523a04║來者。上歎佛德無不圓累無不盡。今見子
T34n1721_p0523a05║累無不圓德無不盡故起大悲心也。　問。見何
T34n1721_p0523a06║等子起大悲耶。　答。具見通別二子起大悲心。
T34n1721_p0523a07║一者通見五道眾生無樂有苦。二者別見三
T34n1721_p0523a08║十子昔曾稟化應得離苦而背化起惑更受煮
T34n1721_p0523a09║燒。故起悲也。前方便品法說有三。一能見二
T34n1721_p0523a10║所見三起悲。今轉勢說法亦開為三。第一明
T34n1721_p0523a11║長者見火即大驚怖。二自序己之已出。第三
T34n1721_p0523a12║傷子之未離。初有三句。一能見二所見三
T34n1721_p0523a13║驚怖也。是長者見是者。將欲救難故前明
T34n1721_p0523a14║見。即譬如來居法身地以佛眼見眾生無樂
T34n1721_p0523a15║有苦也。是大火下第二明所見。普燒三界故
T34n1721_p0523a16║稱大火也。四面起者即是生老病死。涅槃
T34n1721_p0523a17║經取譬四山。今譬之四面。生為東面。老為
T34n1721_p0523a18║南面。病為西面。死為北面。即大驚怖者第三
T34n1721_p0523a19║明驚怖。別據三十子而言者。昔經受化不應
T34n1721_p0523a20║致火。故驚。迷著苦境恐慧命將盡成一闡提。
T34n1721_p0523a21║所以怖也。通就六道眾生釋者。一往怛愕曰
T34n1721_p0523a22║驚。定知是可畏之事稱怖。譬慈心一往與
T34n1721_p0523a23║樂稱驚。次起悲心拔苦為怖也。而作是念
T34n1721_p0523a24║下第二自序長者己之已出。所以自序之
T34n1721_p0523a25║己出者。意在子之未免也。所燒之門者明所
T34n1721_p0523a26║出處也。此詺三界限域為門。故後文云今
T34n1721_p0523a27║此三車皆在門外。即其證也。　問。此與前唯有
T34n1721_p0523a28║一門何異。　答。前取佛教通人出於三界悟入
T34n1721_p0523a29║理故名為門。如後文云以佛教門出三界苦。
T34n1721_p0523b01║今將所燒之言簡異前門。故知詺三界以之
T34n1721_p0523b02║為門。如世人總舉一宅名之為門或稱一家
T34n1721_p0523b03║或言一戶。今亦然也。以八苦為能燒。三界為
T34n1721_p0523b04║所燒。故云所燒之門也。安穩得出者。昔日
T34n1721_p0523b05║行道營出之時無有傾墜。故云安穩得出。是
T34n1721_p0523b06║以經云。吾獨反其本原自免而特出。又智度
T34n1721_p0523b07║論云。三乘出法各異。如三人在獄自有穿穴
T34n1721_p0523b08║踰牆壁怖畏而出非安穩出。謂二乘出也。菩
T34n1721_p0523b09║薩破三界獄殺諸獄率與眾生共出名安穩
T34n1721_p0523b10║出也。而諸子等下第三傷子之未免。樂著者
T34n1721_p0523b11║貪著五欲樂也。嬉戲者貪著五欲無所剋獲
T34n1721_p0523b12║也。不覺不知者。前樂著即是貪愛。不覺不
T34n1721_p0523b13║知所謂無明故。癡愛是生死本也。不覺舍
T34n1721_p0523b14║之垂崩謂不覺無常也。不覺火起謂不覺眾
T34n1721_p0523b15║苦也。一往初不悟稱不覺。始終不悟稱不
T34n1721_p0523b16║知。背失宿善為不驚。將殞慧命為不怖。又初
T34n1721_p0523b17║不畏無常苦為不驚。始終不畏稱不怖也。
T34n1721_p0523b18║火來逼身苦痛切己者。上為未受苦眾生作
T34n1721_p0523b19║譬。今為受苦眾生設譬。老病死苦燒身為逼
T34n1721_p0523b20║身。貪瞋癡燒心為切己。又遭外苦為逼身。受
T34n1721_p0523b21║內苦為切己。外苦者謂寒熱打罵。內苦者謂
T34n1721_p0523b22║四大不調百一病惱也。心不厭患無求出意
T34n1721_p0523b23║者。總序二種眾生無有厭生死苦求欲出三
T34n1721_p0523b24║界也。是長者作是思惟下第三救子不得譬。
T34n1721_p0523b25║譬上一乘化眾生不得也。初總譬歎佛有
T34n1721_p0523b26║樂無苦。次見火譬序眾生有苦無樂。今第三
T34n1721_p0523b27║欲拔眾生之苦同佛無苦與眾生之樂同佛有
T34n1721_p0523b28║樂。但聖人雖能授物不能受故有此譬來
T34n1721_p0523b29║也。又為釋疑故來。一乘既是真實。佛初出世
T34n1721_p0523c01║何不即說。是故釋云。佛初成道即欲為說。但
T34n1721_p0523c02║聖雖能授物不堪受。故咎在眾生過非佛也。
T34n1721_p0523c03║據身而言。上見火譬在法身地見眾生有苦
T34n1721_p0523c04║無樂。今以本垂跡欲拔苦與樂也。據悲心悲
T34n1721_p0523c05║事明者。上見火譬明大悲內充。今明旋還赴
T34n1721_p0523c06║救即悲事也。凡夫二乘雖有悲心而無悲事
T34n1721_p0523c07║故名少悲。今有悲心兼有悲事故名大悲也。
T34n1721_p0523c08║以小悲故名假相悲。以大悲故名真實悲。上
T34n1721_p0523c09║方便品有三。初明佛慧甚深眾生根鈍故不
T34n1721_p0523c10║說法。二梵王勸請。三明假使欲說則有損無
T34n1721_p0523c11║益故違請息化。今轉勢說法開為二章。第一
T34n1721_p0523c12║作大乘勸門化眾生不得譬。第二作大乘
T34n1721_p0523c13║誡門化眾生不得譬。勸門者謂歎法身功
T34n1721_p0523c14║德也。誡門者謂說生死過患也。又勸門即是
T34n1721_p0523c15║大慈與樂也。誡門謂大悲拔苦也。所以唯明
T34n1721_p0523c16║二門者。佛則有樂無苦。眾生則無樂有苦。
T34n1721_p0523c17║此既總攝聖凡故但明斯二也。就勸門內有
T34n1721_p0523c18║二思惟開為兩別。第一思惟明佛能授大乘。
T34n1721_p0523c19║第二思惟明物不能受。此與方便品二思惟
T34n1721_p0523c20║異者。方便品初思惟不可以妙慧授與鈍根。
T34n1721_p0523c21║第二思惟假使強授有損無益。以轉勢不同
T34n1721_p0523c22║故法譬為異。經師不應謂後譬必同前法也。
T34n1721_p0523c23║是長者作是思惟者總標思惟也。我身手有
T34n1721_p0523c24║力者出所思惟事也。極智之體名為法身。即
T34n1721_p0523c25║智之用稱之為手。能濟惑反本名為有力。
T34n1721_p0524a01║問。何故身手有力。　答。欲明佛初成道則能
T34n1721_p0524a02║說一乘也。當以衣裓若以机案從舍出之者。
T34n1721_p0524a03║長者思惟身手有力故能用衣裓及以机案從
T34n1721_p0524a04║舍出子。如其無力則不能爾也。譬如來內有
T34n1721_p0524a05║法身智手外能現通說法從三界舍引出
T34n1721_p0524a06║眾生。此即譬三輪也。作是思惟身手有力謂
T34n1721_p0524a07║他心輪也。當以衣裓謂神通輪也。若以机案
T34n1721_p0524a08║謂說法輪也。故下合喻云當以神力及智慧
T34n1721_p0524a09║力。即其事也。　問。何故前用神通後明說法。　答
T34n1721_p0524a10║三世諸佛化物之宜要前現通然後說法。是
T34n1721_p0524a11║故此經序品之內明三輪前後。初入無量義
T34n1721_p0524a12║定即他心輪。如身手有力雨華動地放光現
T34n1721_p0524a13║土即神通輪謂衣裓也。從三昧起乃至一經
T34n1721_p0524a14║竟即說法輪謂机案也。明乘權乘實是所乘
T34n1721_p0524a15║之法。譬如机也。辨身權身實是能乘之人。
T34n1721_p0524a16║喻之案也。又二段經文各有衣裓机案。初章
T34n1721_p0524a17║經現通為衣裓。一乘因如机。一乘果如案。後
T34n1721_p0524a18║章經亦有衣裓机案。多寶涌出二品是現通
T34n1721_p0524a19║謂衣裓。說長壽之因如机。說長壽之果如案
T34n1721_p0524a20║也。又以二事配經兩段者。初明乘權乘實譬
T34n1721_p0524a21║如机案。即說法輪。後辨身權身實短長適化。
T34n1721_p0524a22║謂神通輪。譬如衣裓。衣裓者衣衿也。救子之
T34n1721_p0524a23║苦出父衿裓故前以衣衿為喻也。机案者父
T34n1721_p0524a24║足所履為机。父身之所憑為案也。復更思惟
T34n1721_p0524a25║下。第二前思惟明聖能授。此思惟辨物不能
T34n1721_p0524a26║受。又開三別。一思惟理妙。二思惟鈍根。三思
T34n1721_p0524a27║惟不可以妙理授與鈍根。初思惟理妙者。外
T34n1721_p0524a28║譬長者思惟門有三事一明唯有一門。二者
T34n1721_p0524a29║明門復窮狹。三思惟門之極少。內合唯有一
T34n1721_p0524b01║門者唯一至理也。至理無二故稱為一。極妙
T34n1721_p0524b02║虛通目之為門。不容凡夫愛見故稱為
T34n1721_p0524b03║狹。不受二乘斷常目之為小。又不容凡夫二
T34n1721_p0524b04║乘斷常故稱為狹。亦不受有所得大乘菩薩
T34n1721_p0524b05║目為小也。此約人以釋狹小義也。又至理不
T34n1721_p0524b06║容言語則言語道斷稱之為狹。不容心行則
T34n1721_p0524b07║心行處滅目之為小。又橫絕百非故稱為狹。
T34n1721_p0524b08║堅超四句目之為小也。諸子幼稚未有所
T34n1721_p0524b09║識戀著戲處下第二思惟子有三義。一者幼
T34n1721_p0524b10║稚。二未有所識。三戀著戲處。對上門亦有三
T34n1721_p0524b11║義也。善根微弱為幼稚。未能識法身功德生
T34n1721_p0524b12║死過患名未有所識。纏綿五欲名戀著戲處。
T34n1721_p0524b13║合此三句為二。初句明有善。後二句明有
T34n1721_p0524b14║惡。善有二義。初發心為幼。觀解微弱稱稚
T34n1721_p0524b15║也。惡有二義者。未有所識名之為癡。戀著戲
T34n1721_p0524b16║處名之為愛。謂具癡愛也。或當墮落為火
T34n1721_p0524b17║所燒者第三思惟明不得化也。門具三義子
T34n1721_p0524b18║亦具三義。若裹之以衣裓擎之以机案。非唯
T34n1721_p0524b19║不得子出。翻更令子墮落為火所燒。內合亦
T34n1721_p0524b20║爾。至理微妙眾生鈍根。若以妙理授於鈍根
T34n1721_p0524b21║則不能悟解。非但不出生死。反生誹謗也。
T34n1721_p0524b22║問。佛知鈍根定謗大法。何故稱或當墮落耶。
T34n1721_p0524b23║答。據初成道時大機未熟。是故起謗。至靈山
T34n1721_p0524b24║之會改於小執則能信受。以根性不定故稱
T34n1721_p0524b25║或也。　問。今文辨唯有一門而復狹小。與前文
T34n1721_p0524b26║唯有一門有何異耶。　答。有人言。初總以大
T34n1721_p0524b27║小教為一門。後但以大乘教為一門。有人
T34n1721_p0524b28║言。今文辨一門亦具大小教。唯有一門與上
T34n1721_p0524b29║義同。而復狹小別明大乘門也。如直是一門
T34n1721_p0524c01║已難得出。況復狹小耶。直是佛法已難信解。
T34n1721_p0524c02║況復大乘豈易了耶。今謂此二釋並成難解。
T34n1721_p0524c03║衣裓机案既已譬教。云何復以一門喻教。復
T34n1721_p0524c04║何得以衣裓机案之教從佛教門而出子耶。
T34n1721_p0524c05║今明如前釋之。此中用理為門。以衣裓机案
T34n1721_p0524c06║為教也。門既狹小不可以衣裓机案從門出
T34n1721_p0524c07║子。理既微妙不可現通說法令物悟理也。　問。
T34n1721_p0524c08║長者身手有力。何故不提子出耶。　答。身手譬
T34n1721_p0524c09║內智照機。衣裓机案譬現通說法外用。但得
T34n1721_p0524c10║以外用化物。不得用內智化物也。我當為說
T34n1721_p0524c11║怖畏之事下第二明誡門說大乘化物不得
T34n1721_p0524c12║也。就譬而言。以衣裓机案出子不得。今直
T34n1721_p0524c13║說怖畏之事令子速出。前說法身功德既不
T34n1721_p0524c14║信受。今說生死過患令出三界也。　問。誡勸
T34n1721_p0524c15║二門何故前勸後誡也。　答。勸門為本。誡門為
T34n1721_p0524c16║末。諸佛出世本為開佛知見。但眾生不解故
T34n1721_p0524c17║後方辨生死過患也。又佛慧難解生死過患
T34n1721_p0524c18║易知。故前說所難。後陳所易。此句總標欲說
T34n1721_p0524c19║怖畏之事也。此舍已燒宜時疾出者正明怖
T34n1721_p0524c20║畏之事也。以有陰身。則以為老病死火
T34n1721_p0524c21║燒身。三毒火燒心也。故言此舍以為大火所
T34n1721_p0524c22║燒也。無令為火之所燒害者。上雖明二火已
T34n1721_p0524c23║燒。但燒而未害。今恐為二火所害故誡之。若
T34n1721_p0524c24║恣此二火則燒滅善根害法身斷慧命也。如
T34n1721_p0524c25║所思惟具告諸子者。前句辨內心思惟。此明
T34n1721_p0525a01║假設為說怖畏也。父雖怜愍善言誘喻者。此
T34n1721_p0525a02║明無機不受誡門說也。怜其無樂愍其有苦。
T34n1721_p0525a03║誘之以法譬之以事。怜愍據內心。善言誘
T34n1721_p0525a04║喻約外言說法也。而諸子等樂著嬉戲者。明
T34n1721_p0525a05║諸子樂著生死五欲樂也。不肯信受者。不信
T34n1721_p0525a06║生死是無常苦也瑞應經云。設當為說万
T34n1721_p0525a07║物無常天下皆苦。正言似反。誰肯信者。勞苦
T34n1721_p0525a08║我爾。不如早取泥洹也。不驚不畏者。初不畏
T34n1721_p0525a09║生死為不驚。終不怖故為不畏也。亦復不
T34n1721_p0525a10║知何者是火者。不識老病死為燒身火三毒
T34n1721_p0525a11║為燒心火也。何者是舍云何為失者。不知三
T34n1721_p0525a12║界為通舍五陰為別舍。不知由妄想之失故
T34n1721_p0525a13║起身心二火即妄想是二火之根。但東西走
T34n1721_p0525a14║戲者。舊云南北為縱。東西是橫。明諸子橫
T34n1721_p0525a15║理用心也。今謂夫立宅則東西無門。但開
T34n1721_p0525a16║門向南。以東西無門則背理走戲故無出
T34n1721_p0525a17║義。若背北向南則背惑向理便有出義。故
T34n1721_p0525a18║不云南北走戲也。又若南北走者。父在門外
T34n1721_p0525a19║子便有從父之理。父便有化子之義。非謂無
T34n1721_p0525a20║機也。遊心愛見故稱為走。無所剋獲名為
T34n1721_p0525a21║戲也。視父而已者。初雖不信但會有向理之
T34n1721_p0525a22║分故云視父。未能行修故稱而已。爾時
T34n1721_p0525a23║長者下第四三車救子得譬。所以有此譬來
T34n1721_p0525a24║者。既一乘化之不從。無容捨而不救。故於
T34n1721_p0525a25║一佛乘分別說三。則從實起權亦是隱實顯
T34n1721_p0525a26║權。又上即是衣裓机案以有物出子不得。今
T34n1721_p0525a27║虛指門外以無物出子得也。然如來所得法
T34n1721_p0525a28║無虛無實。以無虛無實故能說虛實並實。不
T34n1721_p0525a29║得云無實無虛故虛實並虛也。有物者道理
T34n1721_p0525b01║唯有一乘也。無物者道理無二乘也。又衣裓
T34n1721_p0525b02║机案以父物救子不得。謂一乘是如來所行。
T34n1721_p0525b03║涅槃經云。復有一行。是如來行。所謂大乘
T34n1721_p0525b04║大涅槃。今明三車是子物。救子得。三車是
T34n1721_p0525b05║眾生所乘故名子物。釋論及攝大乘論云。佛
T34n1721_p0525b06║乘是自乘。二乘是他乘。即此經云佛自住大
T34n1721_p0525b07║乘。故知二乘是子所住也。若就身而言者。
T34n1721_p0525b08║見火譬謂法身也。救子不得譬謂舍那報
T34n1721_p0525b09║身也。三車引子譬即釋迦化身也。此譬上三
T34n1721_p0525b10║乘化眾生得也。上文有三。一念欲起三乘之
T34n1721_p0525b11║化。二說三乘教。三明得益。今轉勢說法開
T34n1721_p0525b12║文有四。一知子宿好譬。二為說三車譬。三
T34n1721_p0525b13║諸子信受出宅譬。四見子免難歡喜譬。初文
T34n1721_p0525b14║又有三。一明不出為損。二欲設出方。三知子
T34n1721_p0525b15║宿好。此舍已為大火所燒者。三界之舍正
T34n1721_p0525b16║為身心二火所燒。我及諸子若不時出必為
T34n1721_p0525b17║所焚者。上直明燒。今明為火所害。即不出
T34n1721_p0525b18║為損也。　問。子不出。可為火害。父前已出。云
T34n1721_p0525b19║何被燒耶。　答。有人言。如來若不以三乘化
T34n1721_p0525b20║之令出宅者。眾生善根不生無紹佛種。如子
T34n1721_p0525b21║被燒。如來化工於是亦絕。若父被火害。有人
T34n1721_p0525b22║言。眾生病故菩薩亦病。眾生燒故如來亦
T34n1721_p0525b23║燒。今謂此經始末正歎父已免燒。子未離
T34n1721_p0525b24║火。與淨名經來意為異。故此二釋未可全
T34n1721_p0525b25║依。今文意在明子而言父者。此據因時為論
T34n1721_p0525b26║耳。我昔亦在宅中。若不時出則為火害。以時
T34n1721_p0525b27║出故免火宅也。子亦應爾。時出則免。
T34n1721_p0525b28║不時出則不免。時者。如來本在三界。但
T34n1721_p0525b29║以機發應出之日應時即出故得免火。眾生
T34n1721_p0525c01║機發之時而不出還復受苦也。我今當設方
T34n1721_p0525c02║便下第二欲設出方。即是知病識藥。無三說
T34n1721_p0525c03║三故名方便也。父知諸子先心各有所好下
T34n1721_p0525c04║第三正知子宿好。先心者過去各有行願也。
T34n1721_p0525c05║所好者現在欲樂也。種種珍玩琦異之物
T34n1721_p0525c06║情必樂著者。三乘於惑者為珍玩。望一乘為
T34n1721_p0525c07║琦異。又三乘是出世之法。異於世法故
T34n1721_p0525c08║名琦異也。而告之言下第二正為說三車譬。
T34n1721_p0525c09║文有四句。一稱歎三車。二示車處。三勸
T34n1721_p0525c10║令速出。四保與不虛。此並譬趣鹿苑說三乘
T34n1721_p0525c11║教也。汝等所可玩好希有難得者。三乘聖果
T34n1721_p0525c12║並是出世間法。世間所無故稱希有難得也。
T34n1721_p0525c13║汝若不取後必憂悔者。聖雖為說恐物不能
T34n1721_p0525c14║信行。故發後悔之言也。機發值佛而不修道
T34n1721_p0525c15║取聖果者後必憂悔也。如此種種下第二示
T34n1721_p0525c16║車處。種種者注經云。種種在三乘之前。即人
T34n1721_p0525c17║天乘也。有人言。就一一車中復有三明六通
T34n1721_p0525c18║十智八解。故言種種。羊車鹿車牛車者。菩
T34n1721_p0525c19║薩化世。聲聞從師。並居人間之類故。如牛
T34n1721_p0525c20║羊。緣覺進不化世退不從師。喻之如鹿。以
T34n1721_p0525c21║表山林之流。又釋羊之為獸其性遲鈍。譬
T34n1721_p0525c22║於聲聞。鹿性捷疾譬於緣覺。牛力強壯引重
T34n1721_p0525c23║之遠。譬於菩薩。又解羊形小譬小乘。鹿形
T34n1721_p0526a01║處中譬中乘。牛形大譬菩薩乘也。　問。為約
T34n1721_p0526a02║三智明三車優劣。為約三斷耶。　答。有人言。具
T34n1721_p0526a03║約智斷優劣。聲聞但斷正使。緣覺斷小習。菩
T34n1721_p0526a04║薩結習俱傾。今謂中乘斷習經論無文。但取
T34n1721_p0526a05║智有優劣譬三車不同耳。今在門外者。門者
T34n1721_p0526a06║宅也。立此三車同止生死外。所以然者。三
T34n1721_p0526a07║果雖異惑盡義同。故同在門外。又三乘人
T34n1721_p0526a08║所得法謂數滅無為及盡無生二智。注經云。
T34n1721_p0526a09║六法為聖果體。謂無漏五陰及數滅無為。並
T34n1721_p0526a10║在生死外也。然羅漢報身實在界內。以人從
T34n1721_p0526a11║法。亦得名羅漢為出界外。以法從人。人在
T34n1721_p0526a12║界內亦得云羅漢在三界內也。若身法各分
T34n1721_p0526a13║則內外兩屬。初果所得無漏則非三界所
T34n1721_p0526a14║繫法例此可知也。可以遊戲者明用車意也。
T34n1721_p0526a15║疑者云。若是因乘可有運出三界用。今已出
T34n1721_p0526a16║三界。何用乘為是。故釋云可以遊戲。遊戲
T34n1721_p0526a17║者適悅也。生死往來馳騁五道踐涉艱辛。
T34n1721_p0526a18║聖果望之故言遊戲也。汝等於此下第三勸
T34n1721_p0526a19║速出。令三乘人懃精進速斷煩惱得出三
T34n1721_p0526a20║界。實是出去而言出來者。以內望外為去。
T34n1721_p0526a21║以外觀內為來也。隨汝所欲下第四明保與
T34n1721_p0526a22║不虛。爾時諸子下第三諸子受化譬。即譬
T34n1721_p0526a23║上便有阿羅漢法僧差別名。三乘人得益也。
T34n1721_p0526a24║適其願故者。既知機而說教。必稱機故云適
T34n1721_p0526a25║其願也。心各勇銳者。前明教稱機。今明機
T34n1721_p0526a26║信教。既起信心即欲修行義言勇銳也。勇者
T34n1721_p0526a27║募進也。銳者利也。互相推排者。前既有信
T34n1721_p0526a28║心。今明慇懃精進也。競共馳走者。上既明精
T34n1721_p0526a29║進。此正明觀四諦理也。觀苦斷集如競共
T34n1721_p0526b01║馳走。證滅修道譬諍出火宅。有人言。心各
T34n1721_p0526b02║勇銳此明外凡夫位。即七方便中前三方便
T34n1721_p0526b03║聞思慧位也。互相推排謂內凡夫位。即四
T34n1721_p0526b04║善根即修慧位也。競共馳走三果學人位也。
T34n1721_p0526b05║諍出火宅無學位也。故凡有內外聖有學無
T34n1721_p0526b06║學也。是時長者下第四父見子免難歡喜
T34n1721_p0526b07║譬也。安穩得出者。見諸子修行之時無有退
T34n1721_p0526b08║轉得出三界分段生死。皆於四衢道中者。增
T34n1721_p0526b09║一阿含云。四諦譬四衢。斷四諦下惑盡通
T34n1721_p0526b10║達四諦。如路之四達為衢。露地者。既斷四諦
T34n1721_p0526b11║下正使盡亦無蓋纏故稱露地也。而坐者。
T34n1721_p0526b12║因中修行如馳走。得果究竟為安坐。又馳騁
T34n1721_p0526b13║生死稱行。今得聖果為坐也。無復障礙者。三
T34n1721_p0526b14║障斯亡無復累之能礙故云無障礙也。又
T34n1721_p0526b15║於四衢露地而坐。欲顯三界外無三車可登
T34n1721_p0526b16║故也。又向在三界舍。今已出舍名為露地。
T34n1721_p0526b17║下偈中空地亦爾。其心泰然歡喜踊躍者。
T34n1721_p0526b18║上明見子免難。今辨父心歡喜。以初見在
T34n1721_p0526b19║火宅故憂。今見出火宅故喜。如眾生病故菩
T34n1721_p0526b20║薩病眾生病𡀍菩薩病𡀍也。
T34n1721_p0526b21║問。方便品云今我喜無畏。與此文明喜何異
T34n1721_p0526b22║耶。　答。方便品明說小不稱佛意故憂見大機
T34n1721_p0526b23║發稱佛意故喜。此文明見在火宅故憂見出
T34n1721_p0526b24║火宅得小果故喜也。
T34n1721_p0526b25║法華義疏卷第五
T34n1721_p0526b26║　永仁甲午蕤賓下旬印板訖功孝行作福沙
T34n1721_p0526b27║　彌道尊希受爪上人命𠝶得髻中明珠豈誰
T34n1721_p0526b28║　不尊重恭敬哉而義疏刻錭蓋檀越合力四
T34n1721_p0526b29║　恩法界平等施迴矣。
T34n1721_p0526c01║　　　　　都幹緣沙門　　　素慶謹誌
