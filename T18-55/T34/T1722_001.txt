T34n1722_p0633b06║
T34n1722_p0633b07║
T34n1722_p0633b08║　　No. 1722 [cf. No. 262]
T34n1722_p0633b09║法華遊意
T34n1722_p0633b10║
T34n1722_p0633b11║　　　　胡吉藏造
T34n1722_p0633b12║　　開題序
T34n1722_p0633b13║蓋聞無上調御一切種智內鏡三明外流七
T34n1722_p0633b14║辨。蓄莫限之質適無方之化。並皆會道無匪
T34n1722_p0633b15║稱機。至如妙法蓮華經者。斯乃窮理盡性之
T34n1722_p0633b16║格言。究竟無餘之極說。理致淵遠統群典之
T34n1722_p0633b17║要。文旨婉麗窮巧妙之談。三聖之所揄揚。四
T34n1722_p0633b18║依之所頂戴。昔仙人園內未曜此摩尼。今靈
T34n1722_p0633b19║鷲山中方灑茲甘露。良以小志前開故早馳
T34n1722_p0633b20║羊鹿。大心後發方駕此白牛。斯實薩埵之
T34n1722_p0633b21║明訓道場之玄軌也。此經文雖有七軸義有
T34n1722_p0633b22║二章。一開方便門二顯真實義。開方便門者
T34n1722_p0633b23║開兩種方便。顯真實義者顯二種真實。假三
T34n1722_p0633b24║車於門外為引耽戲之童。設化城於道中以
T34n1722_p0633b25║接疲怠之眾。謂乘方便也。皆是吾子等賜大
T34n1722_p0633b26║車。既知止息同到寶所。謂乘真實也。燃燈
T34n1722_p0633b27║授記伽耶成道王宮誕生雙林唱滅。謂身方
T34n1722_p0633b28║便也。逸多不見其始。窮學莫惻其終。六趣
T34n1722_p0633b29║無以攝其生。力負無以化其體。謂身真實也。
T34n1722_p0633c01║兩門既為方便。所以言麤。二種並云真實。故
T34n1722_p0633c02║目之為妙。夫借一以破三。三除而一捨。假修
T34n1722_p0633c03║以斥短。短息而脩忘。然則言窮慮絕。何實何
T34n1722_p0633c04║權。本性寂然。孰開孰覆。故理超言外強稱為
T34n1722_p0633c05║妙。為物作軌則目之為法。道玄像表假喻蓮
T34n1722_p0633c06║花。所言經者。妙顯無言寂滅古今莫改。體
T34n1722_p0633c07║可揩摸。故云經也。
T34n1722_p0633c08║法華玄十門分別。
T34n1722_p0633c09║一來意門　二宗旨門　三釋名題門
T34n1722_p0633c10║　四辨教意門　五顯密門　六三一門
T34n1722_p0633c11║　七功用門　八弘經門　九部黨門
T34n1722_p0633c12║　十緣起門
T34n1722_p0633c13║第一來意門者。　問。佛何因緣故說是妙法
T34n1722_p0633c14║花經耶。諸佛不以無事及少因緣而自發言。
T34n1722_p0633c15║今有何等大因緣故說是經耶。　答。妙法蓮花
T34n1722_p0633c16║其義無量。所謂因緣亦復非一。今略序綱
T34n1722_p0633c17║要開十門一者欲為諸菩薩說諸菩薩行
T34n1722_p0633c18║故說是經。　問。始自華嚴之會終竟法花前集
T34n1722_p0633c19║四十餘年。諸大乘經已說菩薩行。今何因緣
T34n1722_p0633c20║復更說是經耶。　答。有二種菩薩。一直往菩薩
T34n1722_p0633c21║二迴小入大菩薩。自昔以來為直往菩薩說
T34n1722_p0633c22║菩薩行。今欲為迴小入大菩薩說菩薩行故
T34n1722_p0633c23║說是經。　問。何以知始自華嚴之會終竟法花
T34n1722_p0633c24║之前為直往菩薩。今為迴小入大菩薩耶。
T34n1722_p0633c25║答。踊出品云。是諸眾生始見我身聞我所說。
T34n1722_p0633c26║即便信受入於佛慧。除前修習學小乘者。
T34n1722_p0633c27║如是等人我今亦令得聞是經入於佛慧。既
T34n1722_p0633c28║稱始見我身者。即是寂滅道場見盧舍那
T34n1722_p0633c29║佛。聞我所說謂花嚴之教。故知自昔已來為
T34n1722_p0634a01║直往之人說菩薩行。除前脩習學小乘者。則
T34n1722_p0634a02║知爾前未為二乘說菩薩行。如是等人我今
T34n1722_p0634a03║亦令得聞是經入於佛智慧。則知今為迴小
T34n1722_p0634a04║入大之人說菩薩行也。　問。經文何故但據二
T34n1722_p0634a05║人。　答。初舉為於大始。後標教於小終。一化中
T34n1722_p0634a06║間則可知也。　問。何故前為直往菩薩。後為迴
T34n1722_p0634a07║小入大之人。　答。直往之人久行佛道福德利
T34n1722_p0634a08║根。是故前為。迴小入大之人不行佛道薄福
T34n1722_p0634a09║鈍根。是故後為。故方便品云。有佛子心淨柔
T34n1722_p0634a10║軟亦利根無量。諸佛所而行深妙道。為此諸
T34n1722_p0634a11║佛子說是大乘經。鈍根樂小乘法貪著於生
T34n1722_p0634a12║死。於諸無量佛不行深妙道。眾苦所惱亂。為
T34n1722_p0634a13║是說涅槃。乃至今正是其時。決定說大乘。故
T34n1722_p0634a14║知菩薩利根先聞大道。聲聞淺劣後入佛慧。
T34n1722_p0634a15║明既其證也。　二者欲受梵王請故說是經。
T34n1722_p0634a16║問。云昔波若等教已明受梵王請故說之。與
T34n1722_p0634a17║今何異。　答。請有二時酬亦兩種。請二時者。初
T34n1722_p0634a18║請說一乘根本法輪。後請說三乘枝末之教。
T34n1722_p0634a19║酬亦二時者。自昔已來受請說三乘之教。今
T34n1722_p0634a20║方得酬其請說一乘根本法輪。是故今明受
T34n1722_p0634a21║請與昔為異。具如方便品及智度論初卷說
T34n1722_p0634a22║也。　三者欲明十方三世諸佛權實二智互
T34n1722_p0634a23║相資成故說此經。然諸佛之心未曾權之與
T34n1722_p0634a24║實。豈是一之與三。故內外並冥緣觀俱寂。但
T34n1722_p0634a25║於無名相中假名相說。欲出處眾生故。強稱
T34n1722_p0634a26║權實則於互有相資成故。非實無以辨權。非
T34n1722_p0634a27║權無以辨實。實有起權之功。權有資實之用。
T34n1722_p0634a28║是以文云於一佛乘分別說三。謂從實起權
T34n1722_p0634a29║我設是方便令得入佛慧則以權通實。但稟
T34n1722_p0634b01║教之徒或執權喪實或執實喪權執權喪實
T34n1722_p0634b02║者。自昔已來執三乘教人不能悟入一實者
T34n1722_p0634b03║也。執實喪權者。謂稟法花一乘菩薩既聞道
T34n1722_p0634b04║理唯一無有三乘。遂守其理一失於三用。如
T34n1722_p0634b05║法花論釋藥草喻品。為破菩薩病故來。雖一
T34n1722_p0634b06║地所生一雨所潤而諸草木各有差別。此明
T34n1722_p0634b07║理雖是一隨緣有三。豈可守一而失三用耶。
T34n1722_p0634b08║然昔稟三乘教人既喪於實亦復失權執一乘
T34n1722_p0634b09║教人既其失權亦復喪實故。此二人皆失如
T34n1722_p0634b10║來權實二智。並住顛倒虛妄斷常。欲破今昔
T34n1722_p0634b11║互失之緣。令識如來權實二智互相資成。既
T34n1722_p0634b12║識二智便入佛慧同歸一道故說此經也。
T34n1722_p0634b13║四者欲說三淨法門故說此經。然眾生本性
T34n1722_p0634b14║寂滅未曾垢淨。雖非垢淨於眾生顛倒是故
T34n1722_p0634b15║成垢。但此垢重眾生不可頓拔故。諸佛菩薩
T34n1722_p0634b16║漸漸出之。所以開三淨之教。一者以五戒十
T34n1722_p0634b17║善淨於三塗。次說二乘以淨三界。後明一
T34n1722_p0634b18║道以淨二乘。以三塗為重苦。三界為中苦。
T34n1722_p0634b19║變易為下苦故。說三門以淨其三垢。三垢既
T34n1722_p0634b20║滅則三淨亦忘故說此經也。然說三淨為止
T34n1722_p0634b21║三垢。垢若不留淨亦便息。了悟諸法本性
T34n1722_p0634b22║寂然未曾垢淨。乃入於佛慧直至道場也。
T34n1722_p0634b23║五者欲說三攝法門故說此經也。總談
T34n1722_p0634b24║群聖垂教凡有三門。一攝邪歸正門。二攝異
T34n1722_p0634b25║歸同門。三攝因歸果門。攝邪歸正門者。釋迦
T34n1722_p0634b26║未出之前凡有二邪。一在家起愛眾生。二出
T34n1722_p0634b27║家諸見外道。此二並乖正道故稱為邪。故方
T34n1722_p0634b28║便品云。以諸欲因緣備受諸苦毒。即起愛之
T34n1722_p0634b29║流也。入邪見稠林若有若無等。謂諸外道
T34n1722_p0634c01║也。乃至譬喻品云。起愛譬彼毒虫。諸見喻同
T34n1722_p0634c02║惡鬼。如來出世攝彼二邪歸五乘之正。此二
T34n1722_p0634c03║人中有無聞非法者。以人天善根而成就之。
T34n1722_p0634c04║有三乘根性者。以三乘法而攝取之。故攝彼
T34n1722_p0634c05║二邪歸五乘正也。二攝異歸同門者。若稟教
T34n1722_p0634c06║之徒聞昔三乘而頓悟一道者。不須復更說
T34n1722_p0634c07║法花之教。但鈍根之流雖捨二邪更對執五
T34n1722_p0634c08║異。今欲攝茲五異同歸一乘。謂攝異歸同門
T34n1722_p0634c09║也。三攝因歸果門者。攝前五異同歸一乘但
T34n1722_p0634c10║是因行。今為欲令修因證果故說如來真應
T34n1722_p0634c11║兩身。謂攝因歸果門。法花之前但有初門。
T34n1722_p0634c12║斯經既融會一化則具足三門。然明此三門
T34n1722_p0634c13║意。欲為通寂滅無言之道令玄悟之賓體斯
T34n1722_p0634c14║妙極未曾邪正乃至豈是因果耶。故此三門
T34n1722_p0634c15║無教不收無理不攝。如空之含萬像。若海
T34n1722_p0634c16║之納百川。　六者欲說三種法輪故說此經。言
T34n1722_p0634c17║三種者。一者根本法輪二者枝末之教三者
T34n1722_p0634c18║攝末歸本。根本法輪者。謂佛初成道花嚴
T34n1722_p0634c19║之會純為菩薩開一因一果法門。謂根本之
T34n1722_p0634c20║教也。但薄福鈍根之流不堪於聞一因一果
T34n1722_p0634c21║故。於一佛乘分別說三。謂枝末之教也。四
T34n1722_p0634c22║十餘年說三乘之教陶練其心。至今法花始
T34n1722_p0634c23║得會彼三乘歸於一道。即攝末歸本教也。　問。
T34n1722_p0634c24║此經何處有三輪文耶。　答。信解品云。長者居
T34n1722_p0634c25║師子坐眷屬圍遶羅列寶物。即指花嚴根本
T34n1722_p0634c26║教也。喚子不得故密遣二人脫珍御服著弊
T34n1722_p0634c27║垢衣。謂隱一說三謂枝末教也。如富長者知
T34n1722_p0634c28║子志劣柔伏其心乃教大智。謂攝末歸本教。
T34n1722_p0634c29║又譬喻品云。如彼長者雖復身手有力而
T34n1722_p0635a01║不能用之。但以慇懃方便勉濟諸子火宅之
T34n1722_p0635a02║難。然後各與珍寶大車。初句謂隱根本。次句
T34n1722_p0635a03║謂起枝末。後句謂攝末歸本。即三輪分明之
T34n1722_p0635a04║證也。　問。初明根本後明攝末歸本此二何異。
T34n1722_p0635a05║答。昔南土北方皆言。花嚴是究竟之教法花是
T34n1722_p0635a06║未了之說。今謂不然。此經明初一乘救子不
T34n1722_p0635a07║得。後辨一乘救子方得。得與未得義乃有
T34n1722_p0635a08║殊。初後一乘更無有異。若後說一乘救子方
T34n1722_p0635a09║得遂是不了義教者。初說一乘救子不得亦
T34n1722_p0635a10║是不了義教。若初救子不得遂是不了教者。
T34n1722_p0635a11║則諸佛出世便欲以不了義法用化群生。便
T34n1722_p0635a12║乖諸佛本意傷父子恩情也。今明法花與花
T34n1722_p0635a13║嚴有同有異。所言同者。明一道清淨平等大
T34n1722_p0635a14║慧故。踊出品云。是諸眾生始見我身聞我所
T34n1722_p0635a15║說。即便信受入於佛慧除前修習學小乘者。
T34n1722_p0635a16║如是等人我今亦令得聞是經入於佛慧。佛
T34n1722_p0635a17║慧即是平等大慧。故知花嚴與法花同名平
T34n1722_p0635a18║等大慧。諸佛知見無有異也。所言異者略明
T34n1722_p0635a19║五種。一化主異。花嚴化主多名盧遮那法
T34n1722_p0635a20║花化主稱為釋迦。又花嚴一佛所說。法花則
T34n1722_p0635a21║普集分身諸佛說花嚴則菩薩說。法花
T34n1722_p0635a22║則佛自說。二者徒眾有異。花嚴為直往菩薩
T34n1722_p0635a23║說。法花為迴小入大人說。花嚴純為菩薩說。
T34n1722_p0635a24║法花雜為五乘人說。花嚴頓為菩薩說。法花
T34n1722_p0635a25║漸漸為菩薩說。三時節異。花嚴始說一乘。
T34n1722_p0635a26║法花終明究竟。四教門異。直說一乘平等大
T34n1722_p0635a27║道無所破斥名為花嚴教。此經破三乘執固
T34n1722_p0635a28║然後始得歸於一極也。五約處異。花嚴七
T34n1722_p0635a29║處八會說。此經一處一會說。　問。法華亦有多
T34n1722_p0635b01║處多會以不。　答。同在靈鷲山故唯有一處。而
T34n1722_p0635b02║約前後凡有淨穢三時。初分之經在穢土中
T34n1722_p0635b03║說。見塔品已去竟於屬累第二分經在淨土
T34n1722_p0635b04║中說神力一品十方通為一土中合在淨穢
T34n1722_p0635b05║中說。始自藥王終訖普賢勸發品還在穢土
T34n1722_p0635b06║中說。問三種法輪法花具幾種。答一往則花
T34n1722_p0635b07║嚴為根本法輪。自花嚴之後法花之前為枝
T34n1722_p0635b08║末之教。此經則屬攝末歸本。然法花結束一
T34n1722_p0635b09║化該羅頓漸則具足三輪。然此三輪皆是無
T34n1722_p0635b10║名相中為眾生故假名相說。然寂滅之道未
T34n1722_p0635b11║曾有三亦無不三。無所依止也。　七者欲
T34n1722_p0635b12║釋聲聞菩薩二種疑故演說此經。聲聞二種
T34n1722_p0635b13║疑。一者舊疑。如身子云。我等同入法性。云何
T34n1722_p0635b14║如來以小乘法而見濟度。又云。欲以問世尊
T34n1722_p0635b15║為失為不失四十餘年常懷此疑。謂舊疑也。
T34n1722_p0635b16║如云初聞佛所說心中大驚疑。則是新疑也。
T34n1722_p0635b17║菩薩舊疑者。昔稟三乘之教既執道理有三。
T34n1722_p0635b18║或疑退墮二乘地。或疑進成佛道。今疑者。疑
T34n1722_p0635b19║佛所說今昔相違。昔說有三今不應明一。今
T34n1722_p0635b20║辨有一昔不應說三。大小二人聞說此經兩
T34n1722_p0635b21║疑皆息。故方便品云。菩薩聞是法疑網皆已
T34n1722_p0635b22║除。千二百羅漢悉亦當作佛。　問。聲聞新舊二
T34n1722_p0635b23║疑所有文證。菩薩新舊疑出何文耶。　答。身子
T34n1722_p0635b24║三請中云。求佛諸菩薩大數有八萬。欲聞具
T34n1722_p0635b25║足道。當知菩薩亦有疑也。　問。八萬大士皆法
T34n1722_p0635b26║身菩薩。何容有此疑也。　答。身子權行接引
T34n1722_p0635b27║實人。法身菩薩府同新學。故無過也。　問。菩
T34n1722_p0635b28║薩聲聞疑有何異也。　答。聲聞自謂究竟聞非
T34n1722_p0635b29║究竟。是故生疑。菩薩無此疑也。而但有上二
T34n1722_p0635c01║種之疑。所以為異。　問。釋疑有何益耶。　答。若
T34n1722_p0635c02║不釋疑。則聲聞無進道菩薩有退路。今開方
T34n1722_p0635c03║便門示真實相釋大小之疑。則菩薩無退路
T34n1722_p0635c04║聲聞有進道。是故此經為益之深也。　八
T34n1722_p0635c05║者欲說中道法故說此經。　問。何以知欲說
T34n1722_p0635c06║中道耶。　答。二周說初皆放眉間白豪光明。
T34n1722_p0635c07║上不以頂下不以足放眉間光明者。表二周
T34n1722_p0635c08║之說皆明中道法也。初周明一道清淨。一道
T34n1722_p0635c09║清淨即是中道。第二周明一法身。一法身亦
T34n1722_p0635c10║是中道。然法身更無有二。隨義立名。故知二
T34n1722_p0635c11║周皆明中道也。　問。何故明中道耶。　答。道未曾
T34n1722_p0635c12║偏中。但為對昔偏病是故說中。所以然者。如
T34n1722_p0635c13║來昔說五乘為顯不五。既無有五亦無不五。
T34n1722_p0635c14║本性寂然無所依倚名為中道。中道即是妙
T34n1722_p0635c15║法。但稟教之徒聞昔說五乘遂作五乘異解
T34n1722_p0635c16║故墮在諸邊。稟人天乘者墮在生死邊。求聲
T34n1722_p0635c17║聞緣覺乘者墮涅槃邊。學三藏教者墮在小
T34n1722_p0635c18║邊。學摩訶衍者墮在大邊。乃至昔稟五乘異
T34n1722_p0635c19║墮在異邊。今聞一乘作一乘解者墮在一邊。
T34n1722_p0635c20║今破此諸邊令心無所著。即是妙法蓮花經。
T34n1722_p0635c21║故名中道也。　九者欲顯諸菩薩念佛三
T34n1722_p0635c22║昧故說是經。自昔已來未具足顯身真實
T34n1722_p0635c23║真方便故。凡夫二乘及始行菩薩猶未識佛。
T34n1722_p0635c24║故不解念佛亦不解禮佛。但以有所得心念
T34n1722_p0635c25║佛者。便是念有所得竟不念佛。有所得心禮
T34n1722_p0635c26║佛。乃是禮有所得亦不禮佛。不禮不念則佛
T34n1722_p0635c27║非彼師彼非弟子。今既開身方便身真實
T34n1722_p0635c28║方解禮念。始名師弟子。　問。昔緣云何未識佛
T34n1722_p0635c29║耶。　答。昔執雖多不出三種。一者不識本一跡
T34n1722_p0636a01║多。二者不識本無生滅應用有生滅。三者不
T34n1722_p0636a02║識釋迦久證法身非伽耶成佛。為對此三病
T34n1722_p0636a03║故示三種教門一者普集分身示本一跡多。
T34n1722_p0636a04║明釋迦之與淨土之佛皆是應跡。非此淨
T34n1722_p0636a05║穢乃為法身。故法身不二跡身不一。又若執
T34n1722_p0636a06║應身不一法身不二者。亦未免二見。有所
T34n1722_p0636a07║得心。即是不動而應十方現前。既不動而
T34n1722_p0636a08║應。雖應常寂。故此應身則是法身。如涅槃云。
T34n1722_p0636a09║吾今此身則是法身常寂而應。不失應身故
T34n1722_p0636a10║不二而二。開於本跡二而不二。未始二身。二
T34n1722_p0636a11║者開塔並坐生滅互顯。多寶滅既不滅。則顯
T34n1722_p0636a12║釋迦雖生不生。不生不滅名為法身。方便唱
T34n1722_p0636a13║滅稱為應用。若復言法身自不生不滅應身
T34n1722_p0636a14║自生滅。還成生滅無生滅二見。今明王宮生
T34n1722_p0636a15║生而不起。雙樹唱滅滅而不失。故生滅宛
T34n1722_p0636a16║然未曾起謝。生滅宛然故是應用。未曾起謝
T34n1722_p0636a17║稱為法身。三者過去久成佛未來不滅稱
T34n1722_p0636a18║為法身。燃燈授記伽耶成道自為方便身。
T34n1722_p0636a19║問。釋迦久證法身。法身有久近不。　答。法身無
T34n1722_p0636a20║久近。以法身無久近故則知悟亦無久近。所
T34n1722_p0636a21║以然者。悟本悟於法身。法身既無久近故。則
T34n1722_p0636a22║知悟亦無久近。若爾釋迦久悟而實無久。當
T34n1722_p0636a23║知今近悟亦無有近。故知遠悟亦無有遠故
T34n1722_p0636a24║知近遠無二。不二而二不失古今也。　問。何以
T34n1722_p0636a25║故但明此三義耶。　答。就釋迦應身必備此三。
T34n1722_p0636a26║初則法身不二跡身不一。未知不二之身為
T34n1722_p0636a27║有生滅為無生滅。故次明法身無生滅應身
T34n1722_p0636a28║有生滅。雖明法身無生滅應身有生滅。未知
T34n1722_p0636a29║釋迦為始證法身為久證法身。故第三次明
T34n1722_p0636b01║久近。一切諸佛多具前二義。釋迦則具足有
T34n1722_p0636b02║三句。　問。三身云何辨於權實。　答。法身但實而
T34n1722_p0636b03║非權。化身但權而非實。應身有二句。一者內
T34n1722_p0636b04║與法身相應名為應身。法身既常故應身亦
T34n1722_p0636b05║常。此即應身是實而非權。故涅槃經云。諸
T34n1722_p0636b06║佛所師所謂法也。以法常故諸佛亦常。二者
T34n1722_p0636b07║外與大機相應淨土成佛故名應身。此之應
T34n1722_p0636b08║身是權而非實。故七卷金光明云。應化兩
T34n1722_p0636b09║身是假名有非是真實。念念生滅故名曰無
T34n1722_p0636b10║常。則其證也。既識三義即便識佛。故今念佛
T34n1722_p0636b11║三昧倍復增益。又合此三種以為二義。前之
T34n1722_p0636b12║二義以明身之權實。後之一義以明壽之權
T34n1722_p0636b13║實。涅槃經亦明長壽與金剛身。所以但明此
T34n1722_p0636b14║二者。眾生唯有形與壽命。隨順之亦明斯
T34n1722_p0636b15║二也。　問。大品云。云何念佛。以無憶故。既其
T34n1722_p0636b16║無憶。云何念也。　答。了眾生與佛本來不二。
T34n1722_p0636b17║即不見佛為所念眾生為能念故。內外並忘
T34n1722_p0636b18║緣觀俱寂。故名無憶也。　問。大品可有斯文。
T34n1722_p0636b19║今經何處明斯念佛也。　答。壽量品云。如來如
T34n1722_p0636b20║實知見三界之相。無有生死若退若出。亦無
T34n1722_p0636b21║在世及滅度者。非實非虛非如非異。不如三
T34n1722_p0636b22║界見於三界。三界即是眾生。故知眾生與佛
T34n1722_p0636b23║無二。寧有能念所念義耶。故中論云。生死
T34n1722_p0636b24║涅槃無有二際。眾生法身義亦如是。斯即經
T34n1722_p0636b25║論大宗。必須依斯禮念也。　十者欲為現
T34n1722_p0636b26║在未來十方眾生如實分別罪福果報故說
T34n1722_p0636b27║是經。如一言毀法及謗持經人。則獲廣大罪
T34n1722_p0636b28║報。一念隨喜則招無邊之福。所以然者。夫論
T34n1722_p0636b29║罪福從乖符理生。此經既說實理。故信之福
T34n1722_p0636c01║多毀呰之罪重。一舊疏本明說經因緣甚
T34n1722_p0636c02║廣。今略明十門也。
T34n1722_p0636c03║第二明宗旨門者。自古至今明宗旨與體。或
T34n1722_p0636c04║言是一或言是有異。言其異者。以教為體以
T34n1722_p0636c05║理為宗。故涅槃釋七善文云。知法知義。知法
T34n1722_p0636c06║者謂十二部經。知義者謂教所表理。故以能
T34n1722_p0636c07║表之教以為經體。所表之理用以為經宗。言
T34n1722_p0636c08║宗體一者。所表之理既是理宗旨。能詮之文
T34n1722_p0636c09║還詮宗旨故宗體不二。今明一之與異隨時
T34n1722_p0636c10║用之。貴在得悟義無定也。昔在會稽撰釋法
T34n1722_p0636c11║華宗旨凡有十三家。今略明即世盛行有其
T34n1722_p0636c12║三說。一云以萬善之因為此經宗。所以然者。
T34n1722_p0636c13║斯經文雖有七軸而宗歸一乘。是者即因
T34n1722_p0636c14║也。故乘以運出為義。運載行人從因至果。
T34n1722_p0636c15║至果則更無進趣。是故非乘。如大品云。是
T34n1722_p0636c16║乘從三界出到薩波若中住。智度論釋此語
T34n1722_p0636c17║云。乘到菩提變名種智。故知以因為乘。勝鬘
T34n1722_p0636c18║經云。於佛果上更無說一乘法事。故則知果
T34n1722_p0636c19║非乘矣。　問。此經初分明因門後分辯果門。云
T34n1722_p0636c20║何偏以因乘為宗。　答。後章辯果為成前因。以
T34n1722_p0636c21║行一乘之因得壽量之果故舉果成因以因為
T34n1722_p0636c22║宗。二者有人言。此經以果為宗。所以然者。
T34n1722_p0636c23║夫欲識經宗宜觀經題。題云妙法者謂如來
T34n1722_p0636c24║靈智為體也。陶冶塵滓眾塵斯盡故名為妙。
T34n1722_p0636c25║動為物作軌即所以稱法。自因位以來麤法
T34n1722_p0636c26║未盡。不得稱為妙。既以果德為妙法。即以果
T34n1722_p0636c27║德為經宗。是以釋迦以玄音始唱歎佛智甚
T34n1722_p0636c28║深。多寶讚善稱大惠平等。即其證也。三有人
T34n1722_p0636c29║言。此經具以一乘因果為宗。故初分明一
T34n1722_p0637a01║乘之因。後章明一乘之果。借蓮花為喻者。此
T34n1722_p0637a02║花不有而已。有即花實俱含。此經不說而已。
T34n1722_p0637a03║說即有因果雙辨也。　問。今所明者為與舊同
T34n1722_p0637a04║為將他異。　答。今總觀經論。宜開四句不同。一
T34n1722_p0637a05║破而不取。二取而不破。三亦取亦破。四不取
T34n1722_p0637a06║不破。言破而不取者。今不與舊同亦不與舊
T34n1722_p0637a07║異。所以然者。求上來義。不成或不可與其
T34n1722_p0637a08║同或不可與其異。求上諸義既不可得。與誰
T34n1722_p0637a09║論同異耶。　問。云何求上義不成耶。　答。今以三
T34n1722_p0637a10║意往推。即知其前義為失。一者總攝三師不
T34n1722_p0637a11║出因果。而正觀論盛破十家因果。則一切因
T34n1722_p0637a12║果不成。今略題數門示不成相。三師既以萬
T34n1722_p0637a13║善為因壽量為果。為萬行因內有壽量之
T34n1722_p0637a14║果為無果耶。如若其有果。即因無生果之能。
T34n1722_p0637a15║果無酬因之用。若萬行之因無壽量之果。雖
T34n1722_p0637a16║修萬行終不生果。若萬行因無果而生果者。
T34n1722_p0637a17║萬惡亦無佛果應生佛果。又大品經云。若
T34n1722_p0637a18║言因中有果因中無果。亦有亦無非有非無。
T34n1722_p0637a19║如是之人即。謗佛法僧繫屬於魔。是魔眷屬。
T34n1722_p0637a20║豈是一乘因果義耶。又因中有果因中無果
T34n1722_p0637a21║亦有亦無非有非無。是僧佉．衛世師．勤沙婆．
T34n1722_p0637a22║若提子外道之義非佛法矣。縱又修萬行為
T34n1722_p0637a23║因壽量為果者。萬行之因為待果起而滅為
T34n1722_p0637a24║不待果而滅。若待果起而滅則名為常。若不
T34n1722_p0637a25║待果起而滅則名為斷。既是斷常則不成因
T34n1722_p0637a26║果。以何為此經宗。又既是斷常則障一乘妙
T34n1722_p0637a27║法。云何用障法為宗。又若言一念之善相續
T34n1722_p0637a28║至佛果者。為滅已而續為不滅而續。若滅已
T34n1722_p0637a29║而續則有能續無所續。若不滅而續者。則有
T34n1722_p0637b01║所續無能續。云何續至佛果耶。以經論推之。
T34n1722_p0637b02║並無此因果與誰同異耶。二者縱有此因果
T34n1722_p0637b03║者。彼便謂道理有此因果則成有所得。經云
T34n1722_p0637b04║有所得者無道無果。以何為宗。又有所得者
T34n1722_p0637b05║經云不動不出。都非乘義。云何用為經宗。涅
T34n1722_p0637b06║槃經云有所得者名為無明。寧用無明為平
T34n1722_p0637b07║等大慧經宗。有所得者名二十五有。云何用
T34n1722_p0637b08║二十五有為眾德經宗。　問。大品與涅槃自可
T34n1722_p0637b09║論有得無得。法華經明低頭舉手一豪善之
T34n1722_p0637b10║並皆成佛道。豈簡有得之善非一乘耶。　答。得
T34n1722_p0637b11║與無得蓋是眾經之旨歸聖觀之淵府。辨得
T34n1722_p0637b12║失之根本示佛教之偏正。豈不該羅法花。又
T34n1722_p0637b13║即此經文自辨得與無得。今略舉三文。一
T34n1722_p0637b14║初開宗即云我以無數方便引導眾生令離諸
T34n1722_p0637b15║著。二者後流通富樓那歎佛云。甚奇世尊以
T34n1722_p0637b16║智惠方便拔出眾生處處貪著。處處貪著者
T34n1722_p0637b17║著小著大著三著一。故知此經正明無所得
T34n1722_p0637b18║也。又此經盛談寂滅。如云是法不可示言辭
T34n1722_p0637b19║相寂滅。又云諸法從本來常自寂滅相。寂滅
T34n1722_p0637b20║相即是無得實相異名。不應言此經辨有所
T34n1722_p0637b21║得也。三者則用此經文責之。若言乘是因者。
T34n1722_p0637b22║是義不然。今講法花宜以法花為證。法花明
T34n1722_p0637b23║三車一車皆悉是果。故譬喻品云今此三車
T34n1722_p0637b24║皆是在門外。即三界外果德為車。故下合譬
T34n1722_p0637b25║談皆以果德合之。舉涅槃合羊車。舉自然惠
T34n1722_p0637b26║合鹿車。舉佛果四德智合牛車。舉大涅槃
T34n1722_p0637b27║果德合大車。故云皆以如來滅度而滅度之。
T34n1722_p0637b28║又舉佛果眾德以合大車。故云悉與諸佛解
T34n1722_p0637b29║脫三昧故名等賜大車。則知三車一車皆
T34n1722_p0637c01║是果乘非因乘矣。又此經秤名妙法。妙法
T34n1722_p0637c02║者佛果。德無不圓累無不盡故名為妙因
T34n1722_p0637c03║德未圓累猶未盡不名為妙。則應以果為正
T34n1722_p0637c04║宗。因非正宗也。次問第二。若偏以佛果為
T34n1722_p0637c05║乘者。是亦不然。諸子求車佛即賜車。諸子
T34n1722_p0637c06║得車即諸子得果。故云乘是寶車直至道場。
T34n1722_p0637c07║即知以因為乘寧非乘也。又大品等經皆明
T34n1722_p0637c08║乘是因義。何得偏用果為乘耶。次破第三。因
T34n1722_p0637c09║果為宗是亦不然。此經初分始終盛談果德。
T34n1722_p0637c10║今略引三證。一者開宗略說歎佛智惠甚深。
T34n1722_p0637c11║二者廣說開佛知見。三者多寶證說歎大惠
T34n1722_p0637c12║平等故知初分始終盛談果德。非明因矣。以
T34n1722_p0637c13║此眾義求三家解釋並皆不成。故無可與同
T34n1722_p0637c14║異。　問。何故要須洗破諸計。　答。若有因果等見
T34n1722_p0637c15║即是有所得。有所得名之為麤。不名為妙。有
T34n1722_p0637c16║所得名為非法。不名為法。有所得即是不淨
T34n1722_p0637c17║染著。非是蓮花。今息因果等見即是無所得。
T34n1722_p0637c18║無所得故名曰妙法稱為蓮花。故是經宗。　問。
T34n1722_p0637c19║何以得知息有所得見即是妙法蓮花耶。　答。
T34n1722_p0637c20║今略引三證。一正觀論云。從因緣品來推求
T34n1722_p0637c21║諸法。有亦無。無亦無。亦有亦無亦無。非有非
T34n1722_p0637c22║無亦無。是名名如法性實際涅槃。故知求有
T34n1722_p0637c23║所得因果不可得即是妙法。二者法花論釋方
T34n1722_p0637c24║便品云。我以無數方便引導眾生令離諸著。
T34n1722_p0637c25║著有四種。一者著界。謂三界等。二者著地。
T34n1722_p0637c26║謂欲界地乃至滅盡定地。三者分著。謂在家
T34n1722_p0637c27║著五欲出家著名利。四者乘著。著小乘著
T34n1722_p0637c28║大乘等。故知有所著不名妙法。無所著即是
T34n1722_p0637c29║經宗。三者關中肇公百論序云。蕭焉無寄理
T34n1722_p0638a01║自玄會。儻然靡據事不失真。變本之道著乎
T34n1722_p0638a02║茲矣。故知心無所依著即是妙法。為此經宗
T34n1722_p0638a03║也。第二取而不破者。要須前來破洗有所得
T34n1722_p0638a04║執斷常心畢竟無遺。然後始得辨佛因緣假
T34n1722_p0638a05║名方便用。若眾生應聞因為宗得悟即為說
T34n1722_p0638a06║因。應聞果為宗得悟者即為說果。應俱聞
T34n1722_p0638a07║因果為宗得悟則為說因果。三世諸佛菩薩
T34n1722_p0638a08║說經造論。意在眾生得悟為正宗。而教無定
T34n1722_p0638a09║也。　問。何以知然耶。　答。凡引六證。一者文殊
T34n1722_p0638a10║問經云。十八部論及本二皆從大乘出。無是
T34n1722_p0638a11║亦無非。我說未來起。二者大集經云。雖
T34n1722_p0638a12║有五部不同。皆不妨如來法界及大涅槃。三
T34n1722_p0638a13║者攝大乘論云。諸佛唯以利益為定而教無
T34n1722_p0638a14║有定。四者智度論明。六家釋波若論主不判
T34n1722_p0638a15║其是非。以皆出佛口並能開道常益物故。無
T34n1722_p0638a16║非正經。五者中論觀法品云。諸法無決定相。
T34n1722_p0638a17║諸佛有無量方便。或說一切實或說一切不
T34n1722_p0638a18║實亦實亦非實非實非非實。四句並皆得道。
T34n1722_p0638a19║皆是佛法。六者求那跋摩三藏遺文偈云。諸
T34n1722_p0638a20║論各異端修行理無二。偏執有是非達者無
T34n1722_p0638a21║違諍。故知適緣所宜教無定也。
T34n1722_p0638a22║第三亦立亦破者。因果等三雖出經文非是
T34n1722_p0638a23║正意。故須破之。所言立者。今一往對上三
T34n1722_p0638a24║師所明。此經以非因非果中道為體。因果等
T34n1722_p0638a25║為經大用。　問。因果等為用非因果為體。此出
T34n1722_p0638a26║何文。　答。方便品中明如是大果報種種性相
T34n1722_p0638a27║義。此偈頌上因果之法。次偈即云是法不可
T34n1722_p0638a28║示言辭相寂滅。此偈即明非因果義。故知以
T34n1722_p0638a29║非因果為體。因果等為用。因果非因果既爾。
T34n1722_p0638b01║三一近遠權實亦然。非三非一為體。三一為
T34n1722_p0638b02║用。非近非遠為體。近遠為用。非權非實為體。
T34n1722_p0638b03║權實為用。然他義但得經用不識經體。既不
T34n1722_p0638b04║得體云何得用。設使得用用義不成。若執因
T34n1722_p0638b05║是乘者即斥於果。執果是乘者便破於因。各
T34n1722_p0638b06║執因果即彈雙用因果。而此經始終具四句
T34n1722_p0638b07║明乘義。一者因乘非果乘。即諸子乘此寶
T34n1722_p0638b08║車直至道場。二者果乘非因乘。故云佛自住
T34n1722_p0638b09║大乘如其所得法定慧力莊嚴以此度眾生。
T34n1722_p0638b10║三者雙用因果為乘。即含前二句。四者非
T34n1722_p0638b11║因非果為乘。謂是法不可示。言辭相寂滅。　問。
T34n1722_p0638b12║乘是運出義。非因非果云何是乘耶。　答。說非
T34n1722_p0638b13║因果令眾生出四句越百非。故名真運出義
T34n1722_p0638b14║也。又經云佛性有五種名。五種名中名為一
T34n1722_p0638b15║乘。而經既明佛性是非因果。一乘豈不得是
T34n1722_p0638b16║非因果耶。雖有三句四句為乘用。第四句為
T34n1722_p0638b17║乘體。故說上三句歸於非因非果。第四句亦
T34n1722_p0638b18║由非因非果故有因果等用也。　問。古舊誰用
T34n1722_p0638b19║非因非果為經體耶。　答。注法花經採江左安．
T34n1722_p0638b20║林．一．遠．河右什．肇．融．恒．八師要說著於經
T34n1722_p0638b21║序。故云出宅求車何小何大。滅城採寶孰
T34n1722_p0638b22║近孰遠。教凝於三一之表。果玄乎丈六之外
T34n1722_p0638b23║也。
T34n1722_p0638b24║第四非破非立者。然實未曾有三家義之
T34n1722_p0638b25║可破。亦未曾有今義之可立。若有破有立即
T34n1722_p0638b26║是可以言宣。何謂諸法寂滅相不可以言宣
T34n1722_p0638b27║耶。肇公涅槃論云。須菩提無言以顯道。釋
T34n1722_p0638b28║梵絕聽以雨花釋迦掩室於摩竭提。淨名杜
T34n1722_p0638b29║口於毘耶離。故口以之而默豈曰無辨。辨所
T34n1722_p0638c01║不能言。即是法花言辭相寂滅。寂滅寧有破
T34n1722_p0638c02║立之可存耶。若能如此照達。即是法花之宗
T34n1722_p0638c03║旨也斯之四句蓋經論之大宗。開道斥病之
T34n1722_p0638c04║妙術也。必須採之以貫通眾義。
T34n1722_p0638c05║第三釋經題目更開七門。
T34n1722_p0638c06║一立名意門　二立名不同門　三轉不轉門
T34n1722_p0638c07║　四具義多小門　五前後門　六翻譯門
T34n1722_p0638c08║　七釋名門
T34n1722_p0638c09║第一立名意門者。涅槃經云。低羅婆姨實不
T34n1722_p0638c10║食油強名食油。涅槃亦爾。實無名相強名相
T34n1722_p0638c11║說。涅槃即是法花之異名。涅槃既無名相強
T34n1722_p0638c12║名相說。法花亦無名相強名相說。所以強名
T34n1722_p0638c13║相說者。欲令眾生因名以悟理因理以起行
T34n1722_p0638c14║因行以得解脫故也。
T34n1722_p0638c15║二立名不同門者。眾經或佛自立名。或待弟
T34n1722_p0638c16║子發問。然後方立或序品之中預前立名。
T34n1722_p0638c17║或正說之內方始立名字。或隨說一義即立
T34n1722_p0638c18║名字。或說一經竟最後制名。或一經之內但
T34n1722_p0638c19║標一題。或一經之內立於多名。或有眾經立
T34n1722_p0638c20║於一名字。或有一部無別立名。立名不同略
T34n1722_p0638c21║有五雙十義。具如淨名玄義已廣述之。今此
T34n1722_p0638c22║法花是佛於正說中自立名字。若依經佛但
T34n1722_p0638c23║立一名。若法花論明一部始終。有十七種名
T34n1722_p0638c24║字。如彼廣說也。
T34n1722_p0638c25║三轉不轉門者。一切佛經立名有二。一者名
T34n1722_p0638c26║字古今不轉。二者隨佛出世名字改易。如涅
T34n1722_p0638c27║槃云。或名法鏡或云名甘露鼓等。今此法花
T34n1722_p0638c28║經於二種中名字古今不轉。故大通智勝佛．
T34n1722_p0638c29║威音王．二萬日月燈明．及釋迦佛所說皆
T34n1722_p0639a01║稱妙法蓮花。所以有轉不轉門者。蓋是隨宜
T34n1722_p0639a02║不同。適時而說也。
T34n1722_p0639a03║四具義多少門者。眾經立名多小無定。或一
T34n1722_p0639a04║義立名。或二義立名。或三義標名。一義立
T34n1722_p0639a05║名者。或但人但法但處但時但事但喻。但人
T34n1722_p0639a06║者提謂之流。但法者如涅槃之例。但處者如
T34n1722_p0639a07║楞伽也。此翻為度處。但時者即時非時經
T34n1722_p0639a08║也。但事者謂枯樹經等也。但喻者金光明等
T34n1722_p0639a09║也。二義立名者。或法譬雙舉。如妙法蓮花。或
T34n1722_p0639a10║人法俱題。如維摩詰不思議解脫等也。三
T34n1722_p0639a11║義立名者。如勝鬘師子吼一乘大方便。勝鬘
T34n1722_p0639a12║者謂為人名也。師子吼謂喻名。一乘大方便
T34n1722_p0639a13║即法名也。
T34n1722_p0639a14║五前後門者。依天竺梵本前皆無題。但云悉
T34n1722_p0639a15║曇。此言好法亦名成就。立名皆在經末。而
T34n1722_p0639a16║迴後在初者蓋是翻經之人隨震旦國法。欲
T34n1722_p0639a17║令因名字不同識部類差別故也。
T34n1722_p0639a18║六翻譯門者。依梵本云薩達摩分陀利修多
T34n1722_p0639a19║羅。竺法護翻薩為正。故云正法花經。晉羅什
T34n1722_p0639a20║翻薩為妙。故云妙法蓮花經。逕山慧遠雙用
T34n1722_p0639a21║前二更加兩名。謂真法好法。今謂天竺一題
T34n1722_p0639a22║名具含眾義。譯經之人隨取一義故各別翻
T34n1722_p0639a23║之耳。所言具含多義者。然諸佛所行之道未
T34n1722_p0639a24║曾邪正。為對內外二邪故立為正。一者九
T34n1722_p0639a25║十六種所說之法。稱之為邪。如來所說之法
T34n1722_p0639a26║目之為正。故對彼異道之邪明佛道為正。二
T34n1722_p0639a27║者昔執五乘之異乖於一道名之為邪。所以
T34n1722_p0639a28║然者。道尚無二。寧得有五。故執於五異乖於
T34n1722_p0639a29║一道故稱為邪。以對彼二邪故明佛所行道
T34n1722_p0639b01║稱為正法。言妙法者。諸佛所行之道未曾
T34n1722_p0639b02║麤妙。為對二麤故歎美為妙。一者外道所說
T34n1722_p0639b03║之法有字無義。是即淺近之法故名為麤。
T34n1722_p0639b04║出世之法有字有義。目之為妙。二者對五乘
T34n1722_p0639b05║之麤故歎佛乘為妙。又五乘是方便之說故
T34n1722_p0639b06║稱為麤。一乘是真實之法故稱為妙。次言真
T34n1722_p0639b07║法者亦有二義。一者外道之法目之為偽。諸
T34n1722_p0639b08║佛所行稱之為真如。涅槃云。是諸外道虛
T34n1722_p0639b09║假詐稱無有真諦。故明佛法有於真諦。次對
T34n1722_p0639b10║五乘之偽以辨一乘之真。故方便品云。唯此
T34n1722_p0639b11║一事實餘二則非真。二尚非真況五乘實耶。
T34n1722_p0639b12║言好法者亦有二。一對外道邪見名為惡法。
T34n1722_p0639b13║諸佛法正見稱為好法。涅槃經云。求二乘
T34n1722_p0639b14║者名為不善。求大乘者名為之善善。即是好
T34n1722_p0639b15║法。　問。一乘教起但應對彼五乘。何故亦對外
T34n1722_p0639b16║道耶。　答。涅槃教乃斥三修比丘。而復簡外道
T34n1722_p0639b17║故。外道無有真諦及盜竊佛常。今明佛法為
T34n1722_p0639b18║妙。豈不對外道非妙及五乘之麤耶。　問。既具
T34n1722_p0639b19║四名。何故獨稱為妙。　答。凡有三義。一者經有
T34n1722_p0639b20║妙文而無正稱。如云我法妙難思。又云是乘
T34n1722_p0639b21║微妙清淨第一。即其證也。二者妙是精微深
T34n1722_p0639b22║遠之稱立妙名。則稱歎義。便以我法微妙凡
T34n1722_p0639b23║夫二乘及以始行菩薩不能思量義。若云我
T34n1722_p0639b24║法正難思義。則方言不巧於義不便也。三者
T34n1722_p0639b25║次就義推。夫正以形耶受稱。妙以待麤得
T34n1722_p0639b26║名。宜以九十六法為邪。如來五乘之法稱正。
T34n1722_p0639b27║故正在五乘之法也。五乘雖正正而猶麤唯
T34n1722_p0639b28║一乘之法乃稱為妙。故妙主於一也。不得云
T34n1722_p0639b29║外道為麤五乘為妙。亦不得云五乘為邪一
T34n1722_p0639c01║乘為正。外道之形佛法其猶石之與玉。五乘
T34n1722_p0639c02║之與一乘同皆是玉。但玉有精麤。故以五乘
T34n1722_p0639c03║為麤一乘為妙也。
T34n1722_p0639c04║第七釋名門。今解達摩之法則釋妙義。此經
T34n1722_p0639c05║文雖七軸宗歸一乘。宜以一乘之法為妙。故
T34n1722_p0639c06║譬喻品云。是乘微妙清淨第一。於諸世間為
T34n1722_p0639c07║無有上。此偈對四乘之麤歎佛乘為妙。上半
T34n1722_p0639c08║對二乘之麤嘆佛乘為妙。下半對人天乘之
T34n1722_p0639c09║麤嘆佛乘為妙。是乘者謂佛乘也。微妙清淨
T34n1722_p0639c10║者歎佛乘也。以德無不圓故云微妙。累無不
T34n1722_p0639c11║盡故名清淨。又夫論累者所謂麤也。在麤既
T34n1722_p0639c12║盡則眾德並圓。累盡德圓故稱為妙。又累無
T34n1722_p0639c13║不盡。不可為有。德無不圓不可言無。非有非
T34n1722_p0639c14║無則中道之法。故稱為妙。同大涅槃空不空
T34n1722_p0639c15║義。以空無二十五有。不可言有。有常樂我淨。
T34n1722_p0639c16║不可言無。而一乘與大涅槃更無有異。故譬
T34n1722_p0639c17║喻品云。舉大涅槃合於大車故。云不令有人
T34n1722_p0639c18║獨得滅度皆以如來滅度而滅度之。則其證
T34n1722_p0639c19║也。所言第一者。方便品云唯有一佛乘無有
T34n1722_p0639c20║餘乘若二若三。則知第一之名對二三而起
T34n1722_p0639c21║也。以二三乘累猶未盡德猶未圓。如涅槃
T34n1722_p0639c22║云。二乘之人但見於空不見不空。故不行中
T34n1722_p0639c23║道不得稱為第一。諸佛如來德無不圓累無
T34n1722_p0639c24║不盡。具見空與不空義。行於中道故稱為第
T34n1722_p0639c25║一也。於諸世間為無有上。人天為世間。世
T34n1722_p0639c26║間乘則非妙。故云於諸世間為無有上也。上
T34n1722_p0639c27║來總釋偈竟。今次別釋偈文。夫造十惡業報
T34n1722_p0639c28║感三途故稱為麤五戒招得人報則以人乘
T34n1722_p0639c29║為妙。人乘樂少苦多故稱為麤。十善感得天
T34n1722_p0640a01║身則苦少樂多則天乘為妙。人天未勉生老病
T34n1722_p0640a02║死故名為麤。聲聞得出三界故名為妙。聲聞
T34n1722_p0640a03║福少鈍根稱之為麤。緣覺福厚利根名之為
T34n1722_p0640a04║妙。聲聞緣覺累猶未盡德猶未圓故稱為麤。
T34n1722_p0640a05║唯有佛乘德無不圓累無不盡故稱為妙。　問。
T34n1722_p0640a06║今明一乘為妙與舊何異。　答。釋此經者凡有三
T34n1722_p0640a07║說。一云。此經雖辨一乘之因猶感無常之果。
T34n1722_p0640a08║是以文云過去過塵沙未來復倍上數。又藥
T34n1722_p0640a09║草喻品云究竟涅槃常寂滅相終歸於空。終歸
T34n1722_p0640a10║於空者。終灰身滅智入無餘涅槃。故猶是無
T34n1722_p0640a11║常。至大涅槃方辨常住。既是無常則應是麤。
T34n1722_p0640a12║但對前諸經未辨過去過塵沙未來復倍上
T34n1722_p0640a13║數。故歎此經以為妙耳。若望涅槃教則猶是
T34n1722_p0640a14║麤也。第二釋云。此經已辨於常猶未顯了。但
T34n1722_p0640a15║是覆相明常。所以然者。此經未除八倒不明
T34n1722_p0640a16║四德。但明壽命無窮故是覆相辨常。至涅槃
T34n1722_p0640a17║教方顯了辨常。第三釋云。自小乘之教則辨
T34n1722_p0640a18║無常覆相之說。一切大乘經皆是常住顯了
T34n1722_p0640a19║無餘。今總評此三說。初釋是下根之人。次釋
T34n1722_p0640a20║是中根之人。第三是上根之人也。所以然
T34n1722_p0640a21║者。初釋為謗法過甚深故是下根。次說毀呰
T34n1722_p0640a22║少輕秤為中根。第三乃言究竟而封執成迷
T34n1722_p0640a23║教故是上根人也。此皆就有所得中自開
T34n1722_p0640a24║三品。　問。初釋云何謗法過深。　答。今以四處徵
T34n1722_p0640a25║之。則知為謗深也。一用法花前教為難。二
T34n1722_p0640a26║用法花正文責之。三尋關河舊說。四以義推
T34n1722_p0640a27║難。法花前教。謂大小波若及淨名等經。
T34n1722_p0640a28║大品常啼品云。諸佛色身有去來法身無去
T34n1722_p0640a29║來。金剛波若論云。三身異體故離彼是如
T34n1722_p0640b01║來。故知如來非有為法。身即是常住。淨名
T34n1722_p0640b02║方便品云。此身可患厭。當樂法身。蓋是毀生
T34n1722_p0640b03║死身無常。即歎法身常住。故逼引之教成欣
T34n1722_p0640b04║厭之觀立。若生死無常法身復改起滅者。則
T34n1722_p0640b05║同可厭棄。何所欣哉。故逼引之教不成欣厭
T34n1722_p0640b06║之觀行不立。弟子品云。法身無漏諸漏已
T34n1722_p0640b07║盡。此明無有無常因也。法身無為不墮諸數。
T34n1722_p0640b08║此明佛果無為常住也。尋波若淨名。是法
T34n1722_p0640b09║花前教當辨常住。法花居二經之後。寧是無
T34n1722_p0640b10║常耶。次用法花文破之方便品云。我雖說涅
T34n1722_p0640b11║槃是亦非真滅。諸法從本來常自寂滅相。此
T34n1722_p0640b12║文明今昔大小二滅之真偽也。昔小滅非真
T34n1722_p0640b13║滅。今大滅是真滅。昔小涅槃非真涅槃。今大
T34n1722_p0640b14║涅槃是真涅槃。若爾者即昔小常非真常。今
T34n1722_p0640b15║大常是真常。譬喻品云。但離虛妄名為解脫。
T34n1722_p0640b16║其實未得一切解脫。聲聞之人但斷四住惑。
T34n1722_p0640b17║名離虛妄。未斷無明住地。即顯今教具斷五
T34n1722_p0640b18║住地名一切解脫。若爾者小乘之人二生死
T34n1722_p0640b19║之因未傾故是無常。如來五住地並盡所以
T34n1722_p0640b20║是常住。乃至壽量品云。壽命無量阿僧祇劫
T34n1722_p0640b21║常住不滅。文處甚多不可具列。　問。若此經已
T34n1722_p0640b22║明常住。何故壽量品云復倍上數耶。　答。法花
T34n1722_p0640b23║論云。復倍上數者示現如來常命不可盡故。
T34n1722_p0640b24║則知此文非無常矣。三用關河舊釋者。關中
T34n1722_p0640b25║僧叡面受羅什法花其經序云。分身明其不
T34n1722_p0640b26║實。壽量定其非數。分身明其不實者。釋迦與
T34n1722_p0640b27║諸佛互指為分身。則知俱非實佛。實佛者謂
T34n1722_p0640b28║如來妙法身也。壽量定其非數者。壽者不可
T34n1722_p0640b29║數。明如來壽命不墮諸數中。是常住。與法
T34n1722_p0640c01║花論玄會也。又與淨名經佛身無為不墮諸
T34n1722_p0640c02║數其義同也。河西道朗著法花疏釋見寶塔
T34n1722_p0640c03║品。明法身常住理無存沒。亦壽量品明如來
T34n1722_p0640c04║壽量同虛空。一切世間唯身與命。今隨從世
T34n1722_p0640c05║法亦明斯兩。故前明法身常後辨壽無滅。與
T34n1722_p0640c06║涅槃經前明長壽後辨金剛身無異也。第四
T34n1722_p0640c07║明用義難者凡有十義。一者此經雖明因果
T34n1722_p0640c08║而妙義在果。因未圓極則猶未妙。若佛果猶
T34n1722_p0640c09║是無常。無常則苦。既無常苦則無我不淨。乃
T34n1722_p0640c10║是麤法。何名為妙。二者經云。為一大事因緣
T34n1722_p0640c11║故出現於世。何容終始以無常不了麤法以
T34n1722_p0640c12║化物耶。此則乖父子恩情傷諸佛本意。三者
T34n1722_p0640c13║前明一乘異昔三乘。後明常住異昔無常。以
T34n1722_p0640c14║一乘異昔三乘故。得以一乘為藥破於三病。
T34n1722_p0640c15║以常異昔無常故。亦得以常住為藥破無常
T34n1722_p0640c16║病。則是雙治之義。若今猶是無常者。但有
T34n1722_p0640c17║以一破三。無有以常破無常。則治病未圓顯
T34n1722_p0640c18║理不足。四者若一乘異三而一乘之果猶是
T34n1722_p0640c19║無常者。則還同昔異。終是三乘則無一乘教。
T34n1722_p0640c20║都無兩治也。五者又若今一異昔三而無常
T34n1722_p0640c21║猶同昔。則因果果聲聞果同羅漢。都非義
T34n1722_p0640c22║也。六者前文明身子為請主。而身子小乘中
T34n1722_p0640c23║之極執異之窮。故說一乘令改小入大捨異歸
T34n1722_p0640c24║同。則大有接小之義。小有欣大之理。則初分
T34n1722_p0640c25║經機教符會。後分經彌勒為請主。彌勒是因
T34n1722_p0640c26║位之窮無常之極。若說佛果猶是無常。則果
T34n1722_p0640c27║無接因之理。因無欣果之義。便機教相乖也。
T34n1722_p0640c28║七者天親釋壽量品明於三身。伽耶成佛為
T34n1722_p0640c29║化身。久已得佛壽命無量為報身。無有生死
T34n1722_p0641a01║若退若出非實非虛非如非異為法身。既具
T34n1722_p0641a02║明三身。豈非是常住。八者涅槃經菩薩品
T34n1722_p0641a03║云。如法花經八千聲聞。得受記別成大果實。
T34n1722_p0641a04║如秋收冬藏更無所作。故知法花顯了究竟。
T34n1722_p0641a05║豈不明常耶。九者二萬日月燈明佛說法花
T34n1722_p0641a06║經竟便入涅槃。當知說了義之法已竟然後
T34n1722_p0641a07║滅耳。若未說了義之法則便不得滅也。十者
T34n1722_p0641a08║若言品題如來壽量便是無常者。此有四句。
T34n1722_p0641a09║一無量說無量。如涅槃云唯佛睹佛其壽無
T34n1722_p0641a10║量。二有量說有量。如釋迦方八十年。三有量
T34n1722_p0641a11║說無量。如無量壽佛。四無量說於有量。如金
T34n1722_p0641a12║光明經乃至此經。亦如花嚴云如來深遠境
T34n1722_p0641a13║界其量齊虛空也。次破第二說。謂此經是覆
T34n1722_p0641a14║相明常者。是亦不然。即上十義明常顯了。
T34n1722_p0641a15║不應妄謂以為覆相明常。又此經開二方便
T34n1722_p0641a16║門顯二真實義。開二方便門者。謂乘方便身
T34n1722_p0641a17║方便也。顯二真實義者。謂乘真實身真實
T34n1722_p0641a18║也。乘方便謂三因三果。乘真實謂一因一果。
T34n1722_p0641a19║身方便謂生滅無常之身。身真實謂無生滅
T34n1722_p0641a20║常住身。若猶是覆相。則是方便之門未開。
T34n1722_p0641a21║真實之相未顯。　問。若此經已顯了明常。何用
T34n1722_p0641a22║涅槃更說也。　答。眾經明義各有大宗。法花廣
T34n1722_p0641a23║明一乘略辨常義。涅槃廣明常住略辨一乘。
T34n1722_p0641a24║所以然者。法花既明道理唯一。則知唯一佛
T34n1722_p0641a25║性。既明壽命無盡。即知是常。不復廣辨。但
T34n1722_p0641a26║鈍根人聞法花一乘不悟。廣明佛性釋成一
T34n1722_p0641a27║乘。廣明常義釋成壽命長遠。方得了悟。　問。何
T34n1722_p0641a28║故以知涅槃為鈍根人說耶。　答。此經明有二
T34n1722_p0641a29║子。一不失心。二失本心。從花嚴至法花。為不
T34n1722_p0641b01║失心子說並皆得悟之。不須說涅槃。失心
T34n1722_p0641b02║子毒氣深入失於本心。故聞法花不悟。唱滅
T34n1722_p0641b03║說常方得解了。二者自說於法花已悟。聞說
T34n1722_p0641b04║涅槃便復進解。三者復有眾生不聞法花直
T34n1722_p0641b05║聞涅槃而得悟者。相傳云。寶性論云大品等
T34n1722_p0641b06║為利根菩薩說。法華為中根人說。涅槃為下
T34n1722_p0641b07║根人說。又如雖同是波若而波若有無量部。
T34n1722_p0641b08║雖同明常明常何妨亦有多部耶。如七卷金光
T34n1722_p0641b09║明已廣明常住。可得不復說涅槃耶。次破第
T34n1722_p0641b10║三。明此經已辨常住。此語應無簡。然但今以
T34n1722_p0641b11║正道望之猶未究竟。若執常住則計生死斷
T34n1722_p0641b12║滅。此乃是斷常二見乖傷中道。故中論成壞
T34n1722_p0641b13║品云。若有所受法則墮於斷常。當知所受法
T34n1722_p0641b14║若常若無常。故知有所得取著皆墮斷常二
T34n1722_p0641b15║見。既墮斷常則非是佛亦不名為妙。外人
T34n1722_p0641b16║問云。有所受法者不墮於斷常。因果相續故
T34n1722_p0641b17║不斷亦不常。龍樹答云。涅槃滅相續是則為
T34n1722_p0641b18║斷滅。此明得大涅槃滅生死相續故是斷滅。
T34n1722_p0641b19║得大涅槃常住則便是常住。經亦云。見生
T34n1722_p0641b20║死無常名為斷見。見涅槃常名為常見。故知
T34n1722_p0641b21║執斷常則墮二見非佛非妙。　問。若三種釋佛俱
T34n1722_p0641b22║不成者。今云何辨佛而是妙耶。　答。就龍樹中
T34n1722_p0641b23║論觀如來品盛談法身破十二種見。初明空
T34n1722_p0641b24║有四句非佛。或言佛是世諦有。或言佛是真
T34n1722_p0641b25║諦空。或言佛具有空有二諦所攝。或言佛非
T34n1722_p0641b26║空非有出二諦之外。如此四見皆非法身。空
T34n1722_p0641b27║有四句既非法身。常無常四句。邊無邊四句。
T34n1722_p0641b28║義亦如是。外人問云。若有十二種計但非
T34n1722_p0641b29║佛者。應無佛耶。論主答云。邪見深厚者則說
T34n1722_p0641c01║無如來。故知非是無佛。外人又問。佛若非無
T34n1722_p0641c02║便應是有。論主答云。如來寂滅相。分別有亦
T34n1722_p0641c03║非佛也。外人又問。若佛非有非無者。云何運
T34n1722_p0641c04║心觀佛身耶。論主答云。如是性空中思惟亦
T34n1722_p0641c05║不可得。故知微欲寄心則乖傷佛矣。若然者
T34n1722_p0641c06║豈可用常住之見用為佛耶。　問。蓋是中論遣
T34n1722_p0641c07║蕩之言對邪之術耳。未知法花明佛。其相云
T34n1722_p0641c08║何。　答。中論云。如來寂滅相分別有亦非佛。法
T34n1722_p0641c09║花云。諸法寂滅相不可以言宣。論主猶引法
T34n1722_p0641c10║華寂滅相明於法身。論既辨法身出於四句。
T34n1722_p0641c11║此經豈有不絕百非耶。故壽量品略明法身
T34n1722_p0641c12║具足十不。謂不如三界見於三界。無有生死
T34n1722_p0641c13║若退若出。亦無在世及滅度者。非實非虛非
T34n1722_p0641c14║如非異。然能乘佛既非常非無常。所乘之法
T34n1722_p0641c15║亦非常非無常。所乘之法亦非三非一。但
T34n1722_p0641c16║為對昔三故強歎為一。為對昔謂佛無常故
T34n1722_p0641c17║假說常耳。說一說常名為用妙。非常非無常
T34n1722_p0641c18║不三不一言辭相寂滅秤為體妙。　問。既以佛
T34n1722_p0641c19║乘為妙。一化始終皆辨於佛。亦得並是妙
T34n1722_p0641c20║不。　答。約一化始終五種論之。一根本妙。二枝
T34n1722_p0641c21║末妙。三攝末歸本妙。四絕待妙。五無麤妙。根
T34n1722_p0641c22║本妙者。謂花嚴之會明一乘因果究竟法身。
T34n1722_p0641c23║故彼文云。欲令眾生生歡喜善故現王宮生。
T34n1722_p0641c24║欲令眾生生戀慕善故示雙林滅。如來實不
T34n1722_p0641c25║出世亦不涅槃。何以故。法身常住同法界故。
T34n1722_p0641c26║二枝末妙。於一佛乘分別說三。三中之二目
T34n1722_p0641c27║之為麤佛乘為勝。故稱為妙。故此經云。唯
T34n1722_p0641c28║一事實餘二則非實。三攝末歸本妙。即此經
T34n1722_p0641c29║中所辨佛乘究竟圓滿。故稱為妙。四絕待妙
T34n1722_p0642a01║者。上來三種妙是皆對麤明妙。未是好妙。
T34n1722_p0642a02║然第四妙非麤非妙。不知何以目之強歎為
T34n1722_p0642a03║妙。故是絕待妙也。　問。何處有此絕待妙文。　答。
T34n1722_p0642a04║涅槃云對苦說樂樂還成苦。非苦非樂方名
T34n1722_p0642a05║大樂。又云不因小涅槃名大涅槃。故智度論
T34n1722_p0642a06║云。十八空為相待空。獨空非相待空。既有待
T34n1722_p0642a07║不待二空。寧無待不待兩妙。又羅什學士道
T34n1722_p0642a08║場惠觀著法花序云。秤之為妙而體絕精麤。
T34n1722_p0642a09║寄花宣微道玄像表。頌曰是法不可示。言辭
T34n1722_p0642a10║相寂滅。二乘所以息慮補處所以絕崖。作
T34n1722_p0642a11║序竟示羅什。羅什歎曰。善男子自不深入經
T34n1722_p0642a12║藏。不能作如是說也。又注法花經云。非三
T34n1722_p0642a13║非一盡相為妙。非大非小通物為法。故知絕
T34n1722_p0642a14║待釋妙。關河舊宗也。五無麤妙者即淨土法
T34n1722_p0642a15║門。故香積菩薩云我土無有聲聞辟支佛名。
T34n1722_p0642a16║即無麤也。唯有清淨大菩薩眾。謂有妙也智
T34n1722_p0642a17║度論云。七珍世界純諸菩薩。亦是其事。此
T34n1722_p0642a18║五種妙即是次第。又攝十方三世諸佛淨穢
T34n1722_p0642a19║二土一切教門。　問。已知此經辨正果妙亦得
T34n1722_p0642a20║辨因妙不。　答。有人言。此經明因未辨佛性。但
T34n1722_p0642a21║明萬善緣因成佛。望前三乘之因故名為妙。
T34n1722_p0642a22║若望後涅槃佛性正因。未是妙也。今以十
T34n1722_p0642a23║種文義推之。不同此釋。一者大乘若有三則
T34n1722_p0642a24║有三性。既道理唯一佛乘。所以唯一佛性也。
T34n1722_p0642a25║二者若言此經但明善人有佛性惡人無佛性
T34n1722_p0642a26║異涅槃經者。常不輕菩薩見增上慢四眾惡
T34n1722_p0642a27║人云。我不輕汝等。汝等行菩薩道。必當作佛。
T34n1722_p0642a28║法花論釋云。示一切眾生皆有佛性。故悉當
T34n1722_p0642a29║作佛以此推之。知非善人獨有佛性。又譬喻
T34n1722_p0642b01║品勸信文云。汝等若能信受是語。一切皆當
T34n1722_p0642b02║得成佛道。此分明說一切成佛豈簡惡人。三
T34n1722_p0642b03║者若此經但有一乘名故不明佛性者。蓋是
T34n1722_p0642b04║未識一法多名故生此謬耳。涅槃云。佛性有
T34n1722_p0642b05║五名。一乘則五中之一。又言佛性亦一非一。
T34n1722_p0642b06║云何為一。一切眾生同一乘故為一。云何非
T34n1722_p0642b07║一。非數法故。則知佛性與一乘皆是異名。四
T34n1722_p0642b08║引例釋之。若言此經無佛性語即是未明佛
T34n1722_p0642b09║性者。涅槃花嚴無八識之名。亦無變易生死
T34n1722_p0642b10║之語。則涅槃花嚴應未明八識及二生死也。
T34n1722_p0642b11║五者寶性論云。究竟一乘經說有如來藏及三
T34n1722_p0642b12║寶無差別。此經既明究竟一乘。則知亦辨如
T34n1722_p0642b13║來藏。故信解品云。而不為我分別汝等當有
T34n1722_p0642b14║如來知見寶藏之分。其證也。六者中論四諦
T34n1722_p0642b15║品云。雖復懃精進修行菩提道。若先無佛性
T34n1722_p0642b16║終不得成佛長行釋云。如鐵無金性。雖復鍛
T34n1722_p0642b17║鍊終不成金。若此經不明佛性。雖修萬善不
T34n1722_p0642b18║得成佛。七者天親釋金剛波若上已明佛性。
T34n1722_p0642b19║況法花耶。八者涅槃經引摩訶波若云。我
T34n1722_p0642b20║無我無有二相。此明眾生無我與佛性真我
T34n1722_p0642b21║更無有異。而大品已明佛性。況法花耶。九
T34n1722_p0642b22║者夫見佛性方得常身。壽量品既明常。豈
T34n1722_p0642b23║得此經不明佛性。十者人語難依聖語宜信。
T34n1722_p0642b24║天親法花論七處明佛性。一者方便品云。唯
T34n1722_p0642b25║佛與佛乃能究竟盡諸法實相。論云諸法
T34n1722_p0642b26║實相者。謂如來藏法身體不變故。乃至釋
T34n1722_p0642b27║法師品云。知去佛性水不遠故。以十種文義
T34n1722_p0642b28║往推。即知此經已明佛性。即因門究竟謂
T34n1722_p0642b29║因妙也。次釋蓮華經言。無名相法為眾生故
T34n1722_p0642c01║假名相說。欲令眾生因此名相悟無名相。蓋
T34n1722_p0642c02║是垂教之大宗群聖之本意。所以無名相中
T34n1722_p0642c03║假名相說者。如大品云。一切眾生皆是名相
T34n1722_p0642c04║中行。今欲止其名相故。借名相令悟無名相
T34n1722_p0642c05║矣。通而言。妙法與蓮華皆悉是名相。故
T34n1722_p0642c06║經云。說大乘經名妙法蓮華。據別而言。妙法
T34n1722_p0642c07║則是無名而名。蓮花是無相而相。故此經之
T34n1722_p0642c08║題法喻雙舉名相俱陳也。舊云。外國稱分陀
T34n1722_p0642c09║利。此翻為連花。今謂分陀利未必翻為蓮花。
T34n1722_p0642c10║涅槃經云。人中蓮花人中分陀利花。既其兩
T34n1722_p0642c11║出似如為異。今謂蓮花為通。分陀利為別。
T34n1722_p0642c12║所以然知者之凡引五證。一涅槃經迦葉
T34n1722_p0642c13║問云。云何處濁世不污如蓮花。佛具舉優缽
T34n1722_p0642c14║羅花．波頭摩．拘物頭．分陀利四花答問。
T34n1722_p0642c15║即知蓮花通四華故舉四華答之。二者大品
T34n1722_p0642c16║經有文列外國四華。謂優缽羅拘物頭波
T34n1722_p0642c17║頭摩分陀利花。此有文列此土四花。謂青蓮
T34n1722_p0642c18║花乃至白蓮花。三者地獄經云。優缽羅地獄
T34n1722_p0642c19║形似青蓮華。波頭摩地獄其形似赤色。拘
T34n1722_p0642c20║物頭地獄其形示黃色。分陀利地獄形以。白
T34n1722_p0642c21║蓮花。四者悲花經列四華云。分陀利者謂白
T34n1722_p0642c22║蓮華。五者謂法顯傳及天竺諸僧皆云。分陀
T34n1722_p0642c23║利者白蓮華也。故知蓮華是通白蓮華是別。
T34n1722_p0642c24║又此華凡有三時。未敷之時名屈摩羅。敷而
T34n1722_p0642c25║將落名迦摩羅。處中盛時秤分陀利華即知
T34n1722_p0642c26║分陀利是四色中是一色。三時中是一時。以
T34n1722_p0642c27║其處中盛時榮曜備滿足鮮白分明。以喻斯
T34n1722_p0642c28║經也。　問。即此法華有斯文不。　答。妙音菩薩
T34n1722_p0642c29║為弘通法花故。來化作八萬四千眾寶蓮華
T34n1722_p0643a01║閻浮檀金為莖。白銀為葉。金剛為鬚。甄叔
T34n1722_p0643a02║迦寶以為其臺。即知是白蓮華。以八萬四千
T34n1722_p0643a03║法藏皆攝入法華。今欲示弘白蓮華經故前
T34n1722_p0643a04║現白華之相也。　問。智度論云。陸生華中須
T34n1722_p0643a05║曼那花為第一。水生中青蓮花為最上。今何
T34n1722_p0643a06║故乃舉白華為喻耶。　答。青蓮華形相則妙故
T34n1722_p0643a07║譬如來之眼。白華所況為勝。宜喻於此經。所
T34n1722_p0643a08║以然者。欲辨此經其義明白。故以白華為喻。
T34n1722_p0643a09║何以知然。此經二章瑞相皆辨於白。初段放
T34n1722_p0643a10║眉間白毫相光。開乘方便門顯乘真實義。次
T34n1722_p0643a11║見寶塔品初又放眉間白毫相光。欲表開身
T34n1722_p0643a12║方便門顯身真實義。以此經開二方便示二
T34n1722_p0643a13║真實義最顯明故。舉白花為喻。二者白是眾
T34n1722_p0643a14║色之中本。明一乘為三乘之本。故於此一
T34n1722_p0643a15║說三。說三為一。令歸於一法身一。法身
T34n1722_p0643a16║垂於應跡說於應用。為令悟於法身。故初章
T34n1722_p0643a17║以一乘為本。次段以法身為本。欲顯二本之
T34n1722_p0643a18║義故。以本色為名。三者駕御大車即是白
T34n1722_p0643a19║牛。白牛喻平等大慧。無有漏之垢故秤為白。
T34n1722_p0643a20║此經文雖七軸宗歸大慧。故舉白牛為喻也。
T34n1722_p0643a21║問。無漏出何文。　答。方便品云。又告舍利弗無
T34n1722_p0643a22║漏不思議甚深微妙法唯我知是相。十方佛
T34n1722_p0643a23║亦然也。四者乃至普賢乘六牙白象護人
T34n1722_p0643a24║通法。亦顯菩薩所乘之法德無不圓累無不
T34n1722_p0643a25║盡。故乘六牙白象王來也。　問。於四花中何故
T34n1722_p0643a26║不借餘二為喻。　答。屈摩羅時華猶未開形相
T34n1722_p0643a27║未妙。喻昔來諸教未開方便門未顯真實義。
T34n1722_p0643a28║故不得喻於此經。迦摩羅時花既將落形好
T34n1722_p0643a29║欲毀。喻法花後教已開方便門已顯真實義。
T34n1722_p0643b01║亦不得喻於此經。唯分陀利處中盛時形相
T34n1722_p0643b02║可愛。喻於此經正開方便門正顯真實義微
T34n1722_p0643b03║妙第一。故華有三時。喻教有三種。故法師品
T34n1722_p0643b04║云。已說今說當說中此法花經最為第一。　問。
T34n1722_p0643b05║何故舉蓮花為喻。　答。略有三義。一者離喻。二
T34n1722_p0643b06║者合喻。三者遍喻。言離喻者又有三義。一
T34n1722_p0643b07║者此花不有而已。有則花實俱含。此經不說
T34n1722_p0643b08║而已。說則因果雙辨。故以蓮花喻於因果。二
T34n1722_p0643b09║者由花開故而實現。由言教故而理顯。故以
T34n1722_p0643b10║蓮華喻於理教。是以經云其義深遠其語巧
T34n1722_p0643b11║妙。三者花未開而實未現花開則實方顯未
T34n1722_p0643b12║開方便門則真實相未顯。開方便門則真實
T34n1722_p0643b13║相方顯。故以花開喻方便門開。實現譬真實
T34n1722_p0643b14║相顯也。次合譬者略明十義。一者此花從種
T34n1722_p0643b15║而生。喻一乘必有其種。頌曰。天人兩足尊。知
T34n1722_p0643b16║法常無性。佛種從緣起。是故說一乘。二者此
T34n1722_p0643b17║花從微至麤。喻佛乘漸漸增長。頌曰。漸漸
T34n1722_p0643b18║積功德具足大悲心如是諸人等皆已成佛
T34n1722_p0643b19║道。三者此花增長滿足出濁泥水。喻佛德無
T34n1722_p0643b20║不圓累無不盡出離生死諸濁泥水。頌曰。如
T34n1722_p0643b21║來已離三界火宅寂然閑居安處林野。四者
T34n1722_p0643b22║此花雖出泥水而不捨泥水。喻佛雖出四流
T34n1722_p0643b23║之外不捨三界之中。頌曰。是時長者在門外
T34n1722_p0643b24║立驚入火宅方宜救濟。五者此花微妙鮮潔
T34n1722_p0643b25║第一。如佛乘五乘中第一。頌曰。是乘微妙
T34n1722_p0643b26║清淨第一於諸世間為無有上。六者此花為
T34n1722_p0643b27║凡聖稱嘆愛敬。佛乘亦爾。為世間出世間凡
T34n1722_p0643b28║聖稱嘆愛敬。頌曰。佛所悅可一切眾生所應
T34n1722_p0643b29║稱嘆供養禮拜。七者此華臺葉具足。喻佛乘
T34n1722_p0643c01║萬德皆圓滿。頌曰。無量億千諸力解脫禪定
T34n1722_p0643c02║智慧及佛餘法。八者此華諸佛菩薩而坐其
T34n1722_p0643c03║上。大乘亦爾。為諸佛菩薩而住其中。頌曰。佛
T34n1722_p0643c04║自住大乘如其所得法定慧力莊嚴以此度眾
T34n1722_p0643c05║生九者此花開合有時。喻一乘之法隱顯有
T34n1722_p0643c06║時。昔日即隱今日即顯。頌曰。所以未曾說說
T34n1722_p0643c07║時未至故今正是其時決定說大乘。十者劫
T34n1722_p0643c08║初成時大梵天王坐蓮華座。為一切眾生之
T34n1722_p0643c09║父。妙法蓮華亦是三世諸佛根本。藥王品云。
T34n1722_p0643c10║如大梵王為一切世間之父。此經亦爾。為一
T34n1722_p0643c11║切賢聖學無學人及發菩薩心者之父。普賢
T34n1722_p0643c12║觀經云。方等經是諸佛眼。諸佛因是得具五
T34n1722_p0643c13║眼。佛三種身從方等生。是大法印印涅槃海。
T34n1722_p0643c14║所以方等生三種身者。由方等故了悟實相
T34n1722_p0643c15║斷諸煩惱。斷諸煩惱故法身現。法身現故有
T34n1722_p0643c16║應身有應身故有化身。有三身故說十二部
T34n1722_p0643c17║經。說十二部經故有法寶。有法寶故有僧
T34n1722_p0643c18║寶。故有三寶。故有世間三善道。故知法華
T34n1722_p0643c19║是世間出世間本也。　問。法華論釋云何。　答。論
T34n1722_p0643c20║云。以佛乘出離二乘濁泥水故。喻如蓮華。
T34n1722_p0643c21║又云此花諸佛菩薩而坐其上。此經亦為令
T34n1722_p0643c22║捨二乘鄙賤之人同得入一乘。與諸佛菩薩
T34n1722_p0643c23║同坐妙法蓮華之坐。故借蓮華為喻。猶是十
T34n1722_p0643c24║義中兩義耳。三遍喻者大集經云。慈悲為莖。
T34n1722_p0643c25║智慧為葉。三昧為鬚。解脫為敷。菩薩蜂王採
T34n1722_p0643c26║甘露味。是故我禮妙法蓮華也。
T34n1722_p0643c27║第四辨教意門。南方五時說北土四宗論
T34n1722_p0643c28║無文傷義。昔已詳之。今略而不述也。夫論
T34n1722_p0643c29║四生擾擾。為失虛懷。六趣紛紛寔由封滯。
T34n1722_p0644a01║故知迴流苦海以住著為源。超然彼岸用無
T34n1722_p0644a02║得為本。但累果非一故息倒多門。或始終俱
T34n1722_p0644a03║大。或初後並小。或始小終大。或始大終小。或
T34n1722_p0644a04║一時之內大小俱明。或無量時唯辨一法。或
T34n1722_p0644a05║說異法而前後不同。或明同法而初後為異。
T34n1722_p0644a06║良由機悟不一故適化無方。不可局以五時
T34n1722_p0644a07║限於四教也。所言始終俱大者。如涅槃云。我
T34n1722_p0644a08║初成道已有菩薩曾問是義。與汝所問等無
T34n1722_p0644a09║差別。故知後辨涅槃初亦辨斯教。初後俱小
T34n1722_p0644a10║者。如智度論云。從初轉法輪至大涅槃集作
T34n1722_p0644a11║四阿含。即其事也。初小後大者。鹿園初說小
T34n1722_p0644a12║乘。鷲山已去明於大法。初大後小者。菩提樹
T34n1722_p0644a13║下初說花嚴。後趣鹿園方明小教。一時之內
T34n1722_p0644a14║大小俱明者。如智度論云。顯示教門即波羅
T34n1722_p0644a15║捺園說大小。祕密之法則雙林明大小。或無
T34n1722_p0644a16║量時明一法者。如智度論云。波若非一坐一
T34n1722_p0644a17║時說也。或說異法前後不同。者如智度論云。
T34n1722_p0644a18║須菩提聞法花經辨一切成佛。復聞波若明
T34n1722_p0644a19║菩薩有退。故今問此菩薩為畢定為不畢定。
T34n1722_p0644a20║法花波若名為異法。而波若或在法華之
T34n1722_p0644a21║前或在法華之後。故前後不同。　問。何以得知
T34n1722_p0644a22║在法華前說耶。　答。智度論釋三百比丘脫衣
T34n1722_p0644a23║上佛云。有人言。十二年未制戒。即知波若
T34n1722_p0644a24║在十二年已前說之。法華成道已來四十
T34n1722_p0644a25║餘年方乃演說。又信解品云明付財竟後方
T34n1722_p0644a26║會父子。亦是波若在前法華居後。而向所引
T34n1722_p0644a27║畢定品文即法花在前波若居後。或明同法
T34n1722_p0644a28║而前後為異者。如五時同是波若之法。而仁
T34n1722_p0644a29║王經云。二十九年說四種波若。第三十年說
T34n1722_p0644b01║仁王波若。如是等事不可具陳。略舉八
T34n1722_p0644b02║條示聖教無方。不應限局五時及四宗之義
T34n1722_p0644b03║也。　問。若爾者則大小無分淺深渾亂。何得論
T34n1722_p0644b04║明聲聞菩薩兩藏經開大小二種乘耶。　答。佛
T34n1722_p0644b05║教雖復塵沙今以二義往收。則事無不盡。一
T34n1722_p0644b06║者赴小機說名曰小乘。赴大機說稱為大乘
T34n1722_p0644b07║教。而佛滅度後集法藏人。攝佛一切時說
T34n1722_p0644b08║小教名聲聞藏。一切時說大乘者名菩薩藏。
T34n1722_p0644b09║則大小義分淺深教別也。　問。何以得知唯有
T34n1722_p0644b10║兩藏。　答。中論云。前於聲聞法中說十二因緣。
T34n1722_p0644b11║後為已習行堪受深法者。以大乘法說因緣
T34n1722_p0644b12║相故。智度論云。阿難迦葉結集三藏。彌勒
T34n1722_p0644b13║阿難文殊結集大乘藏。地持論云。十二部經
T34n1722_p0644b14║名聲聞藏。方等經名菩薩藏。而大品．思益．法
T34n1722_p0644b15║華．涅槃此四經。皆對昔小秤讚今日大。則
T34n1722_p0644b16║知一化始終俱明大小二教也。　問。此經云唯
T34n1722_p0644b17║有一佛乘。云何乃立大小二耶。　答。如來赴大
T34n1722_p0644b18║小二緣故說大小二教也。雖說二教終為顯
T34n1722_p0644b19║一乘故。藥草喻品云。於一切法以智方便而
T34n1722_p0644b20║演說之。其所說法皆悉到於一切智地。故知
T34n1722_p0644b21║教無異表緣無異悟。然對異故明不異。在異
T34n1722_p0644b22║既無則不異亦息。故云是法不可示言辭相
T34n1722_p0644b23║寂滅。若守大小二藏及封執唯一乘者。此皆
T34n1722_p0644b24║成一異兩見。未悟本來寂滅。非學佛法人也。
T34n1722_p0644b25║問。就法華始終有幾種教。　答。或一教二教三
T34n1722_p0644b26║教四教乃至十教。言一教者。一切皆是一乘
T34n1722_p0644b27║教。如藥草喻品云。於一切法以智方便而演
T34n1722_p0644b28║說之。其所說法皆悉到於一切智地。以所表
T34n1722_p0644b29║理既無二。能表之教亦一也。言二教者。謂大
T34n1722_p0644c01║小乘二如上說也。言三教者。謂根本法輪．
T34n1722_p0644c02║枝末之教及攝末歸本。亦如前說也。言四教
T34n1722_p0644c03║者。方便品偈文明於四教。謂四調柔。一以
T34n1722_p0644c04║人天乘調柔令離三塗。次以二乘調柔令離
T34n1722_p0644c05║三界。此二調柔令離界內惑也。三以自教調
T34n1722_p0644c06║柔。令二乘人得口自說大法以自知教調伏
T34n1722_p0644c07║其心。四以他教調柔。諸佛菩薩為其說大
T34n1722_p0644c08║法令小入大。此二教使其離三界外小乘惑
T34n1722_p0644c09║也。此四調柔二乘人令入一乘。為一乘之方
T34n1722_p0644c10║便也。故信解品云。如富長者以方便力柔伏
T34n1722_p0644c11║其心乃教大智也。言十教者。一者頓教。謂初
T34n1722_p0644c12║成道時即以大乘頓化窮子。但根性未堪。是
T34n1722_p0644c13║故息化也。二者漸教。從說人天乘乃至法華。
T34n1722_p0644c14║皆是漸說大乘也。然頓教正化直往菩薩。漸
T34n1722_p0644c15║教則化迴小入大人也。就漸教之中復開二
T34n1722_p0644c16║種。一世間教。即人天乘。如冷水灑面譬也。
T34n1722_p0644c17║二出世間教。從趣鹿園說二乘教。終竟法華
T34n1722_p0644c18║也。就出世間教中復有二種。一小乘教二大
T34n1722_p0644c19║乘教。初趣鹿園說小乘教。從波若已去謂大
T34n1722_p0644c20║乘教也。就大乘教中復有二種。一者自說大
T34n1722_p0644c21║乘。即大品付財命說之事。二者他教。從大品
T34n1722_p0644c22║已後諸方等教。佛與菩薩為小乘人而說大
T34n1722_p0644c23║乘也。此二種教謂密說大乘。至於法花謂顯
T34n1722_p0644c24║教小乘人大法也。此之五雙十教並現信解
T34n1722_p0644c25║品文也。　問。大品等但是漸說大乘亦是頓耶。
T34n1722_p0644c26║答。凡有四句。一頓而非漸。則初成道為諸菩
T34n1722_p0644c27║薩說花嚴教也。二漸而非頓。謂人天及二乘
T34n1722_p0644c28║教也。三亦漸亦頓。即大品教也。為菩薩說大
T34n1722_p0644c29║品。大品於菩薩為頓。以大品中具足明一切
T34n1722_p0645a01║大乘法故。信解品云。佛敕我等說最上道。修
T34n1722_p0645a02║習此者當得成佛。故名為頓。而命小人說於
T34n1722_p0645a03║大法。為入一乘方便故。於小乘人名為漸也。
T34n1722_p0645a04║四者非漸非頓者。上之三句並是教門。因此
T34n1722_p0645a05║教門欲顯無言之道。不可論其漸頓也。
T34n1722_p0645a06║第五明顯密門又開四別。一通就諸經論明
T34n1722_p0645a07║顯密。二別舉大品對法花論顯密。三就法花
T34n1722_p0645a08║內自論顯密。四料簡之。總明經論顯密者。大
T34n1722_p0645a09║明一化凡有四門。一顯教菩薩不蜜化聲聞。
T34n1722_p0645a10║即花嚴教也。大機已熟故顯教之。小器未
T34n1722_p0645a11║堪不宜密化。故羅烈珍玩正為宗親。窮子躃
T34n1722_p0645a12║地未堪授珍寶故。二顯教聲聞不蜜化菩薩。
T34n1722_p0645a13║即三藏教也。誘引將順正為二乘。更遣餘
T34n1722_p0645a14║人不蜜化菩薩。三顯教菩薩蜜化聲聞。即
T34n1722_p0645a15║波若教也。嚴土化人正教大士。付財命說密
T34n1722_p0645a16║化小心。四顯教菩薩顯化聲聞。即法花教也。
T34n1722_p0645a17║大士疑除故顯教菩薩。羅漢作佛故顯化聲
T34n1722_p0645a18║聞。此之四門即是次第。三句屬菩薩藏收。顯
T34n1722_p0645a19║教聲聞不蜜化菩薩屬三藏教攝。然華嚴大
T34n1722_p0645a20║品及以三藏當教明義唯有一轍。法花結會
T34n1722_p0645a21║始終是則具足四門。　問。若華嚴但顯教菩薩
T34n1722_p0645a22║不密化聲聞者。則應但明大法。何故亦辨小
T34n1722_p0645a23║乘。如賢首品云。或說聲聞小乘門。或說緣覺
T34n1722_p0645a24║中乘門。或說無上大乘門。乃至性起品中具
T34n1722_p0645a25║說五乘之教。何由爾耶。　答。總談一化復有傍
T34n1722_p0645a26║正四門。一正顯真寶傍開方便則華嚴教
T34n1722_p0645a27║也。為諸菩薩說究竟因果故正顯真實。夫為
T34n1722_p0645a28║菩薩必須化物故。亦令大士知三乘是權。故
T34n1722_p0645a29║傍開方便。二正閉方便正隱真實。則三藏教
T34n1722_p0645b01║也。不明三乘是權故正閉方便。不顯唯有一
T34n1722_p0645b02║乘故正隱真實。三者正顯真實傍閉方便。則
T34n1722_p0645b03║波若等教。明大乘究竟故正顯真實。未開三
T34n1722_p0645b04║乘是權故傍閉方便。四正開方便正顯真實。
T34n1722_p0645b05║即法花之教。以辨三乘是權故正開方便。明
T34n1722_p0645b06║唯有一乘故正顯真實。　問。法花明三乘是權。
T34n1722_p0645b07║可得顯一乘是真實。大品未辨三乘是權。云
T34n1722_p0645b08║何得顯一乘是真實耶。　答。法華對權顯實。大
T34n1722_p0645b09║品辨二乘為劣大乘為勝。故以大乘為真實
T34n1722_p0645b10║也。　問。何文辨法花與大品已明真實。　答。信解
T34n1722_p0645b11║品云。一切諸佛所有祕藏但為菩薩演其實
T34n1722_p0645b12║事而不為我說斯真實。故知大品已顯真實。
T34n1722_p0645b13║又大品自為菩薩說故。顯佛乘是真實。未為
T34n1722_p0645b14║聲聞說佛乘故。不明三乘是方便。法花正為
T34n1722_p0645b15║聲聞人說佛乘是真實。故開三乘是方便。　問。
T34n1722_p0645b16║若大品明小乘為劣大乘為勝名已顯真實
T34n1722_p0645b17║者。三藏之教亦明二乘為劣大乘為勝。亦應
T34n1722_p0645b18║已顯佛乘是真實。　答。大品等教正明大乘傍
T34n1722_p0645b19║及小乘。故正顯真實。三藏之教正明小乘傍
T34n1722_p0645b20║及佛乘。故不正顯真實。又大品教具足顯了
T34n1722_p0645b21║說佛乘。故正顯真實。三藏之教雖明佛乘猶
T34n1722_p0645b22║是隱覆之說。故不正顯真實。何以知然。如三
T34n1722_p0645b23║藏教明王宮實生雙林實滅從凡得聖樹王成
T34n1722_p0645b24║佛。故法花云。長者脫珍御服著弊垢衣。以
T34n1722_p0645b25║是方便得近其子。此是說三藏教中佛明是方
T34n1722_p0645b26║便。故知明小教雖明佛乘為勝。猶未顯真
T34n1722_p0645b27║實。此傍正四門三句屬菩薩藏。正閉方便正
T34n1722_p0645b28║隱真實屬聲聞藏。餘經當教明義唯有一門。
T34n1722_p0645b29║法華結會始終具足四句。此皆一途依信解
T34n1722_p0645c01║品大判為言。眾經更異文。亦有別餘義也。
T34n1722_p0645c02║第二大品對法華論顯密。　問。智度論第一百
T34n1722_p0645c03║卷云波若非祕密法故付屬聲聞。法花是祕
T34n1722_p0645c04║密法故付屬菩薩。云何稱祕密非祕密耶。　答。
T34n1722_p0645c05║祕密不祕密有二門。一以大乘為祕密。小乘
T34n1722_p0645c06║非祕密。大乘甚深不妄傳授故秤祕密。小乘
T34n1722_p0645c07║淺近可隨宜而說故非祕密。如智度論云。顯
T34n1722_p0645c08║示教中說羅漢斷煩惱清淨菩薩未斷煩惱
T34n1722_p0645c09║故不清淨。祕密法中說諸菩薩得無生忍具
T34n1722_p0645c10║六神通超出二乘之上故菩薩清淨。此則以
T34n1722_p0645c11║小乘淺近故非祕密。大乘甚深故名祕密。二
T34n1722_p0645c12║者就大乘中復有祕密非祕密。如大論第百
T34n1722_p0645c13║卷說。波若不明羅漢作佛故非祕密。法花明
T34n1722_p0645c14║羅漢作佛故是祕密。　問。法花明羅漢作佛。何
T34n1722_p0645c15║故是祕密波若不明羅漢作佛。何故非祕密
T34n1722_p0645c16║耶。　答。法華明羅漢作佛甚深難解故是祕密。
T34n1722_p0645c17║波若明菩薩作佛其義易解故非祕密。故智
T34n1722_p0645c18║度論云。羅漢作佛至佛時乃解。論甚深者正
T34n1722_p0645c19║可論其餘事。龍樹既云未解至佛時乃知。故
T34n1722_p0645c20║羅漢作佛甚深難解。涅槃現病品偈云。如佛
T34n1722_p0645c21║所說阿羅漢一切當皆至涅槃如是甚深佛
T34n1722_p0645c22║行處凡夫下愚不能知。故知羅漢作佛為難
T34n1722_p0645c23║解也。　問。羅漢作佛何故難解耶。　答。此望昔教
T34n1722_p0645c24║為言故秤為難解。以昔教明羅漢煩惱已盡
T34n1722_p0645c25║不復更生。如無明糠脫故後世因中不復更
T34n1722_p0645c26║生。今教遂明羅漢作佛故。於昔教為難解。　問。
T34n1722_p0645c27║昔教於誰為難解耶。　答。正於聲聞人為難解。
T34n1722_p0645c28║故論云。大藥師能用毒為藥。小藥師不能
T34n1722_p0645c29║用毒為藥。菩薩能解二乘作佛。如解毒為
T34n1722_p0646a01║藥。故法花付屬菩薩。聲聞但解菩薩作佛。如
T34n1722_p0646a02║解用藥為藥故。波若付屬聲聞。不解二乘
T34n1722_p0646a03║作佛。如不解用毒為藥故。法華不付聲聞。
T34n1722_p0646a04║所以法華於聲聞人為難解。　問。若波若但明
T34n1722_p0646a05║菩薩作佛未明二乘作佛。則波若教劣。法華
T34n1722_p0646a06║明菩薩作佛復明二乘作佛。則法華為勝。何
T34n1722_p0646a07║以得知然。智度論釋問乘品列十種大經。
T34n1722_p0646a08║法雲經大雲經法華經。如是等經中而波若
T34n1722_p0646a09║最大。既稱最大。則法華為劣。前後相違。云
T34n1722_p0646a10║何會通。　答。法華波若互有勝劣。若為聲聞人
T34n1722_p0646a11║明二乘作佛。則法花勝波若為劣。若為菩薩
T34n1722_p0646a12║明實惠方便。則波若勝法華劣。所以然者。
T34n1722_p0646a13║波若六十六品辨於實惠。無盡品已去二十
T34n1722_p0646a14║四品明方便惠。此二惠是為十方三世諸佛
T34n1722_p0646a15║法身父母。故淨名經云。智度菩薩為母。方
T34n1722_p0646a16║便以為父。一切諸導師無不由是生。既廣明
T34n1722_p0646a17║法身父母。故於一切方等經中最為深大。餘
T34n1722_p0646a18║經不正明此義。故不及波若。又波若廣明實
T34n1722_p0646a19║相。故於眾經中最為深大所以然者三乘得
T34n1722_p0646a20║道及以斷惑辨懺悔重罪。此之三義悉依實
T34n1722_p0646a21║相。而波若正廣明實相。故三義得成。餘經不
T34n1722_p0646a22║正明實相。故有劣波若是以兩經互有優劣。
T34n1722_p0646a23║破龍樹前後有於二文。　問。此解何所出也。　答。
T34n1722_p0646a24║叡師小品序說波若法花二經互有優劣之
T34n1722_p0646a25║義云。法華鏡本以凝照。波若[穴/俱]末以解懸。
T34n1722_p0646a26║解懸理趣菩薩道也。凝照鏡本結其終也。終
T34n1722_p0646a27║而不泯則歸途扶蔬有三寶之跡擁惠不
T34n1722_p0646a28║夷則亂緒紛綸有惑趣之異。是以法華波若
T34n1722_p0646a29║相待以期終。方便實化[穴/俱]一以俟盡論其窮
T34n1722_p0646b01║理盡性夷明萬行。則實不如照。取其大明真
T34n1722_p0646b02║化解本無三。則照不如實。照則波若。實則法
T34n1722_p0646b03║華。故互有優劣。則其證也。　問。若二經互有優
T34n1722_p0646b04║劣。何故智度論復云法華是波若異名。　答。
T34n1722_p0646b05║波若法華同是正觀平等大慧。顯道無異故
T34n1722_p0646b06║云法華是波若異名也。是以論云。波若是
T34n1722_p0646b07║一法佛說種種名。隨諸眾生力為之立異字。
T34n1722_p0646b08║今但約教為人故有差別。波若教明直往菩
T34n1722_p0646b09║薩作佛。法花教明迴小入大菩薩作佛。經
T34n1722_p0646b10║約人不同而作佛無異。如長者大宅及以七
T34n1722_p0646b11║珍始終無異。但付財之時未得說窮子是長
T34n1722_p0646b12║者兒。委家業時始得會其天性以為付子
T34n1722_p0646b13║之也。　問。波若未明二乘作佛。得是不了教
T34n1722_p0646b14║不。　答。波若明菩薩作佛。此事顯了。于時大機
T34n1722_p0646b15║未熟故不得說二乘成佛。約此一邊。亦得稱
T34n1722_p0646b16║為不了。　問。若爾何得論釋畢竟定品云。須
T34n1722_p0646b17║菩提聞法花經明一切成佛。復聞波若辨菩
T34n1722_p0646b18║薩有退。是故今問佛為畢定為不畢定。此問
T34n1722_p0646b19║意審二經之同異。佛答云菩薩畢定。畢定者
T34n1722_p0646b20║畢定成佛也。既明畢定成佛。則唯有一佛
T34n1722_p0646b21║乘。不退為聲聞則顯無二乘。此意明波若同
T34n1722_p0646b22║法華教。何得云波若未明二乘作佛。　答。已如
T34n1722_p0646b23║前通。波若非一時一座說。初分未明二乘作
T34n1722_p0646b24║佛。故與法花異。後分明菩薩不退顯有一無
T34n1722_p0646b25║二。與法華大同。故不相違也。第三就法華自
T34n1722_p0646b26║論顯密。　問。若法花顯教菩薩顯化二乘者。則
T34n1722_p0646b27║法花是顯了之教。始終應無覆相之說。若
T34n1722_p0646b28║爾化城品明三千墨點猶為十六王子沙彌
T34n1722_p0646b29║之位。壽量品明五百萬億阿僧祇世界末為
T34n1722_p0646c01║微塵成佛已來復過是數。則壽量之佛是顯
T34n1722_p0646c02║了之言。十六王子便是覆相之說。何得一部
T34n1722_p0646c03║皆顯了耶。　答。夫立教隱顯要鑪冶始終。今約
T34n1722_p0646c04║一經大分四轍。一䨱而不開。二亦開亦覆。三
T34n1722_p0646c05║開而不䨱。四不開不䨱。䨱而不開。初之
T34n1722_p0646c06║一品嘉瑞交興妙輪將轉而未弊二權。猶
T34n1722_p0646c07║隱兩實。謂覆而不開。亦開亦覆者。始從方便
T34n1722_p0646c08║品終竟法師品但明乘權乘實。所謂亦開。猶
T34n1722_p0646c09║隱身權身實。秤為亦䨱。故三千墨點始開結
T34n1722_p0646c10║緣之始。十六數猶掩成佛之初。開而不䨱
T34n1722_p0646c11║者。即後分經也。俱廢二權雙顯兩實。則教無
T34n1722_p0646c12║纖隱理無豪翳。致有十二深益八種嘉瑞。不
T34n1722_p0646c13║開不䨱者。夫借一以破三。三除而一捨。假脩
T34n1722_p0646c14║以斥短。短息而脩忘故言窮慮絕。何實何權。
T34n1722_p0646c15║本性寂滅。孰開孰䨱理。超言外強秤妙法道
T34n1722_p0646c16║玄像表假喻蓮花。第四料簡顯密。　問。小乘亦
T34n1722_p0646c17║是說密一乘不。　答。佛說小乘意在悟大乘。
T34n1722_p0646c18║故說小乘亦是密說一乘也。　問。小乘就何文
T34n1722_p0646c19║是密說一乘耶。　答。如云三乘人同得人無我
T34n1722_p0646c20║同斷煩惱同入無餘。即是密說三乘同歸一
T34n1722_p0646c21║道也。　問。大品唯付財。是密說一乘。更有餘義
T34n1722_p0646c22║耶。　答。大品中明三乘人同是一如同入法性。
T34n1722_p0646c23║即是密說三同入一乘。　問。顯說一乘為何人
T34n1722_p0646c24║耶。　答。為三種人。一者為不定根性聲聞令入
T34n1722_p0646c25║一乘。二者為練已定根性聲聞令入一乘。
T34n1722_p0646c26║三者為直往菩薩令知有一無三但進不退
T34n1722_p0646c27║也。
T34n1722_p0646c28║第六論三一義。此經始末論三一開會凡有
T34n1722_p0646c29║十門。一者開三顯一。二者會三歸一。三者廢三
T34n1722_p0647a01║立一。四者破三明一。五者覆三明一。六者三
T34n1722_p0647a02║前辨一。七者三中明一。八者三後辨一。九
T34n1722_p0647a03║者絕三明一。十者無三辨一也。開三顯一者。
T34n1722_p0647a04║開昔三乘是方便示今一乘是真實。故云
T34n1722_p0647a05║開三顯一也。會三歸一者會彼三行歸一佛
T34n1722_p0647a06║乘。故云汝等所行是菩薩道也。廢三立一者。
T34n1722_p0647a07║廢昔三教立今一乘教。故云於諸菩薩前正
T34n1722_p0647a08║直捨方便但說無上道也。破三明一者。破其
T34n1722_p0647a09║執三異實之情以明一乘之道也。故文云
T34n1722_p0647a10║唯有一乘法無三也。覆三明一者。如來赴
T34n1722_p0647a11║三一兩緣常有三一之教。昔則以三覆一。今
T34n1722_p0647a12║則以一覆三。三前明一者。未趣鹿苑之說
T34n1722_p0647a13║三前。寂滅道場已明一實之教。謂三前一
T34n1722_p0647a14║也。三中明一者。從趣鹿苑說於三乘佛乘第
T34n1722_p0647a15║一。緣覺第二。聲聞第三。謂三中明一也。三後
T34n1722_p0647a16║明一者。三乘之後法花教門以會彼三乘同
T34n1722_p0647a17║歸一道。謂三後明一也。絕三明一者。如無言
T34n1722_p0647a18║世界。外則無言無示內則無慮無識。故不論
T34n1722_p0647a19║一三而已。即以此為佛事故則復是一。故云
T34n1722_p0647a20║絕一也。無三辨一者。如香積菩薩云。彼土
T34n1722_p0647a21║無有二乘名字。謂無三辨一也。但有清淨大
T34n1722_p0647a22║菩薩眾。謂有一也。前之五種就義論一也。
T34n1722_p0647a23║後五種約時處前文不同教門差別。故開
T34n1722_p0647a24║五也。　問。云何名會三歸一耶。　答。欲識會三歸
T34n1722_p0647a25║一。先須知開一為三。開一為三者。昔指大乘
T34n1722_p0647a26║之因說為小乘究竟之果也。今還指小乘究
T34n1722_p0647a27║竟之果即是大乘之因。故名會三歸一也。　問。
T34n1722_p0647a28║小乘人謂是究竟。為是迷因為是迷果。　答。
T34n1722_p0647a29║實是大因謂是小果。故是迷因也。　問。一三有
T34n1722_p0647b01║此十句。近遠亦有十門耶。　答。亦有十門。如
T34n1722_p0647b02║壽量品文疏已出也。　問。今明一乘。為是三中
T34n1722_p0647b03║一為三外有一耶。　答。此經始終具有二義。
T34n1722_p0647b04║一者猶是三中一。所以然者。以歎五乘攝
T34n1722_p0647b05║乘義盡。人天乘則攝世間乘。三乘攝出世間
T34n1722_p0647b06║乘若爾則一乘猶是三乘中之佛乘也。故文
T34n1722_p0647b07║云十方佛土中唯有一乘法無二亦無三。此
T34n1722_p0647b08║以一二三為數。則以一乘為一。緣覺為二。聲
T34n1722_p0647b09║聞為三。則知一乘猶是三中一也。又文云但
T34n1722_p0647b10║以一佛乘為眾生說法更無有餘乘若二若
T34n1722_p0647b11║三。此明以佛乘為一聲聞緣覺二乘為餘乘。
T34n1722_p0647b12║故下文言更遣餘人。則知餘人屬二乘也。既
T34n1722_p0647b13║言無有餘乘。則無緣覺之第二聲聞之第三。
T34n1722_p0647b14║故知佛乘猶是三中之一。此文其例甚多不
T34n1722_p0647b15║須疑也。二者一乘非是三中之一。如信解品
T34n1722_p0647b16║說。長者以方便力密遣二人。則以二乘為方
T34n1722_p0647b17║便。脫珍御服著弊垢衣。方便附近子語令懃
T34n1722_p0647b18║作。則佛乘亦是方便。則知三乘並是方便。
T34n1722_p0647b19║今明一乘是真實。故知一乘非是三乘中之
T34n1722_p0647b20║佛乘也。　問。以何義故明一乘是三乘中佛乘。
T34n1722_p0647b21║復以何義明一乘非是三乘中佛乘耶。　答。欲
T34n1722_p0647b22║明三乘攝出世乘盡故。對二乘之方便明佛
T34n1722_p0647b23║乘是真實。故文云唯此一事實餘二則非真。
T34n1722_p0647b24║所以明一乘是三乘中之一也。就佛乘中復
T34n1722_p0647b25║自開真應。昔為二乘人說佛方便身故佛乘
T34n1722_p0647b26║是方便身。即以今教明佛身是真實故。真實
T34n1722_p0647b27║之乘異方便佛。如師子座長者異著弊垢衣
T34n1722_p0647b28║長者。以約今昔兩教明佛有權實不同。是故
T34n1722_p0647b29║一乘非三乘中之一也。　問。此經中始末或言
T34n1722_p0647c01║佛以方便力示以三乘教則三乘並是方便。
T34n1722_p0647c02║又云唯此一事實餘則非真。是則二方便。
T34n1722_p0647c03║兩文相違。何以通會。　答。此二文猶是一義。
T34n1722_p0647c04║無相違也。於一佛乘方便說三。次云一乘是
T34n1722_p0647c05║真實二乘是方便。如人手內實有一果方便
T34n1722_p0647c06║言三果。次第考論者。一果是實。二是方便。
T34n1722_p0647c07║故說三說二並是方便猶是一義不相違也。
T34n1722_p0647c08║問。為會三歸一。為會二歸一。　答。此且猶是一
T34n1722_p0647c09║義智度論云。於一佛乘開為三分。如人分
T34n1722_p0647c10║一斗米為三聚。亦得合三聚為一聚。亦得會
T34n1722_p0647c11║二聚歸一聚會三會二猶是一義不相違也。
T34n1722_p0647c12║第七明功用門。　問。何故受持讀誦書寫解說
T34n1722_p0647c13║供養恭敬尊重讚歎。障累內消祥瑞外發耶。
T34n1722_p0647c14║答。昔有天竺僧弼法師云。此經有三義故勝。
T34n1722_p0647c15║一者眾經不泯三為一。此經獨三泯。二持
T34n1722_p0647c16║者現得六根清淨。三普賢等諸菩薩親乘六
T34n1722_p0647c17║牙白象來護人通法。故障累內消祥瑞外發。
T34n1722_p0647c18║今明不正有此三事。此經是眾經之實體
T34n1722_p0647c19║也。諸佛之祕密藏。融釋大小該羅今昔。理
T34n1722_p0647c20║致淵遠超四句之表。有十事奇特出眾經之
T34n1722_p0647c21║外。言十事者。一者化主不可思議餘經或釋
T34n1722_p0647c22║迦自說或四佛共談。至如法花十方分身俱
T34n1722_p0647c23║來法會。三世等覺同赴鷲山。是以文云。一一
T34n1722_p0647c24║方四百萬億那由他國土諸佛如來遍滿其
T34n1722_p0647c25║中。如是十方諸佛皆悉來集坐於八方。此謂
T34n1722_p0647c26║現在佛集。多寶佛踊現明過去佛集。現在有
T34n1722_p0647c27║十方佛。過去但明多寶者。法花論云。此以略
T34n1722_p0647c28║攝廣。明一佛之用總攝過去一切佛用。即與
T34n1722_p0647c29║現在廣略互現。諸大菩薩普會鷲山。謂當來
T34n1722_p0648a01║佛集。以三世等覺同赴鷲山。大小諸經未有
T34n1722_p0648a02║如斯之盛集。謂化主不可思議也。　二
T34n1722_p0648a03║者徒眾不可思議。八方世界一一方四百
T34n1722_p0648a04║萬億那由他國土諸佛各將侍者。又下方千
T34n1722_p0648a05║世界微塵數菩薩從地涌出遍滿虛空。乃至
T34n1722_p0648a06║沙竭龍宮不可思議大士雲集靈鷲山。雖復
T34n1722_p0648a07║鹿園稟道之眾鵠樹聞經之賓。亦未有如斯
T34n1722_p0648a08║之盛集之也。是謂徒眾不可思議也。　三
T34n1722_p0648a09║者國土不可思議。靈塔踊現普集分身三變
T34n1722_p0648a10║八方同為淨土。乃至神力品云于時十方世
T34n1722_p0648a11║界通達無礙如一佛土。至如仙人苑內匹此
T34n1722_p0648a12║太遙。力士河邊方斯亦遠。是為處所不可思
T34n1722_p0648a13║議也。
T34n1722_p0648a14║第四者教門不可思議。如方廣花嚴偈凡
T34n1722_p0648a15║十萬偈。摩訶波若數亦同然。如此等經尚以
T34n1722_p0648a16║為多。至如大通智勝所說恒河沙偈。威音
T34n1722_p0648a17║王佛所明二十千萬億那由他偈。所以辨其
T34n1722_p0648a18║文多。意欲顯其義廣。是謂教門不可思議
T34n1722_p0648a19║也。　第五者時節不可思議。燈明佛說
T34n1722_p0648a20║此經六十小劫。大通佛所說八千劫。妙光菩
T34n1722_p0648a21║薩八十小劫。十六沙彌八萬四千劫。釋迦佛
T34n1722_p0648a22║時踊出大士問訊之間五十小劫。說經之時
T34n1722_p0648a23║當不可量也。所以辨說經時長。亦為顯文多
T34n1722_p0648a24║義廣。是謂時節不可思議也。　第六
T34n1722_p0648a25║者神力不可思議。將開波若時。釋迦獨出現
T34n1722_p0648a26║靈祥。欲震金鼓四尊共呈嘉瑞。未若斯經
T34n1722_p0648a27║十方分身共現七種神力滿百千歲然後攝
T34n1722_p0648a28║之。是為神力不可思議也。　第七者利
T34n1722_p0648a29║益不可思議。如分別功德品明。聞經得十二
T34n1722_p0648b01║種利益。始自無量恒河沙菩薩悟無生忍。終
T34n1722_p0648b02║則八方世界微塵數眾生發菩提心。如調達
T34n1722_p0648b03║藥王妙音觀音陀羅尼妙莊嚴王本事普賢勸
T34n1722_p0648b04║發。總陳八品得道者不可具陳。謂利益不
T34n1722_p0648b05║可思議也。　第八者功德不可思議。從初
T34n1722_p0648b06║至後嘆法美人功德無量。如隨喜品說。第五
T34n1722_p0648b07║十人聞一偈隨喜轉教。勝於施四百億萬
T34n1722_p0648b08║阿僧祇世界六趣眾生一切樂具及令得阿
T34n1722_p0648b09║羅漢果。是為功德不可思議也。　第九者
T34n1722_p0648b10║明乘權乘實不可思議。如三藏等教唯辨小
T34n1722_p0648b11║乘。波若諸經但明大乘。未若法花說實歸本
T34n1722_p0648b12║泯寂異途。開會一三融釋大小。使羊鹿無息
T34n1722_p0648b13║駕之累。白牛有直進之功。是為乘權乘實不
T34n1722_p0648b14║可思議也。　第十者身權身實不可思
T34n1722_p0648b15║議。餘經或但明生法。或直辨三身。至如多寶
T34n1722_p0648b16║踊現示真常應滅。分身嚮集表本一跡多。並
T34n1722_p0648b17║開近顯遠囊括古今。使悟應滅難期知長短
T34n1722_p0648b18║無二。令菩提心力堅固猛利念佛三昧倍復
T34n1722_p0648b19║增益。是為第十身權身實不可思議也。後之
T34n1722_p0648b20║二事蓋是一經大宗。即以釋前八事。所以有
T34n1722_p0648b21║前八不可思議。有良由此經具開二權雙
T34n1722_p0648b22║示兩實故也。
T34n1722_p0648b23║第八弘經方法。　問。尋如來出世善巧化人。四
T34n1722_p0648b24║依菩薩妙能通法。末世凡夫云何弘經。　答。法
T34n1722_p0648b25║師品云。佛滅度後若有善男子善女人欲說
T34n1722_p0648b26║是經者。當安住三法。一者入如來室。二者
T34n1722_p0648b27║著如來衣。三者坐如來座。入如來室者。大
T34n1722_p0648b28║慈大悲心是也。如來衣者。柔和忍辱心
T34n1722_p0648b29║是。如來座者。一切法空是。具此三法然後以
T34n1722_p0648c01║不懈怠心為四眾說法。佛垂妙軌。宜可依之。
T34n1722_p0648c02║慈悲有隱覆之功。喻之如室。柔和忍有障弊
T34n1722_p0648c03║之用。喻之如衣。空理可以安心。目之為座。
T34n1722_p0648c04║詳此三門則為次第。大悲拔苦大慈與樂。蓋
T34n1722_p0648c05║是種覺之洪因弘道之本意。欲說妙法。宜前
T34n1722_p0648c06║建此心。是故第一明入如來室。既於極惡之
T34n1722_p0648c07║世欲弘窮善之道。必多留難。宜應忍之。是故
T34n1722_p0648c08║第二明著如來衣。雖復慈悲外覆和忍內安。
T34n1722_p0648c09║若無空觀虛明則二行不成。何由悟物。是故
T34n1722_p0648c10║第三辨坐如來座。內備三心外懃說法。則道
T34n1722_p0648c11║無不隆人無不利。故令安住三法弘法花經。
T34n1722_p0648c12║問。何故起慈悲名入如來室。　答。譬喻品云。我
T34n1722_p0648c13║亦如是眾聖中尊世間之父。一切眾生皆是吾
T34n1722_p0648c14║子。則知此經明父母之道。父則有樂無苦。
T34n1722_p0648c15║子則有苦無樂。今大悲拔子之苦。大慈與子
T34n1722_p0648c16║之樂。令一切眾生普皆成佛。故說法花經。末
T34n1722_p0648c17║世法師既代佛弘經。亦宜學佛之行。是故慈
T34n1722_p0648c18║悲名如來室。若為利養名聞勝他勢力而講
T34n1722_p0648c19║說者。則不拔苦與樂。乖父子恩情。非弘佛乘
T34n1722_p0648c20║之道也。　問。何故柔和忍辱名如來衣。　答。譬如
T34n1722_p0648c21║稚子未有所知兼為惡鬼之所嬈亂。如毀辱
T34n1722_p0648c22║於父父則生愍惻。懃加救療不起瞋心。此
T34n1722_p0648c23║經既明父子之道。一切眾生觀力未成。為煩
T34n1722_p0648c24║惱鬼之所嬈亂。若毀辱於佛佛深生憐愍。以
T34n1722_p0648c25║妙法花藥懃救治之不生慎恨。末世法師既
T34n1722_p0648c26║代佛弘經。亦應學佛和忍。若起瞋恨便與佛
T34n1722_p0648c27║乖。非弘佛道矣。是故柔和忍名如來衣。　問。
T34n1722_p0648c28║法師品云。是法花經如來在世猶多怨嫉。況
T34n1722_p0648c29║滅度後。何故說此經時多留難耶。　答。世人云。
T34n1722_p0649a01║良藥口苦美言逆耳。此經廢五種乘之異
T34n1722_p0649a02║執立一極之玄宗。故斥凡呵聖排大破小。指
T34n1722_p0649a03║天魔為毒虫。說外道為惡鬼。貶執小為貧賤。
T34n1722_p0649a04║挫菩薩為新學。故天魔惡聞。外道逆耳。二乘
T34n1722_p0649a05║驚愕。菩薩怯弱。如此之徒喜為留難。世間多
T34n1722_p0649a06║怨嫉言。豈可虛哉。又一切眾生無始已來
T34n1722_p0649a07║多起十惡業。小有人天之因起人天之因。尚
T34n1722_p0649a08║少求二乘者轉希。學佛道者彌復難得。所以
T34n1722_p0649a09║然者。若不起凡見聖見。捨小心發大心。種中
T34n1722_p0649a10║道善根。然後始得聞一乘極教耳。但眾生皆
T34n1722_p0649a11║有凡聖大小之障。聞說一乘。不能信受故喜
T34n1722_p0649a12║為留難。　問。何故知一切法空名坐如來座。　答。
T34n1722_p0649a13║畢竟空觀者為成二行及辨弘經大宗。為成
T34n1722_p0649a14║二行者雖有慈悲。若無空觀者。則見有眾生
T34n1722_p0649a15║眾生成緣。名凡夫慈。若無空觀者則見有諸
T34n1722_p0649a16║法成於法緣。成二乘慈。是以知一切法空。不
T34n1722_p0649a17║見有眾生及以諸法。而起慈者名無緣慈。無
T34n1722_p0649a18║緣慈者謂如來慈。故以畢竟空觀成慈悲行。
T34n1722_p0649a19║若無空觀而起忍者。則不成無生忍。亦非法
T34n1722_p0649a20║忍。以有畢竟空觀而起忍。則成無生忍及以
T34n1722_p0649a21║法忍。故此和忍是如來忍名如來衣。次明畢
T34n1722_p0649a22║竟空觀成弘經大宗者。若無空觀則破三著
T34n1722_p0649a23║一。麤惑雖去細染尋生。以有空觀雖復破三
T34n1722_p0649a24║心不染一名無所得也。又藥草喻品云究竟
T34n1722_p0649a25║涅槃常寂滅相終歸於空。即知空為諸法之
T34n1722_p0649a26║體。昔說五乘謂從體起用。今會五為一則攝
T34n1722_p0649a27║用歸體。故言終歸於空。為諸法之體。今既弘
T34n1722_p0649a28║法則宜識其體。識體故則識其用。體用具足
T34n1722_p0649a29║方可弘經也。又但明三法者。夫為法師要具
T34n1722_p0649b01║三事。一入講堂。二被法服。三登高座。若無慈
T34n1722_p0649b02║悲則不入講堂。心不和忍便無法服。若無空
T34n1722_p0649b03║觀則不登高座。黨闕此三事安可弘經。說法
T34n1722_p0649b04║既具此三事。受持讀誦等乃至四威儀三業
T34n1722_p0649b05║皆須安住此三也。悉合此三門以為二義成
T34n1722_p0649b06║十種法師。　一者慈悲忍辱名之為行。觀畢竟
T34n1722_p0649b07║空秤之為解。謂解行法師。自有解而無行。有
T34n1722_p0649b08║行而無解。無行無解。有行有解。前三可為弟
T34n1722_p0649b09║子。後一方是法師。　二者慈忍為福德。空
T34n1722_p0649b10║觀為智慧。謂福慧法師。是故經云具二莊嚴
T34n1722_p0649b11║能問能答。　三者大品經云。住於二法魔
T34n1722_p0649b12║不能壞。一者知一切法空。二者不捨一切眾
T34n1722_p0649b13║生。若見有眾生不知諸法空。即墮有邊。為
T34n1722_p0649b14║魔所壞。若知諸法捨於眾生。則墮空邊。亦
T34n1722_p0649b15║為魔所壞。今具此二法。則遠離二邊常行中
T34n1722_p0649b16║道。即魔不能壞。堪於後世為物弘經。謂難壞
T34n1722_p0649b17║法師。　四者淨名經云。譬如勝怨乃可為
T34n1722_p0649b18║勇。如是兼除老病死者是菩薩心。以修空觀
T34n1722_p0649b19║所謂自行。慈悲和忍所謂化他。具自行化他
T34n1722_p0649b20║謂雄勇法師。　五者知諸法空越凡夫地。
T34n1722_p0649b21║具於慈忍超二乘境。非凡夫行非賢聖行。是
T34n1722_p0649b22║菩薩行。謂道行法師也。　六者大品經云。
T34n1722_p0649b23║菩薩住於二諦為眾生說法。常行慈悲忍住
T34n1722_p0649b24║於世諦。知畢竟空住第一義。以依二諦為物
T34n1722_p0649b25║弘經。則所言不虛。謂誠諦法師。　七者智
T34n1722_p0649b26║度論云。解四悉檀則知十二部經八萬四千
T34n1722_p0649b27║法藏無相違背。今常行慈忍謂三悉檀。知畢
T34n1722_p0649b28║竟空了第一義作四悉檀。為物弘經則識
T34n1722_p0649b29║一切教無相違背。謂無諍法師。　八者即
T34n1722_p0649c01║此經云。又見佛子定慧具足。以無量喻為眾
T34n1722_p0649c02║講法。常行慈忍名之為定。知畢竟空目之為
T34n1722_p0649c03║慧。以具足定慧為物弘經故。名具足法師。
T34n1722_p0649c04║九者即此經云。又見佛子心無所著。以此
T34n1722_p0649c05║妙慧而求佛道。以觀畢竟空故不著生死。常
T34n1722_p0649c06║行慈悲故不住涅槃。於生死涅槃心無所著。
T34n1722_p0649c07║謂無所著法師。　十者攝大乘論云。知諸
T34n1722_p0649c08║法空名為菩薩。常行慈忍謂摩訶薩。謂菩薩
T34n1722_p0649c09║摩訶薩法師。又安樂行品云。辨於四行
T34n1722_p0649c10║亦示弘經模軌。具如文疏述也。
T34n1722_p0649c11║第九明部黨不同。此經有新舊二本。古本
T34n1722_p0649c12║名正法花。燉煌同處沙門竺法護以晉太
T34n1722_p0649c13║康七年或人云十年八月十日譯出此經。授
T34n1722_p0649c14║優婆塞聶承遠。九月二日訖。張士明張仲政
T34n1722_p0649c15║筆受也。新本名妙法蓮花。羅什以魏秦姚
T34n1722_p0649c16║興弘始十年二月六日於長安大寺譯出。亦
T34n1722_p0649c17║云弘始五年四月二十三日於長安逍遙園譯
T34n1722_p0649c18║出也。即晉．安．帝時觀叡二法師並云。弘始
T34n1722_p0649c19║八年集四方義學沙門二千餘人譯出斯經。
T34n1722_p0649c20║叡公云。于時聽受領解之僧八百餘人。皆是
T34n1722_p0649c21║諸方英秀一時之傑竭也。今謂十年翻譯字
T34n1722_p0649c22║之誤也。羅什以秦弘始三年二月二十日至
T34n1722_p0649c23║長安。弘始四年正月五日即就翻經。弘始八
T34n1722_p0649c24║年八月二十日終於長安。不應十年更翻譯
T34n1722_p0649c25║也。又胡僧枝[彳*(苗/一/田/一)]魏甘露元年於交洲譯出六
T34n1722_p0649c26║卷。名法花三昧經。又沙門支道良晉代康元
T34n1722_p0649c27║年抄譯為五卷。名方等法花經。此二本南土
T34n1722_p0649c28║皆無也。唯有一卷法花三昧經。又有一卷薩
T34n1722_p0649c29║曇分陀利經。當別尋經目錄也然晉有前後。
T34n1722_p0650a01║昔有江右名為西晉。此經猶居外國自從無
T34n1722_p0650a02║王度江左稱為東晉。至晉安帝義熙中此經
T34n1722_p0650a03║始度。然此經度江將三百年矣。
T34n1722_p0650a04║第十明講經原由。經既有二本。初講亦有兩
T34n1722_p0650a05║人。漢地以竺法護為始。護公以永熙元年八
T34n1722_p0650a06║月二十八日。比丘康那律師於洛陽寫正法
T34n1722_p0650a07║花經竟。與法護口挍古訓譯出深義。九月
T34n1722_p0650a08║本齊十四日於東牛寺施設檀會講此經竟。
T34n1722_p0650a09║日晝夜莫不歡喜。次新翻法花竟。道融法師
T34n1722_p0650a10║於長安講之。開為九轍。時人呼為九轍法師。
T34n1722_p0650a11║自爾已後著述講說者不可具陳也。
T34n1722_p0650a12║法華遊意
