T34n1719_p0234c16║【□】
T34n1719_p0234c17║【□】
T34n1719_p0234c18║【CL119n1492_p0530a01】法華文句記卷第五(上)
T34n1719_p0234c19║【□】
T34n1719_p0234c20║　　　　唐天台沙門湛然述
T34n1719_p0234c21║法華論云去。引論釋也。論有三文。初約三
T34n1719_p0234c22║乘。意令二乘與菩薩乘同得同有。於中先
T34n1719_p0234c23║引論。次論言下解釋論意。云次第者。與令
T34n1719_p0234c24║解釋次第不違。準論文意初以無上為
T34n1719_p0234c25║開。論文又云。佛知見者。如來能證如實知
T34n1719_p0234c26║彼義故。經文既云為令眾生。若唯佛證何以
T34n1719_p0234c27║乃云為令眾生。故非今釋義不可通。第二
T34n1719_p0234c28║句示同有無上。初論文但云二乘與佛法
T34n1719_p0234c29║身同等。故此釋中言三乘者。不獨菩薩。故
T34n1719_p0235a01║以菩薩合二乘釋即是三乘法身同佛。第
T34n1719_p0235a02║三句者令知無上。即是悟也。第四句者證
T34n1719_p0235a03║無上故。名為不退。證秖是得即入初住。論
T34n1719_p0235a04║意以前三句共令得入初住位也。初開者
T34n1719_p0235a05║指所知見為無上。次示此境同有【CL119n1492_p0530b01】次令悟
T34n1719_p0235a06║同有。次令入此境故云不退。既先約二乘
T34n1719_p0235a07║與菩薩同證。故知經意先在二乘。是故論
T34n1719_p0235a08║文不簡定性。況論云未熟即當熟也。當非
T34n1719_p0235a09║不故不得云無。次約菩薩者。驗知菩薩
T34n1719_p0235a10║與二須會。若不須會何故別立一釋同二
T34n1719_p0235a11║乘耶。釋初句中論無別釋。今云如前者。
T34n1719_p0235a12║與二乘人同得耳。鈍同二乘良有以也。故
T34n1719_p0235a13║知爾前非無上也。釋示中云菩薩有疑令
T34n1719_p0235a14║知如實。故知爾前挾疑非實。疑通會別理不
T34n1719_p0235a15║應然。若不被會豈知如實。況知如實仍
T34n1719_p0235a16║須修行。釋悟中云未發心令發菩提心。
T34n1719_p0235a17║若不發心不名菩薩。故知爾前得菩薩名
T34n1719_p0235a18║未發圓心。釋入中云已發心者令入法故。
T34n1719_p0235a19║故未發者或指藏通。已發之言多指別教。
T34n1719_p0235a20║別教知中雖似已發。不入證道故須令
T34n1719_p0235a21║入。佛知見言正簡於權。當知三教菩薩有
T34n1719_p0235a22║【CL119n1492_p0531a01】疑未發。未入真常。所以論文現令菩薩開
T34n1719_p0235a23║示悟入。而苦不許公違論文。第三約凡夫
T34n1719_p0235a24║釋中論亦不釋開句。今亦指同初文。故知
T34n1719_p0235a25║凡夫與三乘同。第二句雖釋。其言全與初
T34n1719_p0235a26║二乘中第二句同。至第三句方異前二釋。
T34n1719_p0235a27║故知凡夫與三乘人同。有法身佛性。故下
T34n1719_p0235a28║二句凡夫與三乘別者。以外道計常故。一
T34n1719_p0235a29║切眾生未知菩提故。既為凡夫別一番釋。
T34n1719_p0235b01║故知不得深位釋之故釋悟句云令覺悟。
T34n1719_p0235b02║入句令入菩提。當知凡夫不知不覺有
T34n1719_p0235b03║無上法。亦未曾發菩提之心。而皆云與三
T34n1719_p0235b04║乘同也故知三番人異義同。是故初句皆可
T34n1719_p0235b05║義同。次釋菩薩第二句中。云令知如實。如
T34n1719_p0235b06║實秖是法身異名。此亦言異義同。第三句對
T34n1719_p0235b07║二乘不知。故云令知。對菩薩已曾發心。令
T34n1719_p0235b08║更發心。對凡夫令異外道。亦令外道【CL119n1492_p0531b01】悟
T34n1719_p0235b09║故。此則義異意同。第四句中對二乘退大
T34n1719_p0235b10║云不退。對菩薩已發未入故。云入法對凡
T34n1719_p0235b11║夫未曾發故。直云大道。當知秖是一佛知
T34n1719_p0235b12║見。為令此等人異開同。故知舉三乘及以
T34n1719_p0235b13║凡夫。收機罄盡。咸曰眾生。凡收六界三乘
T34n1719_p0235b14║對實即十法界釋。若約所趣。唯一佛界即佛
T34n1719_p0235b15║界釋。三番義遍即約位釋。佛界對九復成離
T34n1719_p0235b16║合。況論釋四句與今位等四釋義同。論句
T34n1719_p0235b17║句釋者。論三釋中句句別釋。今於初釋乃離
T34n1719_p0235b18║為四。即成三番各有四釋。但舉二乘以例
T34n1719_p0235b19║餘故。亦是舉難況易。二乘難故。今初釋者
T34n1719_p0235b20║先屬對論文。初以證不退為四位釋者。即
T34n1719_p0235b21║論第四句。既云不退。即開示悟入皆念不退。
T34n1719_p0235b22║次明佛所證得為四智釋。即第一句。論云。
T34n1719_p0235b23║除一切智更無餘事。次以同義即第二句。
T34n1719_p0235b24║論云。二乘法身平等更無【CL119n1492_p0532a01】差別。若無觀心
T34n1719_p0235b25║云何知同。次以不知究竟處者。即第三句。
T34n1719_p0235b26║處是所通二乘不知。今為令知。知即是門。
T34n1719_p0235b27║門為能通。故作四門釋也。二乘既然菩薩
T34n1719_p0235b28║凡夫例皆如此。是則三類皆須圓教。教門以
T34n1719_p0235b29║為能通。入觀修智方能到位。知見佛境。若
T34n1719_p0235c01║作餘釋。為令之說徒施。佛之知見何在。故一
T34n1719_p0235c02║家釋義依經順論契行得理。佛出世意豈
T34n1719_p0235c03║不然乎。今釋佛意寧可乖耶。若深張地位
T34n1719_p0235c04║凡夫非冀。若除二障方明開者。則示等三
T34n1719_p0235c05║皆在佛地。此教尚非地前之分。何益凡小
T34n1719_p0235c06║者耶。言云云者。應須委明橫豎釋意。以
T34n1719_p0235c07║申橫豎用論文故。故論三釋中一一豎釋。
T34n1719_p0235c08║今一一釋中句句橫豎。令論四句亦成橫豎。
T34n1719_p0235c09║雖有橫豎意在不二。次今釋下今文正釋。
T34n1719_p0235c10║先略對古今。次若無量下明用今意。引文
T34n1719_p0235c11║釋成以論廢立。初【CL119n1492_p0532b01】意者。今古相對即略中廣。
T34n1719_p0235c12║初言廣者。語少意含。既顯實已須知諸法
T34n1719_p0235c13║無不皆實。若今十妙乃名處中。但其名中
T34n1719_p0235c14║而義則廣。消顯實文似如難用。故且和舊
T34n1719_p0235c15║以存四一。即極略也。次用今意者。廣則心
T34n1719_p0235c16║塵行法人理無非一實。於解釋門太成通
T34n1719_p0235c17║漫。秖可覽照故云可知。若作下述今十妙。
T34n1719_p0235c18║雖不消句對義非無。故先引經對十令
T34n1719_p0235c19║見。　問。何故經文不依十妙。卻雜亂耶。　答。理
T34n1719_p0235c20║智等六經已次第。但後四文雖似前後不
T34n1719_p0235c21║無深致。何者。若有感應即有眷屬。眷屬取
T34n1719_p0235c22║悟通以發之。見通獲益良由說法。依玄次
T34n1719_p0235c23║第自是一途。六不可越經文灼然。初云非
T34n1719_p0235c24║思量等對理一者。所思故也。唯有諸佛等
T34n1719_p0235c25║對智一者。能知故也。唯以等文義既具三。
T34n1719_p0235c26║理須分別。文雖具三語意在於一大家事。
T34n1719_p0235c27║事即因果故云【CL119n1492_p0533a01】義便。乃為行一。又智能照
T34n1719_p0235c28║境方達境大。故大名智。以事為行。有其
T34n1719_p0235c29║二意。自行化他俱名事故。今化他故是佛出
T34n1719_p0236a01║世之大事也。應知初分別釋用前分字解
T34n1719_p0236a02║意。次逐義便用前總釋。前雖二釋總釋易
T34n1719_p0236a03║見。故今用之。次知見者下。意取經文從欲
T34n1719_p0236a04║令去為位一。文中但云知見者。以經文一
T34n1719_p0236a05║一句中皆云知見。即能知見已屬智行。所見
T34n1719_p0236a06║諦理已屬理一。雖不分於知見淺深。乃以
T34n1719_p0236a07║開等對位各別。故屬位一。次又取結文對
T34n1719_p0236a08║三法一。重取前文攬意而說。故云又也。又
T34n1719_p0236a09║取諸句下出現之言。為感應一。四句皆同隨
T34n1719_p0236a10║義故別。無非感應。餘四可知。經文等者。
T34n1719_p0236a11║明廢立意。雖消文不用義理非無。是故三
T34n1719_p0236a12║中存而用略。從若略下欲用舊略。復論去
T34n1719_p0236a13║取簡義存數故也於中先簡。次存。初廢果
T34n1719_p0236a14║立理。舊以【CL119n1492_p0533b01】四句同是果一。雖以果為理名
T34n1719_p0236a15║不別彰故須破之而別立理故依道理無
T34n1719_p0236a16║理屬魔。既句句中皆云知見。故所知見豈
T34n1719_p0236a17║非理一。次廢因立行者。行之始終即是因
T34n1719_p0236a18║果。但點行一即收二義。雖廢果稱乃在
T34n1719_p0236a19║行終。但加理一為教等本故。使理名通開
T34n1719_p0236a20║等四義順故也。次人一下存其二也。次正
T34n1719_p0236a21║釋者。先明來意云且從略。對十等說故名
T34n1719_p0236a22║為略。十等仍存故云且也。先釋理一自為
T34n1719_p0236a23║四義。今又為三。先標列。次正釋。三所以下
T34n1719_p0236a24║結要歸宗。正釋中初約四位者。即眼智所
T34n1719_p0236a25║階。於中分八以出文相。初標如文。次諦境
T34n1719_p0236a26║下以所依能用顯於所涉。同述來意。然此
T34n1719_p0236a27║四一準下消文皆有兩向。並從一邊。左右
T34n1719_p0236a28║互攝以別四一。故四相望尚各具四。況兩向
T34n1719_p0236a29║耶。何者。如所知為理則能知屬智。能稟是
T34n1719_p0236b01║人能詮【CL119n1492_p0534a01】是教。今文具二故且從理。故云理
T34n1719_p0236b02║一。今顯此理。理不獨顯以智門觀三。歷所
T34n1719_p0236b03║涉位共方顯理。乃是卻將人教行三。歷位
T34n1719_p0236b04║取理觀心人也。四門教也。四智行也。三種相
T34n1719_p0236b05║由破惑入位階於至理。若爾後三相成亦
T34n1719_p0236b06║應可爾。是故今初舉所依諦不能自顯。智
T34n1719_p0236b07║是能用。由之見理故云乃能。三二智下簡
T34n1719_p0236b08║能用進否。二智四眼否也。種智佛眼進也。雖
T34n1719_p0236b09║體相即顯勝須分。四經云下。約位引文釋
T34n1719_p0236b10║其所以。眾生義兼佛果唯極。極果知見令物
T34n1719_p0236b11║即得。故異前經。五三教下約教判意。古今
T34n1719_p0236b12║諸師釋佛知見。約為眾生其理不顯。自非
T34n1719_p0236b13║今見委出妙境眾生心佛一體無差。豈知眾
T34n1719_p0236b14║生有佛知見。故約教判其理宛然。於中先
T34n1719_p0236b15║出能知見人。又分得下明眾生開。局於初
T34n1719_p0236b16║住方名開也。六故寄下結意。並是證【CL119n1492_p0534b01】佛知
T34n1719_p0236b17║見位也。七如瑞下明所表。定慧之後尋雨
T34n1719_p0236b18║四華。可表同歸經於四位。華皆散佛至果
T34n1719_p0236b19║不虛。又散大眾乘位之人。八開者下正釋
T34n1719_p0236b20║中二。初正釋。次然圓道下融通。初釋開中二。
T34n1719_p0236b21║初略對。次何者下正釋。於中又五。初明位
T34n1719_p0236b22║障。通惑謂見思。別惑謂無明。通別兩惑同
T34n1719_p0236b23║在一念。念體即是。是體非理。是事非是。是
T34n1719_p0236b24║非一如同體為障。二惑叵分故云難可了
T34n1719_p0236b25║知。次初心下明依障之位者。隨喜之前初
T34n1719_p0236b26║心圓信。名字位也。圓受五品位也。圓伏六根
T34n1719_p0236b27║位也。將此凡心即為伏斷。故云能也。伏通
T34n1719_p0236b28║信受信必在初。不同世人初心即佛。三內
T34n1719_p0236b29║加下明加行除障。有法譬合。由此行故得
T34n1719_p0236c01║入初住。合云緣修者。即指住前。　問。若入
T34n1719_p0236c02║初住方名開者。當知此經凡夫絕分。何故
T34n1719_p0236c03║不許他從高位。何故論文云為【CL119n1492_p0535a01】凡夫。　答。四
T34n1719_p0236c04║釋之中約智約位。唯聖方開。約觀約門乃
T34n1719_p0236c05║通名字。況為令之語令凡入聖。結緣之益
T34n1719_p0236c06║準此可知。所以四釋方顯今意。不妨高位
T34n1719_p0236c07║不棄凡夫。四引證除位。入理之言義通深
T34n1719_p0236c08║淺。從初立稱故且云住。五住於下結所表
T34n1719_p0236c09║以立名。次釋示中三。先明破障體顯。次明
T34n1719_p0236c10║顯體具德。三結位名。準義亦應如入十
T34n1719_p0236c11║住。一者文略。二者已入無功用道。下去亦然。
T34n1719_p0236c12║次釋悟中四。先明障除行成。次事理下明
T34n1719_p0236c13║體德遍收。三引證。四結名。次釋入中五。略
T34n1719_p0236c14║無障除準上合有。但連牒前文。故但云
T34n1719_p0236c15║體。次自在下歎體德也。三自在流入下歎
T34n1719_p0236c16║行滿也。四引證。五結位。於釋悟入並引
T34n1719_p0236c17║攝大乘者。借別成圓。故釋悟中云理量不
T34n1719_p0236c18║二。釋入中云理量自在。當知別中無此事
T34n1719_p0236c19║也。若爾前釋住中引仁王。云入理【CL119n1492_p0535b01】名住者。
T34n1719_p0236c20║準例借別。亦可十住如理十行如量。量即理
T34n1719_p0236c21║故名住。理即量故名行。融通者。為借別故。
T34n1719_p0236c22║故須融通。於中為四。初正融通。即無復淺
T34n1719_p0236c23║深。次但如理下明淺深所以。三引證中先引。
T34n1719_p0236c24║次釋。四舉譬中有開有合。先開中云朔望
T34n1719_p0236c25║者。朔明也。謂月初明。望謂相望。即圓滿時
T34n1719_p0236c26║日月相望。月非朔望寄於朔望。則有虧盈。
T34n1719_p0236c27║合文可見。言云云者。須引大經月愛喻
T34n1719_p0236c28║也。次約四智中初辯異者。秖是圓位能契
T34n1719_p0236c29║之智。言不如者。不同也簡異於遍。彼般若
T34n1719_p0237a01║中通三教故。故名為通。今不依之。唯一圓
T34n1719_p0237a02║道故云不如。如字平呼。次正釋者。先約位
T34n1719_p0237a03║中已略明行相。此中重明但直述而已。有釋
T34n1719_p0237a04║有結釋中二。初正釋。次又道慧下重以攝大
T34n1719_p0237a05║乘意消之。令可見故。初文者。慧因智果各
T34n1719_p0237a06║通總別。因果之上各加【CL119n1492_p0536a01】種者。故得別名。各
T34n1719_p0237a07║加一切故受果稱。初言道者。故受因稱。慧
T34n1719_p0237a08║之與智一往且然。若依諸經未必全爾。具
T34n1719_p0237a09║如止觀第三記。次此亦下結文意。亦是融通。
T34n1719_p0237a10║言結意者。既屬圓智故理量相即。非因果
T34n1719_p0237a11║總別而因果總別。前文雖有如理等言非
T34n1719_p0237a12║文正意。今釋四智正應用之。但須融通
T34n1719_p0237a13║耳。如彼俗境數量如於實理契之。各云如
T34n1719_p0237a14║者各稱境也。然一一位各具二智不二雙入。
T34n1719_p0237a15║且寄四位四名便故。不別而別初後理同。
T34n1719_p0237a16║次約門者。門既是教理應先列。今在此者
T34n1719_p0237a17║各有其意。若專釋此四。則先教次觀後方智
T34n1719_p0237a18║位。此中釋理四皆能詮。於四法中親者先
T34n1719_p0237a19║列。具如下文逆順生起。以親先故。故先位
T34n1719_p0237a20║智次及教觀。於位智中位為所涉智為能
T34n1719_p0237a21║證。則所親能疏故先位次智。於教觀中非教
T34n1719_p0237a22║不觀。故教前【CL119n1492_p0536b01】觀後。於中亦先正釋。次融通。
T34n1719_p0237a23║初云橫者。初心所稟教法具四。以法相望
T34n1719_p0237a24║無復優劣。故名為橫。應知位智多約於豎。
T34n1719_p0237a25║約觀乃成非橫非豎。通論並是約非橫豎。以
T34n1719_p0237a26║論橫豎。觀門亦有淺深故也。教四相望似
T34n1719_p0237a27║亦淺深。於中初釋。次能通下以理攝教。攝
T34n1719_p0237a28║即融也。故門門中皆通智位。從淺至深以
T34n1719_p0237a29║歷有等。皆通於觀以至於住。故門成橫。雖
T34n1719_p0237b01║對開等但明有等義同開等。非對深淺約
T34n1719_p0237b02║位開等。又一一門中皆云一切者。本顯互
T34n1719_p0237b03║通互具故也。猶恐不了。故下更以理性融
T34n1719_p0237b04║之。次觀心釋。且語大略以消開等。委論觀
T34n1719_p0237b05║法具如止觀。觀本無障不須融通。所以前
T34n1719_p0237b06║之三釋初不述理。故一一釋文後融通。並是
T34n1719_p0237b07║附理。理是文義正意故也。觀親依理。是故
T34n1719_p0237b08║初論三諦之理。是為下結歸也。結於三觀
T34n1719_p0237b09║以歸【CL119n1492_p0537a01】→開等。次所以下逆順生起者。初明所
T34n1719_p0237b10║由於能。次明能顯於所。總而言之。結撮四
T34n1719_p0237b11║釋以歸理二。既知四釋並釋開等。應知開
T34n1719_p0237b12║等一一四重。況復四文親疏互攝能所映顯。
T34n1719_p0237b13║此乃教行人三寄理以辯。理既如是餘三例
T34n1719_p0237b14║然。故知今家似借論文。而冥符論旨。昔方
T34n1719_p0237b15║便教等者。別初地已去以分四義。即初地為
T34n1719_p0237b16║開。從二至六為示七八為悟第十為入。而
T34n1719_p0237b17║帶地前非佛知見。故別知見不可即為眾
T34n1719_p0237b18║生開之。既依別義。亦可通取三賢十地次
T34n1719_p0237b19║第對之。或準古師。如前諸釋判八恒中後
T34n1719_p0237b20║四恒是故別知見信經劫數。頗到故也。通
T34n1719_p0237b21║教見地開。薄地示。離欲悟。已辦入。三藏教中
T34n1719_p0237b22║若約二乘準通教說。若約菩薩。則初祇為
T34n1719_p0237b23║開二祇為示。第三為悟百劫為入。若兼聖
T34n1719_p0237b24║位則以第三百劫為悟。三十四心【CL119n1492_p0537b01】斷結為
T34n1719_p0237b25║入。此之二教始終不明佛知見也。以當教
T34n1719_p0237b26║不說是故云無不可將婆沙四階般若三
T34n1719_p0237b27║共瓔珞次第。能消法華佛之知見。故知知見
T34n1719_p0237b28║開示等名。名可通用。佛之一字唯局此經。若
T34n1719_p0237b29║其欲以佛義通用。則以當教發心皆求當
T34n1719_p0237c01║教佛果。故使開等亦得云佛。而須簡部簡
T34n1719_p0237c02║教而已。釋人一中言但化菩薩者。據佛意
T34n1719_p0237c03║說。窮子自謂準次第論。今從開說故云人
T34n1719_p0237c04║一。教行準知。行一中光宅為教一者。約今
T34n1719_p0237c05║判文與光宅不同。非立名也光宅立名多
T34n1719_p0237c06║同舊師。為圓故諸即是一事者。所作名諸
T34n1719_p0237c07║一是所為。一秖是圓即是一家之諸諸無不
T34n1719_p0237c08║一故也。亦可等者。兩向釋也。約教主者。諸
T34n1719_p0237c09║有所作常為六字。以明說意。意在所為故
T34n1719_p0237c10║云一。一家之事故云事。卻指所作為事。故
T34n1719_p0237c11║云教化。若就行下牒約【CL119n1492_p0538a01】行釋。準前初意。若
T34n1719_p0237c12║準前文既以智為行。至今釋行應具指
T34n1719_p0237c13║四智。若不爾者用是行為。教指四門此亦
T34n1719_p0237c14║如是。能稟之人還修前觀。下二準此。釋理
T34n1719_p0237c15║具列良由此也。然四句下今家一一兩向釋
T34n1719_p0237c16║之。若論義有兩向。且依今文。古亦無妨。
T34n1719_p0237c17║約經文勢所歸須依今釋。文勢雖爾。若以
T34n1719_p0237c18║義兼皆具四義。從但以下釋教一。於中先
T34n1719_p0237c19║正明教一。次自別教下明教一中所無。先
T34n1719_p0237c20║示正釋。次破三師。破中光宅尚亦知無四
T34n1719_p0237c21║階菩薩。但光宅指昔不明。故玄文有破。此
T34n1719_p0237c22║云偏行尚該通別。但由光宅猶尚不語通
T34n1719_p0237c23║乘是權。故須破之。況今復以菩薩而為第
T34n1719_p0237c24║三。其第二師同於光宅。亦知廢偏菩薩。但
T34n1719_p0237c25║列三名望於光宅。顛倒異耳。若作下通破
T34n1719_p0237c26║二師。亦但成破三藏菩薩。未涉通別故未
T34n1719_p0237c27║全當。第三師同於嘉祥。【CL119n1492_p0538b01】嘉祥尚然。故並不
T34n1719_p0237c28║知三乘共位。及瓔珞等次第行者。是方便菩
T34n1719_p0237c29║薩。若不爾者。何故大瓔珞第九。三道品中慧
T34n1719_p0238a01║品中慧眼菩薩問佛云。云何三乘。佛言。菩薩
T34n1719_p0238a02║乘者。復有三種。謂菩薩大乘菩薩支佛菩薩
T34n1719_p0238a03║聲聞。支佛亦三。謂支佛大乘支佛支佛支佛
T34n1719_p0238a04║聲聞。聲聞亦三。謂聲聞大乘聲聞支佛聲聞
T34n1719_p0238a05║聲聞。故知菩薩三者別菩薩也。如大經中釋
T34n1719_p0238a06║別五味。亦寄三乘判菩薩位。支佛三者通
T34n1719_p0238a07║三乘也。聲聞三者三藏三乘。又第八云。慧眼
T34n1719_p0238a08║菩薩曰。復有定意名無盡門。超過三乘成
T34n1719_p0238a09║菩薩號。既超三乘乃是超前三種三乘。不
T34n1719_p0238a10║可獨云超第三乘。經又不云超二三乘。
T34n1719_p0238a11║豈非圓教菩薩乘耶。若爾下破中有四。先
T34n1719_p0238a12║破所存三藏菩薩。尚存三藏必存通別。次
T34n1719_p0238a13║何處下破其列名。三若依下縱難。四若如下
T34n1719_p0238a14║【CL119n1492_p0539a01】結難。今言下正釋中無有餘乘等者。既云無
T34n1719_p0238a15║有餘乘。又云若二若三。當知無餘之外復
T34n1719_p0238a16║無二三。言餘乘者。指華嚴中別教乘也。既
T34n1719_p0238a17║識三味鹿苑可知。即同方等所對中小。故
T34n1719_p0238a18║今文中但況出鹿苑。故云況三藏三耶。若不
T34n1719_p0238a19║作此釋如何能顯經部之妙異他經耶。他
T34n1719_p0238a20║既不以教部消經。故知教部妙義難顯。三
T34n1719_p0238a21║世佛章各明教行者。文中各云是法皆為一
T34n1719_p0238a22║佛乘故。是教一文也。是諸眾生下即行一文
T34n1719_p0238a23║也。後總論者。下三世佛章末總云。舍利弗是
T34n1719_p0238a24║諸佛但教化菩薩人一也。欲以已下理一也。
T34n1719_p0238a25║居三世後名之為總。若當章等者。眾生即
T34n1719_p0238a26║人一。種智所知即理一。然約種智之眾生方
T34n1719_p0238a27║名行一。故此各明不及下合。又諸佛章中
T34n1719_p0238a28║文已具故。為避繁文。故三世中二別二含。
T34n1719_p0238a29║瓔珞十三九世者恐【CL119n1492_p0539b01】誤。文在十一。彼經淨居
T34n1719_p0238b01║天子問佛。今有過去諸佛及十方佛。我亦不
T34n1719_p0238b02║疑。云何有未來諸佛耶。佛言。汝為問過去
T34n1719_p0238b03║三世。為問未來三世現在三世。天子曰。不
T34n1719_p0238b04║問過現。唯問未來。佛言。有二因緣有未
T34n1719_p0238b05║來佛。一者過去諸佛以慈悲心。入未來世。
T34n1719_p0238b06║二者未來菩薩成佛。今文依彼佛答天子文
T34n1719_p0238b07║也。皆悉當世前後相望。自有三世。故佛以
T34n1719_p0238b08║三種三世。以問天子。故知即有九世義也。
T34n1719_p0238b09║若華嚴經更加三世說平等句。合為十句。　問。
T34n1719_p0238b10║華嚴何故更說平等。　答。一者華嚴法相至十。
T34n1719_p0238b11║令數圓故。二者欲明三世難思。令理滿
T34n1719_p0238b12║故。故須第十。又華嚴明非但九世及以平
T34n1719_p0238b13║等。而云十種三世。故知前九一一三世。以
T34n1719_p0238b14║彼欲明九三秖是九世。九世秖是三世三世
T34n1719_p0238b15║秖是剎那。剎那剎那皆盡過未。此乃長短相
T34n1719_p0238b16║攝。今【CL119n1492_p0540a01】未論之。且約三九相望以論。為引
T34n1719_p0238b17║同故。三世若同十方即同。則塵剎皆同。讀者
T34n1719_p0238b18║但云剎說眾生說。而不思剎及眾生皆為
T34n1719_p0238b19║能說所被者誰。良由不思眾生剎性。若得
T34n1719_p0238b20║此意彼此互明。兩則指上兩則指下者。五
T34n1719_p0238b21║佛章門皆須具六。總佛章中但有其四闕
T34n1719_p0238b22║第五六。釋迦章中唯闕第一。中間三世佛但
T34n1719_p0238b23║各有二。兩指總佛即初二意。兩指釋迦即
T34n1719_p0238b24║後二意。然三世章顯實皆云是法。及釋迦章
T34n1719_p0238b25║如此兩字。並指權是實故名顯實。何者。在
T34n1719_p0238b26║昔施權尚無權名。何況有實。故今開權。權
T34n1719_p0238b27║即是實。故云是法皆為佛乘。故知述其施權
T34n1719_p0238b28║意在開也。過去佛章於顯實中。言兼得人
T34n1719_p0238b29║一者。亦應兼理。以上兼字貫之於下。以
T34n1719_p0238c01║兼非正。故上文云不及總文顯也。未現亦
T34n1719_p0238c02║然。現在佛章從初即是開權顯實。經舍【CL119n1492_p0540b01】利
T34n1719_p0238c03║弗是諸佛下即當總文。故前料簡中云。三世
T34n1719_p0238c04║佛章各明教行。後總明人理。準此應先開
T34n1719_p0238c05║章云先別次總。所以不先開者。下總文中
T34n1719_p0238c06║既無開權之總。唯有顯實一文。故對三世
T34n1719_p0238c07║各有權實。總別不便故也。故合在現佛章
T34n1719_p0238c08║中共成文足。故云文具也。若爾。何不秖合
T34n1719_p0238c09║著現佛章中為四一文。而用為總耶。以經
T34n1719_p0238c10║文初自云舍利弗是諸佛等。故知是總。經知
T34n1719_p0238c11║諸眾生至方便力而為說法。即感應相對也。
T34n1719_p0238c12║知諸眾生去感也。種種因緣去應也。經種種
T34n1719_p0238c13║欲等者。但諸眾生過現未來根欲性三為感
T34n1719_p0238c14║佛機。經中唯有欲性二種。若有此二必有
T34n1719_p0238c15║於根。故加根對釋。深心所著即是根者。宿種
T34n1719_p0238c16║難轉隨習不捨。名為所著。在方便教故習
T34n1719_p0238c17║者名著。何者。根以能生為義。由過習種
T34n1719_p0238c18║成於現欲。欲以取境為【CL119n1492_p0541a01】能以能取於五乘
T34n1719_p0238c19║教故。習欲成性故性望欲性名未來。未來
T34n1719_p0238c20║望今名為本性。上已說至施權者。據理先
T34n1719_p0238c21║明隱實之權即是所開。既已明開即知曾施
T34n1719_p0238c22║無不真實。但恐不了所施之意。故先明其
T34n1719_p0238c23║意。次釋五濁。故初文云秖為五濁等故。故
T34n1719_p0238c24║云於一佛乘等。尚無帶二等者。欲明施權
T34n1719_p0238c25║先以實況。今一實中尚無般若帶二方等帶
T34n1719_p0238c26║三。況有鹿苑單三單五。縱加人天仍屬鹿
T34n1719_p0238c27║苑。有人云。單五三藏單三通教。此不應理
T34n1719_p0238c28║通無別部。已在般若方等中明。有疏本云。
T34n1719_p0238c29║無二者。無別教及別入通之二。無三者。無
T34n1719_p0239a01║通教及別圓入通之三。後文自有此釋不須
T34n1719_p0239a02║安此。今且依此。若無下文此釋無妨。別
T34n1719_p0239a03║圓入通亦在方等般若中明。秖緣彼有通
T34n1719_p0239a04║別。故有相入之文。然單論之與相入不無
T34n1719_p0239a05║小異。故不依之。【CL119n1492_p0541b01】如是者體相也者。濁體及
T34n1719_p0239a06║相不可具頒。但略云如是。經雖不具疏文
T34n1719_p0239a07║略述。於中先明其體。故云劫濁無別體等。
T34n1719_p0239a08║還指釋文共為體相。下所引文是也。云慳
T34n1719_p0239a09║貪等。即見修二濁。又不善之言通於見修。唯
T34n1719_p0239a10║有命濁經文不釋。既有眾生等三命必有
T34n1719_p0239a11║故劫是長時等者。至八十也。劫者時也。諸
T34n1719_p0239a12║釋甚廣於今非要故但略論。言短時者。如
T34n1719_p0239a13║俱舍中立三極少。謂色名時。色極少者。即極
T34n1719_p0239a14║微是。論云。極微微金水。兔羊牛隙塵。蟣蝨麥
T34n1719_p0239a15║指節後後增七倍。二十四指肘。四肘為弓量。
T34n1719_p0239a16║五百俱盧舍。此八緰繕那。名極少者。即一字
T34n1719_p0239a17║是。論云。一字為名者為名極少。二字為名
T34n1719_p0239a18║亦名名身。三字已去為多名身。四字為句四
T34n1719_p0239a19║句為偈等。時極少者。即一剎那。論云。百二
T34n1719_p0239a20║十剎那為怛剎那量。臘縛此六十。此三【CL119n1492_p0542a01】十須
T34n1719_p0239a21║臾。此三十晝夜。三十晝夜月。十二月為年。
T34n1719_p0239a22║眾生濁至假名者。見慢是因果報是果。由
T34n1719_p0239a23║見慢故招生死果。攬因成果故云攬見慢
T34n1719_p0239a24║等也。果上又起見慢二濁。見慢秖是略舉
T34n1719_p0239a25║見修二道之體。次相中先釋劫相。云四濁等
T34n1719_p0239a26║者。空成壞三而無劫濁。於住劫中準悲華
T34n1719_p0239a27║經八萬至三萬亦未有濁。至二萬歲為
T34n1719_p0239a28║五濁始。廣明劫義淺近易知。出經論文不
T34n1719_p0239a29║繁具錄。僅須知耳。四濁增聚故小劫名濁。
T34n1719_p0239b01║此總標也。由四濁聚小三災起。次瞋恚下
T34n1719_p0239b02║明小災由由煩惱盛。次三災起下明由三
T34n1719_p0239b03║小故。四濁增。煩惱倍隆明由劫濁煩惱隆
T34n1719_p0239b04║熾。次諸見下明由劫煩惱故。見濁熾盛。次
T34n1719_p0239b05║麤弊下明由前三故。眾生濁。麤弊色心惡
T34n1719_p0239b06║五陰也。攬此惡陰成惡眾生。眾生假名也。
T34n1719_p0239b07║故云惡名穢稱。表質示德曰名。美【CL119n1492_p0542b01】響外彰
T34n1719_p0239b08║曰稱。今攬麤惡為質惡響外彰。是故唯表
T34n1719_p0239b09║惡名穢稱。摧年去由四濁故命濁。積年成
T34n1719_p0239b10║壽年摧壽減。年壽相逼故曰命濁。眾濁下總
T34n1719_p0239b11║結。如水下舉譬。由奔故昏昏秖是濁。總譬
T34n1719_p0239b12║劫濁。劫濁在故餘四即濁。故以風等譬餘
T34n1719_p0239b13║四濁。故風波等以譬見慢。魚龍者。以譬眾
T34n1719_p0239b14║生。無憀賴者。眾生不安正是濁相。由三濁
T34n1719_p0239b15║故令命短促。如由風鼓令水奔昏。龍魚不
T34n1719_p0239b16║泰。時使之然者。重以劫濁結也。如劫初等
T34n1719_p0239b17║者。更出四濁在劫濁時。亦是有濁之由雖
T34n1719_p0239b18║復四濁同在濁時。四與濁時更互相濁光
T34n1719_p0239b19║音等者。且寄火後。火災但壞初禪故也故
T34n1719_p0239b20║初成時此天初下。即第二禪初天故初下人
T34n1719_p0239b21║間身有光明。猶能飛行。無男女根無所食
T34n1719_p0239b22║噉。如是乃至林藤地膚至粳米等。男女根
T34n1719_p0239b23║生。具如阿泥樓馱中說。俱【CL119n1492_p0543a01】舍劫章中明。地是
T34n1719_p0239b24║惡緣從緣而說。故云使然。如忉利等者。亦
T34n1719_p0239b25║是舉例更顯地生欲惡故也。帝釋城外有
T34n1719_p0239b26║四園苑。謂眾車麤雜喜。諸天欲戰從麤澀
T34n1719_p0239b27║園出諸戰具。須車出車苑。若歡喜園入中
T34n1719_p0239b28║生喜。欲界生欲亦復如是。次煩惱去。復於
T34n1719_p0239b29║總中以辯四別。先明煩惱具列五鈍。各舉
T34n1719_p0239c01║一喻可以思知。虺蚖應用下字。撓字。說
T34n1719_p0239c02║文撓擾也。囂此非所用。應作嚚。次見濁者
T34n1719_p0239c03║下釋見濁。但別舉二見餘依大品十六知
T34n1719_p0239c04║見等。二見攝諸見盡。況復十六及六十二耶。
T34n1719_p0239c05║無人謂有人身見也。有道謂無道邪見也。
T34n1719_p0239c06║又應反此句云。無道謂有道戒取也。所
T34n1719_p0239c07║通非勝即見取也。偏執有無即邊見也。十
T34n1719_p0239c08║六知見具如法界次第。六十二見有三不同。
T34n1719_p0239c09║若作三世五陰各計四句。謂過去如去等。現
T34n1719_p0239c10║在常無常等。未來【CL119n1492_p0543b01】邊無邊等。并斷常二為六
T34n1719_p0239c11║十二。秖是有無二見屬邊見邪見所攝。若色
T34n1719_p0239c12║大我小等四以四歷五陰。三世六十并有無
T34n1719_p0239c13║二。此但身邊所攝。若本劫本見等六十二。則
T34n1719_p0239c14║斷常邊邪戒取等攝。若作五陰各計我所。一
T34n1719_p0239c15║一我所各各有三。謂瓔珞僮僕窟宅等四陰
T34n1719_p0239c16║十二并我十三。五陰互論即六十五。此但在
T34n1719_p0239c17║我及以我所。若婆沙使揵度中歷十二入十
T34n1719_p0239c18║八界。一一有六十五。乃至無色亦然。無色界
T34n1719_p0239c19║中但隨義減色。總此諸見遍一切處及一切
T34n1719_p0239c20║法。故云羅網及稠林等。次眾生濁中二。釋
T34n1719_p0239c21║結。釋中二重法譬。兩法謂前明假名。次明
T34n1719_p0239c22║流轉。譬中二處俱譬假名。以二處法俱假
T34n1719_p0239c23║名故。次命濁中三。法譬合。次第者。生起前
T34n1719_p0239c24║後耳。料簡中初問者今文假設。今經由濁故
T34n1719_p0239c25║不得說大。且先施小即濁唯【CL119n1492_p0544a01】障大。若障於
T34n1719_p0239c26║大說華嚴時。何以不障。然五濁中劫自屬
T34n1719_p0239c27║時。不可令佛不生減劫。若生減劫即大
T34n1719_p0239c28║小不障。命隨報法亦不可除。佛亦示生短
T34n1719_p0239c29║壽故也。指煩惱見名未除濁。如華嚴中
T34n1719_p0240a01║許有凡眾聞華嚴經。是故五濁不障於
T34n1719_p0240a02║大。　既不障大。何不漸初即說佛乘而設小
T34n1719_p0240a03║耶。而兼帶耶。　答。四句分別者。以根對土障
T34n1719_p0240a04║俱不障。但輕重不同。以土對根利鈍以
T34n1719_p0240a05║成四句。初一句用答華嚴後一句答漸初
T34n1719_p0240a06║不說大意。中間兩句明土別耳。即初後俱
T34n1719_p0240a07║不障大。但由利鈍初後不同。根鈍障重故
T34n1719_p0240a08║初說小。云濁能障。故約四句皆不障大。
T34n1719_p0240a09║故障大之問一往云耳。　問。五濁障小不者。既
T34n1719_p0240a10║不障大為障小不。前文雖云小能治濁故
T34n1719_p0240a11║不障小。對向四句俱不障大。則是大小一
T34n1719_p0240a12║切不障。何以五濁得名為障。故對小【CL119n1492_p0544b01】更問
T34n1719_p0240a13║若障小者。應一切不聞。若不障者應一切
T34n1719_p0240a14║俱聞。何故初轉。但為五人。　答。中亦開四句。
T34n1719_p0240a15║至第四句方乃為障。但是對根根鈍成障。
T34n1719_p0240a16║舊計直云五濁並為大小障者。其理大違。
T34n1719_p0240a17║故初為五人及身子等屬初句也。今舉央
T34n1719_p0240a18║掘盤特為二句者。則一切聲聞除此二例。
T34n1719_p0240a19║並上根攝。　問。前第四句以身子為遮重。何故
T34n1719_p0240a20║此中以身子為遮輕。　答。望大故重望小故
T34n1719_p0240a21║輕。問自有等者。初四句答華嚴問。因答出
T34n1719_p0240a22║身子聞法華經。後之四句唯小義當鹿苑。
T34n1719_p0240a23║為欲簡出諸部大乘。是故更問。兩處不攝。
T34n1719_p0240a24║為根利鈍為障不障。答中云此就四教者。
T34n1719_p0240a25║以方等般若中聞大小者是也。既其於彼
T34n1719_p0240a26║不能得入。待至二酥望前為鈍。但以待
T34n1719_p0240a27║時名為鈍耳。望前雖鈍於此得入自判利
T34n1719_p0240a28║鈍。於四門中以後後門勝前前故。【CL119n1492_p0545a01】故四
T34n1719_p0240a29║門中以第四門移著前者。欲對四根勝者
T34n1719_p0240b01║居首。當知此中大小與前兩四句中大小
T34n1719_p0240b02║不殊。初四句中中間二句。別在淨土今皆此
T34n1719_p0240b03║土。言云云者。一一根意對一一門說其所
T34n1719_p0240b04║以。　問。前何故云根鈍遮重不聞於小。此中乃
T34n1719_p0240b05║云聞於有門。　答。在前不入於今方入。大小
T34n1719_p0240b06║根性熟時不同。故知不問有障無障悉皆
T34n1719_p0240b07║得入。但以障之輕重用對根之利鈍及時不
T34n1719_p0240b08║同耳。若都不聞大小者。不問有障無障
T34n1719_p0240b09║此土無機。今世未熟非四句收。四門不攝。
T34n1719_p0240b10║此中正用大論二十四釋十力中文。至第
T34n1719_p0240b11║四力云。世尊以是智力。善知眾生上中下
T34n1719_p0240b12║根。若信進等五及根遮等四。論唯約小今通
T34n1719_p0240b13║大乘。故知障與不障。貴在有根有乘種耳。
T34n1719_p0240b14║障由破戒具如乘戒四句分別。以對五時
T34n1719_p0240b15║四教三品。諸門分別注云【CL119n1492_p0545b01】云者。良由此也。
T34n1719_p0240b16║細推之言恐遺落耳。問五濁一往等者。準
T34n1719_p0240b17║初兩重四句則大小俱不為障。今從大根
T34n1719_p0240b18║有障初不聞法華者為問。即初四句中第
T34n1719_p0240b19║四句人也。前三不障唯第四障。言非盡理
T34n1719_p0240b20║故云一往。答中意者具用前文第四句意。初
T34n1719_p0240b21║障重也。次若聞下根鈍也。佛尚未說。舊醫說
T34n1719_p0240b22║於常我等名。順其計謂無常等名。能治於
T34n1719_p0240b23║濁。故唯障大而不障小。如一種機緣五濁
T34n1719_p0240b24║未除不堪聞大。至鹿苑中以小治濁後
T34n1719_p0240b25║方聞大。所以見若不除不堪聞常。計陰為
T34n1719_p0240b26║德即四念處所治者是。騃亦癡也。故責舊醫
T34n1719_p0240b27║專用邪常。為不知乳。不識藥也。不知病
T34n1719_p0240b28║等不識病也。不知開等不知授藥法也。
T34n1719_p0240b29║不曉此三無客醫之術。二常不同如乳好
T34n1719_p0240c01║惡。見惑輕重名曰根源。先斷後用故曰開
T34n1719_p0240c02║遮。餌者。食也。食時異故。【CL119n1492_p0546a01】唯計常樂之名故
T34n1719_p0240c03║云不知好惡。說我增於邪習故云不識
T34n1719_p0240c04║根源。不了說常時異。故云不解開遮。故
T34n1719_p0240c05║經云。若佛世尊先說常者。受化之徒。當言
T34n1719_p0240c06║此法同彼外道。故云若但讚等。兩醫具如
T34n1719_p0240c07║止觀第三記。
T34n1719_p0240c08║【○】【○】法華文句記卷第五(上)【○】【○】【○】【○】【○】【○】【○】【CL119n1492_p0546b01】
T34n1719_p0240c09║【□】
T34n1719_p0240c10║【□】
T34n1719_p0240c11║【CL119n1492_p0547a01】法華文句記卷第五(中)
T34n1719_p0240c12║【□】
T34n1719_p0240c13║　　　　唐天台沙門湛然述
T34n1719_p0240c14║次約五濁論四悉中。劫命對世界者。劫命
T34n1719_p0240c15║秖是依正二報即世界也。眾生即是所為之
T34n1719_p0240c16║人。見是能計見者。與眾生同。由此二故
T34n1719_p0240c17║有所為機。則見滅善生。煩惱是對治者。如
T34n1719_p0240c18║五停中具治三毒。正用小乘能治濁。故屬
T34n1719_p0240c19║第三悉。亦準論意以第一義用對衍門。此
T34n1719_p0240c20║四悉門通酬五濁障大不障小之問也。以
T34n1719_p0240c21║四悉文所被多故著料簡門首。從若論因果
T34n1719_p0240c22║下。更以多門分別五濁。初是因果門也。二
T34n1719_p0240c23║因謂煩惱及見。餘三是果義兼依正。次一人
T34n1719_p0240c24║下人法門。人謂眾生。法即餘四。與生相對
T34n1719_p0240c25║故皆成法。並是生家之所計。四法下法時門。
T34n1719_p0240c26║應云四法一時文闕略也。時即劫也。餘四
T34n1719_p0240c27║屬法。若對時說生亦屬法。【CL119n1492_p0547b01】二報障下三障
T34n1719_p0240c28║門。二報者。即眾生命。二煩惱者。見亦通得
T34n1719_p0240c29║名煩惱故。業在其間者。煩惱潤業業能招
T34n1719_p0241a01║報。故云其間。眾生下中論三假門。相待可
T34n1719_p0241a02║知者。即劫煩惱見也。劫即長短相待。煩惱違
T34n1719_p0241a03║順等相待。見即有無等相待。若通論者。各具
T34n1719_p0241a04║三假。依正二報莫不皆從三假而成。今從
T34n1719_p0241a05║分別且別說也。故別對之。眾生下大論三假
T34n1719_p0241a06║施設門。眾生和合受眾生名。命等並是眾生
T34n1719_p0241a07║計法。又有所計假名對眾生名。故云名通
T34n1719_p0241a08║兩處。委釋具如止觀第五記。煩惱下凡聖門。
T34n1719_p0241a09║煩惱在凡者。謂諸凡夫定有故耳。然見必在
T34n1719_p0241a10║凡煩惱通聖。如具縛聖者及羅漢向。言三
T34n1719_p0241a11║通者。劫減有佛劫增唯凡。又減則有佛增
T34n1719_p0241a12║通餘聖。又增與減各通有無。以大小乘不
T34n1719_p0241a13║同故也。豈華藏淨滿待劫減耶。常在靈山此
T34n1719_p0241a14║之謂【CL119n1492_p0548a01】也。眾生之名具通凡聖。命有凡聖報
T34n1719_p0241a15║命不同。命短下長短門。一劫之中數數生故。
T34n1719_p0241a16║故長短別。此乃約人及以欲天見佛處說。若
T34n1719_p0241a17║論初禪即劫命等。二禪已去劫短命長。乃至
T34n1719_p0241a18║無色準說可知。三通長短者。煩惱在凡故
T34n1719_p0241a19║長。在聖故短。諸見在餘凡夫故長。在利根
T34n1719_p0241a20║外道故短亦可在餘凡夫故短。在鈍根外
T34n1719_p0241a21║道故長。亦可在小故短。一生斷故在大故
T34n1719_p0241a22║長留惑潤生入生死故。又見前盡為短煩
T34n1719_p0241a23║惱後盡為長。今分別濁入生死者。不名
T34n1719_p0241a24║為濁眾生準說。劫但下帶不帶門。命是不相
T34n1719_p0241a25║應行法。須帶陰法論長短時。餘並屬法非
T34n1719_p0241a26║不帶時。非親帶故但在於法。劫通下內外
T34n1719_p0241a27║門。大劫害器故名為外。小劫害人故名為
T34n1719_p0241a28║內。或可四濁聚時時通內外。三小下害不害
T34n1719_p0241a29║門。物即外器。大劫起時人已上生。【CL119n1492_p0548b01】隨三不同
T34n1719_p0241b01║生三禪處。小劫下五道三界門。準應別論
T34n1719_p0241b02║三五相參。故合明之。通色如前。言命通
T34n1719_p0241b03║者。亦應云餘四通於三界五道。命通具如
T34n1719_p0241b04║俱舍中明。五道壽別人間五十年等。亦應云
T34n1719_p0241b05║通於四生。四生各有長短故也。劫是下共
T34n1719_p0241b06║別門。次小劫下通別門。從八萬下釋大小劫。
T34n1719_p0241b07║言正三毒者。他方淨土如阿閦國。亦有女
T34n1719_p0241b08║人無邪欲故。舉一準餘諸可例識。廣歷
T34n1719_p0241b09║諸土分別不同。故注云云。敦真者。敦實得
T34n1719_p0241b10║者故斥言非。上慢亦然。終無實得而不信
T34n1719_p0241b11║者。嗣亦繼也。身尚無量者。小乘教中不說
T34n1719_p0241b12║更有界外生處。有計變易在界內者。亦名
T34n1719_p0241b13║生處。大乘教中既其變易生處多故。故云無
T34n1719_p0241b14║量。此述逼意。言中但云名增上慢。意指羅
T34n1719_p0241b15║漢。若實得者豈有不發大心者耶。乃以大
T34n1719_p0241b16║乘密而斥之。若謂究竟應【CL119n1492_p0549a01】變易盡。若未盡
T34n1719_p0241b17║者何以不信。值遇餘佛者。初文以有餘土佛。
T34n1719_p0241b18║名為餘佛。羅漢受先世身者。酬先業故名
T34n1719_p0241b19║先世身。煩惱果故。故須必滅。若煩惱所惑能
T34n1719_p0241b20║不滅者。有於因果不同之過。縱云邊際定
T34n1719_p0241b21║力持令不滅。今問邊定為大為少。若其小
T34n1719_p0241b22║者小無變易之名。亦無永常之說。若言大
T34n1719_p0241b23║者。大邊除名唯在等覺。豈得記之後即等覺
T34n1719_p0241b24║耶。若大入小定顯大無定用。有引羅云等
T34n1719_p0241b25║此不應爾。但佛滅後諸阿羅漢隱顯不同。
T34n1719_p0241b26║皆隨機緣。況本大菩薩。此是大論龍樹菩薩
T34n1719_p0241b27║假施此問。欲準大教具委答之故也。故答
T34n1719_p0241b28║文中云不生三界。況論還引法華證之。故
T34n1719_p0241b29║知博地之言無教可準。餘國之義出自他
T34n1719_p0241c01║人。故古人云。學不師安義不中難。故此法
T34n1719_p0241c02║華非茲不了。又若變易不出界者。而生五
T34n1719_p0241c03║道之言。卻入【CL119n1492_p0549b01】生死之說驚入火宅之喻。非涅
T34n1719_p0241c04║槃一日之文。便為虛構。南岳下三釋並是南
T34n1719_p0241c05║岳釋也。次釋中云羅漢若修念佛三昧等
T34n1719_p0241c06║者。若言念十方佛則已發大心。若唯念釋
T34n1719_p0241c07║尊乃因小感大。亦是機發使之然耳。然小
T34n1719_p0241c08║乘之中諸部不同。亦有信有十方佛者。即
T34n1719_p0241c09║小乘人修第四禪邊際定力。見十方佛等。
T34n1719_p0241c10║念佛觀成感佛為說。第三舉凡夫者舉凡
T34n1719_p0241c11║夫況聖耳。是故羅漢必無不聞之理。瑤師
T34n1719_p0241c12║意云。實得羅漢無不信者。不須餘佛遇
T34n1719_p0241c13║餘佛者。則指凡夫。南岳豈不知凡夫於佛
T34n1719_p0241c14║滅後能生信耶。故值餘佛必指羅漢。故淨
T34n1719_p0241c15║名云。凡夫有反復而聲聞無也。故知聲聞難
T34n1719_p0241c16║迴而須商議。凡夫易受何須引例。有人云
T34n1719_p0241c17║至必然者。意破瑤師。立不信者義亦不
T34n1719_p0241c18║然。執心牢固必在昔教。不應證今滅後之
T34n1719_p0241c19║文。此師【CL119n1492_p0550a01】又引身子於法華初聞略開之文
T34n1719_p0241c20║以證滅後羅漢不受之語。意云值佛羅漢
T34n1719_p0241c21║尚疑是魔。況佛滅後寧肯信受。今則不然。
T34n1719_p0241c22║佛預敦逼無不信者。故於滅後執經權說。
T34n1719_p0241c23║義容可爾。云云者。應廣明羅漢及以凡夫
T34n1719_p0241c24║信不信意。以破此師及以瑤師。此直是異解
T34n1719_p0241c25║等九字。恐須作白字書之。指前兩師亦
T34n1719_p0241c26║非全失。但未全順經意故耳。不能全破
T34n1719_p0241c27║故云異解若論瑤師見違經文。經云羅漢
T34n1719_p0241c28║遇餘佛生信而云不須。經意云除佛滅
T34n1719_p0241c29║後者。欲顯四依通經功能。而瑤不以四依。
T34n1719_p0242a01║為餘佛。謂羅漢三根聞與不聞。並不假從
T34n1719_p0242a02║四依邊聞者深不可也。又以凡夫為況者。
T34n1719_p0242a03║此則可爾。但須云遇四依耳。後師意云。凡
T34n1719_p0242a04║夫易羅漢難。此亦違經決了之語。故云不
T34n1719_p0242a05║用此義。次釋偈頌。上慢等三四眾通有者。
T34n1719_p0242a06║又凡夫上【CL119n1492_p0550b01】慢有五不同。謂四善根及以四果。
T34n1719_p0242a07║通義易知且後別說從多分故。故經云比
T34n1719_p0242a08║丘等四有此三失。於三別中仍從拂席者
T34n1719_p0242a09║說。故云也。藏玼等者。釋三失也。藏玼揚
T34n1719_p0242a10║德釋上慢。不能自省釋我慢。無慚人者釋
T34n1719_p0242a11║不信。若自見過無此三失。雖未證果且名
T34n1719_p0242a12║有羞。於戒等者。戒名通十即大論大經不缺
T34n1719_p0242a13║不破等十。驗知三失尚無不缺。況道共等。故
T34n1719_p0242a14║云缺等。律儀有三。謂不缺不穿不破兼不雜。
T34n1719_p0242a15║若依大論。即不缺第三。若依大經則不缺
T34n1719_p0242a16║居首。名同義異各有其意。具如釋義。今且
T34n1719_p0242a17║依大經以不缺等三。并定共道共即六戒
T34n1719_p0242a18║也。故知六中若無後二。尚名為漏。況道共
T34n1719_p0242a19║定共判在三藏四果。今且近論無道定也。
T34n1719_p0242a20║故三失之人尚無煖法。況有四果。瑕是玉之
T34n1719_p0242a21║內病故云內起。玼是玉之外病故云外【CL119n1492_p0551a01】動。外
T34n1719_p0242a22║病名缺內病名漏。小中小者。四果已小四禪
T34n1719_p0242a23║更小智已極小。況加上慢。糟糠者。若依世
T34n1719_p0242a24║禪以得無漏。如糟出酒。從文入理如糠
T34n1719_p0242a25║出米。既無無漏反計世禪。如棄酒存糟。
T34n1719_p0242a26║不得真理反封文字。如棄米存糠。是五
T34n1719_p0242a27║千有者。以有顯無有失無得。言封文者。亦
T34n1719_p0242a28║應更云執禪為實。如糟無酒。文中兩釋初
T34n1719_p0242a29║釋為正。後釋乃兼實行聲聞。起去之徒亦
T34n1719_p0242b01║於現在。未有大機是故而退。如有糟糠
T34n1719_p0242b02║而無酒米。枝葉者無入道材。　問。機器何別。
T34n1719_p0242b03║答。雖並從譬各有一意。機論可發器語堪
T34n1719_p0242b04║任。得人天身通名為器。由懷三失故器成
T34n1719_p0242b05║非。宿種又微無機可發。二義俱闕佛威令
T34n1719_p0242b06║去。凡有三異者。先列。次釋。初云上有歎
T34n1719_p0242b07║法希有者。上諸佛章六段之中但無後二故
T34n1719_p0242b08║有歎法文云。如是妙法諸佛如來時乃說
T34n1719_p0242b09║【CL119n1492_p0551b01】之。而無五濁之文。頌中無歎法也。先後者。
T34n1719_p0242b10║上先歎法如向所引。言不虛者。次文方云。
T34n1719_p0242b11║汝等當信佛之所說言不虛妄。及以開顯。上
T34n1719_p0242b12║勸信與不虛合者。上云。汝等當信佛之所
T34n1719_p0242b13║說言不虛也。今隔不虛者今頌中勸信在
T34n1719_p0242b14║前不虛在後。中隔五濁文也。故前四今五
T34n1719_p0242b15║由離勸信為二故也。應云勸信不虛中為
T34n1719_p0242b16║五濁所隔。章安更云。上以釋迦方便用釋
T34n1719_p0242b17║諸佛施權者。上釋諸佛開權文云。我以無
T34n1719_p0242b18║數方便種種因緣譬喻言辭。演說諸法。偈中
T34n1719_p0242b19║如文。修道得於諸權法者。自行因滿所感
T34n1719_p0242b20║權法。正當自行體內權也。即此法體亦不
T34n1719_p0242b21║可說。以方便故為眾生說成化他權。即
T34n1719_p0242b22║照九界已下文是。故知立一開權之言。於今
T34n1719_p0242b23║乃成二意。一者騰昔施權。二為顯實之所。
T34n1719_p0242b24║不指所開無由說實。況指權是權【CL119n1492_p0552a01】知非
T34n1719_p0242b25║究竟。既顯實已權全是實。照九界機說七
T34n1719_p0242b26║方便者。九是所被教不出七。說七被九漸
T34n1719_p0242b27║令入實。人法七九故立總言。九界從自分
T34n1719_p0242b28║立名。方便從進趣為稱。又九界從物機立
T34n1719_p0242b29║名。方便從化主受稱。總舉不同故云七
T34n1719_p0242c01║九。言不可定判者。七九之中隨何等機。聞
T34n1719_p0242c02║何等法遇機便逗。故云不定。現起等者。念
T34n1719_p0242c03║必對境故云現起。種種之言不出七九。過
T34n1719_p0242c04║去下釋欲性也。欲秖是念。故知秖是先以
T34n1719_p0242c05║希望釋念。次以欣樂釋欲。故知念則且語
T34n1719_p0242c06║內心。欲論對境生想。今但約慕樂通從欲
T34n1719_p0242c07║為名。不假對念辯別。故但以欲對性二世
T34n1719_p0242c08║判之。　問。前云過去名根未來名性。今何故
T34n1719_p0242c09║云過去名性。　答。各有其意。性必不改故從
T34n1719_p0242c10║現至未從過至今。二處並得性名故爾。亦
T34n1719_p0242c11║可現在名根生未來故。然根性乃可【CL119n1492_p0552b01】互舉。
T34n1719_p0242c12║樂欲必居現在。欲名雖不從過亦可以現
T34n1719_p0242c13║望當。以名互故故重釋云。或可習欲以成
T34n1719_p0242c14║性成性生習欲。上句現欲成未性下句過
T34n1719_p0242c15║性成現欲。云云者。或可過欲成現性現性
T34n1719_p0242c16║成未欲。或可過欲成過性現欲成未性。是
T34n1719_p0242c17║則欲名雖通過未仍從現說。故知欲念之名
T34n1719_p0242c18║定居現在。七方便至云云者。具如止觀隨
T34n1719_p0242c19║自意觀觀惡中。云通途善惡者是。鈍根下
T34n1719_p0242c20║至施權意。此是長文。今不云長者。但偈與
T34n1719_p0242c21║長行不同。隨事要者則辯同異。或可略明
T34n1719_p0242c22║意則可知。我設下三行頌理者。文多云說。
T34n1719_p0242c23║如何云理。如云未曾說說時未至隨順說
T34n1719_p0242c24║等。亦是以能顯所。準前諸例略亦可知。今
T34n1719_p0242c25║文正取佛慧為理之行。聲聞兼得緣覺者。
T34n1719_p0242c26║聲聞數中有值佛緣覺故也。又三藏聲聞必
T34n1719_p0242c27║兼當教緣覺。又菩薩既兼藏【CL119n1492_p0553a01】通。二乘必具
T34n1719_p0242c28║兩教。菩薩不云別者。前以淨心為別教
T34n1719_p0242c29║竟。既以聲聞菩薩共為義立。乃至一句皆
T34n1719_p0243a01║悉成佛。又誡言無疑。當知此是極聖誠說。
T34n1719_p0243a02║而不肯信。大經云。一切二乘未來必定歸於
T34n1719_p0243a03║大般涅槃。如流入海。又菩薩與二乘合明。
T34n1719_p0243a04║當知三乘悉皆被會。牒假名三教等者。三教
T34n1719_p0243a05║是假名故也。教本一實故三是假。為物假設
T34n1719_p0243a06║三藏等權。今既顯實重舉所除以示佛慧。
T34n1719_p0243a07║即上句所列者是。無二是無通教中半滿相
T34n1719_p0243a08║對之二者。通真含二故也。由闕別教故更
T34n1719_p0243a09║引上餘乘來此釋成。語假則通論三教。言
T34n1719_p0243a10║餘及以二三。且云相入。以有餘皆假故得
T34n1719_p0243a11║相入無餘無復相入之名。以純一故。此指
T34n1719_p0243a12║乳及二酥三味文盡。初一行半舉內心。經云。
T34n1719_p0243a13║如我昔所願今者已滿足者。　問。佛初立誓誓
T34n1719_p0243a14║度一切。今眾【CL119n1492_p0553b01】生尚多。願云何滿。　答。且從一
T34n1719_p0243a15║期總而言之。但令眾生得入佛乘。即名願
T34n1719_p0243a16║滿。是故經云。如我無異。若我遇眾生等者。
T34n1719_p0243a17║明濁不障大。遇者盡令入於佛道。無智不
T34n1719_p0243a18║受故云障大。眾生者。文中三釋。初釋對他
T34n1719_p0243a19║得名次釋從自立稱後釋即是功能新譯恐
T34n1719_p0243a20║濫稱為有情。雖簡無情三義都失。十種生
T34n1719_p0243a21║死短中言梵行少語者。欲界諸地法爾多語。
T34n1719_p0243a22║以有言語皆由覺觀。以少語故知覺觀少。
T34n1719_p0243a23║煩惱漸薄故云短也。方者。猶如方物動靜
T34n1719_p0243a24║定故。於此死已定生天上。三角者。角者聚
T34n1719_p0243a25║也。即善惡無記。在生死中遍為此三。諸律
T34n1719_p0243a26║論文多以聚名角。闕釋紫者。即修羅也。種
T34n1719_p0243a27║類多故謂天鬼畜如紫間色。又輪迴者。如見
T34n1719_p0243a28║實三昧經云。從地獄來聲嘶匆急數數戰慄。
T34n1719_p0243a29║夢見大火沸鑊等也。從畜來者。暗鈍懈怠
T34n1719_p0243b01║【CL119n1492_p0554a01】多食性怯。謇訥所為多似諸蟲畜等。從鬼來
T34n1719_p0243b02║者。髮黃常飢慳貪等也。餘趣比知。經具廣說。
T34n1719_p0243b03║我知下別明五濁。前開章云別明五濁障
T34n1719_p0243b04║三。五濁望三必不能障。為三所治是所治
T34n1719_p0243b05║障。故云障耳。亦是有濁故無三有三故無
T34n1719_p0243b06║濁故云障耳。受胎微形。初文即約觀心者。
T34n1719_p0243b07║但隨便耳。但云從心即名觀心。其實此中
T34n1719_p0243b08║仍帶事釋。由此一念最微心故令增長也。
T34n1719_p0243b09║次受胎下全約事釋。略如止觀第四記引入
T34n1719_p0243b10║胎經。有人具立受胎章門於此非要。今意
T34n1719_p0243b11║但在顯於五濁義須施權。列名而已足明
T34n1719_p0243b12║濁意。何徒於此廣建長章。使迷途者乃謂
T34n1719_p0243b13║法華亦明五濁與婆沙不別。如世人云。法
T34n1719_p0243b14║華亦明三乘其失如之。受陰身者。或恐秖
T34n1719_p0243b15║是入胎經耳。總有三十八七日以論增長。
T34n1719_p0243b16║若俱舍等文但列五位云。最初【CL119n1492_p0554b01】羯剌藍。次
T34n1719_p0243b17║生頞部曇。從此生閉尸。閉尸生羯男。次缽
T34n1719_p0243b18║羅奢佉。或云下如大品中說者。即約二十
T34n1719_p0243b19║身見。如去等具如前引。長時等者。今文具
T34n1719_p0243b20║二義故劫得濁名。前初文中但有第二義。
T34n1719_p0243b21║後料簡中方有初義。
T34n1719_p0243b22║過去佛章。初二行正施三也。名施為開。初
T34n1719_p0243b23║一行略頌上三一。文中以教人理三兼得
T34n1719_p0243b24║行者具有二意。一者通兼。既有餘三豈無
T34n1719_p0243b25║於行。二者別兼。即以佛道二字兼之。所趣
T34n1719_p0243b26║是理能趣是行。初一行半總約五乘中。乃
T34n1719_p0243b27║以人行兼教一者。既有人行必有所稟
T34n1719_p0243b28║即是教也。此中以七方便為異方便者。以
T34n1719_p0243b29║藏人不同衍門故成永異。餘文多用。今通
T34n1719_p0243c01║用者未同圓來。並名為異。若有下二行開
T34n1719_p0243c02║菩薩乘中。進退兩釋者亦有二義。五乘之稱
T34n1719_p0243c03║但在鹿苑。七方便名通於【CL119n1492_p0555a01】三味。六度之行不
T34n1719_p0243c04║局一教。故可通三。以三藏為本故云兼
T34n1719_p0243c05║通別也。何者下釋出三教六度行相。非相非
T34n1719_p0243c06║無相次第行者。雙非即是所斯故也。亦應次
T34n1719_p0243c07║第出於三諦行相。然以相無相共論。即三
T34n1719_p0243c08║諦也。又入地三諦無復論開。然菩薩乘中亦
T34n1719_p0243c09║云於昔聞教已成教一者。若菩薩不開。何
T34n1719_p0243c10║須引昔令成教一。故凡云昔者。皆具二
T34n1719_p0243c11║意。一者在昔聞權。二者昔已曾開。今正語
T34n1719_p0243c12║昔聞權者。昔開已竟皆成佛道。初義準化
T34n1719_p0243c13║儀說。次意準開竟說。下去諸乘一一皆然。
T34n1719_p0243c14║往佛亦爾。二乘文中有人理行。不云兼教
T34n1719_p0243c15║者。秖是文略。前菩薩文亦以三兼一。諸佛
T34n1719_p0243c16║滅後供養舍利者。若以現擬過如增一中。
T34n1719_p0243c17║佛因手擎舍利廣稱歎已。令於四衢而起
T34n1719_p0243c18║偷婆。佛言。四人應起塔。輪王羅漢支佛如
T34n1719_p0243c19║來。後分云。輪王無【CL119n1492_p0555b01】級。羅漢四級。支佛五級。
T34n1719_p0243c20║如來十三級。阿難問佛。何故爾耶。佛言輪
T34n1719_p0243c21║王自行化他常住十善。羅漢不受後有。支
T34n1719_p0243c22║佛無師自悟。如來眾德具足。世人上未逮於
T34n1719_p0243c23║初果。豈肯下等輪王。滅後起塔不知進否。
T34n1719_p0243c24║動即皆至三五七九。近代所立縱云方墳。
T34n1719_p0243c25║而出檐者還成一級。暗者雖昧豈非冥濫
T34n1719_p0243c26║初果耶。有方墳邊云作功德塔者。其義又
T34n1719_p0243c27║失。使愚者唯禮我師。或復對高禮下。況復
T34n1719_p0243c28║鄰接尊卑不成。不便之意不可具論。縱死
T34n1719_p0243c29║者冥冥。顯生者碌碌。況今舍利之言局在於
T34n1719_p0244a01║佛。供佛舍利福屬人天。開久遠因方名佛
T34n1719_p0244a02║道。況今凡質生福事難。善者從之不應習
T34n1719_p0244a03║俗。地師言童真地者。地立童真名者。但古
T34n1719_p0244a04║人云。住為能住地為所依。故以住名而名
T34n1719_p0244a05║於地。從住為名早已太遠。為尚深故加之
T34n1719_p0244a06║以地。故今【CL119n1492_p0556a01】謂下責云乖文者。文中但云童
T34n1719_p0244a07║子故也。言豎狹者。橫收小善豎成佛因。
T34n1719_p0244a08║則橫豎無違。非深非淺而深而淺。若以童
T34n1719_p0244a09║真為釋唯豎無橫。況豎深無當棄廣乖文。
T34n1719_p0244a10║是知豎狹二俱有過。登地下且破唯深之失。
T34n1719_p0244a11║仍略棄橫之愆。今以下正釋。收於童雉以
T34n1719_p0244a12║顯橫廣。指微即著以辯豎深。著在於微深
T34n1719_p0244a13║即非深。微即是著淺亦非淺。指微即著緣
T34n1719_p0244a14║因義成。即著之觀非此可辯。下去例爾。故
T34n1719_p0244a15║入地成佛如修羅渡海。此準瓔珞故云入
T34n1719_p0244a16║地。凡夫之人一毫之善徑成佛因。如人渡大
T34n1719_p0244a17║海。從佛分明下重立理以斥二失。若如下
T34n1719_p0244a18║重牒失以斥失。又例上下亦名乖文。若恐
T34n1719_p0244a19║童子事微不稱佛道。散心一唱如何消融。合
T34n1719_p0244a20║掌舉手皆應理釋。故知但尚佛道不識開
T34n1719_p0244a21║權。殆不攝二乘者。殆幾也。幾近也。應云全
T34n1719_p0244a22║不【CL119n1492_p0556b01】攝。何但幾耶。若在童真尚不攝六地。況
T34n1719_p0244a23║復小道。論深下結其豎狹。定廣下結豎狹
T34n1719_p0244a24║失。次問答。答中意言三佛性者。過去微善
T34n1719_p0244a25║願智所制。咸趣菩提。火焰向空理數咸滅。
T34n1719_p0244a26║水流趣海法爾無停。但由願智未資便封
T34n1719_p0244a27║果報。故待今開方是緣因。若據化意何待
T34n1719_p0244a28║此開。苟順凡情立以近稱。今開近執法界
T34n1719_p0244a29║本如。豈由凡情局彼流焰。關中雖立善不
T34n1719_p0244b01║受報。而不明善體本融。但眾生無始唯流
T34n1719_p0244b02║妄我。凡所修習未嘗不俱。不受報言為
T34n1719_p0244b03║從誰立。若約已發心者。乃由願行所引。何
T34n1719_p0244b04║關善不受耶。未發心來隨生納福。此善豈
T34n1719_p0244b05║制令不受耶。故知不受之言善體無力。應
T34n1719_p0244b06║知曾酬者其因已謝。未酬者毫善不亡。若曾
T34n1719_p0244b07║發心如水寄海。酬局因者如果酬華故今
T34n1719_p0244b08║於彼未酬之因。開其局情及曾趣向權乘【CL119n1492_p0557a01】道
T34n1719_p0244b09║者。以一實觀一大弘願體之道之。若不然
T34n1719_p0244b10║者徒云說開。若不觀者則應善體自至菩
T34n1719_p0244b11║提。何須更修菩提行願。　問。若爾。何故本論
T34n1719_p0244b12║云童子戲沙等。謂發菩提心行菩薩行者。
T34n1719_p0244b13║所作善根能證菩提。非諸凡夫及決定聲聞
T34n1719_p0244b14║未發心者之所能得。　答。此乃從開說之非
T34n1719_p0244b15║語本善。故知定性及現未發。縱有宿善如
T34n1719_p0244b16║恒河沙。終無自成菩提之理。故云非其能
T34n1719_p0244b17║得。若未開頃則往已成非。今若被開則宿
T34n1719_p0244b18║作成已故。知善體本妙隨執者心。是故開心
T34n1719_p0244b19║宿善咸遂。次大經下釋出緣因所以。三十二
T34n1719_p0244b20║文具列四句。舊云闡提無者定無善性。唯有
T34n1719_p0244b21║惡境界性惡五陰耳。善根人有了因性。俱有
T34n1719_p0244b22║正因。俱無果性。河西云。闡提有惡陰性。善人
T34n1719_p0244b23║有善陰性。俱有無記。俱無同前。興皇三解。一
T34n1719_p0244b24║約理解。理非善惡【CL119n1492_p0557b01】有彼二用。即指二人各
T34n1719_p0244b25║有善惡一種用故。俱有俱無者。互得有無
T34n1719_p0244b26║一邊故也。餘二解不要章安云。此釋涅槃
T34n1719_p0244b27║河中七種眾生。應云闡提常沒善人常出。俱
T34n1719_p0244b28║有者。俱在河中。俱無者。俱不至岸。亦以果
T34n1719_p0244b29║性為俱無也。又約三諦釋。闡提唯有世諦
T34n1719_p0244c01║因惡。善人唯有真諦因善。俱有世諦果身。俱
T34n1719_p0244c02║無中道因果。於諸釋中雖復少別。善人一
T34n1719_p0244c03║句其旨大同。其不同者。今不暇釋。具如止
T34n1719_p0244c04║觀第五記。故今引同者。證緣因善。　問。上釋
T34n1719_p0244c05║三乘並以果成為理一句。今人天乘何以
T34n1719_p0244c06║佛道而為緣因。　答。所開不同。前開兩教二
T34n1719_p0244c07║乘及以通別菩薩。並有所證之理。故開小
T34n1719_p0244c08║理以成大理。今開人天小善。已成緣因大
T34n1719_p0244c09║善。且據能趣善體未深。若從所趣邊說此
T34n1719_p0244c10║則並有所貲。此論開權皆約案位。若從進
T34n1719_p0244c11║入何獨住【CL119n1492_p0558a01】前←緣因而已。此中但從往事以說。
T34n1719_p0244c12║人事既其已定不可存法去人。是故開為
T34n1719_p0244c13║緣因。豈非如貧得寶。經云七寶等者。佛地
T34n1719_p0244c14║論中無玟瑰。仍云琉璃與珠體別。珠即赤
T34n1719_p0244c15║珠也。今兼琉璃但成七寶。離即成八。玻璃
T34n1719_p0244c16║多紅色。硨磲青白色。碼瑙或白或青。木櫁者。
T34n1719_p0244c17║字林云。香木切。韻作榓。玉篇云。其樹似槐
T34n1719_p0244c18║而香。有人云。斫經五年始有香氣。造像為
T34n1719_p0244c19║天業者。如佛昇忉利以神足力制諸弟子
T34n1719_p0244c20║等。具如止觀第一記。若準冥祥記。此土總
T34n1719_p0244c21║有一十八處造像應驗。如吳中石像等。又
T34n1719_p0244c22║有吳興太守吳佩女所感像等。又如宋衛軍
T34n1719_p0244c23║臨康王在荊州於城內築堂三間。其壁多
T34n1719_p0244c24║有畫菩薩像。至衡陽文王代鎮江陵。廢為
T34n1719_p0244c25║臥堂。悉皆泥塗乾則墮落。畫狀新淨了無污
T34n1719_p0244c26║損。再塗猶然。王不信敬亦謂偶然。又更【CL119n1492_p0558b01】濃
T34n1719_p0244c27║泥而徹見炳然。王復更毀故壁悉更繕改。
T34n1719_p0244c28║後王疹疾每若閉眼輒見諸像森然滿目。於
T34n1719_p0244c29║是方廢居此。此或是造者心重。或是毀者
T34n1719_p0245a01║尤害。以輕望重以毀望成。當知散心微善
T34n1719_p0245a02║不失。理無違順心有是非。優婆塞戒經等
T34n1719_p0245a03║者。此中文意正開其善不論其罪。因明用
T34n1719_p0245a04║膠便釋之耳。今亦因此依彼略明。故彼經
T34n1719_p0245a05║廣明五戒持破之相。又云。若不持戒名垢
T34n1719_p0245a06║優婆塞臭優婆塞旃陀羅優婆塞。若持殺戒
T34n1719_p0245a07║者乃至蟻子。若持戒酒乃至露珠。於五戒
T34n1719_p0245a08║上加不沽酒。是名六重。今出家在家云持
T34n1719_p0245a09║酒戒。猶以酒和食。一人凡飲幾露珠耶。尚
T34n1719_p0245a10║不及優婆塞戒。安能期佛道耶。於五戒上
T34n1719_p0245a11║更有眾多失意之罪。今文未盡。又有失意。
T34n1719_p0245a12║謂不供養師僧不瞻病。空發遣乞者。不起
T34n1719_p0245a13║迎逆四眾長宿。見破戒者云彼【CL119n1492_p0559a01】不如我。六
T34n1719_p0245a14║齋日不受八戒。四十里內有講不聽。受僧
T34n1719_p0245a15║招提臥具床座。疑水有蟲而飲。嶮難獨行。獨
T34n1719_p0245a16║宿尼寺。為財命故打拍奴婢及以外人。於
T34n1719_p0245a17║路見比丘沙彌不得前行。僧中行食不得
T34n1719_p0245a18║偏與本師好者。及過分與。路行見病不瞻
T34n1719_p0245a19║不視。不囑授令治。持如是戒者名淨。名
T34n1719_p0245a20║香名分陀利優婆塞。又制優婆塞。令種種
T34n1719_p0245a21║供養三寶形像塔廟。畫像不得雜乳膠雞
T34n1719_p0245a22║子。供養像時晝夜不異。不得酥油塗像身
T34n1719_p0245a23║及乳洗。不得造半身像。像身不具。應密
T34n1719_p0245a24║藏之。應勸人治。治已當出供養。又見毀
T34n1719_p0245a25║像如全無異。以四天下寶供養。不如直
T34n1719_p0245a26║以種種功德讚歎尊像。志心供養二福無
T34n1719_p0245a27║別。供養法者志心信樂。受持讀誦解說書
T34n1719_p0245a28║寫。如法而行及勸人行。種種書十二部經。
T34n1719_p0245a29║供養經如供養佛。唯除洗浴名供養【CL119n1492_p0559b01】法。
T34n1719_p0245b01║供養僧者。應當供養發菩提心。受持戒
T34n1719_p0245b02║者出家之人。四向四果。名供養僧。今經小善
T34n1719_p0245b03║尚為佛因。況復長時志心供養。此等雖屬
T34n1719_p0245b04║在家優婆塞。及有少許非文正意。然制罪
T34n1719_p0245b05║令持。持即人天之善。並可開為緣因然亦
T34n1719_p0245b06║並是出家行者之要。堪為常規。是故便錄。今
T34n1719_p0245b07║經欲收無始微善咸趣菩提。若已發心隨
T34n1719_p0245b08║有毫善莫非緣因。戒經立像前不得坐。
T34n1719_p0245b09║云云者。更有多緣。若王難等隨時斟酌。又
T34n1719_p0245b10║造像功德經有十一功德。一者世世眼目清
T34n1719_p0245b11║潔。二者生處無惡。三者常生貴家。四者身
T34n1719_p0245b12║如紫磨金色。五者豐饒珍玩。六者生賢善家。
T34n1719_p0245b13║七者生得為王。八者作金輪王。九者生梵
T34n1719_p0245b14║天壽命一劫。十者不墮惡道。十一者後生
T34n1719_p0245b15║還能敬重三寶。當知豈是欲界人天善根。經
T34n1719_p0245b16║鉛者。有云。錫也。今謂鉛青錫【CL119n1492_p0560a01】白鉛軟錫堅並
T34n1719_p0245b17║名青金。造像功德經云。若人臨終發言造
T34n1719_p0245b18║像。乃至如麥[麩-夫+廣]能除三世八十億劫生死
T34n1719_p0245b19║之罪。廟者貌也。古云支提。新云制多。翻靈
T34n1719_p0245b20║廟者應作廟字。玉篇及白虎通並云尊貌
T34n1719_p0245b21║所居。露盤為銅鈸者。長安亦無此音。或聲
T34n1719_p0245b22║轉耳。或是當時有人傳之。章安隨便書耳。
T34n1719_p0245b23║經云唄者。或云唄匿。此云讚誦。西方本有。
T34n1719_p0245b24║此土案梁宣驗記云。陳思王。姓曹名植。
T34n1719_p0245b25║字子建。魏武帝第四子。十歲善文藝。私制
T34n1719_p0245b26║轉七聲。植曾遊漁山。於巖谷間。聞誦經聲。
T34n1719_p0245b27║遠谷流美。乃效之而制其聲。如賢愚經鈴
T34n1719_p0245b28║聲比丘緣等。音樂供養者。有出家內眾音樂
T34n1719_p0245b29║自隨。云供養者。自思已行與何心俱。雖
T34n1719_p0245c01║有此文必須裁擇。梵網誠制何待固言。秖
T34n1719_p0245c02║恐供養心微增己放逸。長他貪慢。敬想難
T34n1719_p0245c03║成。故別譯阿含第五。佛在【CL119n1492_p0560b01】迦蘭陀城。有一
T34n1719_p0245c04║妓主名曰長髮。而白佛言。我昔曾於老妓
T34n1719_p0245c05║人邊聞如是說。於妓場上施設種種戲笑
T34n1719_p0245c06║之事。令百千人而來睹者。是人命終生光
T34n1719_p0245c07║音天。如是所說為虛為實。佛告之曰。止止。
T34n1719_p0245c08║莫作是問。妓主復問。如是再三。佛悉不答。
T34n1719_p0245c09║爾時如來語妓主言。爾時無數百千人來睹
T34n1719_p0245c10║妓者。諸人本是三毒所纏。復更造作放逸
T34n1719_p0245c11║之事。豈不增其貪瞋癡耶。譬如有人為毛
T34n1719_p0245c12║繩所縛。以水澆之愈增其急。本為三毒
T34n1719_p0245c13║所縛。更作妓樂。當增熾然三毒之火。終後
T34n1719_p0245c14║生天無有是處。作是語者是邪見人。邪見
T34n1719_p0245c15║之果生於地獄。佛說是時妓主悲泣。佛言。
T34n1719_p0245c16║為是緣故三請不說。妓主云。我不為聞佛
T34n1719_p0245c17║說故悲。但愍諸妓人長夜作如是說。有人
T34n1719_p0245c18║至此引諸經。華香音樂供養者。即得不退。
T34n1719_p0245c19║如不退法輪經。佛告阿【CL119n1492_p0561a01】難。以一華供養佛
T34n1719_p0245c20║及佛塔。亦得不退。及業報差別經禮拜得至
T34n1719_p0245c21║大涅槃等者。彼是已為實因者。今文開麤
T34n1719_p0245c22║即實。故與今文不例。有人引大論小因大
T34n1719_p0245c23║果者。不例亦爾。度我可施眾生者。若論
T34n1719_p0245c24║度我應在物機。施謂施設。今釋迦因聞十
T34n1719_p0245c25║方諸佛慰喻。乃稱南謨。答於諸佛。故知釋
T34n1719_p0245c26║迦不請諸佛度也。五戒經至施佛者。準佛
T34n1719_p0245c27║亦無驚怖之理。依下譬中長者聞已驚入火
T34n1719_p0245c28║宅。法身思機義當驚怖。喜稱南謨佛者。即
T34n1719_p0245c29║酬順中釋南無諸佛。五戒經釋歸命者(云云)。那
T34n1719_p0246a01║先經等者。彼經云。那先小時有故舊。為邊
T34n1719_p0246a02║小國王。善能問難。有多問答亦可兼釋小
T34n1719_p0246a03║疑。那先云。諸沙門說世間火不如地獄火
T34n1719_p0246a04║熱。王曰。持小石置世間火至暮不銷。取
T34n1719_p0246a05║大石置泥犁火中。即銷者惡人死在泥犁。
T34n1719_p0246a06║百千萬歲何以不【CL119n1492_p0561b01】銷。那先問。水中魚蛟以石
T34n1719_p0246a07║為食不。王言。如是。那先云。石消不。王云銷。
T34n1719_p0246a08║那先言。腹中子消不。王言。不銷。那先言。何
T34n1719_p0246a09║以不銷。王言。福德使然。那先言。在地獄中
T34n1719_p0246a10║惡業未盡是故不銷。亦如狼食骨骨銷子
T34n1719_p0246a11║不銷。又問。佛有相好不。答有。王言。佛父母
T34n1719_p0246a12║有不。答無。王言。佛亦無人生皆似父母故。
T34n1719_p0246a13║那先言。王見蓮華不。答言見。又問。生淤泥
T34n1719_p0246a14║不。答生淤泥。那先云。豈以蓮華生淤泥似
T34n1719_p0246a15║淤泥耶。佛亦如是。王又問。一人死生罽賓。
T34n1719_p0246a16║一人死生泥犁。誰先到。那先言。如兩鳥共
T34n1719_p0246a17║飛從彼來此。一止高樹一止下樹。兩鳥飛
T34n1719_p0246a18║誰影先至地。王言。俱至地。王言。善哉善哉。
T34n1719_p0246a19║餘文雖非疏正意。因便知之。亦增智破邪
T34n1719_p0246a20║以顯念佛。胎經報恩經華林會等者。經云。第
T34n1719_p0246a21║一會度九十六億人。第二會度九十四億人。
T34n1719_p0246a22║第三會【CL119n1492_p0562a01】度九十二億人。並是初教得果人也。
T34n1719_p0246a23║於彼佛所至第五時亦悉被會。若例上等
T34n1719_p0246a24║者。上六度文後結三教為此三句。今了因
T34n1719_p0246a25║智亦復如是。皆開偏小以成於實。又雙非
T34n1719_p0246a26║之言始自三藏菩薩。亦異凡小。乃至別教地
T34n1719_p0246a27║前並須開之。然亦須知開之所以。若心麤
T34n1719_p0246a28║境妙但開其心。如以相心持法華經。若聞
T34n1719_p0246a29║法華一句一偈等。若境麤心妙境已隨轉不
T34n1719_p0246b01║須論開。若俱麤者須心境俱開。亦可但開
T34n1719_p0246b02║其心境無不轉。道理必須知善體性。方乃
T34n1719_p0246b03║名開。總而言之心境並開尚開久遠四惡
T34n1719_p0246b04║麤智。況人天智。若不開之則佛之知見永
T34n1719_p0246b05║埋四惡。長沒人天。問答意者。開彼過去微
T34n1719_p0246b06║善。正擊現在執心。已為過佛之所開竟。所
T34n1719_p0246b07║以於佛滅後聞一句經。云與記者舉沒況
T34n1719_p0246b08║深。並是預開其心令成心境俱妙。若佛【CL119n1492_p0562b01】滅
T34n1719_p0246b09║後聞是經不信者尚付後佛。法華會中為
T34n1719_p0246b10║開其心。經意正云。三世皆開我豈不然。未
T34n1719_p0246b11║來佛兩行頌教一者。經文既云雖說及是故
T34n1719_p0246b12║說。知是教一。初一行中初三句。云雖說百千
T34n1719_p0246b13║億等者指七方便一切權說。同成了因。其
T34n1719_p0246b14║實為佛乘一句明說權意。諸佛下一行明說
T34n1719_p0246b15║一之由。由知無性而修淨緣。令得成就
T34n1719_p0246b16║能演此乘。知法常無性等者。一實理上性相
T34n1719_p0246b17║二空。無性性空即無四性。既云實相無自
T34n1719_p0246b18║性等。故知即是理性性空。性空既爾相空準
T34n1719_p0246b19║知。無性亦無即是相空。故知經中一無性言
T34n1719_p0246b20║具二無性。即是無性性無相性也。本自
T34n1719_p0246b21║有之。故曰常無知者照也。具如止觀第五
T34n1719_p0246b22║不思議境中。一念三千非自他等。既無四
T34n1719_p0246b23║性。一念亦無。即是性空。既無一念。無念亦
T34n1719_p0246b24║無。即是相空。即是不思議【CL119n1492_p0563a01】之二空也。若不了
T34n1719_p0246b25║今家依於智論中論等。準理準義。緣於心
T34n1719_p0246b26║性。立此二空諸無可準。非用法相者之
T34n1719_p0246b27║所逮也。故於實道須閑修性。若本自二空
T34n1719_p0246b28║即是性德。若推檢入空即是修得。推而不成
T34n1719_p0246b29║須修萬行正助合行。行中具足一切諸行。
T34n1719_p0246c01║方名緣因。聞斯義已方乃名開。　問。世間因
T34n1719_p0246c02║緣可以四句了生無生。今性本淨非關緣
T34n1719_p0246c03║起。何須以此四句推之。　答。世緣起法亦本
T34n1719_p0246c04║無生。但由情計謂之為生。理性亦爾。由謂
T34n1719_p0246c05║自他等故須推之。二空不顯。尚須更約續
T34n1719_p0246c06║待推檢。況因緣耶。自有傳說此義者來。
T34n1719_p0246c07║少有曉此性相三假。　問。今文何故不立斯
T34n1719_p0246c08║觀。　答。經從利根者開。佛種等者。注家云。無
T34n1719_p0246c09║空有性名曰無性。堪紹繼菩提名為種。如
T34n1719_p0246c10║此釋者此從修得。未識性種。嘉祥云無性
T34n1719_p0246c11║者但云無自性。又以三【CL119n1492_p0563b01】義而釋佛種。謂一
T34n1719_p0246c12║乘教菩提心如來藏。教及發心但是種緣。雖
T34n1719_p0246c13║即云藏不云空與不空及行理。故不知因
T34n1719_p0246c14║中為在何因成種成性。故於正緣了中須
T34n1719_p0246c15║識性種。所謂三道。次知類種即彈指等。然
T34n1719_p0246c16║應知緣起通於染淨。理非染淨緣起宛然。
T34n1719_p0246c17║此淨緣起即是說由。明由淨緣從因至果
T34n1719_p0246c18║及不思議感應之理。故以此說為其種緣。
T34n1719_p0246c19║他云。為由行者善根力故。如來識上文義
T34n1719_p0246c20║相生。具如前文釋聞。中破於中初云中道
T34n1719_p0246c21║下立本無性為本性德。故知今種即性家之
T34n1719_p0246c22║種。是故還立無性為本。為欲更明性家緣
T34n1719_p0246c23║起。以種言之。種者生義。即前十界界如理
T34n1719_p0246c24║性俱性並種。具如前釋。迷此下雙明染淨二
T34n1719_p0246c25║種緣起先染次淨。染中由無明故為法性
T34n1719_p0246c26║緣。由迷之緣而起九界。界界三千事緣起
T34n1719_p0246c27║也。即是性種【CL119n1492_p0564a01】從迷緣故。起於眾生。即是真
T34n1719_p0246c28║如隨於染緣。解此下明淨緣起。即聞一乘
T34n1719_p0246c29║教。起一乘行。行通因果能成正覺。欲起等
T34n1719_p0247a01║者。成正覺已能為他說。故說一乘在教
T34n1719_p0247a02║一也。即果佛種從淨緣起。眾生佛種從說
T34n1719_p0247a03║緣起。若也通途為染淨者。亦可十界展
T34n1719_p0247a04║轉互論。今明佛乘。須以九界皆名為染。
T34n1719_p0247a05║又無性等者以緣資了正明緣了功能相成。
T34n1719_p0247a06║對正雖然。若論行體。一一無不三因具足。
T34n1719_p0247a07║即修得也。種果既成故云得起。一起一切
T34n1719_p0247a08║起者。顯果乘相。依正主伴乃至酬因一塵一
T34n1719_p0247a09║行一時俱起。起者成也。如此下結果乘成相。
T34n1719_p0247a10║修性一合無復分張。即是理性三因開發。通
T34n1719_p0247a11║名三性。自此已去不可改故。此為銷經直
T34n1719_p0247a12║從開說。具明修相。委在止觀十法成乘。境
T34n1719_p0247a13║中具兼修性性種。正行為了。助開為緣。二
T34n1719_p0247a14║十五法【CL119n1492_p0564b01】為前方便。辯下九法明鑑修發。教
T34n1719_p0247a15║行正助所諸是理。理一即是所住法位世間相
T34n1719_p0247a16║常。若不爾者。依境修習委心無地。故知修
T34n1719_p0247a17║性俱有自他。先推性中無明為他。依此起
T34n1719_p0247a18║行方推行他。以此兩他共推一自。若推性
T34n1719_p0247a19║者袪滯達理。若推修者離著行成。以性
T34n1719_p0247a20║本亡泯於修始。是則兩照同明雙惑俱遣。
T34n1719_p0247a21║如是方了染淨緣起。無始無本咸歸一如。且
T34n1719_p0247a22║從淨緣有所說邊。故云教一。故五佛言殊
T34n1719_p0247a23║大理不別。若不爾者。豈因緣事引四佛同。
T34n1719_p0247a24║理一中云是法等者。初是法者正示理一。
T34n1719_p0247a25║世人悉謂理性本淨。理若本淨何用修之。
T34n1719_p0247a26║若本不淨修亦不成。今云理淨非已淨也。
T34n1719_p0247a27║眾生下釋住法位。眾生正覺重出是法。法
T34n1719_p0247a28║不出如皆如為位。眾生理是佛已證是。故
T34n1719_p0247a29║名為住。如位一故故名為位。染淨之法皆【CL119n1492_p0565a01】名
T34n1719_p0247b01║是法。染謂眾生淨即正覺。眾生正覺是能住
T34n1719_p0247b02║法。染淨一如是所住位。分局定限故名為位。
T34n1719_p0247b03║位無二稱同立一如。不出真如故唯局
T34n1719_p0247b04║此。此局即通遍一切故。局之極也。通之盛
T34n1719_p0247b05║也。如世王位為人所住。位亦性也。不可改
T34n1719_p0247b06║故。如人王性始終不改。布衣登極相殊性
T34n1719_p0247b07║一。世間相常住者。相可表幟位可久居。眾
T34n1719_p0247b08║生正覺相位無二。顯迷即理理即常住。佛
T34n1719_p0247b09║已契常眾生理是。故正覺眾生相位常住。染
T34n1719_p0247b10║淨相位既同一。如是故相位其理須等。佛依
T34n1719_p0247b11║世間修成極理。驗知世間本有斯理。故云
T34n1719_p0247b12║常住。　問。位可一如相云何等。　答。位據理性
T34n1719_p0247b13║決不可改。相約隨緣緣有染淨。緣雖染
T34n1719_p0247b14║淨同名緣起。如清濁波濕性不異。同以濕
T34n1719_p0247b15║性為波。故皆以如為相。同以波為濕性。
T34n1719_p0247b16║故皆以如為位。所以相與常住其【CL119n1492_p0565b01】名雖同。
T34n1719_p0247b17║染淨既分如位須辯。況世間之稱亦通染淨
T34n1719_p0247b18║因果故也。今且從悟顯迷以淨顯染。則淨
T34n1719_p0247b19║悟得於常事。迷染但名常理。又世間之名
T34n1719_p0247b20║通收依正。常住之稱不礙二途。故云理一。
T34n1719_p0247b21║若不了此徒云開權。如何顯實。故今問之。
T34n1719_p0247b22║被開之法唯信佛說。為亦改迷。雖復四法
T34n1719_p0247b23║咸以人攝。得意忘言說不可盡。又釋下單
T34n1719_p0247b24║約生釋世間相常。向釋雖然事理通總。未
T34n1719_p0247b25║的示其理境所在。故以陰入對正因說。九
T34n1719_p0247b26║界陰入位本常住。
T34n1719_p0247b27║【○】【○】法華文句記卷第五(中)【○】【○】【CL119n1492_p0566a01】【CL119n1492_p0566b01】
T34n1719_p0247c01║【□】
T34n1719_p0247c02║【CL119n1492_p0567a01】法華文句記卷第五(下)
T34n1719_p0247c03║【□】
T34n1719_p0247c04║　　　　唐天台沙門湛然述
T34n1719_p0247c05║次然此下以正陰入。對修緣了。三因六法
T34n1719_p0247c06║不即不離。言正因等者。互舉一邊。應云
T34n1719_p0247c07║陰入與性正因不即不離。復與修得緣了
T34n1719_p0247c08║不即不離。正因與六法理是故不離。但理
T34n1719_p0247c09║故不即。緣了與六亦復如是。　問。文中何故
T34n1719_p0247c10║作偏說耶。　答。以易顯故。正本不離今加不
T34n1719_p0247c11║即。緣了不即今加不離。故須各具方名盡
T34n1719_p0247c12║理。此用大經摸象之喻。喻文具如止觀第三
T34n1719_p0247c13║記引。言六法者五陰神我。是故此六亦名
T34n1719_p0247c14║正因。同屬苦故亦名緣了。兼惑業故。此中
T34n1719_p0247c15║須有通別二對。別者。六中行及神我是緣
T34n1719_p0247c16║因種餘數及色是了因種。識是正因種。若通
T34n1719_p0247c17║對者具如今文。六法性德正因與六法修得
T34n1719_p0247c18║緣了。不即不離。是故修六性【CL119n1492_p0567b01】六一體無殊。
T34n1719_p0247c19║當知陰入秖是常住。若將此文與止觀中
T34n1719_p0247c20║對通別者。彼對大經三德四德各有其意。
T34n1719_p0247c21║道場等者。果理先成故言久暢。且望寂場
T34n1719_p0247c22║四十餘年為久暢耳。物情障重者。除三味
T34n1719_p0247c23║中圓餘皆障重。云云者。歷部約味細分別
T34n1719_p0247c24║之。上文有四者。準上但三。一出世意。二開
T34n1719_p0247c25║權。三顯實。今既云四。當知上文亦可為四。
T34n1719_p0247c26║應云第四。總以人一理一。結上三世。可不
T34n1719_p0247c27║如上。理合文別故今云四。又有二不同。一
T34n1719_p0247c28║者上先開權次顯實。今先顯實次開權。二者
T34n1719_p0247c29║上文實中但有教行。今此理教或理行也。不
T34n1719_p0248a01║同無妨故不別云。指上本下者。下譬品文
T34n1719_p0248a02║用此為本。譬必有法故云本下。文義交加
T34n1719_p0248a03║者。此中指下至下指此。故云尋疏等也。章
T34n1719_p0248a04║安預點使無眩亂。眩亂在鈍利者何憂然諸
T34n1719_p0248a05║師分譬與法參互【CL119n1492_p0568a01】宿世舛隔。欲為譬本取
T34n1719_p0248a06║定莫從。故先敘非後方正釋。初師五譬者。
T34n1719_p0248a07║一長者譬即若國邑下文是。法說即指今我
T34n1719_p0248a08║亦如是已下文。是二思濟譬即長者作是思
T34n1719_p0248a09║惟已下文是。法說即指我以佛眼觀已下文
T34n1719_p0248a10║是。三權誘譬即爾時長者即作是念已下文
T34n1719_p0248a11║是。法說即指我始坐道場已下文是。四平等
T34n1719_p0248a12║譬即爾時長者各賜已下文是。法說即指我
T34n1719_p0248a13║見佛子等志求已下文是。五不虛譬即舍利
T34n1719_p0248a14║弗於汝意已下文是。法說即指汝等勿有疑
T34n1719_p0248a15║已下文是。若於今家初是總譬。總譬有六。
T34n1719_p0248a16║豈獨一長者故不用之。第二思濟於今家
T34n1719_p0248a17║是救子不得者。但是別譬中用大擬宜譬
T34n1719_p0248a18║耳。故知但云思濟其理不盡。故用大救子
T34n1719_p0248a19║中三。擬宜無機息化。不應獨云思濟故也。
T34n1719_p0248a20║第三譬去今家從我以去。於別譬中。【CL119n1492_p0568b01】離為
T34n1719_p0248a21║六意。彼但有三。譬本不足故亦不用。瑤師
T34n1719_p0248a22║盡以五佛章用為顯實。言四章者。合初
T34n1719_p0248a23║章在釋迦章中。而以權實合為一章。以五
T34n1719_p0248a24║濁章為不得說一。又以敦逼文為不得者。
T34n1719_p0248a25║並不應文故不用也。而云譬中但三。則
T34n1719_p0248a26║闕第三不得者者以譬中無此文。故凡者
T34n1719_p0248a27║不一也。文中所列乃以開權為第一。開權
T34n1719_p0248a28║即顯實。應對第二等賜文也此則譬本及譬
T34n1719_p0248a29║太為疏略。然長行中五佛章門諸佛猶總又
T34n1719_p0248b01║闕五濁。三佛準例其文更略。釋迦化主文相
T34n1719_p0248b02║稍委。故但取釋迦離為四章。瑤師賒漫是
T34n1719_p0248b03║故不用。次暢龍二師並立六譬。其言似殊
T34n1719_p0248b04║其意不別。二師並皆不立總譬。無可以對
T34n1719_p0248b05║方便略頌。於別譬中文廣頌略。於中六義
T34n1719_p0248b06║仍先分為四。細分更多。故知二師並與譬
T34n1719_p0248b07║品義不相當。以第三第四秖是【CL119n1492_p0569a01】今家第二寢
T34n1719_p0248b08║大施小耳。又不虛文合歎法希有。而不述
T34n1719_p0248b09║其意。是故不用。次光宅十譬意者。初立總
T34n1719_p0248b10║譬與今文同。但下九譬望今即是廣頌六
T34n1719_p0248b11║義若望今文。下之九譬秖應合為四譬。於
T34n1719_p0248b12║中第二四行是今見火義耳次我始下第三
T34n1719_p0248b13║六行半。及第四十一行明三乘化得。是今寢
T34n1719_p0248b14║大施小意耳。次我見下第五去。總有五文六
T34n1719_p0248b15║行。是今顯實意耳。次汝等下第十一文是今
T34n1719_p0248b16║不虛文耳。今家細開稍似光宅。然與信解宿
T34n1719_p0248b17║世不同。故不細開。有人去。此是他人將今
T34n1719_p0248b18║家義。仍參光宅。故將此意以難光宅。等是
T34n1719_p0248b19║細開何不作十九句。以光宅十譬。對今總
T34n1719_p0248b20║六別四。總別各開合有十八句。加光宅一
T34n1719_p0248b21║句成十九句。何者光宅第一即今家總譬。
T34n1719_p0248b22║應離為六。光宅但合為一。第二見火去。今
T34n1719_p0248b23║家別中離為【CL119n1492_p0569b01】四譬。光宅為九。一見火今離為
T34n1719_p0248b24║三。光宅但一。三我始等即今文別四中第二
T34n1719_p0248b25║寢大施小光宅離為二文是也。光宅第五已
T34n1719_p0248b26║下至第九。總五段文今家合為一等賜譬。即
T34n1719_p0248b27║別四譬中第三譬也。故光宅第五我見佛子
T34n1719_p0248b28║等。及第六咸以恭敬心二文。即今文別四中
T34n1719_p0248b29║第三等賜。離為四文中初文是也。第七我即
T34n1719_p0248c01║已下。即今文四別譬中。第三四文中第二文
T34n1719_p0248c02║是。第八於諸菩薩中下。即今文四別譬中第
T34n1719_p0248c03║三四文中第三文是。第九菩薩聞是下。即今
T34n1719_p0248c04║文四別譬中第三四文中第四文是。第十不
T34n1719_p0248c05║虛即今文別四中第四一文。又離為三。謂歎
T34n1719_p0248c06║法希有并本不虛及下立敦信文也。此乃別
T34n1719_p0248c07║中離成十二。光宅更開今文四別譬中。第三
T34n1719_p0248c08║四文中初文為免難索車二文。今已極細但
T34n1719_p0248c09║為十八。若於【CL119n1492_p0570a01】別十二中第六。更開為二則
T34n1719_p0248c10║有四失。良由此也。既開為二則成十三并
T34n1719_p0248c11║總中六合成十九。何以不名為十九句耶。
T34n1719_p0248c12║今雖十八不名十八句者。但在法譬宿世
T34n1719_p0248c13║信解無此義故。欲令通有復合為五。或總
T34n1719_p0248c14║別二。章段既少上下易同故今文中三種分
T34n1719_p0248c15║文光宅定十無此盈縮。進不成十九退不
T34n1719_p0248c16║成五。總別廣略又不相當。況開大機以為
T34n1719_p0248c17║兩段。法中有妨故不合開。然望餘師光宅
T34n1719_p0248c18║最勝。若以至六義之內者。若立此六則攝
T34n1719_p0248c19║十九入此六中。何以不但云為六義耶何
T34n1719_p0248c20║者。依前總六卻合為一。於別四中但離第
T34n1719_p0248c21║二以為二段。則為五章。對前總一即成六
T34n1719_p0248c22║義。若全依今文但成五義。他且依彼而為
T34n1719_p0248c23║問辭。又十譬至參差等者。開為十譬。法譬
T34n1719_p0248c24║二處尚自參差。況與信解等文合耶。故法說
T34n1719_p0248c25║下出【CL119n1492_p0570b01】參差相。又光宅句數與今細開似同。
T34n1719_p0248c26║而章目未穩。故亦不用。下結云四失者。一
T34n1719_p0248c27║前後。二大小。三有無。四引文。今初前後不同
T34n1719_p0248c28║失者。若於今別細開中。第五離為五六。并
T34n1719_p0248c29║第七文為父喜者。對於法說索車父喜前
T34n1719_p0249a01║後迴互。言法說中索車在前者。先云舍利
T34n1719_p0249a02║弗當知我見佛子等至求佛道者等。二行即
T34n1719_p0249a03║索車在前。即光宅第六文是。次二行一句中
T34n1719_p0249a04║最後一句。方云今我喜無畏。即父喜在後
T34n1719_p0249a05║也。譬說中父喜在前者。先云爾時長者見諸
T34n1719_p0249a06║子等安隱得出等。索車在後者。次文方云時
T34n1719_p0249a07║諸子等各白父言等。若光宅十譬中合於五
T34n1719_p0249a08║六二段。同為一索車譬本。及免難譬本不
T34n1719_p0249a09║云歡喜譬本。則無此失。言雖欲會通者。縱
T34n1719_p0249a10║欲曲通。云由喜故索由索故喜。亦未穩便
T34n1719_p0249a11║故云迂迴。又大小下於大小【CL119n1492_p0571a01】中復為三失。
T34n1719_p0249a12║言法說中大機動者。即大小不對。今我喜
T34n1719_p0249a13║無畏更進用下句云於諸菩薩中。故知此是
T34n1719_p0249a14║見大機動故喜。若云見諸子等安隱得出
T34n1719_p0249a15║故知是見小機免火宅難故喜。次因果不
T34n1719_p0249a16║對者。法說中意云由昔不信。故云舍利弗
T34n1719_p0249a17║當知乃至今我喜無畏。故知是大因。譬中云
T34n1719_p0249a18║見諸子等得出火宅。故知是小果。法說中大
T34n1719_p0249a19║障將傾者。爾後即云菩薩聞是法疑網皆已
T34n1719_p0249a20║除。去除不遠。譬說中云安隱得出。故云小
T34n1719_p0249a21║果有此三失過由光宅五六七文。故作譬
T34n1719_p0249a22║本未為穩便。言又有無異者。破其十中第
T34n1719_p0249a23║六為下索車譬本。法說文中無索車語。至
T34n1719_p0249a24║譬說中由根非利。所以方有故不得用為
T34n1719_p0249a25║索車譬本況法說。中但云我見佛子等志求
T34n1719_p0249a26║佛道者。非關二乘索小車也。四若引下為
T34n1719_p0249a27║引文失。豈得【CL119n1492_p0571b01】濫用來至之言。便為小乘索
T34n1719_p0249a28║車譬本。此從合為四別譬責。故別譬第三
T34n1719_p0249a29║復合為一等賜文也。縱開此為四。第一名
T34n1719_p0249b01║為大乘機動。為後索車譬本。但不得云索
T34n1719_p0249b02║小車耳。故前約大小破中云。譬說敘小果。
T34n1719_p0249b03║秖云敘小而情求於大。即名機動。故云殊
T34n1719_p0249b04║不體文旨。故知其文自是大機將動。然有
T34n1719_p0249b05║無者下今文自辯同異有六。初有無中云
T34n1719_p0249b06║長行有真偽者。簡偽敦信文也。言偈中無
T34n1719_p0249b07║者。此且一往順舊以偈末七行。為法說流
T34n1719_p0249b08║通。若依今意以此七行為敦信文。則闕此
T34n1719_p0249b09║有無一意。頌中有歎法者。從諸佛興出等
T34n1719_p0249b10║四難文是。長行中全無。次第中云長行先開
T34n1719_p0249b11║三後顯一者。長行中初云舍利弗我今亦復
T34n1719_p0249b12║如是。知諸眾生有種種欲等。豈非施三。次
T34n1719_p0249b13║文云。如此皆為得一佛乘。即顯一也。頌中
T34n1719_p0249b14║初總【CL119n1492_p0572a01】頌中二行初行顯實次行施權。故先云
T34n1719_p0249b15║安隱及示佛道。次文乃云我以智慧力知眾
T34n1719_p0249b16║生性欲。若取別譬文。先五濁中更開為三。
T34n1719_p0249b17║初能見眼亦當顯實。次所見火及寢大施小
T34n1719_p0249b18║皆屬權也。若論別譬大意。亦先權後實。若
T34n1719_p0249b19║取總頌。則前行顯實次行施權。開合中云初
T34n1719_p0249b20║合而不開者。若得二偈但為總譬作本。故
T34n1719_p0249b21║云合而不開。若以二偈離六總亦有別。且
T34n1719_p0249b22║從合說。故對下譬亦復更分。五濁文離為
T34n1719_p0249b23║四譬本者。恐文誤。應云三譬本。即別四譬
T34n1719_p0249b24║中初文復離為三。即能見所見驚入。對下譬
T34n1719_p0249b25║文仍有四也。彼以第四廣明見火。合在第
T34n1719_p0249b26║二文也。故知但三。次明取捨中。云四段經
T34n1719_p0249b27║文為六譬本者。四段者。別四也。六譬者。離
T34n1719_p0249b28║五濁為三。并下三段即是六也。歎法非六
T34n1719_p0249b29║譬本者。於四別中離第四段。出【CL119n1492_p0572b01】嘆法敦信。
T34n1719_p0249c01║非下六譬本也。次總別中初開三顯一者。即
T34n1719_p0249c02║初二行總頌也。本跡者。且約跡中論本跡
T34n1719_p0249c03║耳。即法身為本起應為跡。即此初章離為
T34n1719_p0249c04║三意。能見之眼為本。第三大悲為跡。第二
T34n1719_p0249c05║所見乃為諸佛垂跡之由耳。云云者。須廣
T34n1719_p0249c06║約跡本久近今昔體用等。以簡同異。具如
T34n1719_p0249c07║玄文六重本跡及前序中已略簡竟。今謂下
T34n1719_p0249c08║正示義宗。宗旨別故。故云正是等也。前直
T34n1719_p0249c09║法說下欲破諸師立譬不能盡理。故先騰
T34n1719_p0249c10║三周理同。次若作下辯古譬之失。故云若作
T34n1719_p0249c11║三六十譬。於三周不合也。如前所列瑤三
T34n1719_p0249c12║暢龍各六。光宅有十。然今文非不立於三
T34n1719_p0249c13║六等數。但分節盈縮與他不同。言於三周
T34n1719_p0249c14║不合者。法譬不合已略如上。於宿世文秖
T34n1719_p0249c15║可分為二譬三譬。故多不可。言四人信解乖
T34n1719_p0249c16║離者。若對信解秖【CL119n1492_p0573a01】可總六別四。若對他五
T34n1719_p0249c17║三六及今十八。則乖張離分。具如前破光宅
T34n1719_p0249c18║十譬。故破古已自立三等。今立三者如下
T34n1719_p0249c19║文云。又一時三譬。若為五者。如總一別四。
T34n1719_p0249c20║若為六者。如總別各六。若為十者。即總六
T34n1719_p0249c21║別四。亦可為十一。即總一別十。亦可為十
T34n1719_p0249c22║六。即總六別十。亦可十八。如前十八句也。
T34n1719_p0249c23║但本下承上。不相應耳。若欲通於上下
T34n1719_p0249c24║不差。但依三節銷文。若應四處但為三
T34n1719_p0249c25║譬四譬。若但在法譬。則略六廣六。安隱至
T34n1719_p0249c26║住處者。佛既已證。亦令眾生住於此處。而
T34n1719_p0249c27║今眾生尚住三界不安隱處。扣佛大悲致
T34n1719_p0249c28║令驚入。言種種法門即對不種種者。亦是
T34n1719_p0249c29║從佛本意以說。如來本以一門利物事不
T34n1719_p0250a01║獲已。施種種門。施權之意本在顯實。故云
T34n1719_p0250a02║宣示於佛道。佛道唯實。以權對實引權入
T34n1719_p0250a03║實。故云相對。相對【CL119n1492_p0573b01】秖是感應意耳。本末相
T34n1719_p0250a04║承等者。本法說也。末譬等也。云云者。如下
T34n1719_p0250a05║所引。言廣頌上六義中分為四者。若於別
T34n1719_p0250a06║四第四分三名為六義。若第四為一第一
T34n1719_p0250a07║為三但名六譬。若言六義不應譬文。但
T34n1719_p0250a08║可頌上故但云六義。若為譬本則合四五
T34n1719_p0250a09║六。但為一不虛。此中有敦信。敦信即簡偽。
T34n1719_p0250a10║故知上文不得云無。是則別六廣於總六。
T34n1719_p0250a11║故今但合六義為四。若更子派開者。若欲
T34n1719_p0250a12║更分。如前別中為十二句。為對上諸廣文
T34n1719_p0250a13║故開。為對下諸略文故合。舊以最後七行
T34n1719_p0250a14║為法說流通。今文不用者。若望譬及宿世
T34n1719_p0250a15║文後。雖似流通。而非流通。所以人見當來
T34n1719_p0250a16║世言。言似流通。故舊例之將為得意。文意
T34n1719_p0250a17║不爾。譬喻品末但為身子為三周請主。自
T34n1719_p0250a18║已得悟。復為中根重請譬說。既酬請已故
T34n1719_p0250a19║以此法而略付之。【CL119n1492_p0574a01】究而論之。但是示其信
T34n1719_p0250a20║謗罪福。　若爾。何不待第三周後。一時付之。
T34n1719_p0250a21║譬後既付前法說後何不付之。　答。至三周
T34n1719_p0250a22║末自有流通廣付菩薩。豈獨身子。如下文
T34n1719_p0250a23║中尚不偏付他方菩薩。豈獨身子。法說周
T34n1719_p0250a24║末身子初領。自行始成未宜利物。然大旨在
T34n1719_p0250a25║佛不須苦論。用頌歎法敦信者。然上文
T34n1719_p0250a26║料簡有無中。云頌中無真偽者。即無敦信
T34n1719_p0250a27║也。今此中用頌歎法敦信者。但是通方敦
T34n1719_p0250a28║勸凡夫。使其生信。故云歎法敦信。以無
T34n1719_p0250a29║專敦聲聞之語。故前云無耳。今但頌數名
T34n1719_p0250b01║體三也者。此中從六道已去。頌上五濁。此
T34n1719_p0250b02║五即數六必五故。此貧窮等即是出體。以此
T34n1719_p0250b03║五法即名濁故。亦無別名。舉下證上等者。
T34n1719_p0250b04║此引長者在門外文。入即起應外即法身。復
T34n1719_p0250b05║云佛眼。故所見機即佛法界。若根下思無
T34n1719_p0250b06║大機。方入鹿【CL119n1492_p0574b01】苑。鹿苑之初既云圓照乃至一
T34n1719_p0250b07║乘。故知華嚴佛慧無別。不可於此強生分
T34n1719_p0250b08║別。佛眼下云云者。應廣分別此之五眼次
T34n1719_p0250b09║及不次。而辯體用。故觀色等用於四眼。從
T34n1719_p0250b10║本為名仍名佛眼。貧窮等為眾生濁者。貧
T34n1719_p0250b11║故由無福。癡故由無慧。癡貧眾生聚在一
T34n1719_p0250b12║處。故名濁也。入生死為命濁者。於生死中
T34n1719_p0250b13║又加嶮道。嶮道之中命易斷故。即短壽處而
T34n1719_p0250b14║猶相續。為命濁也。五欲為煩惱濁者。名體
T34n1719_p0250b15║最顯。不求大勢佛等為劫濁者。劫中無佛
T34n1719_p0250b16║故名為濁。四濁生此亦無所求。劫若有佛
T34n1719_p0250b17║雖濁能破。入邪為見濁名體亦。顯六十二
T34n1719_p0250b18║多故名為諸。或云諸見是即受者。由此見
T34n1719_p0250b19║故則有三受。見家之受故云見即是受。三
T34n1719_p0250b20║受皆苦。以此苦受欲捨苦者。無有是處。
T34n1719_p0250b21║五道源來者。五道因也。從一至一故名為
T34n1719_p0250b22║趣。衰秖【CL119n1492_p0575a01】是賊能損耗故。毘曇地獄初生念者。
T34n1719_p0250b23║一切地獄初生之時。皆有三念。知此處是地
T34n1719_p0250b24║獄。由某因故生從某處而來。此文似不足
T34n1719_p0250b25║義已具三。又云者。亦婆沙文也。五道各有
T34n1719_p0250b26║自爾法者。具如前釋不思議中。解脫達分
T34n1719_p0250b27║者。涅槃名解脫。所修善根不住生死名之
T34n1719_p0250b28║為達。聲聞三生支佛百劫解脫之分。名解脫
T34n1719_p0250b29║分。得正決定者。初果也。婆沙云。云何得禪
T34n1719_p0250c01║即根本禪。云何決定即是無漏。以無漏心
T34n1719_p0250c02║修諸禪定。得入初果。即此禪定而得解脫。
T34n1719_p0250c03║解脫是初果即決定也。天中至所須即得云
T34n1719_p0250c04║云者。應明諸天自然報相。一切依報悉是
T34n1719_p0250c05║化有。及山河流出其實報得。約受報時說名
T34n1719_p0250c06║為自然。地獄至中間可知者。過去人中有
T34n1719_p0250c07║順後業。其業未滿。至地獄中。遇緣能起如
T34n1719_p0250c08║是等心。業即成就。於地獄中無有【CL119n1492_p0575b01】身口現
T34n1719_p0250c09║行故也。唯在輕報非無間也。廣簡可知故
T34n1719_p0250c10║今不論。中陰倒懸者。俱舍云。天首上三橫地
T34n1719_p0250c11║獄頭歸下。此約人中天在人上。旁生及鬼
T34n1719_p0250c12║同在此洲。故非上下。獄在此下故頭歸下。
T34n1719_p0250c13║從獄生人理合首上。鬼畜亦然。天來生人
T34n1719_p0250c14║其首必下。他皆例此。初將罪人至閻王所
T34n1719_p0250c15║等者。有情非情並是共業所感。而為心變。
T34n1719_p0250c16║初皆正語等者。初至地獄如本有語。後時
T34n1719_p0250c17║但作波波等聲。不復可辯。劫初時等者。諸
T34n1719_p0250c18║教相中畜生能言。皆此時也。後生云祖父
T34n1719_p0250c19║者。從初受名。二者後生亦是後生之祖父
T34n1719_p0250c20║也。前是因緣等者。從引阿含下即觀心解。
T34n1719_p0250c21║前因緣中亦可具有四悉意也。五道不同
T34n1719_p0250c22║即世界也。人是所為。惡是所破。天是第一義
T34n1719_p0250c23║也。後似觀心者。從心判義義當觀心。六道
T34n1719_p0250c24║不同。略如止觀第二記。諸【CL119n1492_p0576a01】論及以小乘諸經
T34n1719_p0250c25║分別甚廣不要不列。我始坐等者。準下引
T34n1719_p0250c26║小雲疏意指華嚴也。故地論云。佛成道後
T34n1719_p0250c27║第二七日說華嚴也。世講說者嗔法華經應
T34n1719_p0250c28║佛所說。或責地論失於圓宗。今問。此之二
T34n1719_p0250c29║七日與法華中三七何別。縱賒促不同及所
T34n1719_p0251a01║說各異。秖是機別顯密有殊。說時既然身相
T34n1719_p0251a02║亦爾。當知法華報佛所說。如論云。一者報
T34n1719_p0251a03║佛菩提如經我成佛來等也。應佛菩提則指
T34n1719_p0251a04║伽耶。古德皆云。伽耶既非彼長何獨是乎。即
T34n1719_p0251a05║成法佛說也。地論既云二七日。乃表應佛
T34n1719_p0251a06║說之。豈報佛成及以說法必第二七耶。理而
T34n1719_p0251a07║言之。彼此無別。機見不一大小分途。小見
T34n1719_p0251a08║三七停留。大睹始終無改。故二七之言知
T34n1719_p0251a09║非盡理。若云不起道樹而遊鹿苑此即跡
T34n1719_p0251a10║中圓佛成相。復準部意義兼於別。小機所
T34n1719_p0251a11║睹弊【CL119n1492_p0576b01】服宛然。今此正當小化之首。道場在
T34n1719_p0251a12║摩竭提國西南。去尼連河不遠。西域記云。
T34n1719_p0251a13║菩提樹所周匝累磚。崇峻嶮固。東西長南北
T34n1719_p0251a14║狹。周五百餘步。正中有金剛座。此即跡中化
T34n1719_p0251a15║佛之道場也。觀心釋樹者。託事見理佛豈
T34n1719_p0251a16║不然。何佛不作因緣觀耶。今在小也。若
T34n1719_p0251a17║約華嚴為最初者。皆須約於圓別以判。
T34n1719_p0251a18║經行者。此亦是觀解。若但事解秖是漸初。故
T34n1719_p0251a19║且附觀約法相說。故云道品等。事釋經行
T34n1719_p0251a20║具如律文威儀經等。具如止觀第二記始坐
T34n1719_p0251a21║等者。文具四釋。初云假時等。即世界得道
T34n1719_p0251a22║即為人。感恩報德即對治。欲以大擬即第
T34n1719_p0251a23║一義。若作約教。應為四佛十二因緣。又以
T34n1719_p0251a24║因緣釋樹。如婆沙中無明為根等。具如止
T34n1719_p0251a25║觀第二記。應細釋出以對今文。即無漏與
T34n1719_p0251a26║實相俱得為林。三十七品是行道法者。【CL119n1492_p0577a01】道
T34n1719_p0251a27║品即定慧均等名行道法。況復七科皆是
T34n1719_p0251a28║所行。即是以定慧足。履實相地。理攝諸法
T34n1719_p0251a29║故云一切。初安此地故云得道。欲令他
T34n1719_p0251b01║行先自表之。庶令下效。樹地下徵起未曾有
T34n1719_p0251b02║經下答。經云於三七等者。且以三乘而
T34n1719_p0251b03║為三根。以初成道通思根故。具如前云思
T34n1719_p0251b04║度二仙文也小雲疏意。眾生機自未堪法
T34n1719_p0251b05║華不必居後。故引後文彼佛初成即說法
T34n1719_p0251b06║華。以今例之謂為有據。亦如方便品中。若
T34n1719_p0251b07║但讚佛乘而眾生不堪。方始允同諸佛而
T34n1719_p0251b08║施權化。故云後於王城。若推下章安通釋。
T34n1719_p0251b09║二處不殊不可全非。故但云若推。今須辯
T34n1719_p0251b10║別。何者。若以佛慧為法華。則始終俱有。若
T34n1719_p0251b11║以會歸為法華。則終有始無。故知彼佛在
T34n1719_p0251b12║菩提樹。初說佛慧為法華耳。而小雲未曉
T34n1719_p0251b13║斯旨。便以初成顯說會歸者不然。故準【CL119n1492_p0577b01】今
T34n1719_p0251b14║意文理俱通。若密說者非所辯也。惡生王
T34n1719_p0251b15║者。哥利王也。佛誓者。害佛之時佛發大願。
T34n1719_p0251b16║我若得道應先度之。甘露者真諦也。問何
T34n1719_p0251b17║故初為五人等者。答中六文。問雖涉五意正
T34n1719_p0251b18║問人。故皆以人答。次輪王下舉三事問。答
T34n1719_p0251b19║中善業輪王因。名譽業陳如因稱讚業佛因。
T34n1719_p0251b20║故云尼吒。有頂者非想也。為顯佛聲。彼無
T34n1719_p0251b21║耳識非聲不及。色界唯。無香味二識。餘悉
T34n1719_p0251b22║行故。雖有四悉意。總而言之。秖是為顯宿
T34n1719_p0251b23║報不同。致令聲及遠近不等。若依下約
T34n1719_p0251b24║教。兩尼吒下並注云云者。應明尼吒百億
T34n1719_p0251b25║尼吒十方尼吒及遍法界。以分四教初文藏
T34n1719_p0251b26║也。百億即是衍初通教。十方法界即是別圓。
T34n1719_p0251b27║一成一切成故。十方塵剎起四威儀。互為主
T34n1719_p0251b28║伴。初轉法輪等四處定者聲既分四。處亦應
T34n1719_p0251b29║然。大神變者。非謂小小【CL119n1492_p0578a01】偏對一機。如化
T34n1719_p0251c01║迦葉帝獻方石之徒。其處必定。又除轉法
T34n1719_p0251c02║輪等者。漸初則定。此初化邪其處必定。通
T34n1719_p0251c03║論一代故可不定。舊云思理教等者。即以
T34n1719_p0251c04║三七用對大乘理教行三。並無機不受。又
T34n1719_p0251c05║云勸誡者。亦此師也。即如譬及信解大乘二
T34n1719_p0251c06║門各有擬宜無機息化。用對此三亦應可
T34n1719_p0251c07║爾。瑤意者亦云化物之儀。思而表深。何必
T34n1719_p0251c08║事深令大聖思而後行。表佛初三周說等者。
T34n1719_p0251c09║此與因果經意大同。四分律薩婆多皆云六
T34n1719_p0251c10║七。興起行經等七七日。五分八七。大論五十
T34n1719_p0251c11║七。地論等並二七。機見不同不須和會。今
T34n1719_p0251c12║是終窮極教故且依之。觀心釋中。且約四觀
T34n1719_p0251c13║以示化儀。即四教觀以最後云析法故也。
T34n1719_p0251c14║諸梵雖請大者。　問。如何得知梵王請大。　答。
T34n1719_p0251c15║據佛酬云若但讚佛乘等。今欲至始終得
T34n1719_p0251c16║度者。若不【CL119n1492_p0578b01】先小則大小俱失。若先用小則
T34n1719_p0251c17║終必大益。諸法寂滅等者。　問。此中三釋義有
T34n1719_p0251c18║何別。　答。然初一說以權實相對。即實不可
T34n1719_p0251c19║說說屬於權。三權是數故一實非數。次生
T34n1719_p0251c20║滅不生滅相對。即不生滅不可言宣。此小衍
T34n1719_p0251c21║相對也。亦是事理相對。故向三乘之言通指
T34n1719_p0251c22║衍教故也。此約實理權教對辯。第三即是
T34n1719_p0251c23║偏真之理。對偏四門。偏真之理亦不可宣。
T34n1719_p0251c24║是則大小兩理俱不可說。方便為物俱可得
T34n1719_p0251c25║說。雖俱可說佛意在大。眾生於實並非
T34n1719_p0251c26║其宜。故思方便非生滅說。受行悟入者。機
T34n1719_p0251c27║會即受。隨聞觀轉即煖法去名之為行。若
T34n1719_p0251c28║準有宗時節雖促。不妨具歷內外凡位。
T34n1719_p0251c29║至世第一名之為悟。若得初果名之為
T34n1719_p0252a01║入。轉佛等者。此有二義。若約跨節通四如
T34n1719_p0252a02║來諸法具足。隨扣而赴。凡有所說無非化
T34n1719_p0252a03║他。對【CL119n1492_p0579a01】自證說。若以圓自對三教他。此即約
T34n1719_p0252a04║法亦名為他。今從當分約漸初說。此佛內
T34n1719_p0252a05║證故云心中。證有權實權法利物。故名為
T34n1719_p0252a06║他。涅槃音者。由弟子受行煩惱斷處涅槃
T34n1719_p0252a07║名生。故名為音。音者聲教。眾教之始故云起
T34n1719_p0252a08║自於此。三寶於是現世間者。亦約漸始。
T34n1719_p0252a09║且在小乘未論一體。從久遠劫來者。久遠
T34n1719_p0252a10║之言準下宿世。乃指大通之後。以小熟故。
T34n1719_p0252a11║故以一文釋其二疑。上文兼有其意者。三
T34n1719_p0252a12║乘行人皆是佛子也。上諸佛章亦云有佛子
T34n1719_p0252a13║心淨等。並指昔教聞方便時。已名佛子。然
T34n1719_p0252a14║於昔教未可彰言。我即下一行亦指種智
T34n1719_p0252a15║等。以能顯所。所即理也。更就下重分文中
T34n1719_p0252a16║云。大乘機發亦名索果。　問。前文何以斥光
T34n1719_p0252a17║宅。云法說文中無索車耶。　答。光宅若云情
T34n1719_p0252a18║索於大。則為無失。若用為下索小譬本。是
T34n1719_p0252a19║【CL119n1492_p0579b01】故須破。破其引文亦復如是。此應有四
T34n1719_p0252a20║句者。　問。前文已約四句對根。此中何須更
T34n1719_p0252a21║說四耶。　答。前初對乳酪各為四句。簡其大
T34n1719_p0252a22║小為障不同。復以四句釋出二酥。通對諸
T34n1719_p0252a23║教四根聞法。進否異同。故前初重唯第四句
T34n1719_p0252a24║在法華中。餘文多在前之四味。今第五時乃
T34n1719_p0252a25║對開三獨一為大。言即發者。但不起當
T34n1719_p0252a26║座且名為即。從彼座來非不經時。但不
T34n1719_p0252a27║跨味故名為即。索有三意者。二索既云在
T34n1719_p0252a28║機在情。機中但云有感果義。情中既云密
T34n1719_p0252a29║求而已。故前二在昔。發言唯今。昔言雖即
T34n1719_p0252b01║通於四味。此指二酥並聞大時。是故得有
T34n1719_p0252b02║二索之言。又二索言有通有別。通則俱通
T34n1719_p0252b03║二味。機則冥在於內。情則內動於中。二味
T34n1719_p0252b04║咸然故云通也。別則二索別對二味。在方等
T34n1719_p0252b05║中聞不思議。雖斥為非冥有大利。被斥【CL119n1492_p0580a01】不
T34n1719_p0252b06║謗義當於索。故知不謗理在有求。在熟酥
T34n1719_p0252b07║時為大洮誘。雖無希取轉教情親。縱不彰
T34n1719_p0252b08║言索義漸切。雖二不同機遙情近。得不得
T34n1719_p0252b09║者。為獨菩薩亦利聲聞。情中進退義當於
T34n1719_p0252b10║索。是則情帶於機稍切於昔。故至般若別
T34n1719_p0252b11║受情名。至領解時以得顯失。故云欲以問
T34n1719_p0252b12║世尊為失為不失。請索雖即唯在今教。及
T34n1719_p0252b13║至啟言機情必具。從彊屬口機情亦殊。在
T34n1719_p0252b14║昔但潛伏居懷。於今乃助彰於口。三索咸
T34n1719_p0252b15║扣於至聖。赴亦自分於顯密。時熟既會內因
T34n1719_p0252b16║具也。聞略說故外緣足也。因緣具故發言
T34n1719_p0252b17║于茲。　問。昔出宅等者。舉譬品以顯今。彼云
T34n1719_p0252b18║諸子詣父願賜我等三種寶車。今何得言
T34n1719_p0252b19║機等索實。答意者。未出聞許出已不見所
T34n1719_p0252b20║許之車。唯見許人。是故從人索昔所許。所
T34n1719_p0252b21║許不與必有異途。故索昔在今。元【CL119n1492_p0580b01】求異
T34n1719_p0252b22║意。今問鹿苑出宅唯保小果。何曾索車。　答。
T34n1719_p0252b23║若在法說。至鹿苑時義當出宅。復經二味
T34n1719_p0252b24║二索在懷。但譬短含長義至法華之始。故
T34n1719_p0252b25║譬中諸子詣父索車。乃與之仍賜於大。故
T34n1719_p0252b26║彼譬意兼含二酥。信解譬長方開體命。故譬
T34n1719_p0252b27║品文義含三索。當知豈與光宅為儔。咸以
T34n1719_p0252b28║等者。他人意云。約機論到恥小慕大者。般
T34n1719_p0252b29║若方等也。故今破之。機身俱到般若方等。
T34n1719_p0252c01║況復法華三業俱領。且釋請義故云機情。
T34n1719_p0252c02║到必三業不可偏也。今行與等者。隨便記
T34n1719_p0252c03║之。且受八相故云行與。又記大唯在分別
T34n1719_p0252c04║功德。此中且小故云行與。昔真等者。昔真指
T34n1719_p0252c05║理昔成指果。昔羅漢等。既皆是實。並得真
T34n1719_p0252c06║成。今三乘俱斥則二義並失。故云竟知何在。
T34n1719_p0252c07║又三乘同學一道等者。此即重述通三乘
T34n1719_p0252c08║疑。既同一理證真不殊。真【CL119n1492_p0581a01】雖不殊。菩薩於昔
T34n1719_p0252c09║已曾得記。若已得記。何故而今並斥為方
T34n1719_p0252c10║便。若俱方便昔不應別。故云何意有別。故
T34n1719_p0252c11║疑今昔。若二若三若理若行。既並方便失木
T34n1719_p0252c12║實證。何得不疑。前文多處通斥三教。此中
T34n1719_p0252c13║但斥藏通二者。一者三乘同證真諦。二者
T34n1719_p0252c14║此兩教證俱權。若更約別者。當教論中自有
T34n1719_p0252c15║真實。既帶方便初後行殊。通皆聞斥是亦
T34n1719_p0252c16║生疑。如是妙法者。具如釋籤中故云秖是
T34n1719_p0252c17║權實法耳。次如三世者下引同中。文具兩
T34n1719_p0252c18║解。前約為實施權。後約開權顯實。又初文
T34n1719_p0252c19║約教三權一實。次又約理故有權有實為
T34n1719_p0252c20║權。權實不二為實。此第二釋秖是顯前實
T34n1719_p0252c21║教之理。即是權實不二。經云懸遠等者。若
T34n1719_p0252c22║準此劫六四二萬。望下梵天百八十劫空無
T34n1719_p0252c23║有佛。仍未為遠。彌勒佛後第十五減。九百
T34n1719_p0252c24║九十五佛次【CL119n1492_p0581b01】第出興。應無此說。夫方便可
T34n1719_p0252c25║是權假者。意明前教可是權施。據佛本懷
T34n1719_p0252c26║雖非虛妄。以實望假故云權假。施已復廢
T34n1719_p0252c27║終歸真實。今已說實故勸勿疑。舊從去更
T34n1719_p0252c28║敘舊解。前雖略破非無一途。故復引之令
T34n1719_p0252c29║知同異。若樂著諸欲至互簡非耳者。凡小
T34n1719_p0253a01║俱捨方堪授記。
T34n1719_p0253a02║　　釋譬喻品
T34n1719_p0253a03║有人於此立來意。云大凡無譬應有譬成
T34n1719_p0253a04║小。有云。佛法多門門門有譬。此則可爾。云
T34n1719_p0253a05║先總者。總釋兩字通冠四釋。若今若昔以
T34n1719_p0253a06║因緣等皆有別故。品初雖兼第一周文釋
T34n1719_p0253a07║題且依第二周意。故云中下之流未達等
T34n1719_p0253a08║也。初總為三。先字訓。次釋訓。三來意。次釋
T34n1719_p0253a09║訓中託此下釋譬字。寄淺下釋喻字。玉篇
T34n1719_p0253a10║云。以類比況謂之譬。開曉令悟謂之喻。既
T34n1719_p0253a11║兩字雙題應有小別。【CL119n1492_p0582a01】具如釋訓。故以比況
T34n1719_p0253a12║曉訓時眾。此謂界內人中車宅。彼謂界外佛
T34n1719_p0253a13║事迷悟。淺深可知。彼但佛乘深義唯一。故迷
T34n1719_p0253a14║之與悟唯小對圓。樹扇風月唯圓教理。前廣
T34n1719_p0253a15║下明來意者。亦是結前生後。初句結前。中
T34n1719_p0253a16║下下生後。故知機雖無已。還待不已悲智
T34n1719_p0253a17║中機當生。更動樹舉扇使風月意彰。然法
T34n1719_p0253a18║說實相。何隱何顯。如長風靡息空月常懸。
T34n1719_p0253a19║但中下之徒大機未啟。蔽情猶壅謂月隱風
T34n1719_p0253a20║停。逗茲二途須舉扇動樹。因緣等四大旨
T34n1719_p0253a21║咸然。故以二字總冠諸釋。次別釋者。初因
T34n1719_p0253a22║緣中並以世四法喻一實四法。初世界中直
T34n1719_p0253a23║云世法者。以世冠三故也。聞譬生喜名
T34n1719_p0253a24║世界也。所以下三皆云世法。但生等別得
T34n1719_p0253a25║下三名。是故下三皆由聞譬而生喜等。因
T34n1719_p0253a26║於曾有世間父子。今聞譬說我佛真子。聲
T34n1719_p0253a27║聞與佛【CL119n1492_p0582b01】天性不殊。唯在今經故未曾有。所
T34n1719_p0253a28║以密遣之日尚無傭作之心。領財之時豈生
T34n1719_p0253a29║己物之念。特由天性相關。遂荷領知之澤。
T34n1719_p0253b01║爾前憂悔至此方除。譬說之時乃名真子。今
T34n1719_p0253b02║始得悟踊躍彌加。此指聞譬生於實喜。即
T34n1719_p0253b03║信解初歡喜之文。故大小兩乘皆名歡喜。次
T34n1719_p0253b04║為人中云世生法者。即資具也。故云珍玩。
T34n1719_p0253b05║出世生法即三乘法。生善中最豈過於此。故
T34n1719_p0253b06║昔三車妙珍玩攝。汝等所行是菩薩道。世滅
T34n1719_p0253b07║法者。宅內眾災可免離也。出世滅法者。謂
T34n1719_p0253b08║惑斷也。無漏述昔除憂指今。拔苦本在等
T34n1719_p0253b09║與大車。除惡之極莫若於此。昔破見思通
T34n1719_p0253b10║論於今。莫非除惡。世不生滅者。即大車也。
T34n1719_p0253b11║父之本有故不生至處不壞故不滅。出世不
T34n1719_p0253b12║生不滅者。性德本有故不生。修得果常故不
T34n1719_p0253b13║滅。以信解中聞譬歡喜等。是【CL119n1492_p0583a01】故四悉俱譬父
T34n1719_p0253b14║子。然前之三悉似寄施權。第一義悉方約開
T34n1719_p0253b15║顯。當知三悉即第一義之弄引也。故引先
T34n1719_p0253b16║心各好及以火宅免難。若開顯已無非大車。
T34n1719_p0253b17║又四悉各一法一譬。法中或取法說身子領
T34n1719_p0253b18║解之文。並且助成其語耳。若直銷兩字何
T34n1719_p0253b19║足題品。故結云一音巧喻。此則遮那始終
T34n1719_p0253b20║一音。一音唯實巧喻兼權。權引歸實故不
T34n1719_p0253b21║同舊純用一音。故譬義含因緣等四。若不
T34n1719_p0253b22║爾者。如何銷於小車大車火宅父舍。中下得
T34n1719_p0253b23║益者。　問。下根未悟何以云益。　答。法譬通被
T34n1719_p0253b24║中下自迷。故下根聞法譬中根聞法說。雖
T34n1719_p0253b25║未顯悟非無冥益。故至譬及宿世獲悟。
T34n1719_p0253b26║故約教等三咸須約譬。譬既三車一車今昔
T34n1719_p0253b27║相對。法亦若權若實並列偏圓。若不爾者。
T34n1719_p0253b28║開何所開。本許三車索而不與。及至為
T34n1719_p0253b29║說等賜大車。當【CL119n1492_p0583b01】知其車本為三一。為物方
T34n1719_p0253c01║便權立三名。出宅廢權破三唯一。四教譬
T34n1719_p0253c02║中初三藏云菩薩駕牛等者。此菩薩從初
T34n1719_p0253c03║至後皆化他故。最得其名。通教譬云三人
T34n1719_p0253c04║同畏等者。三藏二乘理亦應爾。為對始終
T34n1719_p0253c05║一向利他。是故彼二且云自濟。此教緣覺自
T34n1719_p0253c06║他兼益勝於聲聞。故云並馳並顧。悲劣菩
T34n1719_p0253c07║薩故有並言。自行故馳兼他乃顧。菩薩自
T34n1719_p0253c08║行既滿。唯以利物為懷。是故但云全群而
T34n1719_p0253c09║出別教中初斥兩教三乘俱近。次菩薩去正
T34n1719_p0253c10║釋。對前所列句句並決。約大象說故云邊
T34n1719_p0253c11║底。三大品下證。對前二教二乘簡也。通教
T34n1719_p0253c12║菩薩對通二乘。斷證既同略無形斥。故知是
T34n1719_p0253c13║別菩薩斥兩二乘。故以螢對日為別作譬
T34n1719_p0253c14║也。準義簡譬。秖應於牛車以簡菩薩。以
T34n1719_p0253c15║由證經【CL119n1492_p0584a01】幸有三乘俱異之譬。兩教三乘譬外
T34n1719_p0253c16║又有獨菩薩譬如大象。及以螢日用斥二
T34n1719_p0253c17║乘。又始見去圓教中先指華嚴及為未入下
T34n1719_p0253c18║明今經意。二處化事皆不須譬。即華嚴利
T34n1719_p0253c19║根及法華上周。次如今下明二處理等。雖即
T34n1719_p0253c20║化儀前後而始終理一。始即華嚴今謂法華。
T34n1719_p0253c21║秖緣慧如是故理等。故云無二無異。　問。無
T34n1719_p0253c22║異無二此兩何別。　答。重以不異複於不二。
T34n1719_p0253c23║以無異故方名不二。上根利智至不須譬
T34n1719_p0253c24║者。重牒二處顯上周中得悟者。為辯異
T34n1719_p0253c25║故。秖為下明今有中下故須譬喻。然華嚴
T34n1719_p0253c26║中非無譬喻。但彼入道不正由茲。如今曇
T34n1719_p0253c27║華為成法說。言動執等者。上根一處。中根
T34n1719_p0253c28║二處或云五處。廣中有長行偈頌并法說領
T34n1719_p0253c29║述二文。下根三處或云十一處於前五處
T34n1719_p0254a01║更加譬中領述各有長行偈頌。乃至【CL119n1492_p0584b01】下根二
T34n1719_p0254a02║十二番開權顯實。具如化城品末列。由未
T34n1719_p0254a03║悟故迷於法說權實岐道。我昔與彼同居
T34n1719_p0254a04║無學。彼蒙記述我獨未霑。初聞略說已懷
T34n1719_p0254a05║進退。為是極果為何方便。為永在小為當
T34n1719_p0254a06║成大。重聞五佛疑仍未除。故須更以車
T34n1719_p0254a07║譬誘之。故云圓譬。世云天台抑華嚴者。乃
T34n1719_p0254a08║由不善他宗故耳。既判佛慧二經不殊。但
T34n1719_p0254a09║部望部不無小別。既不可指鹿苑為始。
T34n1719_p0254a10║復云聞我餘義不成。涉公云。法華華嚴廣
T34n1719_p0254a11║略別也。此嗅瞻蔔之流芳。而未窮餘香之
T34n1719_p0254a12║奧旨。以不能盡思於斯宗故也。廣略雖爾
T34n1719_p0254a13║兼帶如何。顯本未彰記小非例。乃至下文十
T34n1719_p0254a14║義同異。踟躕者。猶預之象。岐道者。爾雅云。
T34n1719_p0254a15║二達曰岐。本跡觀心云云者。並須約譬本
T34n1719_p0254a16║跡具如蓮華三譬玄文第七。若欲進寄初成
T34n1719_p0254a17║設教豈無一三。故千枝萬葉同【CL119n1492_p0585a01】宗一根。乃
T34n1719_p0254a18║至五百三千塵點可以意知。觀心譬者。空
T34n1719_p0254a19║如白牛。假如具度。中如車體。乃至幻空幻
T34n1719_p0254a20║假幻中。次分文解釋者。置譬且釋前品之
T34n1719_p0254a21║餘。初領解中云置譬說之前等者。有云。為
T34n1719_p0254a22║譬作序。則應難云信解藥草授記。亦應安
T34n1719_p0254a23║化城品內為化城作序。長行領與解至各
T34n1719_p0254a24║陳者。長行三業各標釋結。標結二文並具三
T34n1719_p0254a25║業。而不分領解。但於釋中以身業為領
T34n1719_p0254a26║口意為解。初今從世尊下領也。從所以者何
T34n1719_p0254a27║我昔從佛下解也。偈各陳者。三段各二。至
T34n1719_p0254a28║下偈中一一點出。一幸者。謂一業遇喜。今
T34n1719_p0254a29║三業俱喜乃成三幸。我今身已近佛。況更聞
T34n1719_p0254b01║法。聞法即是口喜。得解即是意喜。又昔但機
T34n1719_p0254b02║情。機情居內名為一幸。今由口請三業並
T34n1719_p0254b03║欣。故云三喜。過意所謀故云幸也。故下文
T34n1719_p0254b04║云。非先所望而今自【CL119n1492_p0585b01】得。抃者撫手舞也。心
T34n1719_p0254b05║口之喜暢至于形。由二動形故三俱動。文
T34n1719_p0254b06║云下引證者。正證三喜也。文雖且列意口
T34n1719_p0254b07║二喜有二必三。理數應爾。內外異故即世
T34n1719_p0254b08║界也。又此四文應約前品。而今後三約信
T34n1719_p0254b09║解者。開顯義同彼此通用意同時異亦應無
T34n1719_p0254b10║爽。棄貧受富者。開三藏珍玩也。得真善利
T34n1719_p0254b11║生善中極。憂悔雙遣等者。開二味也。永除
T34n1719_p0254b12║憂疑故除惡窮也。我念昔在方等時被斥
T34n1719_p0254b13║故憂。至般若時住小故悔。方等被斥故疑
T34n1719_p0254b14║般若不取故難。濁為外障小為內障。又被
T34n1719_p0254b15║彈不受名為外障。蒙加不取名為內障。今
T34n1719_p0254b16║則無此三雙之失。故云大朗。住一實第一
T34n1719_p0254b17║義也。次約教中初文通途簡昔喜體。故先敘
T34n1719_p0254b18║昔小。次今言下簡異。即簡無顯有也。若若
T34n1719_p0254b19║下正釋既世間之喜久已除之。藏通二喜久
T34n1719_p0254b20║已得之。若【CL119n1492_p0586a01】二空教道復非所擬。歷三教簡
T34n1719_p0254b21║良有以也。非今所明故唯圓喜。湫小水也。
T34n1719_p0254b22║如凡無潤無出世智故也。圓教中初位次
T34n1719_p0254b23║人。初住名歡喜者義立耳。既三法開發與
T34n1719_p0254b24║初地不殊。亦名歡喜。身子至歡喜者。未敢
T34n1719_p0254b25║定判故或二途。超入即行或向或地。設不超
T34n1719_p0254b26║者。亦入初住名歡喜也。注家直云。疑慮外
T34n1719_p0254b27║除喜心內發。不覺足之蹈之。故云踊躍。故
T34n1719_p0254b28║須教分方辯優劣。故阿羅漢無三界喜。言
T34n1719_p0254b29║踊躍者。為別惑所熏妙法外被。觀心不記
T34n1719_p0254c01║云云者。應云一心三觀六即之喜。次釋外
T34n1719_p0254c02║儀中。此是經家事釋可解。他縱有表但云
T34n1719_p0254c03║表合不知能所。為是何智而合何理。今
T34n1719_p0254c04║表異諸部文中尚略。廣簡如釋方便品。此
T34n1719_p0254c05║中亦簡向佛。令知是實故也。合掌向佛何
T34n1719_p0254c06║教所無。而今表唯佛果。知昔向非實今開
T34n1719_p0254c07║既實向【CL119n1492_p0586b01】表非常。序中瑞報亦復如是。瞻仰
T34n1719_p0254c08║尊顏等者。向雖合掌表不二之實。無可表
T34n1719_p0254c09║於內心已解。故向而復瞻。委睹尊顏以表
T34n1719_p0254c10║於解。知是佛非餘如非權唯實。故知非但
T34n1719_p0254c11║外儀睹佛。亦乃意無異思。表睹他實境而
T34n1719_p0254c12║自開知見。意解去分於身意以對領解。既
T34n1719_p0254c13║云互舉二業並具領解權實故也。亦約所
T34n1719_p0254c14║表以分身意。故以合掌表身瞻仰表意。昔
T34n1719_p0254c15║身遠佛如二掌表權。今身見佛合掌表實。
T34n1719_p0254c16║故云即權而實意亦昔未解實今以念而
T34n1719_p0254c17║表之。故云解實即是權。故云互舉。白佛下
T34n1719_p0254c18║言口領者。對彼經家。今以自陳而為口
T34n1719_p0254c19║領。領必具三非獨口也。故標等三各具三
T34n1719_p0254c20║也。標中三者。既云白佛應唯在口。云何言
T34n1719_p0254c21║三。然言領者。必先彰於口。口述所得豈專
T34n1719_p0254c22║一途。是故具述所從所聞。而生歡喜三業
T34n1719_p0254c23║具也。次【CL119n1492_p0587a01】釋中先釋身云。若日照高山密有
T34n1719_p0254c24║聞義者。　問。密通鹿苑及以二酥。何故獨云
T34n1719_p0254c25║高山先照。　答。此對小乘顯聾啞故。部唯大故
T34n1719_p0254c26║顯一向無。且云密耳。鹿苑有密準例可知。
T34n1719_p0254c27║受記指方等者。有指阿含授彌勒記。阿含
T34n1719_p0254c28║未曾明佛知見。何失之有。我嘗獨處思過
T34n1719_p0254c29║所者。所即山林。亦應云行等思過儀也。作
T34n1719_p0255a01║是念下思過心也。今思昔日處儀及心無
T34n1719_p0255a02║非是失。故云思過。同入下出其過相。處等
T34n1719_p0255a03║有過由計法性。　問。縱使昔入小乘法性。為
T34n1719_p0255a04║有何過。　答。但由謂與菩薩同入。而對三
T34n1719_p0255a05║教以辯己失。疑佛有偏所以成過。以由
T34n1719_p0255a06║不知小法性外。別有妙理菩薩得之故也。
T34n1719_p0255a07║故三藏中聲聞至佛無別法性。佛印迦葉
T34n1719_p0255a08║當教論同。即此義也。通教三人俱坐解脫。
T34n1719_p0255a09║中論實相三乘共得。是則三乘通教法性。亦
T34n1719_p0255a10║與三【CL119n1492_p0587b01】藏法性不殊。諸聲聞人雖在力等密
T34n1719_p0255a11║成通人。未合彰言云小入大。故今所論
T34n1719_p0255a12║且在三藏。述初遇頞鞞及聞舅論義得法
T34n1719_p0255a13║性也非關聞妙始入圓常。次由我迷權等
T34n1719_p0255a14║者。述過由也。由迷權故謂法性同。何關
T34n1719_p0255a15║所惑理一教三。由惑實故指權為實。何關
T34n1719_p0255a16║世尊偏授菩薩。所以者何下。引待自責。次
T34n1719_p0255a17║所因二義下。正釋所因。初標二義。若知所
T34n1719_p0255a18║證不實。則應待說實因。若知已在方便。
T34n1719_p0255a19║則解即實之權。初照下釋若爾。匆匆之言
T34n1719_p0255a20║非但鹿苑亦指二酥。此二味中亦有初得
T34n1719_p0255a21║小果故也。然依文中二酥並在兩楹之間。
T34n1719_p0255a22║若鹿苑初證。亦可以二酥釋停。但二酥機
T34n1719_p0255a23║雜故以初後釋對釋停。以彼乳中圓說佛
T34n1719_p0255a24║因我自不對。過不屬他。經言必以大乘
T34n1719_p0255a25║者。語通諸教意則不然。雖但發大乘心
T34n1719_p0255a26║則不死。今則簡【CL119n1492_p0588a01】別意唯在圓。應知所因不
T34n1719_p0255a27║出因果及以願行。行即六度願謂四弘故
T34n1719_p0255a28║佛地論中通因三種。一應得因。謂菩提心。即
T34n1719_p0255a29║四弘也。二加行因。謂諸波羅蜜。六亦攝諸。
T34n1719_p0255b01║三圓滿因。即指佛果。通取果者。果為因所
T34n1719_p0255b02║期故亦名因。剋體而論。唯在前二。成就菩
T34n1719_p0255b03║提即是果也。從佛結身喜者。具如前釋。斷
T34n1719_p0255b04║諸疑悔等者。通則通指二酥睹菩薩事時。
T34n1719_p0255b05║別則唯在略說斥為方便時。又通言諸者。
T34n1719_p0255b06║方等勝境非一。般若法相該通。凡有見聞
T34n1719_p0255b07║莫非生疑之境。由境生疑由疑故悔今聞
T34n1719_p0255b08║法說悔失二待。復由廣說疑悔悉除。由
T34n1719_p0255b09║昔絕分二義俱關。今日乃知真是等者。初約
T34n1719_p0255b10║三句結成三文。文已分明上下有序。復以
T34n1719_p0255b11║三成佛法有分。分即初住分真位也不須
T34n1719_p0255b12║從佛口下對於三慧。文無從生三慧通漫。
T34n1719_p0255b13║故云文盡【CL119n1492_p0588b01】理彰。此即道理之理故也。言更
T34n1719_p0255b14║用四悉者。更卻向前銷諸領文。初標三喜
T34n1719_p0255b15║為世界者。踊躍即歡喜也。所以者何下。以
T34n1719_p0255b16║釋身口喜文為為人者。三業相望身口且
T34n1719_p0255b17║從生善說也。亦應從破惡說以為對治。不
T34n1719_p0255b18║及意喜破惡義彊。若爾。意喜亦是最能生善。
T34n1719_p0255b19║故且一往。次我從下以釋意喜為對治者。
T34n1719_p0255b20║剋責除疑即破惡義。次以成文為第一義
T34n1719_p0255b21║者。真佛子者。由入理故成第一義也。更約
T34n1719_p0255b22║喜心為四悉者。雖復標三及以三業領之
T34n1719_p0255b23║與解。總而言之不出於喜。故單從喜以論
T34n1719_p0255b24║四益。動悅世界也未曾有者。明所得喜即
T34n1719_p0255b25║為人也。動覺觀明破昔喜即對治也。動
T34n1719_p0255b26║于形明別理顯即第一義。云云者。令依此
T34n1719_p0255b27║文釋四悉相。又通論者。既悅相異常心形
T34n1719_p0255b28║俱動。異常故世界。動悅故為人。除疑故對
T34n1719_p0255b29║治。入理【CL119n1492_p0589a01】故第一義。
T34n1719_p0255c01║【○】法華文句記卷第五(下)【○】【○】【○】【○】【○】【○】【○】【○】【○】【○】【○】【○】【CL119n1492_p0589b01】
