T34n1723_p0757a01║
T34n1723_p0757a02║妙法蓮華經玄贊卷第六(本)
T34n1723_p0757a03║
T34n1723_p0757a04║　　　　大慈恩寺沙門基撰
T34n1723_p0757a05║經。佛欲重宣此義(至)有一大宅。　贊曰。下頌。
T34n1723_p0757a06║總有一百六十五頌。分之為二。初八十四
T34n1723_p0757a07║行半頌。頌前法喻。後告舍利弗汝諸人等
T34n1723_p0757a08║皆是吾子我即是父。下有八十行半頌。是
T34n1723_p0757a09║第三大段。勸信解於此經。欣當成之佛智。
T34n1723_p0757a10║初中有三。初六十五頌半頌上喻說。次十
T34n1723_p0757a11║八行頌頌上合說。後一行頌頌前結說。以是
T34n1723_p0757a12║因緣十方諦求更無餘乘除佛方便是也。初
T34n1723_p0757a13║六十五頌半頌喻說中分二。初五十三行
T34n1723_p0757a14║半頌喻昔權。後十二行頌喻今實。初文分
T34n1723_p0757a15║四。初半頌頌三界佛有喻。第二有三十二頌
T34n1723_p0757a16║半。頌五趣危亡喻。第三有十四頌見設權方
T34n1723_p0757a17║喻。第四有六頌頌依言勉難喻。初喻長行
T34n1723_p0757a18║有六。今但頌二。一家主。一宅相。前云多有
T34n1723_p0757a19║田宅。此中有一大宅者三釋如前。
T34n1723_p0757a20║經其宅久故(至)基陛頹毀。　贊曰。第二三十
T34n1723_p0757a21║二頌半五趣危亡喻中長行有四。今分為三。
T34n1723_p0757a22║初三頌宅宇危朽。次半頌人眾甚多。後二十
T34n1723_p0757a23║九頌諸方災起。不頌第四眾子遊居。宅宇危
T34n1723_p0757a24║朽中分二。七句通明三界五蘊無常。五句別
T34n1723_p0757a25║明色身無常無我不淨空義。宅久故者豎
T34n1723_p0757a26║而論之識蘊無始念念生滅。猶如幻事名
T34n1723_p0757a27║為久故。橫而論之亦成頓弊。非漸漸滅。弊
T34n1723_p0757a28║者敗也。壞也。堂舍高危者。色蘊無常。以舍
T34n1723_p0757a29║替閣高必易傾。危必不安。猶如聚沫不堅
T34n1723_p0757a30║實。故柱根摧朽者。行蘊無常念念遷謝。業盡
T34n1723_p0757b01║都死故名摧朽。摧者折倒朽毀壞也。如芭
T34n1723_p0757b02║蕉故。梁棟傾斜者。受蘊無常。既失正受何
T34n1723_p0757b03║可安哉。如浮泡故。基陛隤毀者。亦即行蘊
T34n1723_p0757b04║業思名基陛。以安命根之柱故也。隤者墜
T34n1723_p0757b05║下毀者。壞也。行攝法多。業果二別故開為
T34n1723_p0757b06║二句。
T34n1723_p0757b07║經。牆壁圮坼(至)雜穢充遍。　贊曰。牆壁圮坼
T34n1723_p0757b08║者。想蘊無常。圮音父美反。毀也。覆也。坼音
T34n1723_p0757b09║恥格反。裂也。玉篇分也。已上七句。合明三
T34n1723_p0757b10║界五蘊無常。隨應有處皆如是故。已下五句
T34n1723_p0757b11║別明色身無常等義。三句無常。一句無我。一
T34n1723_p0757b12║句不淨。由此三義。是故成空。泥塗喻肉。切
T34n1723_p0757b13║韻塗鞔覆也。阤者隤也。毀落也。阤音池爾反。
T34n1723_p0757b14║說文奮衣作褫。切韻山崩曰陊。玉篇折薪
T34n1723_p0757b15║隨其木理作阤。或有為褫不知所從。今
T34n1723_p0757b16║應為阤。廣雅[(毤-八+ㄙ)-毛+ㄆ]也。方言壞也。說文山崩曰
T34n1723_p0757b17║阤。或為陊。覆苫喻皮膚。聊亂而且墜。爾雅
T34n1723_p0757b18║白蓋謂之苫。編白蓋為之䨱屋曰苫。椽梠
T34n1723_p0757b19║者梠音力舉反。桷端木今謂雀梠。差音楚
T34n1723_p0757b20║宜楚佳二反。脫音徒活反。又吐活反。喻骨．
T34n1723_p0757b21║節．筋．脈。相連無常。椽既差矣骨節無常。雀
T34n1723_p0757b22║梠亦脫筋脈無常。瑜伽第十九引經頌言
T34n1723_p0757b23║　有城骨為墉　筋肉而塗飾　其中有貪
T34n1723_p0757b24║恚　慢䨱所任持。　慈氏釋言城謂八識。
T34n1723_p0757b25║骨充塼石。筋代繩紝。肉當塗鞔形骸為
T34n1723_p0757b26║墉。周匝圍繞。此城中有四種惡法。之所任
T34n1723_p0757b27║持。二是在家起。謂貪與瞋。二是外道起。謂
T34n1723_p0757b28║慢與䨱。在家由著欲惡行相應。於正法中
T34n1723_p0757b29║尚不信受。況能修善。設有勸說反生瞋恚。
T34n1723_p0757b30║外道恃惡說法而生憍慢。不能自然趣三
T34n1723_p0757c01║寶所三寶往化彼。由䨱故尚不悔過發露
T34n1723_p0757c02║諸惡。況能信解修諸善法。二種心城尚不能
T34n1723_p0757c03║入。況能取為已有。涅槃亦言是身如城。血
T34n1723_p0757c04║肉筋骨皮裹其上。手足以為卻敵樓櫓。目
T34n1723_p0757c05║為竅孔。頭為殿堂。心王處中故以肉為泥
T34n1723_p0757c06║塗。皮為䨱苫。骨筋為椽梠。以上色身無常
T34n1723_p0757c07║之法。周障屈曲者。障音之尚反說文障隔也。
T34n1723_p0757c08║蕃隔曰障。玉篇之讓之楊二反。有作璋擁塞
T34n1723_p0757c09║隔界也。此喻無我。宅中周匝有障。屈曲難
T34n1723_p0757c10║越。明知無我。若有我者純一無曲。亦無障
T34n1723_p0757c11║故。雜穢充遍喻不淨也。若欲界身三十六物
T34n1723_p0757c12║所充滿故。由此三義故亦成空。
T34n1723_p0757c13║經。有五百人止住其中。　贊曰。頌人眾甚多。
T34n1723_p0757c14║經。鴟梟鵰鷲(至)交橫馳走。　贊曰。下第三段
T34n1723_p0757c15║有二十九頌。諸方災起分三。初十七頌半總
T34n1723_p0757c16║明虫鬼交加變怪之相。次十頌半別明虫鬼
T34n1723_p0757c17║叢雜紛起所由。後有一頌結成上難總明變
T34n1723_p0757c18║怪。即是總辨十煩惱相。別明紛起。即是別
T34n1723_p0757c19║明三界惑相。長行災起唯說火焚。今加虫
T34n1723_p0757c20║鬼說諸惡相。欲令眾生厭怖深故。如三毒
T34n1723_p0757c21║等毀責之故立種種名。初中分三。初有六
T34n1723_p0757c22║頌明怪鳥毒虫。稍遲鈍故喻貪等五。次十
T34n1723_p0757c23║頌明靈神異鬼。稍捷利故喻於五見。後一
T34n1723_p0757c24║頌半通結此二。初中復二五頌半別明半頌
T34n1723_p0757c25║結之。初文分五初半頌喻貪。一頌半喻瞋。
T34n1723_p0757c26║一頌喻癡。一頌喻疑。一頌半喻慢。此初二
T34n1723_p0757c27║也。此中配屬無別教文。但行相相應即義
T34n1723_p0757c28║相配。順古且然。論本不釋理未必爾。義符
T34n1723_p0757c29║順故未必不然。貪愛有四。一現有愛。二後
T34n1723_p0757c30║有愛。三貪喜俱行愛。四彼彼喜樂愛。皆據別
T34n1723_p0758a01║行相。以現可見故。鷲梟鴟鵰如次配上品
T34n1723_p0758a02║四愛。烏鵲鳩鴿如次配下品四愛。或性鈍
T34n1723_p0758a03║貪．現怪貪．大力貪．動身貪．非法貪．發語貪．
T34n1723_p0758a04║卑下貪．多婬貪．如次配八。八鳥多貪故以
T34n1723_p0758a05║為喻。瞋喻有十一。一蚖。音愚袁反。又五丸
T34n1723_p0758a06║反。依遺教經黑短蛇也。漢書玄蚖。韋昭解
T34n1723_p0758a07║曰。玄黑。蚖蜥蜴也。崔豹蛇醫也。大者長三
T34n1723_p0758a08║尺。其色玄紺善魅人。蠑蚖．蜥蜴．蝘蜓．守
T34n1723_p0758a09║宮。四種別名。玉篇蛇醫也。在舍為守宮。
T34n1723_p0758a10║在澤為蝘蜒。准此遺教應言黑蚖。錯為蛇
T34n1723_p0758a11║字。今解蚖有二。一蜥蜴。二黑短蛇。故遺教
T34n1723_p0758a12║經言睡蛇既出。乃可安眠。故彼不錯。但名
T34n1723_p0758a13║黑蚖非蠑蚖也。有為黿。愚袁反。謂是水
T34n1723_p0758a14║虫惡性之物。理亦不然。彼為黿字非此蚖
T34n1723_p0758a15║故。二蛇。自餘凡蛇也。三蝮。蝮蛇也。爾雅蝮
T34n1723_p0758a16║蚖博三寸。首大如擘。江准以南謂𮓸為蝮
T34n1723_p0758a17║有牙最毒。鼻上有針。一名反鼻蛇。色如
T34n1723_p0758a18║綬文文間有鬣。大者七八尺。螫手則斷手。
T34n1723_p0758a19║嶺南多有。四蝎。五蜈蚣。字林蝍蛆甚能制
T34n1723_p0758a20║蛇。綠身赤足者良。黃足者。不堪用。人多
T34n1723_p0758a21║炙之令赤非真。六蚰蜒。江南大者即蜈蚣。七
T34n1723_p0758a22║守宮。山東云𧋐．[虫*(不/見)]陜以西謂壁宮。以血
T34n1723_p0758a23║塗女人臂。必有私情。洗之不落。可以守
T34n1723_p0758a24║宮。亦云在石為蜥蜴。在澤為蝘蜓。在舍
T34n1723_p0758a25║為守宮。通名蠑蚖。八百足。九鼬。余救反。切
T34n1723_p0758a26║韻虫名似鼠作鼬。獸名似猿作𮙩。玉篇𮙩
T34n1723_p0758a27║似貍搏鼠。與切韻別。鼬似鼫啖鼠。亦呼
T34n1723_p0758a28║為鼪鼠。由此經本有作鼬作𮙩。依字林作
T34n1723_p0758a29║狖古文作雖非但余救反。亦余季反。建平
T34n1723_p0758a30║名也。山海經鬲山多蜼。郭璞云。似獼猴
T34n1723_p0758b01║面大。蒼黑色尾長四五尺。似獺尾頭有兩
T34n1723_p0758b02║岐。天雨即自倒懸於樹。以尾塞鼻。江東
T34n1723_p0758b03║養之捕鼠。為物捷健。爾雅蜼仰鼻而長尾。
T34n1723_p0758b04║今依切韻作𮙩字。此乃猿類。狀如狗形
T34n1723_p0758b05║此非惡性。故不取之。應作鼬字。與𮙩同
T34n1723_p0758b06║去聲呼乃是黃𭦫之儔。性能傷殺。其形小
T34n1723_p0758b07║也。依古文作蜼。若依玉篇作𧲹。依字林
T34n1723_p0758b08║作狖。有作㹨不知所從。十貍。野貓也。應
T34n1723_p0758b09║作貍。無狸字。說文云從豸．里聲。十一鼷
T34n1723_p0758b10║鼠。說文小鼠。玉篇有螫毒。食人及鳥獸。雖
T34n1723_p0758b11║至盡不知亦不痛。春秋所云食郊牛角者。
T34n1723_p0758b12║今謂甘口鼠。此等多毒故以喻瞋。瞋之別
T34n1723_p0758b13║相緣十事生。一己身。二所愛有情。三非愛
T34n1723_p0758b14║有情。四過去怨親。五未來怨親。六現在怨親。
T34n1723_p0758b15║七不可意境。八嫉妒。九宿習。十他見。總瞋
T34n1723_p0758b16║為一別行為十。合配十一。隨煩惱中忿恨
T34n1723_p0758b17║等五名諸惡虫輩。逢緣生起名交橫馳走。
T34n1723_p0758b18║又猛利瞋．被惱瞋．報怨瞋．現相瞋．害毒瞋．
T34n1723_p0758b19║不斷瞋．嫉妒瞋．煩惋瞋．私切瞋．損殺瞋．潛
T34n1723_p0758b20║計瞋。如次配之。交橫馳走結上瞋也。
T34n1723_p0758b21║經。尿屎臭處(至)而集其上。　贊曰。此喻於癡。
T34n1723_p0758b22║三十六物如尿屎等。癡增上故寶著其身
T34n1723_p0758b23║如蜣蜋虫集其惡處不覺不淨。耽迷生死
T34n1723_p0758b24║愚於三際起七九種故名諸虫。類非一
T34n1723_p0758b25║故如瑜伽第九說。臭處者不可愛樂。可厭
T34n1723_p0758b26║賤皂。臭謂惡氣。處音昌與反。息也。謂惡氣
T34n1723_p0758b27║息。切韻又云鴟恕反。玉篇居也。止也。既作
T34n1723_p0758b28║去音便惡處所。
T34n1723_p0758b29║經。狐狼野干(至)骨肉狼藉。　贊曰。此喻疑也。
T34n1723_p0758b30║狐音扈都反。玉篇妖獸鬼所乘狐有三德。
T34n1723_p0758c01║其色中和。小前大後。死必守丘。野干色青黃
T34n1723_p0758c02║如狗。群行夜鳴。聲如狼。能緣木巢於危巖
T34n1723_p0758c03║高木。孤形稍大。野干形小。而兩形相類大
T34n1723_p0758c04║小有殊。故禪經云見一野狐。又見野干。狼
T34n1723_p0758c05║可知矣。此疑三寶三世三界。故說三獸。咀
T34n1723_p0758c06║音慈呂反。又鋤呂反。嚼音在爵反。玉篇咀唅
T34n1723_p0758c07║也。味也。唶也。或為齟字。嚼噬也。嚼也。茹
T34n1723_p0758c08║也。唅之名咀。噬之名嚼。以足躡履名
T34n1723_p0758c09║踐蹋。斷筋骨名䶩。傷皮肉名齧。䶩音
T34n1723_p0758c10║在諸反。嘗至齒作嚌。不知䶩字所從。恐
T34n1723_p0758c11║錯為䶩應作𪘨齧。齧挽曰䶩。其䶩有作
T34n1723_p0758c12║截音。未詳。齧音五結反。噬咬也。多噬為齧
T34n1723_p0758c13║至齒為嚌。由此骨肉遂致狼藉。疑發於口
T34n1723_p0758c14║如咀嚼。心疑諦理如踐蹋。疑苦集之軟法
T34n1723_p0758c15║如䶩嘗至齒。疑滅道之堅法如齧傷皮肉。
T34n1723_p0758c16║因此生死之尸狼藉擾攘。
T34n1723_p0758c17║經。由是群狗(至)變狀如是。　贊曰。初一頌半喻
T34n1723_p0758c18║慢。後半頌結之。慢有七九。名群狗。多因
T34n1723_p0758c19║疑生故名由是。搏擊打也。撮持取也。搏音
T34n1723_p0758c20║補各反。手擊也。玉篇拍也。拊也。撮音子活反。
T34n1723_p0758c21║手取也。釋名撮卒也。謂暫卒取之。玉篇與
T34n1723_p0758c22║四圭曰撮同。謂三指撮也。手把作攥子括
T34n1723_p0758c23║反。今非彼義。高舉陵他名搏。望他順已名
T34n1723_p0758c24║撮。卑劣慢不如於他如飢羸。闕小悕望故。
T34n1723_p0758c25║心雖高而悚慄名障惶。觸緒事生名處處。
T34n1723_p0758c26║心恒不足如求食。皆卑慢相。心慢蔑他名
T34n1723_p0758c27║鬥諍。身起慢相名攫。攫音側加反。釋名攫
T34n1723_p0758c28║叉也。謂五指俱往叉取。玉篇五指捉擊也。把
T34n1723_p0758c29║也。切韻以指按作戲。掣音尺制反。字書牽
T34n1723_p0758c30║也。玉篇引而縱之。又尺析反。曳也。謂五指
T34n1723_p0759a01║捉曳。指按而曳撦攞引縱。或復向前而䶧名
T34n1723_p0759a02║攫。卑身就他故。向後而挽名掣。我慢卻偃
T34n1723_p0759a03║踞故。有作䶥字。說文齒不正也。非此義。語
T34n1723_p0759a04║起慢言。名啀齜嗥吠。聚露脣齒名啀齜。出
T34n1723_p0759a05║聲大吼名嗥吠。啀音五佳反。犬鬥也。齜音
T34n1723_p0759a06║士佳反。齒不正作齜䶥。開口見齒作齜啀
T34n1723_p0759a07║又不知喍字所出。皋者熊虎聲。玉篇咆也。
T34n1723_p0759a08║咆鳴也。若哭作號。結其舍恐怖變狀如是。
T34n1723_p0759a09║經。處處皆有(至)食噉人肉。　贊曰。下十頌明
T34n1723_p0759a10║靈神異鬼。喻於五見。分五。初三頌半喻邪
T34n1723_p0759a11║見。二頌半喻戒取。一頌半喻身見。半頌喻
T34n1723_p0759a12║見取。兩頌喻邊見。初中分二。一頌總喻邪
T34n1723_p0759a13║見自體。二頌半喻差別行相。此初也。魑刃知
T34n1723_p0759a14║反魅美祕反。說文玉篇老物精也。通俗文山
T34n1723_p0759a15║澤怪謂之魑魅。張平子西京賦云。山神
T34n1723_p0759a16║虎形名魑。澤神豬頭人形有尾名魅。魍音
T34n1723_p0759a17║文兩反。魎音良獎反。通俗文木石變怪名
T34n1723_p0759a18║魍魎。春秋及玉篇云。水神也。添夜叉．惡鬼。
T34n1723_p0759a19║總有五類。喻邪見緣撥五門緣撥五法心
T34n1723_p0759a20║心所等有五行相。謂謗因．果．作用．實事及
T34n1723_p0759a21║非四見諸餘邪見．損傷善法。毀壞良田。
T34n1723_p0759a22║無所不生名處處有。損害逾廣如噉人肉。
T34n1723_p0759a23║經。毒虫之屬(至)各自藏護。　贊曰。下二頌半差
T34n1723_p0759a24║別行相。中分二。初一頌明由邪見生鈍煩
T34n1723_p0759a25║惱亦由煩惱復生邪見。後一頌半明由邪
T34n1723_p0759a26║見生諸惡見及不善行。所餘煩惱名為虫
T34n1723_p0759a27║獸孚音撫夫反。信也。玉篇姥伏也。卵孚也。
T34n1723_p0759a28║生也。通俗文[這-言+兀]付反。卵化曰孚。廣雅孚生也。
T34n1723_p0759a29║方言雞伏卵而未孚是也。乳音濡主反。又而
T34n1723_p0759a30║遇反。蒼頡篇玉篇乳謂養子也。生雖平．去
T34n1723_p0759b01║二音。應從平音。玉篇生產進也。生養造也。
T34n1723_p0759b02║因物造變謂之生。產亦生也。鳥養卵名孚。
T34n1723_p0759b03║獸養子名乳。由邪見故長諸煩惱如孚
T34n1723_p0759b04║乳。生諸煩惱如產生。逐撥五門之邪見。
T34n1723_p0759b05║煩惱別別生長名各藏護。藏護者資養義。或
T34n1723_p0759b06║諸煩惱虫獸之屬。生長邪見名自藏護等。
T34n1723_p0759b07║經。夜叉競來(至)甚可怖畏。　贊曰。明由邪見
T34n1723_p0759b08║生諸惡見及不善行。諸惡見等如夜叉。日日
T34n1723_p0759b09║增長名競來。因起煩惱更生惡行。名爭取
T34n1723_p0759b10║食。食是資長義故惡身行滿名食既飽。邪見
T34n1723_p0759b11║轉多名惡心轉熾。遂形於語名鬥諍聲。三
T34n1723_p0759b12║業惡行邪見所增損害彌多名甚可畏。故由
T34n1723_p0759b13║邪見生三惡行。非由邪見親發身語。因
T34n1723_p0759b14║勢遠生故作是說。
T34n1723_p0759b15║經。鳩槃荼鬼(至)縱逸嬉戲。　贊曰。下二頌半
T34n1723_p0759b16║喻戒取。中分二。初一頌半喻總行相。後一
T34n1723_p0759b17║頌喻別行相。此初也。然諸古師先無正文
T34n1723_p0759b18║多取小乘以解戒相。今依新文大乘義解。
T34n1723_p0759b19║學者應知。鳩盤荼者可怖畏。鬼此喻戒取。
T34n1723_p0759b20║重執隨順諸見戒。生不緣餘法。如踞土
T34n1723_p0759b21║埵。字林蹲坐虛也。踞音居御反。垂足實坐。
T34n1723_p0759b22║倚也亦蹲也。埵音丁果反。小土聚隅也。堅土
T34n1723_p0759b23║也。玉篇丁戈反。小塊累也。亦堅土也。堁也。
T34n1723_p0759b24║有作堆音聚土也。非也。若單執戒為勝因
T34n1723_p0759b25║生取名離地一尺。執順戒之禁為勝因
T34n1723_p0759b26║生取名二尺。或執為勝如一尺。更執為因
T34n1723_p0759b27║如二尺。戒取必須具此二相。不爾是邪見
T34n1723_p0759b28║所攝。不須別配上界二取。不說餘惑通
T34n1723_p0759b29║上界故。雖執欣求出世滅果。去生人天
T34n1723_p0759b30║名往。還沈惡道名返。常沈生死虛功苦
T34n1723_p0759c01║行名遊行。執為最勝乖背正道名縱逸。
T34n1723_p0759c02║執為正因染著生死名嬉戲。
T34n1723_p0759c03║經。捉狗兩足(至)怖狗自樂。　贊曰。別明行相
T34n1723_p0759c04║也。外道所求涅槃解脫非真勝法。生死可
T34n1723_p0759c05║惡。喻如於狗。得彼戒禁猶如兩足。涅槃因
T34n1723_p0759c06║故。如足。戒．禁別故稱兩。或執為勝為因
T34n1723_p0759c07║名兩。堅著戒禁如捉狗足。執行順己如
T34n1723_p0759c08║撲足倒。撲音蒲角反。倒也。通俗文爭倒曰
T34n1723_p0759c09║撲。有作朴。音普卜反。打也。玉篇擊也。手搏
T34n1723_p0759c10║也。今非此義。亦非朴字宣揚苦行及彼涅
T34n1723_p0759c11║槃。以示眾生如令失聲。執著若戒若禁能
T34n1723_p0759c12║到涅槃。如以狗足加狗之頸。以此安處
T34n1723_p0759c13║而修苦行以求涅槃。義同怖弄於狗耽翫
T34n1723_p0759c14║不捨。雖苦謂樂。以娛己情故名自樂。
T34n1723_p0759c15║經。復有諸鬼(至)叫呼求食。　贊曰。此喻身見。
T34n1723_p0759c16║俱生身見無始恒行故名長大。分別起者與
T34n1723_p0759c17║不善性無慚愧俱。喻如裸形。裸是露義。無
T34n1723_p0759c18║羞恥故。無明所覆名黑迷無正理名瘦。
T34n1723_p0759c19║堅執五蘊曾不暫輟名常住中。諸煩惱
T34n1723_p0759c20║因之而起。我語取因此而生。名發惡聲。處
T34n1723_p0759c21║處廣起我見滋長如叫求食。
T34n1723_p0759c22║經。復有諸鬼其咽如針。　贊曰。喻見取也。其
T34n1723_p0759c23║頭如山。咽喉極小如針許大。不堪受食。見
T34n1723_p0759c24║取亦爾。執自見等為因為勝謂大。如山。
T34n1723_p0759c25║不受他見如針極小。
T34n1723_p0759c26║經。復有諸鬼(至)或復噉狗。　贊曰。下二頌喻
T34n1723_p0759c27║邊見分二。初頌喻總行相。後頌喻別行相。
T34n1723_p0759c28║此初也。首如牛頭頭有二角。一邊見中含
T34n1723_p0759c29║常．斷故。常．斷必依我見後起。如依牛頭
T34n1723_p0759c30║有二角故。或食人肉喻斷見也。損害善深
T34n1723_p0760a01║由執斷故。全不肯脩如食人肉。或復噉狗
T34n1723_p0760a02║喻常見也。不妨善生損害淺故猶如噉狗。
T34n1723_p0760a03║經。頭髮蓬亂(至)叫喚馳走。　贊曰。喻別行相
T34n1723_p0760a04║也。因此邊見生六十二見中四十七見如
T34n1723_p0760a05║髮蓬亂。因此見故共諸外道互相非斥。如
T34n1723_p0760a06║殘害𠒋險。外道妄見名𠒋險。故𠒋惡險
T34n1723_p0760a07║阻也。無正教食及正理水以資長故。如飢
T34n1723_p0760a08║渴所逼。內心既爾。外發聲計著如叫喚。身
T34n1723_p0760a09║急隨之行如馳走。
T34n1723_p0760a10║經。夜叉餓鬼(至)恐畏無量。　贊曰。此結成也。
T34n1723_p0760a11║外道起煩惱虛妄顛倒故。如夜叉餓鬼。在
T34n1723_p0760a12║俗起煩惱耽著無知故。如諸惡鳥獸。牒上
T34n1723_p0760a13║所明。由起彼故不達正理。貧無智慧如飢
T34n1723_p0760a14║急。在俗遍生．老．病．死四位。處處遇惡緣以
T34n1723_p0760a15║惑生。如飢急四向。外道不得正視涅槃因
T34n1723_p0760a16║門。妄行苦行而觀正理。如看窗牖不正
T34n1723_p0760a17║行故。如是諸難恐畏無量。略說苦惑。諸難
T34n1723_p0760a18║尚爾。況諸惡業理喻何窮闚有作窺。小視
T34n1723_p0760a19║也。凡相竊視。南楚謂之窺。
T34n1723_p0760a20║經。是朽故宅(至)其焰俱熾。　贊曰。下十頌半別
T34n1723_p0760a21║明虫鬼叢雜紛起所由。有三。初二頌明主
T34n1723_p0760a22║在無災主無災起。次一頌明由火焚蕩宅
T34n1723_p0760a23║宇崩摧。後七頌半屬此紛披虫鬼擾攘。此
T34n1723_p0760a24║初文也。屬音之欲反。屬謂由屬。意說菩薩因
T34n1723_p0760a25║位在宅。及成佛已在世。利物生死煩惱災
T34n1723_p0760a26║難便息。佛入涅槃。菩薩隱沒物益寢息。生
T34n1723_p0760a27║死煩惱災難遂生。亦由主在宅中。嚴治脩
T34n1723_p0760a28║織勗勵子息。災難不生。主若離家無人脩
T34n1723_p0760a29║飾。既無勗勵子息放逸。災起宅崩。故三界
T34n1723_p0760a30║宅由佛若在災難不生。由佛若無災難斯
T34n1723_p0760b01║起。故言屬于一人。喻佛菩薩也。不由外
T34n1723_p0760b02║道唯由佛法。故言一人。又屬音時燭反屬
T34n1723_p0760b03║謂攝屬。三界皆是佛之所有。說佛為主。並
T34n1723_p0760b04║屬佛故。其人近出入涅槃。隱離三界生。名
T34n1723_p0760b05║為近出。如宅無主。忽然火起喻諸煩惱。損
T34n1723_p0760b06║敗身器。如火損舍。應為屬字。無端而有
T34n1723_p0760b07║名忽然火起。從生至死觸途皆起名四面
T34n1723_p0760b08║一時。因此發生無量惡業名焰俱熾。
T34n1723_p0760b09║經。棟梁椽柱(至)牆壁崩倒。　贊曰。由火焚蕩
T34n1723_p0760b10║宅宇崩摧。棟梁者受蘊。椽者骨節是色蘊。柱
T34n1723_p0760b11║是行蘊。爆聲者喻生苦。爆音博教反。火深
T34n1723_p0760b12║烈也。又普駁反。說文灼也。謂披散起。玉篇
T34n1723_p0760b13║補角．蒲角．頗角．三反。灼也。熱也。亦為曝字。
T34n1723_p0760b14║憤起也。古作㿺曝二形同。震裂者喻老
T34n1723_p0760b15║苦。震者驚擗之義。老苦在身如雷驚擗。甚
T34n1723_p0760b16║可怖故。或為振字。摧折喻病苦。摧殘身命
T34n1723_p0760b17║衰折盛壯。墮落喻死苦。壞壽命故。生老病
T34n1723_p0760b18║死并柱合是行蘊無常。於三蘊後想蘊之前。
T34n1723_p0760b19║明四相者。欲明生等遍五蘊故。牆壁崩
T34n1723_p0760b20║倒。喻於想蘊內外無常。上來受．色．行．想。四
T34n1723_p0760b21║蘊無常。在識宅有。前文。已明宅中火起。總
T34n1723_p0760b22║說五蘊有生．老．病．死．無常敗壞。深可厭
T34n1723_p0760b23║患。問宅中災難。俱是煩惱。何故或說為火。
T34n1723_p0760b24║或說為虫鬼耶。答燒迫身心喻之於火。無
T34n1723_p0760b25║知損害。譬之虫鬼。欲令驚怖厭深。所以種
T34n1723_p0760b26║種為喻。識為所依。喻之於宅。煩惱依起故
T34n1723_p0760b27║譬火虫。四蘊俱是能依故說由火摧落。不
T34n1723_p0760b28║說虫鬼亦依火遊。
T34n1723_p0760b29║經。諸鬼神等(至)不能自出。　贊曰。下七頌半屬
T34n1723_p0760b30║此紛披虫鬼擾攘。有三。一頌半喻欲界災。
T34n1723_p0760c01║三頌半喻色界災。二頌半喻無色界災。此初
T34n1723_p0760c02║也。諸鬼神等者喻欲界出家外道．在家俗人
T34n1723_p0760c03║眾苦所逼。遂揚聲大叫等者。等取虫獸。故
T34n1723_p0760c04║十地論云。外道知生．老．病．死。生厭。故揚
T34n1723_p0760c05║聲大叫。今通在家。又在家起貪等鬥諍。外
T34n1723_p0760c06║道起諸見鬥諍。揚聲大叫此為總句。由起
T34n1723_p0760c07║貪等性鈍煩惱。如鵰鷲等。由起諸見疾利
T34n1723_p0760c08║煩惱如鳩盤荼等。此為別句。雖苦所逼揚
T34n1723_p0760c09║聲大叫。在家俗人癡愛故生惱。出家外道以
T34n1723_p0760c10║苦欲捨苦。此皆名為周慞惶怖不能自出。周
T34n1723_p0760c11║慞者匆恾驚懼也。又為章字。周流也。周流周
T34n1723_p0760c12║遍驚懼不安之狀。下有惶怖應為周章。由
T34n1723_p0760c13║下悶走已為周章。此應為慞。體亦即怖惶。
T34n1723_p0760c14║怖者驚懼。故惶悚怖怕也。此依初揚聲大
T34n1723_p0760c15║叫解。若依後解在俗及外道起利鈍惑常
T34n1723_p0760c16║鬥諍故。以此匆遽於生死驚忙於旦夕
T34n1723_p0760c17║豈知惑火以焚燒虫鬼毒之傷害而求出離
T34n1723_p0760c18║者也。設欲求出無方自得。
T34n1723_p0760c19║經。惡獸毒虫(至)亦住其中。　贊曰。下三頌半
T34n1723_p0760c20║喻色界災。有三。一頌喻俗人外道俱生彼
T34n1723_p0760c21║界。一頌喻雖有淨定折伏煩惱煩惱還起。
T34n1723_p0760c22║一頌半喻雖求離欲執彼為勝煩惱復生。
T34n1723_p0760c23║此初也。色界定深猶如孔穴。在俗生彼如
T34n1723_p0760c24║虫竄之。外道鬼生。故言亦住。竄音七亂反。
T34n1723_p0760c25║逃也。玉篇藏蔽也。
T34n1723_p0760c26║經。薄福德故(至)飲血噉肉。　贊曰。此喻雖有
T34n1723_p0760c27║淨定折伏煩惱煩惱還起。聖人有淨定煩
T34n1723_p0760c28║惱不生。彼雖有淨定無真福慧。名薄福德。
T34n1723_p0760c29║更為貪．癡．慢．疑．身．邊見等煩惱所燒名
T34n1723_p0761a01║為火逼。不能斷滅此等煩惱。仍起見取互
T34n1723_p0761a02║相非斥名相殘害。執自勝道如飲血緣
T34n1723_p0761a03║見細故。起戒取堅執如噉肉。緣事麤故。
T34n1723_p0761a04║噉音土敢反食也。或作啖音屯敢反。
T34n1723_p0761a05║經。野干之屬(至)四面充塞。　贊曰。雖求離欲
T34n1723_p0761a06║執彼為勝。煩惱復生也。野干者欲界疑之
T34n1723_p0761a07║屬者所餘煩惱。並已死者先伏斷故。由
T34n1723_p0761a08║取定為勝。起色界中愛．見．慢．疑等種種煩
T34n1723_p0761a09║惱。名大惡獸。此展轉增長如競來食噉惑
T34n1723_p0761a10║火既炎燒炙彌廣因定生惑不可愛樂如
T34n1723_p0761a11║臭煙。臭煙繁鬱名蓬𤊹。蓬音薄紅反。唯有
T34n1723_p0761a12║蓬𦮔二字。氣如蓬亂。應為蓬字。有作蓬
T34n1723_p0761a13║字。依玉篇即蓬火之蓬。亦無蓬音。𤊹音蒲
T34n1723_p0761a14║沒反。大也。盛也。若塵起作𡋯。火香作馞。
T34n1723_p0761a15║今之臭氣馞馞如蓬繁亂。或氣臭大勃起如
T34n1723_p0761a16║蓬。有作勃字不知所出。遍四定生無一
T34n1723_p0761a17║處非有。如四面充塞。
T34n1723_p0761a18║經。蜈蚣蚰蜒(至)隨取而食。　贊曰。下二頌半
T34n1723_p0761a19║喻無色界災。初一頌半喻下三地惑。後一頌
T34n1723_p0761a20║喻生有頂地惑。此初也。蜈蚣等類。喻彼凡
T34n1723_p0761a21║夫。為下色界惑火所燒。求生無色如走
T34n1723_p0761a22║出穴。生下三處。鳩盤荼鬼。喻彼外道。外道
T34n1723_p0761a23║多執二上地。以為涅槃。撥諸凡夫不執以
T34n1723_p0761a24║為殊勝涅槃。因凡起惑如鬼見虫隨取而
T34n1723_p0761a25║食。食者資長義。隨逐彼生惑更增故。
T34n1723_p0761a26║經。又諸餓鬼(至)周章悶走。　贊曰。此喻有頂
T34n1723_p0761a27║煩惱。生彼外道名為餓鬼。三有頂故名頭
T34n1723_p0761a28║上。煩惱更生名火然。無正教食．法水．充濟
T34n1723_p0761a29║名飢渴。煩惱所逼如熱惱。恒不安處名
T34n1723_p0761a30║周章。周章是周流義。還淪五趣名悶走。
T34n1723_p0761b01║有本為障是惶怖義。上來說喻。意令厭怖
T34n1723_p0761b02║種種變名。智者應悉。
T34n1723_p0761b03║經。其宅如是(至)眾難非一。　贊曰。此文第三
T34n1723_p0761b04║結成上難。難既眾多不能具述。眾音有二。
T34n1723_p0761b05║職隆之仲二反。
T34n1723_p0761b06║經。是時宅主在門外立。　贊曰。下第三大段
T34n1723_p0761b07║有十四頌。見設權方喻。長行有四。此中亦
T34n1723_p0761b08║爾。初三頌見苦悲生喻。次五頌示大不悕
T34n1723_p0761b09║喻。次三頌思方拔濟喻。後三頌正說三乘喻。
T34n1723_p0761b10║初文有二。初二頌頌見苦。後一頌頌悲生。
T34n1723_p0761b11║見苦中初二句喻佛出三界。次一頌半喻更
T34n1723_p0761b12║聞眾生處難所悲之事。此初文也。主者親
T34n1723_p0761b13║也。上也典也領也守也。門有二種。一教門。
T34n1723_p0761b14║二行門。佛住果中出因門外。即是位居妙
T34n1723_p0761b15║理。亦是理出教門一乘門也。故言門外。由
T34n1723_p0761b16║長行言我雖能於此所燒之門安隱得出。
T34n1723_p0761b17║今言在外立。有四義。一住待之狀待子出
T34n1723_p0761b18║宅故。二將行之貌。將行入救故名為立。三
T34n1723_p0761b19║立者不行之相待機熟而垂濟故未即行。
T34n1723_p0761b20║四立者起成之義。眾生在生死。未起未成
T34n1723_p0761b21║佛如坐。佛已起而成故立也。
T34n1723_p0761b22║經。聞有人言(至)歡娛樂著。　贊曰。此喻聞眾
T34n1723_p0761b23║生處難。前長行云長者見是大火。方便品
T34n1723_p0761b24║云我以佛眼觀今言聞者有二義。一自．他
T34n1723_p0761b25║影彰。不但自見眾生沒苦。亦聞他三世佛
T34n1723_p0761b26║所傳說親．疏相顯。二眼睹苦生親故名見
T34n1723_p0761b27║法待機濟疏故與聞名。無始已來放縱馳
T34n1723_p0761b28║流。起煩惱分別名先因遊戲。受三界苦果。
T34n1723_p0761b29║名來入此宅。從無始來因惑．業故。感於
T34n1723_p0761b30║識等。背理乖真義名來入。入者處義。非先
T34n1723_p0761c01║出故今始名入。彼修解脫分即名為出。良
T34n1723_p0761c02║為不修故名為入。三乘種姓未發現行。設
T34n1723_p0761c03║發大心退求小果名稚小。稚音直利反。幼
T34n1723_p0761c04║弱也。愚癡所蔽名無知。於此苦果放逸
T34n1723_p0761c05║六情名歡娛。貪染諸境名樂著。
T34n1723_p0761c06║經。長者聞已(至)令無燒害。　贊曰。此頌悲生
T34n1723_p0761c07║喻。入宅救之悲生名驚。隨順生死名入
T34n1723_p0761c08║火宅。由此入故後亦與子同時方出。循環
T34n1723_p0761c09║赴救不顧其難。名宜救濟應時濟故。
T34n1723_p0761c10║經。告喻諸子(至)相續不斷。　贊曰。下五頌喻
T34n1723_p0761c11║示大不悕。有二。初四頌密示眾苦以授大
T34n1723_p0761c12║乘。後一頌無怖取大。初復有二。初一頌半
T34n1723_p0761c13║總告惑．苦還生。後二頌半別告惡處令厭。
T34n1723_p0761c14║此初也。說眾患難者。宅壞火災。虫鬼紛擾。惡
T34n1723_p0761c15║鬼者外道諸見。毒虫者白衣餘惑。此二為緣
T34n1723_p0761c16║所生一切煩惱災火連綿不息。蔓莚者連續
T34n1723_p0761c17║之貌。有解上去下平呼。既如草蔓。亦如莚
T34n1723_p0761c18║廗之長也。或為延如草蔓延長連續不斷。
T34n1723_p0761c19║或蔓亡怨反。莚餘戰反。西京賦云。其形蔓莚。
T34n1723_p0761c20║廣雅蔓長也。莚遍也。二皆去聲呼之。如野
T34n1723_p0761c21║火連綿勢長不斷絕之義。因宅火生。名
T34n1723_p0761c22║火蔓莚。因火宅壞名苦。次第相續不絕。此
T34n1723_p0761c23║意顯示因惑生苦。緣生之中無明．行後有
T34n1723_p0761c24║識等五。愛．取．有後有生．老死。因苦生惑
T34n1723_p0761c25║生死相續無斷絕期。觸．受後有愛．取。老死
T34n1723_p0761c26║後還有無明。故說生死名為輪轉。
T34n1723_p0761c27║經。毒蛇蚖蝮(至)況復大火。　贊曰。此別告也。
T34n1723_p0761c28║毒蛇等瞋也。夜叉惡業也。鳩槃荼戒取也。
T34n1723_p0761c29║野干疑也。狗慢也。鵰鷲貪愛也。百足之屬如
T34n1723_p0761c30║是等種種煩惱也。既乏法食飢渴故生惱。惱
T34n1723_p0762a01║急紛披甚可怖畏。睹其惑相此是苦難極惡
T34n1723_p0762a02║處所。已不可樂。況大火因所感燒之果宅。
T34n1723_p0762a03║晝夜煎迫。何可貪哉。或復如是煩惱。虫鬼
T34n1723_p0762a04║擾攘。惡相苦已難處。況此乃是損害燒煮。今
T34n1723_p0762a05║後世中災難大火。不作此解。虫鬼即火。何
T34n1723_p0762a06║所差別。難處有二義。一難可安處。詩云。
T34n1723_p0762a07║莫我遑處處居也。安也。二苦難處所。
T34n1723_p0762a08║經。諸子無知(至)嬉戲不已。　贊曰。此一頌無
T34n1723_p0762a09║悕取大。
T34n1723_p0762a10║經。是時長者(至)益我愁惱。　贊曰。下第三段
T34n1723_p0762a11║有三頌。思方拔濟喻。有二。初一頌轉益悲
T34n1723_p0762a12║生。後二頌正思拔濟。此初也。眾生受苦煩
T34n1723_p0762a13║惱增長。轉益菩薩之悲心也。
T34n1723_p0762a14║經。今此舍宅(至)設諸方便。　贊曰。正思拔濟
T34n1723_p0762a15║也。愖者樂著。湎者醉亂。嬉戲縱逸。餘意可
T34n1723_p0762a16║知。愖媅皆丁含反。愛樂也。翫著作耽。三字
T34n1723_p0762a17║皆得。湎音無兗反。亦嗜著也。亂也。古文湎。
T34n1723_p0762a18║有作媔愐不知所從。湎說文愖於酒也。
T34n1723_p0762a19║經。告諸子等(至)妙寶好車。　贊曰。下第四段三
T34n1723_p0762a20║頌。正說三乘。喻分三。一頌總告許車。一頌
T34n1723_p0762a21║陳車在外。一頌說車所從。此初也。
T34n1723_p0762a22║經。羊車鹿車(至)汝等出來。　贊曰。陳車在外
T34n1723_p0762a23║也。果出於因門。理逾於教外。故言出門外。
T34n1723_p0762a24║車體無漏不繫名外。若離三界。無施化處。
T34n1723_p0762a25║故。在三乘門外也。佛住宅外故呼子出。義
T34n1723_p0762a26║如前釋。
T34n1723_p0762a27║經。吾為汝等(至)可以遊戲。　贊曰。說車所從
T34n1723_p0762a28║也。涅槃寶所無為。先有。不言我作。車是菩
T34n1723_p0762a29║提。有為之體。所以言作。作是起義。牛車種
T34n1723_p0762a30║智。由教．行生。故名為作。羊鹿二車名教施
T34n1723_p0762b01║設。亦言我作。雖並是作牛車作體。羊鹿作
T34n1723_p0762b02║名。故皆名作。稱機而濟名隨意樂。
T34n1723_p0762b03║經。諸子聞說(至)離諸苦難。　贊曰。下第四大段
T34n1723_p0762b04║有六頌半。頌依言免難喻。分二。初一頌半
T34n1723_p0762b05║子免災難。後五頌父遂心安。此初也。即時
T34n1723_p0762b06║奔競者互相勸勉。馳走而出者精進勇猛也。
T34n1723_p0762b07║到空地者。隨其所應。離三障處二空之地。
T34n1723_p0762b08║即二乘無學及入初地。出分段死之苦難
T34n1723_p0762b09║也。無復生故。惡果名苦。惡因名難。
T34n1723_p0762b10║經。長者見子(至)我今快樂。　贊曰。下有五頌。
T34n1723_p0762b11║父遂心安。分二。一頌半見已自慶。三頌半喜
T34n1723_p0762b12║極告他。此初也。四衢者四諦理也。子既出住
T34n1723_p0762b13║四衢。父遂坐師子座。得無畏故。表心安
T34n1723_p0762b14║故。由此次言爾時諸子知父安坐。故師子座
T34n1723_p0762b15║是父座也。善適父心故言快樂。即是昔者
T34n1723_p0762b16║得菩提。後生猶在因數說法時示將垂
T34n1723_p0762b17║濟。義同將行救待於子。所以言立。今子
T34n1723_p0762b18║果滿已出火宅。父無行待心安稱坐。
T34n1723_p0762b19║經。此諸子等(至)四面俱起。　贊曰。下三頌半喜
T34n1723_p0762b20║極告他。分二。初二頌明諸子昔日在難。後
T34n1723_p0762b21║一頌半明我今救得稱心。此初也。善根難起
T34n1723_p0762b22║名生育難。育者長養。無明長蔽善根不大。
T34n1723_p0762b23║名愚小無知。沈沒三界名入險宅。或昔教
T34n1723_p0762b24║化而今悉忘。故名為小來入火宅。在俗驅
T34n1723_p0762b25║驅。如多毒虫。外道邪學如魑魅可畏。煩惱
T34n1723_p0762b26║熾盛如大火猛焰逢緣即生如四面俱起。
T34n1723_p0762b27║經。而此諸子(至)我今快樂。　贊曰。此明我今
T34n1723_p0762b28║救得稱心自喜慰情。復告他人知自意快。
T34n1723_p0762b29║經。爾時諸子(至)三種寶車。　贊曰。已上五十三
T34n1723_p0762c01║行半頌。頌昔說權方。下第二段有十二行
T34n1723_p0762c02║頌。頌今說實。長行有四。今此亦然。初三頌
T34n1723_p0762c03║諸子索三。次一頌半釋成父志。次六頌父但
T34n1723_p0762c04║與一。後一頌半越本子心。前後不同故。初
T34n1723_p0762c05║文分二。初一頌半標索三車。後一頌半牒
T34n1723_p0762c06║先父許。此初也。體父之意無憂慮。故言知
T34n1723_p0762c07║父安坐。
T34n1723_p0762c08║經。如前所許(至)唯垂給與。　贊曰。牒先父許。
T34n1723_p0762c09║故敢承望。當機學時願垂賜與。唯者敬諾
T34n1723_p0762c10║之辭。敬諾於父。用悕三乘。
T34n1723_p0762c11║經。長者大富(至)造諸大車。　贊曰。第二釋成
T34n1723_p0762c12║父志也。長者大富有為．無為庫藏眾多。周
T34n1723_p0762c13║給一國猶用不盡。何況諸子。故以珍實而
T34n1723_p0762c14║作大車。教之脩習果滿生故。總而言之。一
T34n1723_p0762c15║切種智無漏五薀為此車相。捨無常色獲
T34n1723_p0762c16║得常色。受．想．行．識。亦如是故。若說真如
T34n1723_p0762c17║為此車體即是寶所。云何言作。化城教設。
T34n1723_p0762c18║亦可說言我所化作。豈說寶所亦是作也。
T34n1723_p0762c19║牛車既作明體菩提。
T34n1723_p0762c20║經。莊挍嚴飾(至)處處垂下。　贊曰。下第三段
T34n1723_p0762c21║有六頌。父但與一。分四。初四頌裝挍。次一
T34n1723_p0762c22║頌牛相。次半頌儐從。後半頌總標與車。初
T34n1723_p0762c23║有九嚴。此中有六。一總嚴。二欄楯。三𤧑鐸。
T34n1723_p0762c24║四交絡。五鬘蓋。真珠羅網是也。施音式枝
T34n1723_p0762c25║反。六華纓以金華飾纓。故名金華諸瓔更
T34n1723_p0762c26║非別物。
T34n1723_p0762c27║經。眾綵雜飾(至)以覆其上。　贊曰。此有三嚴。
T34n1723_p0762c28║七雜嚴眾綵等是。八茵蓐。說文車中重廗。即
T34n1723_p0762c29║長行綩莚也。切韻云。茵者褥也。蓐者草褥
T34n1723_p0762c30║褥。作草華之文。或以草為褥名為茵蓐。有
T34n1723_p0763a01║作裀者。玉篇衣身也。若作茵虎皮也。釋名
T34n1723_p0763a02║云。文茵車中所以坐者。用虎皮為之。有
T34n1723_p0763a03║文綵。因以下輿相連著。蓐三蒼薦也。應作
T34n1723_p0763a04║茵．蓐字。繒通五色綾錦之屬。纊者軟綿
T34n1723_p0763a05║之類。將此綾錦．軟綿之類。作其茵蓐。故
T34n1723_p0763a06║知蓐作草華之文。九䨱葩即替丹枕。長行
T34n1723_p0763a07║取滅定。倚息疲倦。此取善巧智用遍在淨
T34n1723_p0763a08║命茵蓐之上。故喻䨱癿。所望別故亦不相
T34n1723_p0763a09║違。此有六德。一神用無方名上妙。二微
T34n1723_p0763a10║密難知名細。三積功累行用因華作。脩習
T34n1723_p0763a11║所成名㲲。㲲音徒協反切韻細毛布也。今
T34n1723_p0763a12║謂不然。別有㲲華織以為布。今白㲲是。毛
T34n1723_p0763a13║作者褐也。四迥過一初神德難思名價直
T34n1723_p0763a14║千億。五自性澄皎名鮮白。六體離二障名
T34n1723_p0763a15║淨潔。以上六德後智妙用。遍被淨命之中
T34n1723_p0763a16║名䨱褥上。
T34n1723_p0763a17║經。有大白牛(至)以駕寶車。　贊曰。此牛相有四
T34n1723_p0763a18║德。一白牛。二肥壯即膚充也。三筋力。四端美。
T34n1723_p0763a19║經。多諸儐從(至)等賜諸子。　贊曰。上半儐從。
T34n1723_p0763a20║下半標與。儐音必刃反相也。玉篇導也。出接
T34n1723_p0763a21║賓曰儐。入贊禮曰相。又儐進之也。陳也。或
T34n1723_p0763a22║作檳。今前導為儐。後隨為從。以上所說
T34n1723_p0763a23║車之相貌與長行同。具牒指數。與前異者
T34n1723_p0763a24║隨文略解。諸有讀者應對長行一一解釋。
T34n1723_p0763a25║恐繁且止。
T34n1723_p0763a26║經。諸子是時(至)自在無礙。　贊曰。第四越子
T34n1723_p0763a27║本心也。遊四方者喻化四生。得智覺故。
T34n1723_p0763a28║嬉戲。得滅理故快樂。獲神通故自在。離諸
T34n1723_p0763a29║障故無礙。或自在有十。一財。二心。三壽。四
T34n1723_p0763a30║業。五生。六勝解。七願。八神力。九法。十智。如
T34n1723_p0763b01║餘處說。復有四自在。一相。二土。三智。四業。
T34n1723_p0763b02║今皆獲得。
T34n1723_p0763b03║經。告舍利弗(至)世間之父。　贊曰。上六十五頌
T34n1723_p0763b04║半頌喻說。下十八頌頌合說。准前為二。
T34n1723_p0763b05║初十一頌頌合昔權。後有七頌頌合今實。
T34n1723_p0763b06║合昔權有四。初一頌頌合三界佛有。次三
T34n1723_p0763b07║頌頌合五趣危亡。次五頌半頌合見設權
T34n1723_p0763b08║方。後一頌半頌合依言免難。此初文也。同
T34n1723_p0763b09║前長行。
T34n1723_p0763b10║經。一切眾生(至)無有慧心。　贊曰。下第二有
T34n1723_p0763b11║三頌。合五趣危亡。分三。初一頌合人眾甚
T34n1723_p0763b12║多。眾子遊居。無種姓者雖不同真子亦養
T34n1723_p0763b13║子故。一頌合宅宇危朽。一頌合諸方災起。
T34n1723_p0763b14║此初文也。深著世樂。起惡深也。亦有本云
T34n1723_p0763b15║深著五欲。取初為正。通三界故。無有慧心。
T34n1723_p0763b16║無善意也。
T34n1723_p0763b17║經。三界無安(至)熾然不息。　贊曰。初一頌宅宇
T34n1723_p0763b18║危朽。五蘊俱為四苦所逼。遷謝變改。後一
T34n1723_p0763b19║頌諸方災起。遍生老病死四位之中。皆有猛
T34n1723_p0763b20║火煩惱熾然。熾音處志反。盛也。
T34n1723_p0763b21║經。如來已離(至)安處林野。　贊曰。下第三有
T34n1723_p0763b22║五頌半。合見設權方。分三。初三頌合見苦
T34n1723_p0763b23║悲生。次一頌合示大不悕。後一頌半合正
T34n1723_p0763b24║說三乘。無思方拔濟。初復有三。初一頌明
T34n1723_p0763b25║自出宅。次一頌宅屬於我。後一頌明已力
T34n1723_p0763b26║能。此初也。證涅槃故寂然。出生死故閑居。
T34n1723_p0763b27║常在定中。深放曠故。安處林野。定是功德之
T34n1723_p0763b28║叢林故。如有頌言　象王居曠野　放暢
T34n1723_p0763b29║心無憂　智者處山林　逍遙寂靜樂。
T34n1723_p0763b30║經。今此三界(至)悉是吾子。　贊曰。宅屬於我。
T34n1723_p0763c01║生皆我子。
T34n1723_p0763c02║經。而今此處(至)能為救護。　贊曰。明已力能
T34n1723_p0763c03║非餘能也。
T34n1723_p0763c04║經。雖復教詔(至)貪著深故。　贊曰。一頌合示
T34n1723_p0763c05║大不悕。教者訓。詔者明。雖明訓之不信大
T34n1723_p0763c06║乘。耽欲深故。或云教招。招者誘也。明白引
T34n1723_p0763c07║訓故。
T34n1723_p0763c08║經。是以方便(至)出世間道。　贊曰。合正說三
T34n1723_p0763c09║乘也。
T34n1723_p0763c10║經。是諸子等(至)不退菩薩。　贊曰。第四合依
T34n1723_p0763c11║言免難。心決定者不疑四諦。得證真諦。
T34n1723_p0763c12║具六通者得阿羅漢。餘二果可知。論說不
T34n1723_p0763c13║退住初地已上。出分段生故。三明者宿命
T34n1723_p0763c14║明．天眼明．漏盡明。如次能知去來今世除
T34n1723_p0763c15║三際愚。所知勝故。三獨稱明。
T34n1723_p0763c16║經。汝舍利弗(至)得成佛道。　贊曰。下有七頌
T34n1723_p0763c17║頌合今說實。分二。初兩頌合父但與一。
T34n1723_p0763c18║後五頌歎乘德勝。此初也。
T34n1723_p0763c19║經。是乘微妙(至)為無有上。　贊曰。五頌歎乘
T34n1723_p0763c20║勝德。分四。初一頌歎乘四德。次一頌聖所
T34n1723_p0763c21║稱歎。次一頌娛樂之具。後兩頌第一之樂。此
T34n1723_p0763c22║初也。此有四德。一微妙深勝故。二清淨離
T34n1723_p0763c23║障故。三第一最勝故。四無上莫過故。
T34n1723_p0763c24║經。佛所悅可(至)供養禮拜。　贊曰。聖所稱歎。
T34n1723_p0763c25║不但佛悅而可歎之。亦可為眾生三業俱
T34n1723_p0763c26║歸仰。
T34n1723_p0763c27║經。無量億千(至)及佛餘法。　贊曰。頌娛樂之具。
T34n1723_p0763c28║經。得如是乘(至)直至道場。　贊曰。頌第一之
T34n1723_p0763c29║樂。日夜劫數常得遊戲者。三乘俱登初地已
T34n1723_p0763c30║上。乘此一乘種智。經兩阿僧祇。方至佛位。
T34n1723_p0764a01║若二乘者乘無漏教．及有漏乘。一大阿僧祇
T34n1723_p0764a02║方入初地。如是總名日夜劫數。三種意生
T34n1723_p0764a03║身。乘此無漏寶一乘故。直至道場佛之位
T34n1723_p0764a04║矣。菩提．涅槃薀生道處名為道場。或乘種
T34n1723_p0764a05║智之因乘故。至佛位中大般涅槃之道場
T34n1723_p0764a06║也。或至佛果真如道場。此乃因乘。方至果
T34n1723_p0764a07║乘。由是上來總說教．理．行．果俱是乘體。
T34n1723_p0764a08║經。以是因緣(至)除佛方便。　贊曰。頌長行中大
T34n1723_p0764a09║段第三結答之文。當知諸佛方便力故。於一
T34n1723_p0764a10║佛乘。分別說三。以是上來所說理故。於
T34n1723_p0764a11║十方界而諦審求。更無二乘之體。除佛方
T34n1723_p0764a12║便教說有三。亦更無三極果之體。除說其
T34n1723_p0764a13║因方便有三。
T34n1723_p0764a14║經。告舍利弗(至)令出三界。　贊曰。正喻化中大
T34n1723_p0764a15║文有三。上來已總略指。答為許說之由。及
T34n1723_p0764a16║正說法喻令其開曉。自下第三有八十行
T34n1723_p0764a17║半頌。勸信解於此經欣當來之佛智有二。
T34n1723_p0764a18║初有十四頌半。顯法有權實。令捨權取實。
T34n1723_p0764a19║後有六十六頌。示人之是非。令學是除非。
T34n1723_p0764a20║初中復二。初二頌明父子情深見苦能拔。後
T34n1723_p0764a21║十二頌半正顯權．實。令其取捨此初也。累
T34n1723_p0764a22║音力委反積也。
T34n1723_p0764a23║經。我雖先說(至)唯佛智慧。　贊曰。下十二頌半
T34n1723_p0764a24║正顯權．實。令捨權取實。中有二。初一頌
T34n1723_p0764a25║半。總標昔權今實。後十一頌別顯今實昔
T34n1723_p0764a26║權此初也。我雖先說汝等滅度。但能盡彼
T34n1723_p0764a27║分段生死。以得涅槃。後有不續。其變易生
T34n1723_p0764a28║非別業招。不障無學入無餘故。此隱不說。
T34n1723_p0764a29║汝之滅度而實不是大般涅槃實滅度也。汝
T34n1723_p0764a30║等所應更脩作者。唯佛智慧性為法身。相
T34n1723_p0764b01║為大慧。智證理故。二障不生。便得解脫。
T34n1723_p0764b02║名大涅槃。三事具足故。
T34n1723_p0764b03║經。若有菩薩(至)皆是菩薩。　贊曰。下十一頌。今
T34n1723_p0764b04║實．昔權。中有二。初九頌半明今實昔權。後
T34n1723_p0764b05║一頌半結之。初中復二。初二頌顯今實。後
T34n1723_p0764b06║七頌半顯昔權。此初也。
T34n1723_p0764b07║經。若人小智(至)真實無異。　贊曰。下七頌半顯
T34n1723_p0764b08║昔權。中有二。初六頌明權四諦。後一頌半
T34n1723_p0764b09║釋得權處。初文有四。二頌苦諦。一頌半集
T34n1723_p0764b10║諦。一頌半滅諦。一頌道諦。此初也。深著愛欲
T34n1723_p0764b11║者所愛內身。所欲外境。皆苦諦故。初頌說苦
T34n1723_p0764b12║諦。意不棄世諦而入真諦故。後頌眾生歡
T34n1723_p0764b13║喜。故得入聖得未曾有。真實無異釋苦是
T34n1723_p0764b14║諦。諦是實義。遺教經言。佛說苦諦不可
T34n1723_p0764b15║令樂。是實苦故。
T34n1723_p0764b16║經。若有眾生(至)方便說道。　贊曰。此集諦也。
T34n1723_p0764b17║苦因者集諦業．煩惱也。道者因義。即體集諦。
T34n1723_p0764b18║苦諦因故。又說道諦斷於集故。
T34n1723_p0764b19║經。諸苦所因(至)名第三諦。　贊曰。此滅諦也。
T34n1723_p0764b20║貪為苦本。本在苦生。若滅貪本苦果便滅。
T34n1723_p0764b21║所依止者苦果身也。為滅集苦說滅諦也。
T34n1723_p0764b22║經。為滅諦故(至)名得解脫。　贊曰。此道諦也。由
T34n1723_p0764b23║道證滅。離苦縛故。名證涅槃得解脫也。
T34n1723_p0764b24║經。是人於何(至)一切解脫。　贊曰。釋得權處。
T34n1723_p0764b25║初二句問。後四句答。但離虛妄煩惱．業．苦
T34n1723_p0764b26║分段生死名得解脫。證得有作四聖諦故。
T34n1723_p0764b27║未得二障．二業．二死皆都滅盡。一切解脫法
T34n1723_p0764b28║空無作四聖諦故。有作四諦者分段生死為
T34n1723_p0764b29║苦諦。業．煩惱為集諦。有無餘依涅槃為滅
T34n1723_p0764b30║諦。生空智品以為道諦。無作四諦者。變易
T34n1723_p0764c01║生死為苦諦。所知障為集諦。無住涅槃為
T34n1723_p0764c02║滅諦。法空智品為道諦。故勝鬘云如是八聖
T34n1723_p0764c03║諦。非諸聲聞．緣覺所知。
T34n1723_p0764c04║經。佛說是人(至)令至滅度。　贊曰。明今實昔
T34n1723_p0764c05║權。中第二結也。此意有二。一佛說二乘住
T34n1723_p0764c06║權。未實滅度。斯人未得無上道故。二我意
T34n1723_p0764c07║亦不欲令二乘住權者即至無餘之滅度
T34n1723_p0764c08║也。意欲令取大般涅槃無上之道。不令住
T34n1723_p0764c09║權便究竟滅。
T34n1723_p0764c10║經。我為法王(至)故現於世。　贊曰。上十四半明
T34n1723_p0764c11║法之權實。令捨權取實。下六十六頌。示人
T34n1723_p0764c12║之是非令學是除非。分四。初二頌半明我
T34n1723_p0764c13║識根器所以能說。汝等不識。勿妄宣傳。次
T34n1723_p0764c14║八頌明信者位高。皆久植德本。次三十六頌
T34n1723_p0764c15║半無智之人不信罪相。後十九頌於有智
T34n1723_p0764c16║者應為說之。初中復二。初一頌我識根器
T34n1723_p0764c17║所以能說。後一頌半汝等不識勿妄宣傳。
T34n1723_p0764c18║此初也。為法王故通識藥．病。法於自在別
T34n1723_p0764c19║識法藥。安隱眾生。別識根器。能應機說故
T34n1723_p0764c20║現世間。
T34n1723_p0764c21║經。汝舍利弗(至)勿妄宣傳。　贊曰。此明汝等不
T34n1723_p0764c22║識勿妄宣傳。法印者一乘妙理。印大乘教
T34n1723_p0764c23║令決定故。我為利益故說此印。汝既不
T34n1723_p0764c24║識藥之與病。勿妄傳授恐禍生故。
T34n1723_p0764c25║經。若有聞者(至)阿鞞跋致。　贊曰。下第二段有
T34n1723_p0764c26║八頌。信者位高。皆久植德本。中有六頌。一頌
T34n1723_p0764c27║位高能信。一頌半往遇佛緣。曾聞方信。一頌
T34n1723_p0764c28║半若有能信汝之所說即見我等。一頌智深
T34n1723_p0764c29║能信識淺不能。一頌決定姓二乘所不能信。
T34n1723_p0764c30║後二頌不定姓二乘方順生信。此初也。有聞
T34n1723_p0764c31║此經心生隨喜。身心二頂敬而信之當知是
T34n1723_p0765a01║人住不退地。阿鞞跋致此云不退。亦有本
T34n1723_p0765a02║云阿惟越致．阿毘跋致從阿鞞跋致為
T34n1723_p0765a03║正。餘音訛也。信．位．證．行。四不退中。皆能
T34n1723_p0765a04║爾故根機熟故。
T34n1723_p0765a05║經。若有信受(至)亦聞是法。　贊曰。第二昔遇
T34n1723_p0765a06║佛緣。曾聞方信有宿因故。
T34n1723_p0765a07║經。若人有能信(至)并諸菩薩。　贊曰。第三若
T34n1723_p0765a08║信汝說。則見我身比丘．菩薩．三寶無異故。
T34n1723_p0765a09║三寶同體故。若別體者當必見故。見之因
T34n1723_p0765a10║故。我等皆欲令聞此法。理無別故。
T34n1723_p0765a11║經。斯法華經(至)迷惑不解。　贊曰。第四智深能
T34n1723_p0765a12║信理深妙故。淺識不能。謂愚凡夫。
T34n1723_p0765a13║經。一切聲聞(至)力所不及。　贊曰。第五決定二
T34n1723_p0765a14║乘。所不能悟乖本心故。不愚法者可有
T34n1723_p0765a15║信義無順修行。
T34n1723_p0765a16║經。汝舍利弗(至)非已智分。　贊曰。第六不定姓
T34n1723_p0765a17║二乘。方順生信。汝最上根尚信我語方漸
T34n1723_p0765a18║證入。況餘不定聲聞姓耶。菩薩聞之能思擇
T34n1723_p0765a19║入。尚音常兩反。玉篇時亮反。庶幾也。且也。
T34n1723_p0765a20║經。又舍利弗(至)莫說此經。　贊曰。下第三段。
T34n1723_p0765a21║三十六頌半。無智之人不信罪相。有二。初二
T34n1723_p0765a22║頌外道凡夫。若有七惡應勿為說。後三十
T34n1723_p0765a23║四頌半。脫其為說。彼懷不信。惡因果相。初
T34n1723_p0765a24║中有二。初一頌具四惡應勿為說。後一頌
T34n1723_p0765a25║具三惡亦勿為說。此初也。四惡者。一憍。恃
T34n1723_p0765a26║族姓色力聰叡財富而醉逸者。二慢。具七
T34n1723_p0765a27║慢。以陵人少德謂多。五千之輩。三懈怠。放
T34n1723_p0765a28║逸。縱蕩而無厭者。四我見。外道之徒。若深
T34n1723_p0765a29║厭生死欣求出世。自卑尊人下心愛法。
T34n1723_p0765a30║翹懃不縱逸。遣惑觀無我。信順此經方
T34n1723_p0765b01║應為說。故具四惡。不應為說。下皆准知。
T34n1723_p0765b02║經。凡夫淺識(至)亦勿為說。　贊曰。此有三惡。
T34n1723_p0765b03║一淺識詐現聰明。識達不遠。二深著五欲。
T34n1723_p0765b04║在家五欲耽醉身心煩惱重者。三聞不能解
T34n1723_p0765b05║愚鈍凡夫無種姓者。愚法定姓二乘之屬。皆
T34n1723_p0765b06║勿為說。
T34n1723_p0765b07║經。若人不信(至)世間佛種。　贊曰。下三十四頌
T34n1723_p0765b08║半。脫其為說。彼懷不信。惡因果相。有二。初
T34n1723_p0765b09║四頌半不信故種惡因。後三十頌不信故
T34n1723_p0765b10║受惡果。初復有二。初一頌不信故。善滅。後
T34n1723_p0765b11║三頌半不信故惡生。此初也。滅有漏因名
T34n1723_p0765b12║斷世間種。滅無漏因名斷佛種。由信此
T34n1723_p0765b13║經初熏有漏善種子。故生於人天受勝妙
T34n1723_p0765b14║樂。資長無漏法爾種子後漸入聖。新生無
T34n1723_p0765b15║漏。展轉乃至成佛之果。故信此經。能為世
T34n1723_p0765b16║間近人天因。遠成佛因。當來成佛利樂無
T34n1723_p0765b17║邊。若自不信毀謗障礙不令流行令他不
T34n1723_p0765b18║信。豈非斷於二類種耶。乃為挑壞天人
T34n1723_p0765b19║眼目。或斷一切世間之佛種。損破無漏種
T34n1723_p0765b20║子法故。由此經說。若有勸發菩提心者佛
T34n1723_p0765b21║種不斷。故謗此經斷菩提心名斷佛種。
T34n1723_p0765b22║法不行故亦斷法種。既不發心不證聖道
T34n1723_p0765b23║亦斷僧種。今從勝說唯斷佛種。
T34n1723_p0765b24║經。或復頻蹙(至)如斯經典。　贊曰。下三頌半不
T34n1723_p0765b25║信故惡生。有二。初二頌於法不信起三惡
T34n1723_p0765b26║業。後一頌半於人不信起四惡行。此初也。
T34n1723_p0765b27║頻蹙者身不信相。若蹙眉作顰。今云頻者
T34n1723_p0765b28║數數蹙。亦併也。眉併一處。蹙音子六反。迫
T34n1723_p0765b29║也。亦作𮜦。疑惑者心不信相。誹謗者語不信
T34n1723_p0765b30║相此中應言。若佛在世若滅度後。其有誹謗
T34n1723_p0765c01║如斯經典。或復頻蹙而懷疑惑。汝當聽說
T34n1723_p0765c02║此人罪報。文中倒也。
T34n1723_p0765c03║經。見有讀誦(至)汝今復聽。　贊曰。於人不信。
T34n1723_p0765c04║起四惡行也。於四人不信。一讀。二誦。三
T34n1723_p0765c05║書。四持。理准總應於行十種法行人邊俱
T34n1723_p0765c06║起不信。此中略故但舉四人起四惡行。四
T34n1723_p0765c07║惡行者。一輕賤。二憎嫌。三嫉妒。四結恨。略
T34n1723_p0765c08║說此四最輕罪因其實打罵．殺縛．盜劫．誹
T34n1723_p0765c09║謗說過。忿害等惡皆重罪因。略而不舉。當
T34n1723_p0765c10║聽其果。
T34n1723_p0765c11║經。其人命終(至)至無數劫。　贊曰。下三十頌由
T34n1723_p0765c12║不信故。受惡果相。分二。初二十八頌明不
T34n1723_p0765c13║信果。後二頌結成。初中復二。初二十二頌別
T34n1723_p0765c14║歷三趣。受異熟果相。後六頌總歷四趣。受
T34n1723_p0765c15║增上等流二果之相。初中有三。一頌半受地
T34n1723_p0765c16║獄果相。次十頌半受畜生果相。後十頌受
T34n1723_p0765c17║人中果相。不說餓鬼餓鬼多由貪生。不
T34n1723_p0765c18║信此經生貪者少故。略而不說實非無也。
T34n1723_p0765c19║下文亦有。前第一卷說五趣。以六門分別。
T34n1723_p0765c20║上已釋三門。一名。二體。三開合訖。今更辨
T34n1723_p0765c21║餘三門一處所。二果相。三壽量。處所者捺落
T34n1723_p0765c22║迦有三。一根本。二近邊。三孤獨。根本即是
T34n1723_p0765c23║八熱。八寒。八熱者。一等活。二黑繩。三眾合。
T34n1723_p0765c24║四號叫。五大號叫。六燒燃。七極燒燃。八
T34n1723_p0765c25║無間。此八苦器處所縱廣皆十千由旬。八寒
T34n1723_p0765c26║者一皰。二皰裂。三喝哳沾四郝郝凡五虎
T34n1723_p0765c27║虎凡六青蓮華。七紅蓮華。八大紅蓮華。
T34n1723_p0765c28║此下三萬二千踰繕那有等活。等活下四
T34n1723_p0765c29║千踰繕那有黑繩等七。如是以下六捺落
T34n1723_p0765c30║迦相去皆隔二千由旬。其八寒地獄皆小於
T34n1723_p0766a01║熱地獄。此上所說根本地獄。有義地獄上下
T34n1723_p0766a02║重疊。略計無間底去地并有十二萬八千由
T34n1723_p0766a03║旬。此釋不然。妙高去水下但說八萬。即踞
T34n1723_p0766a04║金輪定不可爾。故有釋言此下過三萬二
T34n1723_p0766a05║千由旬有等活。等活下四千有餘七。餘七
T34n1723_p0766a06║傍相當非上下。初寒與等活齊。初寒下二
T34n1723_p0766a07║千有餘七寒。七寒亦傍相當。非上下。其八
T34n1723_p0766a08║地獄廣十千由旬。不說上下。瑜伽但言此
T34n1723_p0766a09║下三萬二千有等活。等活下四千有餘那
T34n1723_p0766a10║落迦。初寒在等活傍。此下二千有餘寒那
T34n1723_p0766a11║落迦。那落迦處廣十千。不別說上下相去皆
T34n1723_p0766a12║四千及一一地獄皆十千。故婆沙有二說。俱
T34n1723_p0766a13║舍乃云下過二萬至無間底。極為淺近。近
T34n1723_p0766a14║邊即是八熱門外面各四門。俱舍說為十六
T34n1723_p0766a15║增也。謂煻煨屍糞鋒刃烈河。孤獨即是山間
T34n1723_p0766a16║壙野樹下空中。或一或多受罪之處。　傍生
T34n1723_p0766a17║之類本居大海。流住餘處。　正法念說下
T34n1723_p0766a18║過五百由旬有琰摩王國。後流餘處。　人
T34n1723_p0766a19║住四大洲八中洲。一一各有五百小洲。以
T34n1723_p0766a20║為眷屬。　天住六欲色無色界。四大王眾天
T34n1723_p0766a21║居妙高山半腹之中第四層級。俱舍說住初
T34n1723_p0766a22║金山頂。三十三天住妙高頂。自餘諸天皆漸
T34n1723_p0766a23║次住已上空中。須彌山頂去下八萬踰繕那。
T34n1723_p0766a24║已上諸天皆去地一倍。夜摩天去地一十六
T34n1723_p0766a25║萬。知足天去地三十二萬。除無雲天乃至
T34n1723_p0766a26║已上皆准當知。無色界天在欲色界隨先
T34n1723_p0766a27║入定處而便受果故。　非天根本住在妙高
T34n1723_p0766a28║山北北海之下。　餘傍小者。隨在四洲。如前
T34n1723_p0766a29║已說。　受果相者。謂那落迦有情。多分受用
T34n1723_p0766a30║極治罰苦。傍生有情。多分受用相食噉苦。餓
T34n1723_p0766b01║鬼有情。多分受用極飢渴苦。人趣有情。多分
T34n1723_p0766b02║受用匱乏追求種種之苦。天趣有情多分受
T34n1723_p0766b03║用衰惱墜沒之苦。八熱地獄受苦相者。一等
T34n1723_p0766b04║活苦相。謂彼有情多共聚集。業增上所生種
T34n1723_p0766b05║種苦具。次第而起。更相殘害悶絕躃地。次
T34n1723_p0766b06║虛空中有大聲言。此諸有情可還等活可
T34n1723_p0766b07║還等活。次彼有情欻然復起。如前苦具還受
T34n1723_p0766b08║殘害。由此因緣長時受苦。乃至先世所造
T34n1723_p0766b09║一切惡不善業未盡未出。二黑繩苦相。謂彼
T34n1723_p0766b10║有情多分為彼所攝獄卒以黑繩拼之。
T34n1723_p0766b11║或為四方。或為八方。或為種種圖畫文像。
T34n1723_p0766b12║彼既拼已隨其處所若鑿若斲。若斫。若剜。
T34n1723_p0766b13║由如是等種種因緣長時受苦。業盡方出。
T34n1723_p0766b14║三眾合苦相。謂彼有情或時展轉聚集和合。
T34n1723_p0766b15║爾時便有彼攝獄卒驅逼令入兩鐵羺頭
T34n1723_p0766b16║大山之間。彼既人已兩山迫之。既被迫已一
T34n1723_p0766b17║切門中血便流注。如是兩鐵羝頭馬頭象頭
T34n1723_p0766b18║師子頭虎頭亦爾。復令和合置大鐵槽中。壓
T34n1723_p0766b19║之如壓甘蔗。既被壓已血便流注復和合已
T34n1723_p0766b20║有大鐵山。從上而墮。令彼有情躃在鐵地。
T34n1723_p0766b21║若斫。若刺。或擣或裂。既被斫刺及擣裂已
T34n1723_p0766b22║血便流注。長時受苦。業盡方出。此苦有三。
T34n1723_p0766b23║一兩山迫。二鐵糟壓。三鐵山墮。四號叫苦
T34n1723_p0766b24║相。謂彼有情尋求舍宅。便入大鐵室中。彼
T34n1723_p0766b25║纔入已即便火起。由此燒燃。極燒然。遍極
T34n1723_p0766b26║燒然。既被燒已苦痛逼切。發聲號叫。長時受
T34n1723_p0766b27║苦。業盡方出。五大號叫苦相。與此差別。謂
T34n1723_p0766b28║彼室宅其如胎藏。苦既過前。發聲遂大。六
T34n1723_p0766b29║燒燃苦相謂彼獄卒以諸有情。置無量踰
T34n1723_p0766b30║繕那三熱大鐵熬上。左右轉之。表裏燒薄。又
T34n1723_p0766c01║如炙魚。以大鐵串。從下貫之徹頂而出返
T34n1723_p0766c02║覆而炙。令彼有情諸根毛孔口中悉皆焰起。
T34n1723_p0766c03║復以有情置於如前大熱鐵地。或仰或覆
T34n1723_p0766c04║以三熱大鐵椎或棒或打或築遍打遍築。
T34n1723_p0766c05║令如肉搏。長時受苦業盡方出。此苦有三。
T34n1723_p0766c06║一左右燒薄。二鐵串貫炙。三鐵棒推打。七
T34n1723_p0766c07║極燒燃苦相。與前差別。謂以三支大熱鐵
T34n1723_p0766c08║串從下貫之。徹其兩膊及頂而出。由此
T34n1723_p0766c09║眼耳鼻口毛孔猛焰流出。又以三熱大銅鐵
T34n1723_p0766c10║鍱遍裹其身又復倒擲如前。三熱彌滿灰
T34n1723_p0766c11║水大鐵鑊中而煎煮之。其湯湧沸。令此有情
T34n1723_p0766c12║隨湯飄轉或出或沒。令其血肉及以皮脈悉
T34n1723_p0766c13║皆銷爛。唯骨璅在。尋復漉之。置熱鐵地上。
T34n1723_p0766c14║令皮肉血脈復生如故。還置鑊中。餘如大
T34n1723_p0766c15║熱那落迦說。長時受苦業盡方出。此苦有
T34n1723_p0766c16║三。一三支串貫。二鐵鍱纏裹三熱湯煎煮。
T34n1723_p0766c17║八於無間大那落迦。所受苦相。謂於東方
T34n1723_p0766c18║多百踰繕那三熱大鐵地上。有猛熾火刺。
T34n1723_p0766c19║騰焰而來刺彼有情。穿皮入肉斷筋破骨。
T34n1723_p0766c20║復徹其髓燒如脂燭如是舉身皆成猛焰。
T34n1723_p0766c21║如是餘方火刺亦爾。由此彼有情與猛焰
T34n1723_p0766c22║和雜唯見火聚。從四方來火焰相雜無有
T34n1723_p0766c23║間隙。所受苦痛亦無間隙。唯聞苦痛號叫
T34n1723_p0766c24║之聲。知有眾生。又以鐵箕盛滿三熱猛焰
T34n1723_p0766c25║鐵炭。而簸揃之復置熱鐵地上。令登大熱
T34n1723_p0766c26║鐵山。上而復下。下而復上。從其口中拔出
T34n1723_p0766c27║其舌。以百鐵釘。釘而張之。令無皺攝。如
T34n1723_p0766c28║張牛皮。復更仰臥熱鐵地上。以熱鐵鉗鉗
T34n1723_p0766c29║口令開。又以三熱大熱鐵丸置其口中。即
T34n1723_p0766c30║燒其口及以咽喉。徹於腑藏從下而出。又
T34n1723_p0767a01║以洋銅而灌其口。燒喉及口徹於腑藏。從
T34n1723_p0767a02║下而出。所餘苦惱如極燒然。長時受苦業
T34n1723_p0767a03║盡方出。此苦有六。一四方火刺。二鐵炭揃
T34n1723_p0767a04║簸。三上下鐵山。四鐵釘釘舌。五令吞鐵丸。
T34n1723_p0767a05║六洋銅灌口。今此略說麤顯苦具非於大
T34n1723_p0767a06║那落迦中無餘苦具。上說根本八熱苦相。近
T34n1723_p0767a07║邊苦相者。一一大那落迦皆有四方四岸四
T34n1723_p0767a08║門。鐵牆圍繞。從四門出。二門外皆有四園。
T34n1723_p0767a09║一謂煻煨。煻煨齊膝。彼諸有情出求舍宅。
T34n1723_p0767a10║遊行至此。下足之時。皮肉筋骨並即銷爛。
T34n1723_p0767a11║舉足還生。二謂屎糞。屎糞為泥。此諸有
T34n1723_p0767a12║情為求舍宅從前出已。漸漸遊行陷入其
T34n1723_p0767a13║中首足俱沒。又於泥內多有蠰矩吒虫。
T34n1723_p0767a14║身長一尺嘴白頭黑。穿皮入肉。斷筋破
T34n1723_p0767a15║骨。取髓而食。三鋒刃園。此別有三。一銛刃
T34n1723_p0767a16║路。有利刃劍。仰刃為路。彼諸有情從前出
T34n1723_p0767a17║已遊行至此。下足之時。皮肉筋骨悉皆銷爛。
T34n1723_p0767a18║舉足之時還復如故。二劍葉林。彼諸有情從
T34n1723_p0767a19║前出已往趣彼陰。纔坐其下微風遂起。劍
T34n1723_p0767a20║葉墮落。斫截其身一切支節。便即躃地。有
T34n1723_p0767a21║黑梨狗。揸掣背胎而噉食之。三鐵刺林。有
T34n1723_p0767a22║鐵設柆末梨林狀如皂莢刺樹。彼諸有情
T34n1723_p0767a23║從前出已便來趣之。由狗等趁遂登其上。
T34n1723_p0767a24║當登之時一切刺鋒向下而刺。彼欲下樹。
T34n1723_p0767a25║嘴復迴向上貫刺其身。遍諸支節。爾時便
T34n1723_p0767a26║有鐵嘴大鳥。上彼頭上或上其髆。探啄眼
T34n1723_p0767a27║精而噉食之。四烈河園有廣大河。沸熱灰
T34n1723_p0767a28║水。彌滿其中。彼諸有情尋求舍宅。從彼出
T34n1723_p0767a29║已來墮此中。猶如以豆置之大鑊。燃猛熾
T34n1723_p0767a30║火而煎煮之隨湯騰湧周旋迴沒。於河兩
T34n1723_p0767b01║岸有諸獄卒手執杖索及以大網。行列
T34n1723_p0767b02║而住遮彼有情不令得出。或以索罥或以
T34n1723_p0767b03║網漉。復置廣大熱鐵地上。仰彼有情。而問
T34n1723_p0767b04║之言。汝等今者欲何所須。彼答言我今竟
T34n1723_p0767b05║無覺知。然為種種飢苦。所逼。時彼獄卒即
T34n1723_p0767b06║以鐵鉗鉗口令開。便以極熱燒然鐵丸置
T34n1723_p0767b07║其口中。餘如前說。若彼答言我今渴苦。獄
T34n1723_p0767b08║卒即以洋銅灌口。長時受苦。業盡方出。
T34n1723_p0767b09║其孤獨那落迦所受苦相。處所雖小種種
T34n1723_p0767b10║苦具。無不具足。如妙吉祥問大採菉豆子
T34n1723_p0767b11║經廣說其相。　八寒相者。一皰那落迦。受生
T34n1723_p0767b12║有情極重廣大。寒觸所觸。一切身分悉皆卷
T34n1723_p0767b13║縮。猶如瘡皰。二皰裂那落迦。猶如皰潰。膿
T34n1723_p0767b14║血流出其瘡卷縮。三喝哳沽。四郝郝凡。五虎
T34n1723_p0767b15║虎凡。此三那落迦。受罪。有情苦音差別以
T34n1723_p0767b16║立其名。六青蓮華那落迦。由重廣大寒苦觸
T34n1723_p0767b17║所觸。一切身分悉皆青瘀。皮膚破裂。或五或
T34n1723_p0767b18║六。七紅。蓮那落迦。過此青已色變紅赤。皮
T34n1723_p0767b19║膚分裂。或十或多。八大紅蓮那落迦。謂彼身
T34n1723_p0767b20║分極大紅赤。皮膚分裂。或百或多其傍生趣。
T34n1723_p0767b21║更相殘害。如羸弱者為諸強力之所殺害。
T34n1723_p0767b22║受種種苦。以不自在他所驅馳。多被鞭
T34n1723_p0767b23║撻。與彼人天為資生具。由此因緣具受種
T34n1723_p0767b24║種極重苦惱其餓鬼趣略有三種。一由外障
T34n1723_p0767b25║礙飲食。二由內障礙飲食。三飲食無有障
T34n1723_p0767b26║礙。由外障礙飲食者。由習上品慳故生鬼
T34n1723_p0767b27║趣中。常與飢渴相應。皮肉血脈皆悉枯槁。
T34n1723_p0767b28║猶如灰炭。頭髮蓬亂其面黯黑。脣口乾焦。常
T34n1723_p0767b29║以其舌舐略口面。飢渴慞惶處處馳走。所
T34n1723_p0767b30║到泉池為餘有情手執刀杖及以罥索。行列
T34n1723_p0767c01║守護令不得趣。或強趣之便見其泉變成
T34n1723_p0767c02║膿血。自不欲飲。如是等名由外障礙飲
T34n1723_p0767c03║食。由內障礙飲食者。謂彼有情咽或如針。
T34n1723_p0767c04║口或如炬。或復頸癭其腹寬大。由此因緣。
T34n1723_p0767c05║縱得飲食無他障礙。自然不能若噉若飲。
T34n1723_p0767c06║如是等名由內障礙飲食。此前文說其咽
T34n1723_p0767c07║如針。皆是此輩。飲食無有障礙者。謂有餓
T34n1723_p0767c08║鬼。名猛焰鬘。隨所飲噉皆被燒然。由此常
T34n1723_p0767c09║受飢渴大苦。復有餓鬼。名食糞穢。或有一
T34n1723_p0767c10║分食糞飲尿。或復一分唯能飲噉極可厭
T34n1723_p0767c11║惡。生熟臭穢。縱得香美而不能食。或有
T34n1723_p0767c12║一分自割身肉而噉食之。縱得餘食竟不
T34n1723_p0767c13║能噉。如是等輩是名飲食無有障礙。　其
T34n1723_p0767c14║人趣中多受是苦。謂俱生飢渴遺乏苦小來
T34n1723_p0767c15║貧窮故。所欲不果。匱乏苦麤疏飲食。匱乏
T34n1723_p0767c16║苦逼切追求。攝受匱乏苦為他卑下。被主逼
T34n1723_p0767c17║切等。苦時節變異。若寒若熱。匱乏苦黑闇等
T34n1723_p0767c18║中。障所作事業。皆悉休廢匱乏苦又受變壞
T34n1723_p0767c19║老病死。苦由那落迦等中謂死為樂。故於
T34n1723_p0767c20║彼趣不立為苦。　其天趣中無解支節苦。
T34n1723_p0767c21║而有死墮苦。如經中說有諸天子將欲沒
T34n1723_p0767c22║時。五相先現。一衣垢染現。二華鬘萎瘁。三兩
T34n1723_p0767c23║腋汗流。四身便臭穢。五天及天子。不樂本
T34n1723_p0767c24║坐。時彼天子偃臥林間。所有婇女與餘天
T34n1723_p0767c25║子共為遊戲。彼見此已生大憂苦。復受陵
T34n1723_p0767c26║篾悚慄之苦。由有廣大福聚成就及廣大五
T34n1723_p0767c27║欲天子生時。所餘薄福諸舊天子見已惶怖
T34n1723_p0767c28║受大憂苦。此上所說通六欲天。其下二天又
T34n1723_p0767c29║受斫截破壞驅擯殘害之苦。由與非天共戰
T34n1723_p0767c30║諍時。天與非天。互相違拒。即執四仗謂金
T34n1723_p0767c31║銀頗胝琉璃。共相戰鬥。爾時諸天及與非天。
T34n1723_p0768a01║或斷支節。或破其身。或復致死。若傷身。斷
T34n1723_p0768a02║節。續還如故。若斷其首。即便殞歿。天與非
T34n1723_p0768a03║天。互有他勝。然天多勝力勢強故。然其彼二
T34n1723_p0768a04║若為他勝。即退入自宮。已之同類竟不慰
T34n1723_p0768a05║問。由此因緣便懷憂慼。若天得勝。便入非
T34n1723_p0768a06║天宮中。為奪其女起此違諍。若非天得勝
T34n1723_p0768a07║即入天宮。為求四種蘇陀味故。共相戰諍。
T34n1723_p0768a08║復有強力天子。纔一發憤。諸劣天子。便被
T34n1723_p0768a09║驅擯出其自宮。是故諸天受三種苦。謂死
T34n1723_p0768a10║墮苦。陵篾苦。斫截破壞殘害驅擯苦。上說欲
T34n1723_p0768a11║界苦。色無色界有情無是等苦。由彼有情
T34n1723_p0768a12║非受苦器故。然由麤重苦故。說彼為苦。
T34n1723_p0768a13║有煩惱故。有定障故。於死及住不自在
T34n1723_p0768a14║故。由此三界皆有苦故。不可愛樂。唯無漏
T34n1723_p0768a15║界一切麤重諸苦永斷。是故唯此是勝義樂。
T34n1723_p0768a16║上說果相。　其壽量者。贍部洲人壽量不定。
T34n1723_p0768a17║彼人以三十日夜。為一月。十二月為一歲。
T34n1723_p0768a18║或時壽無量歲。謂成壞劫。或於一時壽八萬
T34n1723_p0768a19║歲謂住劫初減時。或於一時。壽重漸減乃
T34n1723_p0768a20║至十歲三災起時。東毘提訶人壽增定二
T34n1723_p0768a21║百五十歲。西瞿陀尼人。壽增定五百歲。北拘
T34n1723_p0768a22║盧洲壽定千歲。　又人間五十年是四天王眾
T34n1723_p0768a23║天一日一夜。以此數為月。以此月積為年。
T34n1723_p0768a24║彼壽五百歲。人間百歲是三十三天一日一
T34n1723_p0768a25║夜。以此數為月年壽命千歲。如是乃至他
T34n1723_p0768a26║化自在天日夜及壽各增前倍。又四天王眾
T34n1723_p0768a27║天滿足五百歲。是等活大那落迦一日一夜。
T34n1723_p0768a28║即以此積為月年。彼壽五百歲。如是以三
T34n1723_p0768a29║十三天壽量成黑繩地獄壽。以時分天壽
T34n1723_p0768b01║量。成眾合壽量。以知足天壽量成號叫壽
T34n1723_p0768b02║量。以樂變化天壽量。成大號叫壽量。以他
T34n1723_p0768b03║化自在天壽量成燒然壽量。極燒然壽量半
T34n1723_p0768b04║中劫。無間地獄壽一中劫。謂如從八萬減
T34n1723_p0768b05║至十歲。十歲復增至八萬歲。名一中劫是
T34n1723_p0768b06║無間劫量。非天壽量如三十三天。傍生餓鬼
T34n1723_p0768b07║壽量不定。　又寒地獄於八熱大地獄次第
T34n1723_p0768b08║相望。壽量近半。近邊孤獨二地獄中。壽量不
T34n1723_p0768b09║定。上說欲果五趣壽量梵眾天壽二十中劫
T34n1723_p0768b10║一劫。梵輔天壽四十中劫一劫大梵天壽六
T34n1723_p0768b11║十中劫一劫。少光天壽八十中劫二劫。以上
T34n1723_p0768b12║諸天壽量相望各漸倍增。唯除無雲。當知彼
T34n1723_p0768b13║天壽減三劫。空無邊處壽二萬劫。識無邊處
T34n1723_p0768b14║壽四萬劫。無所有處壽六萬劫。非想非非想
T34n1723_p0768b15║處壽八萬劫。上來所說除北拘盧洲餘一
T34n1723_p0768b16║切處悉有中夭。雖一切化生身死皆無滓
T34n1723_p0768b17║穢。然即今時人鬼傍生皆有滓身。天及地獄
T34n1723_p0768b18║與識俱沒。無滓穢身。然正法念等說一百
T34n1723_p0768b19║三十六地獄者。八大地獄一一皆有十六近
T34n1723_p0768b20║邊四門園觀。計有一百二十八所。并根本
T34n1723_p0768b21║八。都計合成一百三十六。不數八寒及孤
T34n1723_p0768b22║獨處若計此者地獄甚多。瑜伽論云。此下
T34n1723_p0768b23║過三萬二千有等活。明知地獄在此洲下。
T34n1723_p0768b24║小乘說不同若依正法念經。在須彌山下。
T34n1723_p0768b25║有大地獄。上說壽量。　其身量者贍部洲人
T34n1723_p0768b26║身量不定。或時高大。或時卑小。然隨自肘
T34n1723_p0768b27║三肘半量。餘三洲人亦隨自肘三肘半量。身
T34n1723_p0768b28║或高大。四天王天身量如一拘盧舍四分之
T34n1723_p0768b29║一。三十三天身量復增一足。一足者一拘盧
T34n1723_p0768b30║舍分為四分。一分中半名為一足。帝釋身量
T34n1723_p0768c01║半拘盧舍。時分天身量亦半拘盧舍。此上欲
T34n1723_p0768c02║天身量當知漸漸各增一足。梵眾天半踰繕
T34n1723_p0768c03║那。梵輔天一踰繕那。大梵天一踰繕那半。少
T34n1723_p0768c04║光天二踰繕那。以上諸天各漸倍增。唯除無
T34n1723_p0768c05║雲。應知彼天減三踰繕那。無色無形不說
T34n1723_p0768c06║身量。然論復言色無色天變身萬億共立毛
T34n1723_p0768c07║端空量地界。仁王經列無色界眾。阿含經說
T34n1723_p0768c08║無色界天淚下如春細雨。佛邊側立。皆是化
T34n1723_p0768c09║作。隨時大小非業果身。　其大地獄中身量
T34n1723_p0768c10║不定。若作若增長。極重不善業感身廣
T34n1723_p0768c11║大。餘則不爾。其寒地獄獨一。近邊。傍生。餓
T34n1723_p0768c12║鬼。亦爾。　諸非天身量如三十三天。此說根
T34n1723_p0768c13║本非天。若在此洲身量便小不定。略依要
T34n1723_p0768c14║義分別諸趣。餘一切義如理當知釋經
T34n1723_p0768c15║文者梵云阿鼻至。此云無間。瑜伽云以彼
T34n1723_p0768c16║受苦無間隙故。火無間故。由謗經故。具
T34n1723_p0768c17║受一劫。一中劫也。命極至此劫盡。更生。如
T34n1723_p0768c18║是展轉至無數劫般若經中說謗大乘故。
T34n1723_p0768c19║此方地獄盡生於東方。如是展轉遍十方
T34n1723_p0768c20║獄。十方獄盡還生此中。故此說云如是展轉
T34n1723_p0768c21║至無數劫。非但唯墮無間獄中。亦墮餘處。
T34n1723_p0768c22║此中偏舉一重處故。此雖一業從初受為
T34n1723_p0768c23║名但名生報。三乘通逆。謂殺父．害母．殺阿
T34n1723_p0768c24║羅漢．出佛身血．破和合僧。其薩遮尼乾子經
T34n1723_p0768c25║說大乘五逆。一破塔壞寺。焚燒經像。盜用
T34n1723_p0768c26║三寶財物。二謗三乘法。言非聖法。障礙留
T34n1723_p0768c27║難隱蔽覆藏。三於一切出家人所。有戒無戒
T34n1723_p0768c28║持戒破戒．打罵呵責．說其過失禁閉牢獄。
T34n1723_p0768c29║或脫袈裟逼令還俗。責役驅使債其發調。
T34n1723_p0768c30║斷其命根。四謂殺父。害母。出佛身血殺
T34n1723_p0768c31║阿羅漢。破和合僧。五起大邪見謗無因果。
T34n1723_p0769a01║長夜常行十不善業故。今不信此經。入無
T34n1723_p0769a02║間獄已如是展轉乃至無數。俱舍論說。五
T34n1723_p0769a03║逆之中。破僧最重。定受無間一劫之苦。今乃
T34n1723_p0769a04║過彼故言劫盡更生等。
T34n1723_p0769a05║經。從地獄出(至)受斯罪報。　贊曰。下第二段有
T34n1723_p0769a06║十頌半。受畜生報有四。初三頌半受狗野
T34n1723_p0769a07║干果。二頌受駝驢果。二頌受野干果。三頌
T34n1723_p0769a08║受蟒身果。此初也。畜音丑救反。六畜也。又
T34n1723_p0769a09║許救反養也。許郁。丑六二反聚也。今從初
T34n1723_p0769a10║二。大乘一業能感多果。從初為名。皆彼果
T34n1723_p0769a11║故。此中言從地獄出當墮畜生等。下准此知
T34n1723_p0769a12║𩑔音苦骨反。三蒼頭禿無毛。通俗文．切韻．
T34n1723_p0769a13║白禿也。音同窟。又𩑔瘦者皮肉乾枯之貌。下
T34n1723_p0769a14║有枯竭故。前釋善。今此𩑔字或讀作五轄
T34n1723_p0769a15║反。應為髻字。仍未詳音。梨音力脂反。方言
T34n1723_p0769a16║面似凍梨。有作黧字。玉篇力奚反黑也。老
T34n1723_p0769a17║也。字林黑黃也。通俗文斑黑曰黧。或作梨
T34n1723_p0769a18║字亦色斑駁也。全黑為黮。黮有二音。一徒
T34n1723_p0769a19║感反。與禫同𮪓黮色。又他感反桑之葚之
T34n1723_p0769a20║色也。若青黑色作黤於檻反。嬈音奴了反。
T34n1723_p0769a21║惱也。戲相擾作嬲。擾亂作嫪。奴巧反。玉篇
T34n1723_p0769a22║嬈或作擾音。戲弄也。狗有十果。一𩑔。二
T34n1723_p0769a23║瘦。三色黧黮。四疥癩。五觸嬈。嬈打惱也。六
T34n1723_p0769a24║人所惡賤。惡音惡故反。七常困飢渴。八骨肉
T34n1723_p0769a25║枯竭。九生被楚毒。十死被瓦石。此等惡果各
T34n1723_p0769a26║應說因之所招感。恐繁故止。
T34n1723_p0769a27║經。若作馲駝(至)獲罪如是。　贊曰。此二頌駝驢
T34n1723_p0769a28║果此有四果。一負重。二杖捶。三念食四無
T34n1723_p0769a29║知駱音洛。亦為駝有作駱。馬色也。非此
T34n1723_p0769b01║義。駝駝皆得。
T34n1723_p0769b02║經。有作野干(至)或時致死。　贊曰。受野干果
T34n1723_p0769b03║有四。一疥癩。二無一目亦無雙者。若偏信
T34n1723_p0769b04║小乘唯不信大乘故無一目。三打擲四致
T34n1723_p0769b05║死。
T34n1723_p0769b06║經。於此死已(至)獲罪如是。　贊曰。受蟒身果。
T34n1723_p0769b07║有五一。身大。二聾。三騃。騃音五駭反癡也。
T34n1723_p0769b08║四無足。五小虫食。有作踠。音於阮反。今此
T34n1723_p0769b09║體屈故應作踠。有作宛。於遠反。玉篇宛小
T34n1723_p0769b10║孔也。四方高中下曰宛。切韻屈草自覆也。本
T34n1723_p0769b11║非宛轉字故應從踠。唼音玉篇所甲反。鳧
T34n1723_p0769b12║雁口食曰唼。今既入口應作𠯗。子答反。古
T34n1723_p0769b13║作唼者即鳥食[嗹-車+庚]喋字。[嗹-車+庚]音所甲反。喋音
T34n1723_p0769b14║丈甲反。字林唼血亦作唼。
T34n1723_p0769b15║經。若得為人(至)所依怙。　贊曰。下有十頌。得
T34n1723_p0769b16║惡人果。有二。初七頌有惡報。後三頌無善
T34n1723_p0769b17║果。初中有四。三頌惡形容。一頌無依託。二
T34n1723_p0769b18║頌薄福祐。一頌橫羅殃。此初也。有十七果。
T34n1723_p0769b19║一鈍。二矬昨和反短也。三醜陋盧候反亦醜
T34n1723_p0769b20║也。四癵力員反。手拘病。乃是。字應從此。有
T34n1723_p0769b21║作攣非此義。乃是綴鷹拘也。今既是病。應
T34n1723_p0769b22║作癵字。五躄必益反。手拘名癵腳跛名躄。
T34n1723_p0769b23║有作癖。腹中癖病。非腳跛。六盲。七聾。八背
T34n1723_p0769b24║傴於武反。背曲不申也。九人不信。十口臭。
T34n1723_p0769b25║十一鬼著。十二貧窮。十三下賤。十四他使所
T34n1723_p0769b26║里反。十五多病。十六痟瘦痟音相焦反渴病
T34n1723_p0769b27║名。十七無依怙胡古反恃也。或開瘦為一。
T34n1723_p0769b28║瘦病與痟病別。便成十八。上來一頌意業
T34n1723_p0769b29║果。一頌語業果。一頌身業果。由意為導首
T34n1723_p0769c01║引痤陋等故。
T34n1723_p0769c02║經。雖親附人(至)尋復忘失。　贊曰。無依託也。
T34n1723_p0769c03║附音符遇反近也。有二果可知。
T34n1723_p0769c04║經。若脩醫道(至)而復增劇。　贊曰。薄福祐。有
T34n1723_p0769c05║二果可知。
T34n1723_p0769c06║經。若他反逆(至)橫羅其殃。　贊曰。橫羅殃也。
T34n1723_p0769c07║抄音初教反。或作[示*少]或作鈔。玉篇抄掠也。
T34n1723_p0769c08║強取物也。竊私也。橫羅非理來也。
T34n1723_p0769c09║經。如斯罪人(至)永不聞法。　贊曰。下三頌無
T34n1723_p0769c10║善果。有三。一頌不見佛。一頌不聞法。一
T34n1723_p0769c11║頌常根缺此。初二也。
T34n1723_p0769c12║經。於無數劫(至)諸根不具。　贊曰。此根缺也。
T34n1723_p0769c13║初頌有一。佛前後難。第二有六難。地獄．畜
T34n1723_p0769c14║生．餓鬼．北洲．長壽天．為生難處。世智辨聰。
T34n1723_p0769c15║難為狂聾心亂永不聞法。第三頌有一。諸
T34n1723_p0769c16║根不具難。合有八難故無善也。
T34n1723_p0769c17║經。常處地獄(至)獲罪如是。　贊曰。下有六頌。
T34n1723_p0769c18║總明歷四趣。受增上等流果。分四。初半頌
T34n1723_p0769c19║地獄。半頌餓鬼。一頌畜生。四頌惡人。此初三
T34n1723_p0769c20║也。園觀者古段反。樓觀也。若舍作館。餘惡
T34n1723_p0769c21║道者餓鬼等也。以謗正法慳貪自居不順
T34n1723_p0769c22║脩學。故生鬼趣。前據此少。故不別說。
T34n1723_p0769c23║經。若得為人(至)以為衣服。　贊曰。下四頌惡人
T34n1723_p0769c24║果。有四。一頌惡嚴。一頌惡服。半頌惡狀。一
T34n1723_p0769c25║頌半惡行。此初二也。瘖亦啞不能言也。有
T34n1723_p0769c26║作喑。字林喑喑也。唶音子夜反。啞有作啞。
T34n1723_p0769c27║字林乙白反。笑聲也。切韻啞口不能言。疽
T34n1723_p0769c28║音七餘反。亦癰也。
T34n1723_p0769c29║經。身常臭處(至)獲罪如是。　贊曰。此惡狀及惡
T34n1723_p0769c30║行也。深著我見癡增上故。貪瞋可知。
T34n1723_p0769c31║經。告舍利弗(至)莫說此經。　贊曰。上二十八
T34n1723_p0770a01║頌。明不信果。此二頌結成。
T34n1723_p0770a02║經。若有利根(至)乃可為說。　贊曰。六十六頌。
T34n1723_p0770a03║示人之是非。令學是除非。中有四。上已三
T34n1723_p0770a04║段。下第四段有十九頌。於有智者應為說
T34n1723_p0770a05║之。有二。初十七頌應為說相。後二頌結
T34n1723_p0770a06║之。初中有三。初一頌半從來未發心驗有
T34n1723_p0770a07║佛種姓乃可為說。次十頌半雖已發心有
T34n1723_p0770a08║六度習乃可為說。後五頌雖有性．習復能
T34n1723_p0770a09║有重法求法之心方可為說。此初驗有六
T34n1723_p0770a10║德。一利根聞速解故。二智慧別是非故。三
T34n1723_p0770a11║明了不迷暗故。四多聞先有學植故。五強
T34n1723_p0770a12║識精彩齊爽故。六為說法華。好求佛道非
T34n1723_p0770a13║求餘道。樂超塵俗。或性求覺路不樂愚
T34n1723_p0770a14║迷乃可為說。
T34n1723_p0770a15║經。若又曾見(至)乃可為說。　贊曰。雖已發心
T34n1723_p0770a16║有六度習。中有六。一頌半曾種施習。一頌
T34n1723_p0770a17║精進習。一頌半定習。三頌戒習。一頌半忍習。
T34n1723_p0770a18║二頌慧習。此初也。曾見佛故久種施習可
T34n1723_p0770a19║為說之。此下所驗隨舉是事如菩薩地。勘
T34n1723_p0770a20║撿說之。
T34n1723_p0770a21║經。若人精進(至)乃可為說。　贊曰。初一頌懃。
T34n1723_p0770a22║一頌半定也。
T34n1723_p0770a23║經。又舍利弗(至)乃可為說。　贊曰。此三頌戒習。
T34n1723_p0770a24║初一頌半捨惡近善緣。安樂行品當說其
T34n1723_p0770a25║相。後一頌半堅持淨戒。潔音古屑反。亦清也。
T34n1723_p0770a26║經。若人無瞋(至)乃可為說。　贊曰。初一頌半忍
T34n1723_p0770a27║習。後二頌慧習也。質直安受苦忍。常愍耐怨
T34n1723_p0770a28║害忍。敬佛諦察法忍。
T34n1723_p0770a29║經。若有比丘(至)乃可為說。　贊曰。下五頌復
T34n1723_p0770b01║能求法重法。分二。初二頌半專求大乘。後
T34n1723_p0770b02║二頌半諦求大乘。此初有二。初一頌求法
T34n1723_p0770b03║頂受。後一頌半不求餘經。餘經者小乘經
T34n1723_p0770b04║也。善戒經說。內學大乘未究竟。不得學餘
T34n1723_p0770b05║乘．餘四明論。若內究竟於日日中二分學
T34n1723_p0770b06║大乘內明。一分學餘經。此中全不許學餘
T34n1723_p0770b07║經一偈。依初學者令專求故。久學兼脩。
T34n1723_p0770b08║經。如人至心(至)乃可為說。　贊曰。此明諦求。
T34n1723_p0770b09║有二。初一頌諦求。後一頌半不求。外典至
T34n1723_p0770b10║心不輕。捨外道教。乃可為說。至誠感神剋
T34n1723_p0770b11║念作聖故。
T34n1723_p0770b12║經。告舍利弗(至)妙法華經。　贊曰。於有智者。應
T34n1723_p0770b13║為說。中有二。上來應為說相。此乃結之。
T34n1723_p0770b14║法華經玄贊卷第六(本)
T34n1723_p0770b15║　保安三年十二月四日以興福寺圓如房之
T34n1723_p0770b16║　本移點已了法隆寺僧覺印令法久住往生
T34n1723_p0770b17║　極樂也。
T34n1723_p0770b18║　本卜者皆點本已高名本也。
T34n1723_p0770b19║
T34n1723_p0770b20║妙法蓮華經玄贊卷第六(末)
T34n1723_p0770b21║
T34n1723_p0770b22║　　　　沙門基撰
T34n1723_p0770b23║　　信解品
T34n1723_p0770b24║三門分別。一來意。二釋名三解妨難。來意有
T34n1723_p0770b25║二。一云鶖子上根聞法說而喜領。四人中
T34n1723_p0770b26║品。承喻曉而忻悟。故譬喻後信解品生。二
T34n1723_p0770b27║云論解七種具足。煩惱性眾生有七增上慢。
T34n1723_p0770b28║為對除此說七譬喻。中前品為第一。求勢
T34n1723_p0770b29║力人。起顛倒求功德。增上慢。求人天妙境
T34n1723_p0770c01║界果報。為此說火宅喻。此品為第二。求聲
T34n1723_p0770c02║聞解脫人。一向增上慢。云我乘與如來乘
T34n1723_p0770c03║無別。以如是顛倒取對治。專求聲聞解脫。
T34n1723_p0770c04║為此說窮子喻。前以無為乘及後乘無異
T34n1723_p0770c05║說乘是一。勸令入於大乘。彼便迷執。今說
T34n1723_p0770c06║如長者之比窮子。有為乘及初乘是異。勸令
T34n1723_p0770c07║捨於執著。故前品後有此品生。　釋名者。
T34n1723_p0770c08║略有四門。一除疑名信。破迷名解。解音鞋
T34n1723_p0770c09║買反。四人昔疑自不作佛。故於菩提心不
T34n1723_p0770c10║喜樂。便於正覺亦不能悟由斯在坐身體
T34n1723_p0770c11║疲懈。既聞喻說同前鶖子。疑悔皆除。故稱
T34n1723_p0770c12║信解。信即忍欲之淨心。解乃印希之妙智。信
T34n1723_p0770c13║已作佛解佛說意。二信除不信。解破不解。
T34n1723_p0770c14║昔即解三而不信一。或信三而不解一。今
T34n1723_p0770c15║乃解一而亦信三。解三而亦信一。心淨復
T34n1723_p0770c16║知故名信解。信即能了之心淨。解乃所達之
T34n1723_p0770c17║理明。解深信淺初後並說。由信故為入大
T34n1723_p0770c18║乘之基。由解故作證真宗之本兩能雙舉
T34n1723_p0770c19║故名信解。信即印順所聞之名。解乃悟趣
T34n1723_p0770c20║權實之稱。於權於實俱信俱解。三信顯由
T34n1723_p0770c21║他。解明自悟。前云其餘聲聞信佛語故隨
T34n1723_p0770c22║順此經。非已智分故顯由佛四人方信。既
T34n1723_p0770c23║有信已自比解生。故名信解。信則順他以
T34n1723_p0770c24║心淨。解乃顯已而能知於人。於法並信並
T34n1723_p0770c25║解。四信．解二言各有所簡鈍根正見信而不
T34n1723_p0770c26║解。利根邪見解而不信。利根正見亦信亦
T34n1723_p0770c27║解。鈍根邪見不信不解。又初心凡夫信而未
T34n1723_p0770c28║解。十地菩薩證解已信。地前趣入由信而解。
T34n1723_p0770c29║一闡提輩不信不解。今為雙簡。是信之解
T34n1723_p0770c30║非信不解非解不信。信而解故名為信解。
T34n1723_p0770c31║皆取第三句。信者定趣之淨心。解乃悟會之
T34n1723_p0771a01║深智。於教於理俱信俱解。是比解故。隨增
T34n1723_p0771a02║義者解教實權之趣。信歸一乘之旨。於
T34n1723_p0771a03║理未證故不說解。以義通論俱緣教理。亦
T34n1723_p0771a04║信亦解持業為名。解妨者。依毘婆沙說
T34n1723_p0771a05║聲聞有三品。上根唯一。謂舍利弗。獨六十劫
T34n1723_p0771a06║曾練根故。中根亦一。謂大目連。所餘聲聞皆
T34n1723_p0771a07║屬下性。何故今時四人領悟並為中品。答鶖
T34n1723_p0771a08║子先悟。未爽彼宗。四人中根。何乖此理。望
T34n1723_p0771a09║聲聞以比況。中品獨是目連。發向大性以
T34n1723_p0771a10║歸心兼四人而何爽。且如悟空善現．辨說
T34n1723_p0771a11║滿慈．持律婆離．頭陀迦葉。各有一勝何必
T34n1723_p0771a12║齊能。故四皆中未乖真趣。問何故七喻論
T34n1723_p0771a13║名窮子。經中題品乃言信解。答信解為本
T34n1723_p0771a14║方能說喻。論從破病窮子為名。經從根本
T34n1723_p0771a15║法名信解名據勝立。未勞為例。
T34n1723_p0771a16║經。爾時慧命(至)歡喜踊躍。　贊曰。此品大文
T34n1723_p0771a17║有三。初敘四人之喜敬。次申四人之領述。
T34n1723_p0771a18║後陳四人之荷恩。下頌中云。世尊大恩下是。
T34n1723_p0771a19║初中有二。初明歡喜。後明虔仰。此初也。慧
T34n1723_p0771a20║命者應云具壽世俗之徒皆愛身恒之壽。
T34n1723_p0771a21║聖者之輩並寶智慧之命歎願雙成故
T34n1723_p0771a22║言具壽。單言慧命義便闕也又真諦般若
T34n1723_p0771a23║名淨命據斷德惠命據智德今言具壽雙
T34n1723_p0771a24║顯智斷二德單言惠命義闕也。餘三以姓
T34n1723_p0771a25║為稱。簡小以大標名。善現以德彰題。但
T34n1723_p0771a26║以慧命標德。近聞喻說得未曾有。遠聞
T34n1723_p0771a27║授記復生歡喜。踊躍義通近遠俱說。或未
T34n1723_p0771a28║曾有法即是授記。
T34n1723_p0771a29║經。即從座起(至)而白佛言。　贊曰。此明虔仰
T34n1723_p0771a30║表有九義。一從坐起表從二乘發大心
T34n1723_p0771b01║故。二整衣服表具任持菩薩戒故。三偏袒
T34n1723_p0771b02║右肩表作一乘吉祥事故。四右膝著地表
T34n1723_p0771b03║降昔執二乘心故。五一心表專求大不
T34n1723_p0771b04║受餘經一句偈故。六合掌表心冥佛說
T34n1723_p0771b05║識權實故。七曲躬恭敬表自身心皆俯順
T34n1723_p0771b06║故。八瞻仰尊顏表心觀教理。睹法化二身
T34n1723_p0771b07║故。九而白佛言彰信解故。
T34n1723_p0771b08║經。我等居僧之首(至)三藐三菩提。　贊曰。下第
T34n1723_p0771b09║二段申四人之領述。初長行後偈頌。長行有
T34n1723_p0771b10║三。初法領。次喻領。後合領。法領有二。初彰
T34n1723_p0771b11║昔不悕。後顯今獲得。我等今於佛前下是
T34n1723_p0771b12║彰昔不悕者。佛昔說權我得權故。法華會
T34n1723_p0771b13║前未悕得證一乘實法而當作佛。今獲得
T34n1723_p0771b14║者今聞一乘當得作佛。領佛初權後實化
T34n1723_p0771b15║故。初文有二。初略後廣。此略有四。一居僧之
T34n1723_p0771b16║首。望重位隆。二年並朽邁。齒過力屈。三自
T34n1723_p0771b17║謂已得涅槃。苦盡心泰。四無所堪任。性拙
T34n1723_p0771b18║情疏。由此四義不復志求。無勝進意故昔
T34n1723_p0771b19║不悕。
T34n1723_p0771b20║經。世尊往昔(至)心不喜樂。　贊曰。下廣不悕。
T34n1723_p0771b21║初談往事後釋所由。此初也。初中復二。初
T34n1723_p0771b22║但脩自行。佛說般若等時。唯念空．無相．無
T34n1723_p0771b23║作等是後不樂大乘。於菩薩法等是。世尊
T34n1723_p0771b24║往昔為諸菩薩說般若時久。我不欣悟身
T34n1723_p0771b25║有勞倦。遂作三觀。其空攝二行謂空無我
T34n1723_p0771b26║觀眾生為空。無相攝四滅諦四行。觀涅槃
T34n1723_p0771b27║為無相。無作即是無願攝所餘十行。苦諦下
T34n1723_p0771b28║二。集道各四。觀諸有為一切無願。此通有
T34n1723_p0771b29║漏無漏。三慧所攝。不言三昧故。餘義皆如
T34n1723_p0771b30║瑜伽第十二略纂釋。此依聲聞三種觀。說不
T34n1723_p0771c01║說菩薩觀也。於菩薩法。謂三十七菩提分
T34n1723_p0771c02║法。略為七位。一四念住。身．受．心．法。以慧
T34n1723_p0771c03║為體。謂由念力慧於境住。二四正斷。謂律
T34n1723_p0771c04║儀斷．斷斷．防護斷．脩習斷。以精進為體。精
T34n1723_p0771c05║進起用能脩斷故。三四神足。謂欲．勤．心．觀。
T34n1723_p0771c06║以定為體。為此四種而脩定故。四五根。
T34n1723_p0771c07║謂信．勤．念．定．慧。如名以五為體出生善
T34n1723_p0771c08║故。五五力。體即五根。難屈伏故離根別立。
T34n1723_p0771c09║六七覺支。謂擇法．精進．喜．念．定．捨．輕安。三
T34n1723_p0771c10║是別境。擇法念定。三是善數。勤．捨．輕安。一
T34n1723_p0771c11║是遍行。謂喜。七八聖道支。謂正見．正思惟．
T34n1723_p0771c12║正語．正業．正命．正念．正定．正精進。其正思
T34n1723_p0771c13║惟以慧為性。能發語言通佛有故。正語正
T34n1723_p0771c14║業以無瞋癡所發身語為體。無貪所發名
T34n1723_p0771c15║為正命。離五邪命故。俱以無表色思為
T34n1723_p0771c16║體。餘如自名。三十七種合體有九。一慧．二
T34n1723_p0771c17║精進．三定．四信．五念．六喜．七捨．八輕安．九
T34n1723_p0771c18║無表色遍行有一。謂喜。別境有三。謂念．定．
T34n1723_p0771c19║慧。善有四謂信．勤．捨．輕安。色法有一。謂無
T34n1723_p0771c20║表。如無垢稱疏。菩薩所脩與聲聞異。故菩
T34n1723_p0771c21║提分名菩薩法。第二遊戲神通者。華嚴經說。
T34n1723_p0771c22║菩薩有十法名遊戲神通。一現捨天壽。二
T34n1723_p0771c23║現受生。三現為童子種種戲笑。四現作出
T34n1723_p0771c24║家。五現作苦行。六現向菩提樹。七現降
T34n1723_p0771c25║魔。八現樂寂靜成無上道。九現轉法輪。
T34n1723_p0771c26║十現入涅槃。與論所說八相有異。第三淨
T34n1723_p0771c27║佛國土者。無垢稱經第一有十八種因合為
T34n1723_p0771c28║八類。謂發起無上菩提心．純意樂．善加行．
T34n1723_p0771c29║增上意樂此四各如自名。六度為六。合名
T34n1723_p0771c30║止息。四無量四攝事。巧方便。菩提分。此四
T34n1723_p0771c31║合名發起。凡所脩善皆脩迴向。此如自名
T34n1723_p0772a01║說息無暇自守戒行十善業道。此三名寂
T34n1723_p0772a02║靜。彼經香臺品說八。一思於有情作諸
T34n1723_p0772a03║善事不希善報。二思代彼受苦。我之善
T34n1723_p0772a04║根悉迴施與。三思於有情其心平等心
T34n1723_p0772a05║無罣礙。四思於有情摧伏憍慢敬愛如佛。
T34n1723_p0772a06║五信解增上。於未聞經無疑無謗。六於他
T34n1723_p0772a07║利養無嫉妒心於已利養不生憍慢。七
T34n1723_p0772a08║調伏自心常省已過不譏他犯。八恒無放
T34n1723_p0772a09║逸常勤脩善。此是八法無毀無傷。從此命
T34n1723_p0772a10║終生餘淨土。廣如淨土章中所說。第四成
T34n1723_p0772a11║就眾生者外化利物。諸利他行。此中即是七
T34n1723_p0772a12║地四菩薩行。謂菩提分行。此名菩薩法。諸神
T34n1723_p0772a13║通行。波羅蜜行。此名淨佛國土。成就有情
T34n1723_p0772a14║行。於此四種大乘之中不生一念好樂之
T34n1723_p0772a15║意。無堪趣故。
T34n1723_p0772a16║經。所以者何(至)好樂之心。　贊曰。此釋所由
T34n1723_p0772a17║有二。一道已滿無苦心安。二年已邁齒過
T34n1723_p0772a18║力屈。故於大法既非已望無一樂心。
T34n1723_p0772a19║經。我等今於佛前(至)不求自得。　贊曰。顯今獲
T34n1723_p0772a20║得。獲得大乘當作佛也。有三。一得記心
T34n1723_p0772a21║領總領初周。二聞法生喜。別領喻說。此
T34n1723_p0772a22║二領悟。三慶獲善利。無量珍寶即大乘也。
T34n1723_p0772a23║經。世尊我等今者(至)以明斯義。　贊曰。下別陳
T34n1723_p0772a24║喻有二。初總談說喻。後正陳喻詞。此初也。
T34n1723_p0772a25║以佛前言諸有智者以喻得解。故今亦以
T34n1723_p0772a26║喻領佛意。
T34n1723_p0772a27║經。譬若有人年既幼稚。　贊曰。下陳喻詞有
T34n1723_p0772a28║二。初喻昔不悕。後喻今獲得。復經少時父
T34n1723_p0772a29║知子意漸已通泰下是。即是初喻昔住權
T34n1723_p0772a30║而不悕。後喻聞今實而獲得。初文有六。
T34n1723_p0772b01║一最初發心喻。二捨父逃逝下退流生死喻。
T34n1723_p0772b02║三年既長大下中還見佛喻。四父母念子下
T34n1723_p0772b03║不肯脩大喻。五父遙見之而語使言下化以
T34n1723_p0772b04║二乘喻。六世尊爾時長者有疾下示大不悕
T34n1723_p0772b05║喻。此即初文。初之四段同前所說。二萬佛
T34n1723_p0772b06║所。化以大乘。第五段方便引導生我法中第
T34n1723_p0772b07║六段法華會前為說般若。但念空等不生
T34n1723_p0772b08║欣樂。今獲得中方是令憶本所行道。為說法
T34n1723_p0772b09║華。幼者弱。稚者小。最初為十六王子時。教
T34n1723_p0772b10║發大心尚密說故。未廣脩行名為幼稚。
T34n1723_p0772b11║經。捨父逃逝(至)五十歲。　贊曰。第二退流生死
T34n1723_p0772b12║喻也。對法引經云。若有成世間增上品正
T34n1723_p0772b13║見。雖經歷千生終不墮惡道。彼據上品最
T34n1723_p0772b14║初發心。今說下品發心是以退流生死。心
T34n1723_p0772b15║未堅固不專樂佛名為捨父。背教違理
T34n1723_p0772b16║常行惡行。喻如逃逝。逃者避也。逝者往也。
T34n1723_p0772b17║行也去也。他國者生死也。久不可樂故。佛
T34n1723_p0772b18║法為自國久令安樂故。涅槃經中。以佛法
T34n1723_p0772b19║為他國非已分故。生死為自國是已分故。
T34n1723_p0772b20║以此以彼相待不同。此以有性及發心已
T34n1723_p0772b21║後為自他。彼以無性及未發心前為他．自
T34n1723_p0772b22║亦不相違前雖以三界總為佛之大宅。今
T34n1723_p0772b23║以為他國者。染．淨體殊國分他．自。又依凡
T34n1723_p0772b24║說亦不相違。又依大悲生死為宅。若依大
T34n1723_p0772b25║智乃稱他國。下喻說中總有五國。一久住
T34n1723_p0772b26║他國。二遇向本國。三乃遍他國。四經歷國邑。
T34n1723_p0772b27║五并會親族國王大臣。初及第三以生死為
T34n1723_p0772b28║他國。第二以佛法為本國。第四亦總說佛
T34n1723_p0772b29║法說法利寬如國。第五即人王之國。或喻
T34n1723_p0772b30║佛法國之四眾。或十乃至五十者馳流五道。
T34n1723_p0772c01║名言種子各十業道之所資故。
T34n1723_p0772c02║經。年既長大(至)遇向本國。　贊曰。下第三段
T34n1723_p0772c03║中。還見佛喻。即是未退大菩提心。前更重
T34n1723_p0772c04║見佛。世世已曾從佛化故。此前逢佛皆化
T34n1723_p0772c05║大乘。文有其三。初子長還國。次父先求覓。
T34n1723_p0772c06║後子遇到城。此初也。於中有六。一根性漸
T34n1723_p0772c07║成年既長大。習種姓也。二未脩福．慧加復
T34n1723_p0772c08║窮困。三輪轉四生馳騁四方。四規出苦道
T34n1723_p0772c09║以求衣食。五聞思慧心。由種姓逼日日善生
T34n1723_p0772c10║漸漸遊行。六幸逢佛法遇向本國。初教發
T34n1723_p0772c11║大心。雖退流生死。今者還遇佛法內住。順
T34n1723_p0772c12║昔所脩名到本國。馳奔。騁走也。
T34n1723_p0772c13║經。其父先來(至)中止一城。　贊曰。第二父先求
T34n1723_p0772c14║覓。有三。一求子止城。二資財甚眾。三客利
T34n1723_p0772c15║豐廣。此初也。父者化身。佛雖先來已經化
T34n1723_p0772c16║導。眾生自退。故名先來求子不得。中止一
T34n1723_p0772c17║城。生死中也。城者大乘。無垢稱經云。為護
T34n1723_p0772c18║法城。今以大乘法為城也。將說大乘以
T34n1723_p0772c19║教發心故。城喻大乘法。
T34n1723_p0772c20║經。其家大富(至)悉皆盈溢。　贊曰。下資財甚
T34n1723_p0772c21║眾。有八。此中有二。一七寶喻七聖財豐足。
T34n1723_p0772c22║二有為倉無為庫。諸德悉皆盈溢。博物志云。
T34n1723_p0772c23║松脂入地千年。化為茯苓。茯苓千年化為
T34n1723_p0772c24║虎魄。一名紅珠。廣志曰。此物生處其上及
T34n1723_p0772c25║傍不生草木。深者八九尺。大如斛。削去上
T34n1723_p0772c26║皮中成虎魄有汁。初如桃膠。凝堅乃成其
T34n1723_p0772c27║器。西方人用以為碗。
T34n1723_p0772c28║經。多有僮僕(至)牛羊無數。　贊曰。此有六種。
T34n1723_p0772c29║一調伏煩惱為僮僕。驅策隨心故。二方便
T34n1723_p0772c30║善巧為臣佐。三妙願及力為吏民。四五通。
T34n1723_p0773a01║為象馬。五五乘為車乘。六八萬四千眾行
T34n1723_p0773a02║為牛羊無數。
T34n1723_p0773a03║經。出入息利(至)亦甚眾多。　贊曰。此客利豐廣。
T34n1723_p0773a04║真俗諦教名入出利。入佛法中出生死故。
T34n1723_p0773a05║或三乘教名出出生死故。人天教為入入
T34n1723_p0773a06║生死故。令善漸生故名為息。息者長生之
T34n1723_p0773a07║義。為愍眾生教被生死故遍他國。三乘聖
T34n1723_p0773a08║眾處處。宣揚佛之正法。名商估賈客。宣尼
T34n1723_p0773a09║云。求善價而估之即同於此。此類非一
T34n1723_p0773a10║名眾甚多。商者說文行賣也。玉篇通四方
T34n1723_p0773a11║之珍異曰商旅。有作商商量也。非此義
T34n1723_p0773a12║估音公戶反字書無此字。唯爾雅郭璞音義
T34n1723_p0773a13║釋言。注中商賈作此字。切韻估市稅也。賈
T34n1723_p0773a14║者坐賣也。周禮九職。六曰司市。掌以商賈。
T34n1723_p0773a15║以通貨賄鄭玄玉篇。通物曰商。坐賣曰賈。
T34n1723_p0773a16║白虎通曰商之言商。商其遠近通四方之
T34n1723_p0773a17║物以聚之也。賈者固也。言固物以待民來
T34n1723_p0773a18║求其利也。賈亦通語耳。故左傳荀[勞-力+(乞-乙+止)]之在
T34n1723_p0773a19║楚。鄭賈人褚中以出之。史記陽翟賈人往
T34n1723_p0773a20║來販賤賣貴是也。客通名耳。
T34n1723_p0773a21║經。時貧窮子(至)所止之城。　贊曰。子遇到城。
T34n1723_p0773a22║內道三乘名為聚落。此為總句。所有說法。
T34n1723_p0773a23║神通之事名為國邑。此中意說。遍遊內道
T34n1723_p0773a24║以求出要。名遊聚落。前文已說子長還國
T34n1723_p0773a25║歸佛法訖。故知。聚落不通外道。或聽說
T34n1723_p0773a26║法之淺深。或觀神通之勝劣名歷國邑。國
T34n1723_p0773a27║寬喻說法。邑小喻神通。識眾聖以否藏。還
T34n1723_p0773a28║至佛法大乘教內名到父城。依後解云。幸
T34n1723_p0773a29║逢佛法。初聽大乘名到父城。佛自住大乘
T34n1723_p0773b01║故。即是中途還逢大乘。
T34n1723_p0773b02║經。父每念子(至)心懷悔恨。　贊曰。第四段不肯
T34n1723_p0773b03║脩大喻。有四。一父恒念子。二子見驚走。
T34n1723_p0773b04║三父令急捉。四子遂憂惶。初文有二。初總
T34n1723_p0773b05║明思念。後別明思念。此初也。五十年者馳
T34n1723_p0773b06║流五道。未曾向人說如此事者。我自昔
T34n1723_p0773b07║來未曾對眾說我曾教發大乘心。今者常
T34n1723_p0773b08║念。望欲與之大乘財寶及一乘樂。但竊思
T34n1723_p0773b09║念不彰於言。悔不早覓子教。恨子不
T34n1723_p0773b10║早覓我故名悔恨。
T34n1723_p0773b11║經。自念老朽(至)每憶其子。　贊曰。下別思念。
T34n1723_p0773b12║有二。初念付財。後念己樂。此初也。修行日
T34n1723_p0773b13║久道先圓故名為老朽。福慧無窮故多財
T34n1723_p0773b14║物。雖有菩薩。未化聲聞令繼佛位故言
T34n1723_p0773b15║無子。或子少故亦名無子。一旦終沒示入
T34n1723_p0773b16║涅槃。大乘財物悉皆喪失。彼機未熟無所
T34n1723_p0773b17║委付權實之法。是以悲深每恒念子。
T34n1723_p0773b18║經。復作是念(至)無復憂慮。　贊曰。此念已樂。
T34n1723_p0773b19║無子付財。所以憂慮。子脫順領豈不樂哉。
T34n1723_p0773b20║坦音他但反。安和之義。
T34n1723_p0773b21║經。世尊爾時(至)住立門側。　贊曰。下第二段子
T34n1723_p0773b22║見驚走。有三。初到父門。次明見父。後明
T34n1723_p0773b23║卻走。此初也。傭音餘封反亦賃也賣也。身
T34n1723_p0773b24║心精進以求出要。心如傭賃展轉。非是本心
T34n1723_p0773b25║故求大乘。種姓所排幸至大乘。名遇到父
T34n1723_p0773b26║舍。以大乘種子近生遠熟故幸初逢。於中
T34n1723_p0773b27║更值了義大乘名到父舍。大乘教．行能詮
T34n1723_p0773b28║於理。能證於果名之為門。彼時未能專求
T34n1723_p0773b29║普習行行證果。但知總相片聽少教。脩微
T34n1723_p0773b30║少因名為門側。時未全能聽習大教行大
T34n1723_p0773c01║乘行。示當亦聽行故名為立。片時安處名
T34n1723_p0773c02║之為住。又小機未會於大。不名正入其
T34n1723_p0773c03║門。微亦信習故名門則。上來乃以佛法為
T34n1723_p0773c04║國。於中一切大乘為城。大乘之中真實了義
T34n1723_p0773c05║中道大乘名為父舍。即以教．行名之為門。
T34n1723_p0773c06║經。遙見其父(至)恭敬圍繞。　贊曰。下明見父。
T34n1723_p0773c07║有七此文有二。一見父安坐。二貴賤承奉。
T34n1723_p0773c08║由去大乘不退位遠。去真理遠義名遙見。
T34n1723_p0773c09║佛以四無畏為床。亦四靜慮為床。以無貪．
T34n1723_p0773c10║無瞋為寶机。以承戒足戒學跡故。具戒學
T34n1723_p0773c11║者為婆羅門。慧學者為剎利。定學者為居
T34n1723_p0773c12║士。又大乘．獨覺．聲聞三乘之眾恭敬圍繞。
T34n1723_p0773c13║經。以真珠瓔珞(至)侍立左右。　贊曰。此文有
T34n1723_p0773c14║二。一嚴飾身體。三念住為珠瓔。二臣佐供
T34n1723_p0773c15║衛。妙願及力為吏民。示現調伏煩惱為僮
T34n1723_p0773c16║僕。心持四攝為執白拂。體潔除垢故不
T34n1723_p0773c17║離身心。名侍左右。
T34n1723_p0773c18║經。覆以寶帳(至)威德特尊。　贊曰。此中有三。
T34n1723_p0773c19║一莊嚴外物。二出內財產。三結類尊高。四
T34n1723_p0773c20║無量為寶帳。七淨為華。總持為幡。五分法
T34n1723_p0773c21║身及妙定潤其身心。如香水灑地。教他以
T34n1723_p0773c22║七覺如散眾華。外用萬行。以為嚴瑩如
T34n1723_p0773c23║列寶物。上名莊嚴。　外施法財名出。身自
T34n1723_p0773c24║蘊德名內。取以釋內內自取故。與以釋外
T34n1723_p0773c25║外與他故。又出內如前。眾生機熟名取。佛
T34n1723_p0773c26║應時化名與上為出內。　有如是等下結類
T34n1723_p0773c27║尊高。灑音切韻所綺反掃也落也。又所買反。
T34n1723_p0773c28║通俗文以水歛塵曰灑。玉篇汛也汛音思
T34n1723_p0773c29║見反散也。此是初現化身淨土勝妙之相。故
T34n1723_p0773c30║子見走未見報身。亦非穢土。
T34n1723_p0774a01║經。窮子見父(至)悔來至此。　贊曰。此明卻走。
T34n1723_p0774a02║有三。一悔來。二起念。三疾走。此初也。見者
T34n1723_p0774a03║比知非眼見非智證。以聞思比知也。十力。
T34n1723_p0774a04║無畏名大力勢。或以眼見佛大神通名見
T34n1723_p0774a05║力勢。非已能脩非已能證故懷恐怖。此見
T34n1723_p0774a06║化身。淨土之相。由勸作佛。思不能行。求
T34n1723_p0774a07║之當證名悔來至此。
T34n1723_p0774a08║經。竊作是念(至)強使我作。　贊曰。此起念也。
T34n1723_p0774a09║王者法身王。等者。報身。等是相似義。或王者
T34n1723_p0774a10║法之王。王等者如世之王。非我精勤之所
T34n1723_p0774a11║能證。名非傭力得物之處。貧里者二乘也。
T34n1723_p0774a12║不如往彼勤苦身心縱任有地。地即依止
T34n1723_p0774a13║生長道處。肆音息利反。伸也陳也。伸陳役
T34n1723_p0774a14║力得自縱任義。福慧可求名衣食易得。若
T34n1723_p0774a15║久住大乘。佛脫強抑勸我脩作非我所樂。
T34n1723_p0774a16║此乃未退大前作此思念。強音巨良反抑
T34n1723_p0774a17║也。或其兩反及其亮反。
T34n1723_p0774a18║經。作是念已疾走而去。　贊曰。此疾走也。自
T34n1723_p0774a19║揣不能修行大行。速退大心規求作處名
T34n1723_p0774a20║疾走去。此時猶未住二乘中。
T34n1723_p0774a21║經。時富長者(至)心大歡喜。　贊曰。自下第三父
T34n1723_p0774a22║令急捉。有三。一見喜。二念生。三令捉。此初
T34n1723_p0774a23║也。識大乘姓近生緣熟。故見生喜。
T34n1723_p0774a24║經。即作是念(至)猶故貪惜。　贊曰。念生也。而
T34n1723_p0774a25║忽自來其根熟故。甚適我願順本心故。我
T34n1723_p0774a26║雖年朽。道成久故。猶故貪惜大悲深故。愛
T34n1723_p0774a27║子情戀大悲深重。故言貪惜。
T34n1723_p0774a28║經。即遣傍人(至)疾走往捉。　贊曰。令捉。有二。
T34n1723_p0774a29║初追後捉。理本絕言。以言顯之不稱正
T34n1723_p0774b01║理。教名傍人一乘教也。或行可脩名為正
T34n1723_p0774b02║主。教且開悟故名傍人。悲心疾起名為急追。
T34n1723_p0774b03║令入大乘順先所習名曰將還。悲教急化
T34n1723_p0774b04║故言使者疾走往捉。
T34n1723_p0774b05║經。窮子驚愕(至)何為見捉。　贊曰。自下第四子
T34n1723_p0774b06║遂憂惶。有三。一子驚愕。二使逾急。三子悶
T34n1723_p0774b07║絕。此初也。心不悕大行名驚愕。愕音五各
T34n1723_p0774b08║反亦驚也。心口不伏脩行求退。名稱怨大
T34n1723_p0774b09║喚。我情不欲大名不相犯。無端強授我
T34n1723_p0774b10║之大乘名何為見捉。
T34n1723_p0774b11║經。使者執之逾急強牽將還。　贊曰。此使逾
T34n1723_p0774b12║急。悲心擊故教被彌切。抑令修學名強牽
T34n1723_p0774b13║將還。用為今時入大乘之因。所以逼之。
T34n1723_p0774b14║非佛于時不知根器而抑將還。
T34n1723_p0774b15║經。于時窮子(至)悶絕躄地。　贊曰。子悶絕也。情
T34n1723_p0774b16║不樂大無所傷犯。名念無罪。不令我學
T34n1723_p0774b17║小。返拘以大乘名被囚執。菩薩苦行實難
T34n1723_p0774b18║可行。過已力分。恐將苦已名必定死。心彌
T34n1723_p0774b19║不樂名轉惶怖。休心不學退入生死名
T34n1723_p0774b20║悶絕躄地。地者生死處故。擗音房益反撫心
T34n1723_p0774b21║也。今既倒地正應作躄。亦有作僻。邪僻之
T34n1723_p0774b22║義。非此中理。
T34n1723_p0774b23║經。父遙見之(至)莫復與語。　贊曰。下第五段化
T34n1723_p0774b24║以二乘喻有六。一教發權心。二窮子歡喜
T34n1723_p0774b25║下彼興小意。三爾時長者將欲誘引下令脩
T34n1723_p0774b26║脫分。四爾時窮子先取其價下子遂依行。五
T34n1723_p0774b27║其父見子愍而怪之下勸入善根。六即時長
T34n1723_p0774b28║者更與作字下便成聖位。初文有二。初令
T34n1723_p0774b29║放後使放。令放有二。初標止被大化教發
T34n1723_p0774c01║權心。後釋所由。此初也。子行猶遠名父遙
T34n1723_p0774c02║見。昔者已云遙見父故。且止大教暫示勿
T34n1723_p0774c03║被。故言不須。莫抑授大乘令脩大行。名
T34n1723_p0774c04║勿強將來。用二乘權巧三歸五戒之教。以
T34n1723_p0774c05║被其心。如冷水灑面。且令悔滅。制伏十
T34n1723_p0774c06║纏之惑。暫息八難之苦得生人天。少漸厭
T34n1723_p0774c07║苦復本所忻名得醒悟。停授大乘莫復
T34n1723_p0774c08║與語。醒醉除也。此時似醒入聖真悟。
T34n1723_p0774c09║經。所以者何(至)云是我子。　贊曰。釋令放意。
T34n1723_p0774c10║識聲聞性遠生近熟名知意劣。自德甚大
T34n1723_p0774c11║彼怯能成名為子難。豪健也。淮南子智出
T34n1723_p0774c12║萬人謂之豪。亦為𠢕字。難音奴旦反患也
T34n1723_p0774c13║痾也。知有大姓名審知子。堪當繼位。隱
T34n1723_p0774c14║密潛化名為方便未告大眾云先我化。有
T34n1723_p0774c15║大乘因言是我子。
T34n1723_p0774c16║經。使者語之(至)隨意所趣。　贊曰。此使放也。
T34n1723_p0774c17║大教停被。任學二乘名隨所趣。
T34n1723_p0774c18║經。窮子歡喜(至)以求衣食。　贊曰。第二彼興小
T34n1723_p0774c19║意。適本機宜故歡喜。初發小心。故名得未
T34n1723_p0774c20║曾有。從生死中發趣二乘菩提之意名從
T34n1723_p0774c21║地起。往至貧里以求衣食。二乘功德少故
T34n1723_p0774c22║名貧里規無漏法名求衣食。
T34n1723_p0774c23║經。爾時長者(至)無威德者。　贊曰。第三段令
T34n1723_p0774c24║修脫分。說五停心．念處等故。文有二。初密
T34n1723_p0774c25║遣二人。後二人依教。初中有三。一遣二人。
T34n1723_p0774c26║二令傳語。三擬問答。此初也。實無二體。設
T34n1723_p0774c27║有二乘之教故言密遣。方便之教但化二
T34n1723_p0774c28║乘故言二人。智慧狹劣名色憔悴。神通不
T34n1723_p0774c29║大名無威德。或教偏故色悴。理闕故無
T34n1723_p0774c30║威。或自德闕而稱悴。他利寡而無威此皆
T34n1723_p0775a01║發小心後。初教行二乘行時。廣雅作憔悴。
T34n1723_p0775a02║切韻三蒼作憔瘁。愁憂患也病也。玉篇亦
T34n1723_p0775a03║作悴憂也傷也。
T34n1723_p0775a04║經。汝可詣彼(至)將來使作。　贊曰。令傳語也。
T34n1723_p0775a05║教令彼聞名汝詣彼。方便漸化故。言徐語。
T34n1723_p0775a06║二乘學地名為作處。無漏之法勝過初教人
T34n1723_p0775a07║天之善。名倍與直。彼心能遂而修學者。勸
T34n1723_p0775a08║來修學名使作也。
T34n1723_p0775a09║經。若言欲何(至)亦共汝作。　贊曰。此擬問答。
T34n1723_p0775a10║彼設若問修行何法。答言除糞。斷煩惱也。
T34n1723_p0775a11║修行大乘如作寶器。學小乘者猶如除
T34n1723_p0775a12║糞不但行能斷惑。教亦助斷。借威勢故
T34n1723_p0775a13║故言供作。
T34n1723_p0775a14║經。時二使人(至)具陳上事。　贊曰。二人依教
T34n1723_p0775a15║也。以教扣機如求窮子。以法稱器。令
T34n1723_p0775a16║彼聞知。故言得之。述斷煩惱名陳上事。
T34n1723_p0775a17║經。爾時窮子(至)尋與除糞。　贊曰。此第四段子
T34n1723_p0775a18║遂依行。先取價者。初發二乘菩提之心
T34n1723_p0775a19║學聞思慧。此真勝德名為取價。後位方
T34n1723_p0775a20║始作五停心．念處觀等。漸折伏煩惱名尋
T34n1723_p0775a21║除糞。與者為也。順用佛言故名尋與。
T34n1723_p0775a22║經。其父見子愍而怪之。　贊曰。自下第五勸
T34n1723_p0775a23║入善根。有三。一心傷。二身近。三共語。此
T34n1723_p0775a24║初也。愍無相好．福慧。怪無求大之心。
T34n1723_p0775a25║經。又以他日(至)污穢不淨。　贊曰。下身近有
T34n1723_p0775a26║二。一見子。二身。同此初也。除糞已上是遠
T34n1723_p0775a27║世化。解脫分滿位。見子愍已後是近世化。
T34n1723_p0775a28║創教令入四善根位。異前解脫分名為他
T34n1723_p0775a29║日況此皆是多劫脩行。分位既異。故別說
T34n1723_p0775a30║時。知根未熟潛施密化。又不以大乘教
T34n1723_p0775b01║被。但以二乘生空教化。故言於窗牖中。不
T34n1723_p0775b02║正視故。牖者導也。向也。將成道時方向
T34n1723_p0775b03║鹿園。相見。此乃猶未是今生事。故名遙見。
T34n1723_p0775b04║或由彼去聖位尚遠亦名遙見。未得勝福
T34n1723_p0775b05║故名羸瘦。羸弱也。不得勝智故名憔悴。
T34n1723_p0775b06║煩惱名糞土。惡業名塵坌。坌音蒲悶反塵
T34n1723_p0775b07║穢也。𡋯土曰坌。苦果名污穢。合此三種皆
T34n1723_p0775b08║名不淨。
T34n1723_p0775b09║經。即脫瓔珞(至)除糞之器。　贊曰。此身同也。
T34n1723_p0775b10║化身具德相好圓明居淨土中。子見驚走。今
T34n1723_p0775b11║現穢土穢垢塵身。化相隱之。如脫瓔珞嚴
T34n1723_p0775b12║身之具。亦如神力隱身常光但放一尋。非
T34n1723_p0775b13║佛勝身相好但爾名脫上服。相同有漏名
T34n1723_p0775b14║著麤弊垢衣。示有煩惱．惡業。如塵坌身。
T34n1723_p0775b15║先說權教名為右手。用之先故。除糞器者
T34n1723_p0775b16║二乘因行伏煩惱故。以教詮顯義同手執。
T34n1723_p0775b17║佛自示同斷煩惱行。說權教故。
T34n1723_p0775b18║經。狀有所畏(至)得近其子。　贊曰。下共語。有
T34n1723_p0775b19║二。初總與語勸勉。後別與語教示。此初也。示
T34n1723_p0775b20║怖眾苦。慈悲接引如狀有所畏。示現．教
T34n1723_p0775b21║導．讚勵．慶慰．勸行精進。名語勤作。此乃世
T34n1723_p0775b22║世從佛化時故得近子。
T34n1723_p0775b23║經。後復告言(至)當加汝價。　贊曰。下別與語教
T34n1723_p0775b24║示。有三。一不令西東。二隨須即與。三假
T34n1723_p0775b25║稱父子。此初也。咄音當沒反。說文相謂也。
T34n1723_p0775b26║字書吐也。今取相謂。呼也。勿復退墮卻
T34n1723_p0775b27║入生死修外道法。名勿餘去。加汝價者。
T34n1723_p0775b28║與汝脩慧四善根故。加於前位聞．思慧故。
T34n1723_p0775b29║經。諸有所須(至)好自安意。　贊曰。此隨須即
T34n1723_p0775b30║與。盆器謂禪定。米麵謂解脫．勝處．四無量
T34n1723_p0775c01║等。因定所有諸功德也。此位亦學分脩習故。
T34n1723_p0775c02║鹽醋謂生空本．後有漏二智。猶如鹽梅調
T34n1723_p0775c03║和諸味。此智亦爾調功德故。決意忻趣勿
T34n1723_p0775c04║生疑難。老弊使人者。二乘之五通．四種神
T34n1723_p0775c05║足作用弱故。立老弊名。以與汝等。汝可勤
T34n1723_p0775c06║學以自安意。此說利根超得果者。次第得果
T34n1723_p0775c07║者。盆器謂初未至定米。麵謂四諦．五根．五
T34n1723_p0775c08║力等觀。鹽醋謂生空無我等行相。老弊使
T34n1723_p0775c09║人四神足等。曾解脫分位所脩之法。
T34n1723_p0775c10║經。我如汝父(至)如所生子。　贊曰。假稱父子
T34n1723_p0775c11║也。初標。後釋。我道滿名老。汝道軟如少。父
T34n1723_p0775c12║子之情既切。眷念之意逾深。既以如父子之
T34n1723_p0775c13║言。亦何憂於困乏。亦不自輕己。專求出要
T34n1723_p0775c14║名無欺。身常精進名無怠。心無煩惱瞋恨
T34n1723_p0775c15║語無怨惡之言。此即折伏三業惡也。汝已
T34n1723_p0775c16║能為方便諦觀折伏煩惱。名都不見汝有
T34n1723_p0775c17║如此惡。如餘外道家脩行之作人。亦都不
T34n1723_p0775c18║見汝有諸惡。如我佛家初心凡夫之作人有
T34n1723_p0775c19║所欺怠者。自今已後汝既近聖。如諸聖
T34n1723_p0775c20║人我所生子。亦無有異。未得見諦仍非
T34n1723_p0775c21║真子且名如子。
T34n1723_p0775c22║經。即時長者(至)名之為兒。　贊曰。自下第六便
T34n1723_p0775c23║成聖位。有三。一初入聖。二住修道。三成
T34n1723_p0775c24║無學。此初也。住凡位如假兒仍非是兒。
T34n1723_p0775c25║入聖已是真兒方號為兒。故便作字。轉親
T34n1723_p0775c26║近故此住初果。
T34n1723_p0775c27║經。爾時窮子(至)常令除糞。　贊曰。住修道也。
T34n1723_p0775c28║此明金剛道前。雖得入聖欣於此遇。自知
T34n1723_p0775c29║不及諸菩薩故。尚自謂是客作賤人。於二
T34n1723_p0775c30║十餘年喻二乘位。一一皆具無漏十法行。十
T34n1723_p0776a01║業道。故常令除糞。恒斷煩惱。或二十年者。
T34n1723_p0776a02║加行．無間二位之中伏斷除惑。或住修道。斷
T34n1723_p0776a03║上下界諸俱生惑。五下分結．五上分結。二類
T34n1723_p0776a04║斷故。或無間．解脫道斷種．麤重二位別故。
T34n1723_p0776a05║經。過是已後(至)猶在本處。　贊曰。此明金剛道
T34n1723_p0776a06║後。成無學已得親近佛。識達生空同得
T34n1723_p0776a07║解脫名相體信。入學佛法出利群生。無怖
T34n1723_p0776a08║無染名無障難。又心相體信入．出二利亦
T34n1723_p0776a09║無疑難。尚住二乘生空之理。不悕大果
T34n1723_p0776a10║名止本處。是本所求所學處故。
T34n1723_p0776a11║經。世尊爾時(至)當體此意。　贊曰。下第六大段
T34n1723_p0776a12║示大不悕喻。有二。初明示大後明不悕。初
T34n1723_p0776a13║文復二。初標後釋。此初復二。初知時後正
T34n1723_p0776a14║告。有疾者十二年後眾生煩惱展轉增多。眾
T34n1723_p0776a15║生病故佛亦有疾。此於法華會前。知入涅
T34n1723_p0776a16║槃時近所應度者皆將度訖名知死不久。
T34n1723_p0776a17║菩薩．如來有為無為一切功德名倉庫盈溢。
T34n1723_p0776a18║溢滿也。其中大乘許多二乘許少。如來許多。
T34n1723_p0776a19║菩薩許少。無為許多。有為許少。所應取者自
T34n1723_p0776a20║利萬德。所應與者利他萬德。汝應諳識悉應
T34n1723_p0776a21║知之。述自先心當體此意。即令諳識大
T34n1723_p0776a22║乘義旨．二利萬德。此乃為說大般若等。令其
T34n1723_p0776a23║識達大乘道理。而未付之教發大心。故奄
T34n1723_p0776a24║含言當體此意。
T34n1723_p0776a25║經。所以者何(至)無令漏失。　贊曰。此釋示大。
T34n1723_p0776a26║如世父子身雖有異心事不殊。佛與二乘
T34n1723_p0776a27║為不異者。一解脫等。二生空真如等。三意
T34n1723_p0776a28║樂等。佛得眾生平等意故。宜加用心求解
T34n1723_p0776a29║大法。無令漏失勿忘不學。
T34n1723_p0776a30║經。爾時窮子(至)一餐之意。　贊曰。下明不悕。
T34n1723_p0776b01║有二。初領而不悕。後猶住本處。此初也。須
T34n1723_p0776b02║菩提等法華會前。領解空義。守護大乘。不
T34n1723_p0776b03║愚於法知大乘理然無一念發大乘心。無
T34n1723_p0776b04║悕佛果大乘法食一餐之意。故前說言不
T34n1723_p0776b05║生一念好樂之心。悕音虛機反。亦應作希
T34n1723_p0776b06║希願也。
T34n1723_p0776b07║經。然其所止(至)亦未能捨。　贊曰。此猶住本位。
T34n1723_p0776b08║然其所止猶住二乘。二乘劣心亦未能捨。
T34n1723_p0776b09║經。復經少時(至)自鄙先心。　贊曰。下第二大段。
T34n1723_p0776b10║喻今獲得。有二。初父付後子獲。世尊是時窮
T34n1723_p0776b11║子下是。父付又二。一知時到二集眾付。此
T34n1723_p0776b12║初也。經少時者般若會後法華會中少長進
T34n1723_p0776b13║故名為漸已。以解二空其意弘遠名為通
T34n1723_p0776b14║泰。通者開達。泰者安泰。成就大志者。昔
T34n1723_p0776b15║發大心近生遠熟故自鄙先心者。悔昔住小
T34n1723_p0776b16║也。鄙者輕嫌輕嫌先時脩小乘心。故鶖子
T34n1723_p0776b17║先言我等同入法性。云何如來以小乘法
T34n1723_p0776b18║而見濟度。是我等咎非世尊也。每自剋責。
T34n1723_p0776b19║正與此同。
T34n1723_p0776b20║經。臨欲終時(至)皆悉已集。　贊曰。下集眾付。
T34n1723_p0776b21║有二。一命集二正告。此初也。今法華會去
T34n1723_p0776b22║涅槃時纔有五年。名將臨命終。昔退大聲
T34n1723_p0776b23║聞之子會菩薩之親族。國王等四喻四眾
T34n1723_p0776b24║也。或如自名即實彼類。
T34n1723_p0776b25║經。即自宣言(至)我之所生。　贊曰。下正告。有
T34n1723_p0776b26║二。初牒昔後告今。忽於此間下是。牒昔有
T34n1723_p0776b27║三。初牒最初發心。次牒退流生死。後牒權
T34n1723_p0776b28║中餘四久事。謂中途遇佛不肯脩大。化以
T34n1723_p0776b29║二乘示大不悕。此即初也。二乘作佛其事
T34n1723_p0776b30║極難。故自宣之不遣餘說。最初我為十六
T34n1723_p0776c01║王子時。教之發大心。彼之善根我口所生。
T34n1723_p0776c02║從佛法音而得生。故從佛法所生。爾乃
T34n1723_p0776c03║是真生故。
T34n1723_p0776c04║經。於某城中(至)五十餘年。　贊曰。牒退流生死
T34n1723_p0776c05║也。某城者大乘也。最初一逢已教發趣大
T34n1723_p0776c06║乘之心。若定性大乘及上品發心。未必退沒
T34n1723_p0776c07║今說不定姓及下品發心故。彼已復經退流
T34n1723_p0776c08║生死故名某城。捨吾逃走。伶音郎丁反與
T34n1723_p0776c09║零同。切韻伶者樂人。非此所明。俜音匹丁反。
T34n1723_p0776c10║三蒼云。伶俜猶聯翩也。亦孤獨貌。切韻若行
T34n1723_p0776c11║不正。作竛竮。竛音郎丁反竮音普丁反亦
T34n1723_p0776c12║作彾𢓳。又行不正作跉䟓。跉䟓即令𢶫音。
T34n1723_p0776c13║今多作跉跰不知所說。有解云跉跰足履
T34n1723_p0776c14║危險之貌。亦有本作跉俜字。此是孤單之狀。
T34n1723_p0776c15║或躡五趣危險辛苦。或孤單辛苦馳流五趣
T34n1723_p0776c16║捨佛等父母故名曰孤單。義雖可然不知
T34n1723_p0776c17║何據。其跰音亦補諍反與迸同。跉不正迸散
T34n1723_p0776c18║也。亦非此義。此中意言捨父母走常有不
T34n1723_p0776c19║安。失侶孤危行不能正怖懼辛苦。
T34n1723_p0776c20║經。其本字某(至)懷憂推覓。　贊曰。此牒權中餘
T34n1723_p0776c21║四久事。中途既遇我我極諳委。世世從我
T34n1723_p0776c22║所教化故。由此諳憶自他兩名。昔住本城
T34n1723_p0776c23║者。中途逢時還教大乘。故舍利弗脩行。經
T34n1723_p0776c24║六十劫方退就小。中間許時逢教大乘。故
T34n1723_p0776c25║我住本城。懷憂推覓者。慈悲深故如似懷
T34n1723_p0776c26║憂。見不肯脩大乘。方便化以二乘。彼雖得
T34n1723_p0776c27║果慈悲深故復示其大。而彼不悕。如是種
T34n1723_p0776c28║種名為推覓。
T34n1723_p0776c29║經。忽於此間(至)是子所知。　贊曰。此告今也。佛
T34n1723_p0776c30║地論說。法華會上不定種姓根機成熟。應捨
T34n1723_p0777a01║分段受變易身迴心向大。故言於此會遇
T34n1723_p0777a02║得之。感應相符故。昔曾化以大乘。故言實
T34n1723_p0777a03║是我子等。我之菩提．涅槃財物子所應得。
T34n1723_p0777a04║是子所有。先所利他之出．自利之內功德。
T34n1723_p0777a05║是子所知。我今皆付。
T34n1723_p0777a06║經。世尊是時(至)自然而至。　贊曰。此子獲也。
T34n1723_p0777a07║識自先來無心規佛。何期。根熟任運聞經
T34n1723_p0777a08║當得作佛。名本無心有所悕求。佛果實
T34n1723_p0777a09║藏自然而得。
T34n1723_p0777a10║經。世尊大富長者(至)我等為子。　贊曰。下第三
T34n1723_p0777a11║段合領。有二。初合昔不悕。後合今獲得。今
T34n1723_p0777a12║我等。方知世尊於佛智慧下是。初文有五。
T34n1723_p0777a13║第一合初發心。二世尊我等以三苦故下
T34n1723_p0777a14║合退流生死。三迷惑無知。下合不肯修大。
T34n1723_p0777a15║四今日世尊令我思惟下合化以二乘。五然
T34n1723_p0777a16║世尊先知我等下合示大不悕。不合第三中
T34n1723_p0777a17║還見佛。中間逢佛亦是佛子。初逢亦子。故略
T34n1723_p0777a18║不說。前喻具陳。世世從化前已有故。此初
T34n1723_p0777a19║文也。子義如前。初教發心實住凡位。故言
T34n1723_p0777a20║似子似聖真子。或此總相。說諸二乘似
T34n1723_p0777a21║菩薩子。佛常說二乘亦是佛子。故鶖子前言
T34n1723_p0777a22║今聞法華方知真佛子。
T34n1723_p0777a23║經。世尊(至)受諸熱惱。　贊曰。二合退流生死。
T34n1723_p0777a24║三苦者。一苦苦。二壞苦。三行苦。謂苦受自相。
T34n1723_p0777a25║及順苦受若根．若境．并相應法。五蘊一分是
T34n1723_p0777a26║苦苦性。乖緣逼迫名之為苦。此苦即苦故
T34n1723_p0777a27║名苦苦。即八苦中前之五苦。皆名苦苦。樂受
T34n1723_p0777a28║自相．及順樂受若根．若境．并相應法。於孌
T34n1723_p0777a29║壞位能生憂惱故名壞苦。又由愛故令心
T34n1723_p0777a30║孌壞亦名壞苦。五蘊一分是壞苦性。即八苦
T34n1723_p0777b01║中。愛別離苦。求不得苦。皆是壞苦。捨受自相。
T34n1723_p0777b02║及順捨受若根．若境．并相應法．或於一時。
T34n1723_p0777b03║由前二苦麤重所隨。不離前二。無常易脫
T34n1723_p0777b04║所隨逐故。名為行苦。不唯捨受獨名行苦。
T34n1723_p0777b05║有漏五蘊全是行苦。即八苦中略攝一切五
T34n1723_p0777b06║取蘊苦皆是行苦。如唯識第八緣生之中。諸
T34n1723_p0777b07║文不同。由退流故。受此生死。或此不說
T34n1723_p0777b08║昔日退流。但總相言三苦逼迫受諸熱惱。
T34n1723_p0777b09║經。迷惑無知樂著小法。　贊曰。三合不肯修
T34n1723_p0777b10║大。愚癡名迷。猶豫名惑。樂小法故不肯
T34n1723_p0777b11║修大。
T34n1723_p0777b12║經。今日世尊(至)一日之價。　贊曰。四合化以二
T34n1723_p0777b13║乘。有二。初依佛語得之不多。後敘小情遂
T34n1723_p0777b14║以為足。此初也。思惟者。思修諦觀。蠲亦除
T34n1723_p0777b15║也。蠲除戲糞斷煩惱障。勤加精進多劫專
T34n1723_p0777b16║心。得至涅槃。一日價者。所獲不多。大涅
T34n1723_p0777b17║槃體三大劫得。名無數價。今六十劫即得解
T34n1723_p0777b18║脫。豈非涅槃一日之價。又大涅槃三事圓滿。
T34n1723_p0777b19║名無數價。今乃唯得解脫。不得大慧法身。
T34n1723_p0777b20║解脫之中唯得惑障解脫。不得智障解脫。
T34n1723_p0777b21║唯得離分段生死解脫。非得離所知障及
T34n1723_p0777b22║變易解脫。豈非涅槃一日之價。涅槃之體即
T34n1723_p0777b23║解脫故。
T34n1723_p0777b24║經。既得此已(至)所得弘多。　贊曰。此敘小情遂
T34n1723_p0777b25║以為足。窮賤心故。
T34n1723_p0777b26║經。然世尊(至)寶藏之分。　贊曰。自下第五示大
T34n1723_p0777b27║不悕。有三。初知我樂小。佛不說我得。故
T34n1723_p0777b28║不悕。二自得涅槃謂已滿足。故不悕。三但
T34n1723_p0777b29║為菩薩說不正為我說。故不悕。此初也。著
T34n1723_p0777b30║弊欲者樂惡悕求小乘也。佛知樂小觀根
T34n1723_p0777c01║未熟。遂放捨我。不分明為我說我亦有佛
T34n1723_p0777c02║分。故我不悕。佛無不擇捨故擇而捨我。
T34n1723_p0777c03║經。世尊(至)無有志求。　贊曰。自得涅槃謂已
T34n1723_p0777c04║滿足。故不悕也。以方便力說如來智慧者。
T34n1723_p0777c05║初說方便權教。意顯真實一乘佛之智慧。由
T34n1723_p0777c06║我已得涅槃價故。所以自謂滿足。已為大
T34n1723_p0777c07║得不知實事佛之智慧所以不悕。
T34n1723_p0777c08║經。我等又因(至)無有志願。　贊曰。但為菩薩
T34n1723_p0777c09║說。不正為我說。故不悕。有二。初標。後釋。
T34n1723_p0777c10║此標也。此說般若因佛智慧加持力故。隨
T34n1723_p0777c11║我等輩。為菩薩說。不正為我說。我等於此
T34n1723_p0777c12║故不志願。故瑜伽云。唯為發趣求大乘
T34n1723_p0777c13║者說諸法空。正同於此。
T34n1723_p0777c14║經。所以者何(至)真是佛子。　贊曰。釋第三不
T34n1723_p0777c15║悕。知我樂小以方便力分明為我正說二
T34n1723_p0777c16║乘之法。不正分明為我等輩說。亦應宜聞
T34n1723_p0777c17║甚深般若。佛但奄含總相隨我宣說般若
T34n1723_p0777c18║等經。我等不知身有佛分。有佛種故真是
T34n1723_p0777c19║佛子修學般若。由此愚故所以不悕大乘
T34n1723_p0777c20║法也。
T34n1723_p0777c21║經。今我等方知(至)說大乘法。　贊曰。下合今獲
T34n1723_p0777c22║得有三。初知佛不慳大乘故得。次知佛
T34n1723_p0777c23║唯以大乘化故得。後結領今得。此初文也。
T34n1723_p0777c24║初標後釋。文意可知。領方便品云。若人信
T34n1723_p0777c25║歸佛如來不欺誑。亦無貪嫉意。斷諸法中
T34n1723_p0777c26║惡故。今知佛不慳。但我自樂小。不能學
T34n1723_p0777c27║大乘。若有樂大乘心。佛則為我說。以不
T34n1723_p0777c28║慳故。吝音力進反。鄙吝也。若惜作吝。惜已
T34n1723_p0777c29║吝。故作鄙吝。
T34n1723_p0777c30║經。今此經中(至)大乘教化。　贊曰。此知佛唯
T34n1723_p0778a01║以大乘化故得。今此經中。唯說一乘。故知
T34n1723_p0778a02║但以一乘為宗。不說一身以為宗也。昔時
T34n1723_p0778a03║毀呰聲聞。但為化菩薩。令學一乘故。佛意
T34n1723_p0778a04║既然。故我今得即領前言。如是皆為得一
T34n1723_p0778a05║佛乘一切種智故。今此本言說於大乘今
T34n1723_p0778a06║此經中。亦有本言說大乘法於此經中。
T34n1723_p0778a07║義勢相似。
T34n1723_p0778a08║經。是故我等(至)皆已得之。　贊曰。此結領今
T34n1723_p0778a09║得。佛子得者。菩薩所得一乘因果。我今聞經
T34n1723_p0778a10║發心求趣。如彼所得皆已得之。決定得故
T34n1723_p0778a11║名皆已得。菩薩昔時初發心位如我今日。
T34n1723_p0778a12║彼既究竟得。故我亦然名皆已得。理無異故。
T34n1723_p0778a13║法華經玄贊卷第六(末)
T34n1723_p0778a14║　保安三年五月二十一日書寫了法隆寺僧
T34n1723_p0778a15║　覺印之。
T34n1723_p0778a16║　同年十二月六日以興福寺圓如房之本移
T34n1723_p0778a17║　點已了。　本者皆點本也以朱書之也為令
T34n1723_p0778a18║　法久住往生極樂僧覺印為之。
T34n1723_p0778a19║　大治六年辛亥正月二十九日丁卯申時奉
T34n1723_p0778a20║　傳授善明房得業已了。
T34n1723_p0778a21║　　　　　　　　　　攝釋等皆見之覺印
