T34n1723_p0815a08║
T34n1723_p0815a09║妙法蓮華經玄贊卷第九(本)
T34n1723_p0815a10║
T34n1723_p0815a11║　　　　大慈恩寺沙門基撰
T34n1723_p0815a12║　　提婆達多品
T34n1723_p0815a13║三門分別。一來意。二釋名。三解妨。　來意
T34n1723_p0815a14║有三。一者論解六記中。第四無怨記云。與
T34n1723_p0815a15║提婆達多記者。示佛世尊無怨惡故。故此
T34n1723_p0815a16║品來。二者四品讚重流通中。此為第三。顯
T34n1723_p0815a17║持此經人可尊重。不吝軀命以求此法。
T34n1723_p0815a18║於怨家所以身為床。故此品來。三者顯此
T34n1723_p0815a19║經妙用利益無邊成道亦疾即是海會大眾龍
T34n1723_p0815a20║女成道。故此品來。　釋名者。提婆天也。達多
T34n1723_p0815a21║授也。佛之黨弟。斛飯王之子。從天乞得。天
T34n1723_p0815a22║授與之故名天授。
T34n1723_p0815a23║解妨者。此品亦明龍宮涌出．龍女成道。何
T34n1723_p0815a24║故唯以天授為名。答天授良緣乃釋迦之
T34n1723_p0815a25║師傅。餘雖顯勝德非佛自事故。不以為
T34n1723_p0815a26║品名。又從初立名天授往事。龍宮古涌出
T34n1723_p0815a27║等現事故。問何故龍宮涌出．龍女道成不別
T34n1723_p0815a28║為品合天授耶。答文殊順緣之善友。非違
T34n1723_p0815a29║己之良緣天授不然。顯經可重故以違緣
T34n1723_p0815a30║為品目。勸人持經。不以順緣為品名。俱
T34n1723_p0815b01║經良友。故合為品。
T34n1723_p0815b02║經。爾時佛告(至)無有懈惓。　贊曰。此品大文分
T34n1723_p0815b03║二。初明天授與佛自身。違緣善友。欲顯但
T34n1723_p0815b04║能持經不問怨親皆是善友。後明文殊與
T34n1723_p0815b05║一切眾生順緣善友。說經益多速疾之力。
T34n1723_p0815b06║初復分三。初明佛昔重法以求經。次明
T34n1723_p0815b07║天授由經當來作佛。告諸四眾提婆達多下
T34n1723_p0815b08║是。後結聞經獲益。佛告諸比丘未來世中
T34n1723_p0815b09║下是。初文有二。初明往昔求法。後明結會
T34n1723_p0815b10║今古偈後文是。初中復二。初長行及偈明求
T34n1723_p0815b11║法。後二頌求法所由。初長行分三。初明求
T34n1723_p0815b12║法。次明仙許。後明隨順。求法有三。初明
T34n1723_p0815b13║求法。次明修行。後明訪求。擊鼓宣令下是。
T34n1723_p0815b14║此初也。惓音渠眷反正應作倦。玉篇懈也
T34n1723_p0815b15║劬也極也止也。亦作券字。或作惓。不知
T34n1723_p0815b16║惓字所從。
T34n1723_p0815b17║經。於多劫中(至)心不退轉。　贊曰。下明修行。
T34n1723_p0815b18║有四。一位高能下。二劣心能勝。三難財能
T34n1723_p0815b19║施。四難位能捐。此初二也。
T34n1723_p0815b20║經。為欲滿足(至)委政太子。　贊曰。此後二也。時
T34n1723_p0815b21║世人下難位能捐．難財能施中。初施意。後所
T34n1723_p0815b22║施。所施中初外財後內財。捐棄也癈捨也。在
T34n1723_p0815b23║君為政在臣為事。今棄君政非己任也。
T34n1723_p0815b24║經。繫鼓宣令(至)供給走使。　贊曰。此明訪求。
T34n1723_p0815b25║經。時有仙人(至)當為宣說。　贊曰。此明仙許。
T34n1723_p0815b26║經。王聞仙言(至)身心無倦。　贊曰。下明隨奉。
T34n1723_p0815b27║有二。初難行能為後難事能久。此初也。乃
T34n1723_p0815b28║至者中間所經無量事業。謂打罵之曾不
T34n1723_p0815b29║退等。
T34n1723_p0815b30║經。于時奉事(至)令無所乏。　贊曰。難事能久。
T34n1723_p0815c01║經。爾時世尊(至)身當為奴僕。　贊曰。五頌半頌
T34n1723_p0815c02║前中分三。初二求法。一頌半仙許。二頌隨
T34n1723_p0815c03║順。此初也。推擊也。有作槌都迴反槌樀也。
T34n1723_p0815c04║字從木追。有作搥直淚反。關東謂搥關西
T34n1723_p0815c05║謂棏。棏音竹革反。槌樀並非經義。
T34n1723_p0815c06║經。時有阿私仙(至)吾當為汝說。　贊曰。此仙許
T34n1723_p0815c07║也。阿私仙者此云無比。
T34n1723_p0815c08║經。時王聞仙言(至)身心無懈惓。　贊曰。此隨順
T34n1723_p0815c09║也。蓏作瓜音讀。玉篇果謂桃李之屬。
T34n1723_p0815c10║蓏謂瓜瓞之屬。又有核曰果無核曰蓏。
T34n1723_p0815c11║又木實曰果草實曰蓏。又木上曰果地上
T34n1723_p0815c12║曰蓏。
T34n1723_p0815c13║經。普為諸眾生(至)今故為汝說。　贊曰。此二頌
T34n1723_p0815c14║求法所由。勸示勤學。
T34n1723_p0815c15║經。佛告諸比丘(至)善知識故。　贊曰。此明結
T34n1723_p0815c16║會今古。有二。初結會後領荷。領荷有二。初
T34n1723_p0815c17║領十一別德。後領二種別德謂成覺．度生。
T34n1723_p0815c18║經。告諸四眾(至)住不退轉。　贊曰。下明天授由
T34n1723_p0815c19║經當來作佛。行損害故近雖沈沒。由經力
T34n1723_p0815c20║故當成勝果無垢稱云示現作魔王者多
T34n1723_p0815c21║是不可思議解脫菩薩。唯有香象能與香
T34n1723_p0815c22║象捔力鬥戰。非驢所堪。故知天授示現為
T34n1723_p0815c23║也。授記有二。初記現在後記滅後。現在有
T34n1723_p0815c24║四。一自體。二界名。三住壽。四利益。
T34n1723_p0815c25║經。時天王佛(至)不退轉。　贊曰。此記滅後。有
T34n1723_p0815c26║四。一法住。二起塔。三供養。四利益。
T34n1723_p0815c27║經。佛告諸比丘(至)蓮華化生。　贊曰。下第三
T34n1723_p0815c28║段結聞經獲益。信心不疑當具五德。一
T34n1723_p0815c29║不墮三惡趣。二生佛前。三常聞此經。四生
T34n1723_p0815c30║人．天受樂。五佛前化生。凡難有八。謂三
T34n1723_p0816a01║惡趣為三。四生佛前佛後。五諸根不具。六
T34n1723_p0816a02║邪見世智辨聰。七邊地即攝北洲。八長壽天。
T34n1723_p0816a03║成實論說四輪摧八難。一住善處謂生中
T34n1723_p0816a04║國。除五難謂三惡趣．邊地．長壽天。二依善
T34n1723_p0816a05║人謂遇佛。除生佛前佛後。三發正願謂
T34n1723_p0816a06║正見。除邪見．世智辨聰。四宿植善根。除諸
T34n1723_p0816a07║根不具。今言不墮地獄等者離三途難。生
T34n1723_p0816a08║佛前者除生佛前後。常聞此經除邪見．世
T34n1723_p0816a09║智辨聰。生人．天受樂除諸根不具。佛前化
T34n1723_p0816a10║生除邊地．北洲．及長壽天。
T34n1723_p0816a11║經。於時下方(至)當還本土。　贊曰。下品第二大
T34n1723_p0816a12║段明文殊順緣善友說經。益多速疾。中分
T34n1723_p0816a13║四。初智積請歸。二釋迦留止。三文殊涌出。
T34n1723_p0816a14║四智積談議。此初也。驗此文意。智積請歸
T34n1723_p0816a15║明說經訖。故知八品正宗為勝。問何故白
T34n1723_p0816a16║多寶。釋迦留待。答侍者請還故白多寶。賓
T34n1723_p0816a17║主之道釋迦留之。
T34n1723_p0816a18║經。釋迦牟尼佛(至)可還本土。　贊曰。二釋迦留
T34n1723_p0816a19║止。
T34n1723_p0816a20║經。爾時文殊師利(至)詣靈鷲山。　贊曰。下第三
T34n1723_p0816a21║文殊涌出。有二。初涌出詣山。後下華致
T34n1723_p0816a22║敬。此初也。問初標經首。及答彌勒並在會
T34n1723_p0816a23║中。何故此言龍宮涌出。答利益多端去住
T34n1723_p0816a24║咸益。佛創說一乘便即隱而不現。今為證
T34n1723_p0816a25║驗方出龍宮。此亦何失。從海涌出傍詣
T34n1723_p0816a26║靈山。
T34n1723_p0816a27║經。從蓮華下(至)卻坐一面。　贊曰。此下華禮
T34n1723_p0816a28║敬。既致禮世尊亦慰問菩薩。問分身既在
T34n1723_p0816a29║不獨兩尊。何故文殊獨禮二聖。答逐近偏
T34n1723_p0816b01║歸。未必要須普禮。相鄰致敬不假普禮分
T34n1723_p0816b02║身。又現前易禮遠處難歸。故知東土上人
T34n1723_p0816b03║偏禮二聖。觀音奉珠但為兩分。分身猶在
T34n1723_p0816b04║亦復何愆。
T34n1723_p0816b05║經。智積菩薩(至)其數幾何。　贊曰。下智積談
T34n1723_p0816b06║議。有二。初辨所化多少。後辨所化遲速。偈
T34n1723_p0816b07║後智積問下是。初顯二益。一所度眾二所化
T34n1723_p0816b08║難。皆從聲聞以入大故。後亦二益。一道成
T34n1723_p0816b09║速二轉惡身。去畜生之貌轉女人之質。皆
T34n1723_p0816b10║是經力所致然也。初文有六。一問化多少。
T34n1723_p0816b11║二答數無央。三龍宮涌出。四文殊指示。五
T34n1723_p0816b12║智積讚揚。六文殊告化。此初也。仁者周禮
T34n1723_p0816b13║云仁者有六德。一曰仁鄭玄愛人以及物
T34n1723_p0816b14║曰仁。上下相親曰仁。貴賢親親曰仁。
T34n1723_p0816b15║殺身成人曰仁。仁忍也。好生惡殺曰仁。
T34n1723_p0816b16║善惡含忍曰仁。
T34n1723_p0816b17║經。文殊師利(至)自當有證。　贊曰。答數無殃。
T34n1723_p0816b18║須臾者玉篇云俄頃也。有云自當證知聲不
T34n1723_p0816b19║及此。
T34n1723_p0816b20║經。所言未竟(至)大乘空義。　贊曰。龍宮湧出。
T34n1723_p0816b21║有二。初湧出詣山。後文殊化德。
T34n1723_p0816b22║經。文殊師利(至)其事如是。　贊曰。文殊指示。
T34n1723_p0816b23║經。爾時智積(至)令速成菩提。　贊曰。智積讚揚。
T34n1723_p0816b24║經。文殊師利(至)妙法華經。　贊曰。文殊告化。
T34n1723_p0816b25║經。智積菩薩(至)速得佛不。　贊曰。下辨所化
T34n1723_p0816b26║遲速。有四。初智積問。二文殊答。三智積疑。
T34n1723_p0816b27║四龍女現。此初也。
T34n1723_p0816b28║經。文殊師利(至)能至菩提。　贊曰。文殊答。有
T34n1723_p0816b29║十六德。一龍。二女。三小。四慧利。五知根。六
T34n1723_p0816b30║得總持法此聞持也。七得定。八了法。九得
T34n1723_p0816b31║不退。十辨才。十一慈念。十二具德。十三迅
T34n1723_p0816c01║辨。十四所說深遠。十五仁慈謙沖。十六和雅。
T34n1723_p0816c02║如上此女速至菩提。剎那頃者時之極小也。
T34n1723_p0816c03║俱舍論說。百二十剎那為怛剎那量。臘縛此
T34n1723_p0816c04║六十。此三十須臾。此三十晝夜。三十晝夜月。
T34n1723_p0816c05║十二月為年。於中半減夜。華嚴經說。十信
T34n1723_p0816c06║菩薩八相成道。今或說此勸示眾人。伽耶
T34n1723_p0816c07║山頂經淨光天子問有幾發心文殊答有四。
T34n1723_p0816c08║一證發心謂入初地。二行發心次六地。三不
T34n1723_p0816c09║退發心八九地。四一生補處發心。謂第十地。
T34n1723_p0816c10║今此龍女或即第四發心。化為龍女。小而能
T34n1723_p0816c11║學法華速得菩提。勸獎眾人非為實爾。文
T34n1723_p0816c12║殊問菩提經云。此四中初過聲聞。次過獨覺。
T34n1723_p0816c13║次過不定地。後安住定地。據增勝為論不
T34n1723_p0816c14║違前經。法印經菩提心有七。發菩提心論。
T34n1723_p0816c15║有十發心。菩薩地有四緣十種發心。恐繁
T34n1723_p0816c16║且止。
T34n1723_p0816c17║經。智積菩薩(至)便成正覺。　贊曰。智積疑也。
T34n1723_p0816c18║有四。一時長。二行廣。三處遍。四意大方得
T34n1723_p0816c19║菩提。故生疑也。
T34n1723_p0816c20║經。言論未訖(至)度脫苦眾生。　贊曰。下龍女
T34n1723_p0816c21║現。有四。一龍女現讚。二鶖子申疑。三龍女
T34n1723_p0816c22║道成。四時眾獲益。此初。有二。初現已歸
T34n1723_p0816c23║敬。後以頌讚歎。三頌半中。初二半讚。後一
T34n1723_p0816c24║申誠。此諷誦偈。
T34n1723_p0816c25║經。爾時舍利弗(至)是事難信。　贊曰。下鶖子申
T34n1723_p0816c26║疑。有二。初標後釋。此初也。
T34n1723_p0816c27║經。所以者何(至)速得成佛。　贊曰。此釋。有三。
T34n1723_p0816c28║一穢身不得。能依勝法依勝人故。二時少
T34n1723_p0816c29║不得。果妙大故。三障礙不得。離障無礙方
T34n1723_p0816c30║圓覺故。超日明三昧經說。上座比丘謂慧
T34n1723_p0816c31║施曰。不可女人身得成佛道。有三事隔
T34n1723_p0817a01║五事礙故。何謂為三。在家從父母制。出嫁
T34n1723_p0817a02║從夫制。夫亡從子制。亦同俗書三從之義。
T34n1723_p0817a03║五礙同此。即彼經云。不得作梵天者。奉
T34n1723_p0817a04║清淨行無有垢行。修四等心善達四禪。
T34n1723_p0817a05║及昇梵天。婬恣無度。乃為女人。故不得作
T34n1723_p0817a06║梵天。不得作帝釋者。勇猛小欲乃作帝釋。
T34n1723_p0817a07║雜惡多態為其女故。不得作魔王者。十善
T34n1723_p0817a08║具足尊敬三寶。奉事父母謙順長年。乃作
T34n1723_p0817a09║魔王。輕慢不順毀失正教為女人故。不得
T34n1723_p0817a10║作輪王者。行菩薩道慈愍群萌。供養三
T34n1723_p0817a11║尊．先聖．師．父乃作輪王。主四天下化行十
T34n1723_p0817a12║善。尊崇道德為輪王故。無有淨行為女
T34n1723_p0817a13║人故。不得作佛者。行菩薩心愍念一切。
T34n1723_p0817a14║大慈大悲被大乘甲。消五蔭化六衰。行三
T34n1723_p0817a15║三昧解二無我。證無生忍體達一切。乃得
T34n1723_p0817a16║成佛。女無此事故不得成。菩薩地言。一切
T34n1723_p0817a17║女人成就煩惱．諸染污智。諸佛不以惡身
T34n1723_p0817a18║能證無上大菩提。故說女人不得作佛。
T34n1723_p0817a19║經。爾時龍女(至)復速於此。　贊曰。下龍女道
T34n1723_p0817a20║成。有二。初獻珠發喻。後示現道成。此初。
T34n1723_p0817a21║有四。一獻珠。二返問。三直答。四結喻。
T34n1723_p0817a22║經。當時眾會(至)演說妙法。　贊曰。示現道成
T34n1723_p0817a23║有二。一見因二見果。
T34n1723_p0817a24║經。爾時娑婆(至)悉遙敬禮。　贊曰。下時眾獲
T34n1723_p0817a25║益。有四。一喜禮。二得益。三無垢界動。四眾
T34n1723_p0817a26║會信受。此初也。
T34n1723_p0817a27║經。無量眾生得受道記。　贊曰。彼土眾生得
T34n1723_p0817a28║益也。
T34n1723_p0817a29║經。無垢世界(至)而得受記。　贊曰。無垢界動。
T34n1723_p0817a30║有二。初明見動。後明此益。由見彼動便
T34n1723_p0817b01║證道果。
T34n1723_p0817b02║經。智積菩薩(至)默然信受。　贊曰。眾會信受也。
T34n1723_p0817b03║　　持品
T34n1723_p0817b04║二門分別。一來意。二釋名。　來意有三。一
T34n1723_p0817b05║者初科四品明讚重流通中。初之三品讚
T34n1723_p0817b06║重人．法勸人流通。此之一品時眾奉持。二
T34n1723_p0817b07║者依十二品明一乘境。中分三。上來初八
T34n1723_p0817b08║品正明權實三根得記。次上三品歎人美
T34n1723_p0817b09║法勸募持行。此持一品稟命捨權持行實
T34n1723_p0817b10║法。故此品來。三者論云持力有三。謂法師
T34n1723_p0817b11║品．安樂行品．勸持品。法師通能所持。安樂
T34n1723_p0817b12║行唯所持。此品唯明能持。故此品來。
T34n1723_p0817b13║釋名者。持者住令不壞。書寫．供養．乃至
T34n1723_p0817b14║修行皆名為持。非唯十中一受持也。前明
T34n1723_p0817b15║募說亦讚書讀等人。今此云持。故知持通
T34n1723_p0817b16║十行令法久住。眾生利益總名持故。亦有
T34n1723_p0817b17║經題名為勸持品。本論亦言勸持品。因前
T34n1723_p0817b18║佛勸而令持之。或此品中。佛顧菩薩亦即
T34n1723_p0817b19║勸持。理雖未爽然經多分單名持品。
T34n1723_p0817b20║經。爾時藥王(至)說此經典。　贊曰。此品大文分
T34n1723_p0817b21║三。初二萬菩薩請此方持。以眾生等多諸
T34n1723_p0817b22║惡故。次四類聲聞請他方持。此處難化不
T34n1723_p0817b23║能堪故。後顧八十萬億那由他菩薩。此彼
T34n1723_p0817b24║俱持力勢大故。初文有三。初請護持。次明
T34n1723_p0817b25║惡人。後明不怖棄命持經。此初也。
T34n1723_p0817b26║經。後惡世(至)遠離解脫。　贊曰。此明惡人。有
T34n1723_p0817b27║六。一世惡。二生惡。三根性惡。四煩惱多惡。
T34n1723_p0817b28║五貪名利惡。六不欲解脫惡。增不善根即
T34n1723_p0817b29║多煩惱。
T34n1723_p0817b30║經。雖難可教化(至)不惜身命。　贊曰。此明不
T34n1723_p0817c01║怖棄命持經。由具六惡雖難可化。我不
T34n1723_p0817c02║怖之應攝受者而攝受之。應折伏者而
T34n1723_p0817c03║折伏之。棄命持法。
T34n1723_p0817c04║經。爾時眾中(至)廣說此經。　贊曰。下第二段四
T34n1723_p0817c05║類聲聞請他方持。有三。初五百。次八千。後
T34n1723_p0817c06║尼眾。此初也。
T34n1723_p0817c07║經。復有學無學(至)心不實故。　贊曰。此八千
T34n1723_p0817c08║請。初標後釋。此國有八惡願於餘國持
T34n1723_p0817c09║經。一處惡。二人惡。弊困極也。又作嫳音扶
T34n1723_p0817c10║列反。輕薄易怒貌。弊姎也。姎音於悅反。三慢
T34n1723_p0817c11║惡。四德惡。五瞋惡。六濁惡。近外道故起諸
T34n1723_p0817c12║見也。七諂惡。諂諛也。佞也傾身似有下也。
T34n1723_p0817c13║睎意道言謂之諂。身語諂也。八心不實。口有
T34n1723_p0817c14║心無。智度論云。世間眾生善好者小。弊惡者
T34n1723_p0817c15║多。或雖行善貧賤鄙陋。或雖富貴端正而
T34n1723_p0817c16║行不善。或樂布施而乏資財。或富有財慳
T34n1723_p0817c17║貪自弊。或見𡩷默無說。便謂憍高不為卑
T34n1723_p0817c18║下接物。或見卑下引接恩慧普滋。便謂欺誑
T34n1723_p0817c19║諂曲。或見能善言論。便謂恃此小智憍慢。
T34n1723_p0817c20║或見質直無偽。便共欺誑調弄。將為癡鈍
T34n1723_p0817c21║陵辱。或見調善柔軟。便共蹴踏罵毀。若見持
T34n1723_p0817c22║戒修行。便謂所行矯異輕賤不敬。如是十
T34n1723_p0817c23║種弊惡眾生實難教化。為此等輩難可教
T34n1723_p0817c24║化願他國持。法鼓經中。迦葉白言。世尊我
T34n1723_p0817c25║終不能攝受惡人。寧以兩肩荷負須彌
T34n1723_p0817c26║至百千劫。不能堪忍聽彼惡人犯戒．滅
T34n1723_p0817c27║法．謗法．污法．非法音聲。世尊我寧屬他為
T34n1723_p0817c28║他僕使。不能堪忍聽彼惡人犯戒．背法．違
T34n1723_p0817c29║法．壞法非法音聲。世尊我寧頂戴大地山
T34n1723_p0817c30║海經百千劫。不能堪忍聽彼惡人犯戒滅
T34n1723_p0818a01║法自高毀他非法音聲。世尊我寧恒受聾盲
T34n1723_p0818a02║瘖啞。不能堪忍聽彼惡人毀犯淨戒。為利
T34n1723_p0818a03║出家受他信施非法音聲。世尊我寧捨身疾
T34n1723_p0818a04║般涅槃。不能堪忍聽彼惡人毀犯淨戒螺
T34n1723_p0818a05║聲之行。而身行諂曲口言虛妄。如是諸惡
T34n1723_p0818a06║非法音聲。故此聲聞不願於此持法華經。
T34n1723_p0818a07║經。爾時佛姨母(至)目不暫捨。　贊曰。下第三段
T34n1723_p0818a08║尼眾請持。有二。初授記後持經。初文有二。
T34n1723_p0818a09║初二類得記。後二類喜領。初文復二。初母後
T34n1723_p0818a10║妻。初中復二。初請後記。此初也。佛之小母。
T34n1723_p0818a11║母之雁行故稱姨也。
T34n1723_p0818a12║經。於時世尊(至)三菩提記耶。　贊曰。下記有
T34n1723_p0818a13║二。初問後授記。此初也。梵云喬答摩。此
T34n1723_p0818a14║云日炙種。亦云甘蔗種。男聲中呼。佛是
T34n1723_p0818a15║釋迦姓之本望也。今云喬答彌。於女聲
T34n1723_p0818a16║中呼日。炙甘蔗種。是佛母故以彌聲呼。
T34n1723_p0818a17║訛云憍曇彌。若毀之曰泥土種牛糞種故
T34n1723_p0818a18║曰彌。瞿曇姓。廣此所因如西域記。
T34n1723_p0818a19║經。憍曇彌(至)俱為法師。　贊曰。下記中。初彰
T34n1723_p0818a20║已說與授因記。後受果記。此初也。
T34n1723_p0818a21║經。汝如是漸漸(至)三菩提。　贊曰。此正記果。
T34n1723_p0818a22║初姨母。後傳記。
T34n1723_p0818a23║經。爾時羅睺羅母(至)獨不說我名。　贊曰。下
T34n1723_p0818a24║妻。有二。初念後記。此初也。
T34n1723_p0818a25║經。佛告(至)阿僧祇劫。　贊曰。此記。中初因後
T34n1723_p0818a26║果。果中初體後壽。
T34n1723_p0818a27║經。爾時(至)心安具足。　贊曰。此二類喜領。初
T34n1723_p0818a28║長行後頌。
T34n1723_p0818a29║經。諸比丘尼(至)廣宣此經。　贊曰。第二持經。
T34n1723_p0818a30║經。爾時世尊(至)摩訶薩。　贊曰。下第三段顧八
T34n1723_p0818b01║十萬億那由他菩薩持。中有二。初佛視後請
T34n1723_p0818b02║持。此初也。以身加之發起眾心令持經
T34n1723_p0818b03║故。所以視之。故論本中名勸持品以身勸
T34n1723_p0818b04║故。
T34n1723_p0818b05║經。是諸菩薩(至)我當云何。　贊曰。下請持。長
T34n1723_p0818b06║行有三。一讚德。二念請。三言請。此初二也。
T34n1723_p0818b07║德中初位次。阿惟越致此云不退八地已上。
T34n1723_p0818b08║後轉法輪下是所成德。心念有二。如文可知。
T34n1723_p0818b09║經。時諸菩薩(至)遙見守護。　贊曰。此言請中。
T34n1723_p0818b10║初請持略有七行。無施他．聽聞．供養三行
T34n1723_p0818b11║易而略之。後請護。
T34n1723_p0818b12║經。即時諸菩薩(至)我等當廣說。　贊曰。下有二
T34n1723_p0818b13║十頌。分三。初一頌標當說。次十八頌釋當
T34n1723_p0818b14║忍受。後一頌結誓。此初也。
T34n1723_p0818b15║經。有諸無智人(至)我等皆當忍。　贊曰。下十八
T34n1723_p0818b16║頌釋當忍受。中分二。初十六頌行忍持。後
T34n1723_p0818b17║二頌勸說持。初文有四。一頌罵打忍九。頌
T34n1723_p0818b18║半慢謗忍。三頌毀辱忍。二頌半擯默忍。此初
T34n1723_p0818b19║也。罵音莫下莫霸二反。詈音力智反。詈亦
T34n1723_p0818b20║罵也。今解惡言及之曰罵。誹毀咒咀曰詈。
T34n1723_p0818b21║經。惡世中比丘(至)我慢心充滿。　贊曰。下九頌
T34n1723_p0818b22║半慢謗忍。有三。一頌舉慢相。次七頌誹謗
T34n1723_p0818b23║忍。一頌半結成忍。此初也。邪智故世智辨
T34n1723_p0818b24║聰諂曲故讚朋所事。餘之二慢其相可知。
T34n1723_p0818b25║經。或有阿練若(至)如六通羅漢。　贊曰。下七頌
T34n1723_p0818b26║誹謗忍。中有四。二頌顯惡人。一頌明假行。
T34n1723_p0818b27║二頌誹謗行。二頌說惡行。此初也。梵云阿練
T34n1723_p0818b28║若此云閑寂處。離村一俱盧舍。六百餘步。
T34n1723_p0818b29║經。是人懷惡心(至)好出我等過。　贊曰。此明假
T34n1723_p0818c01║行。
T34n1723_p0818c02║經。而作如是言(至)分別說是經。　贊曰。此誹謗
T34n1723_p0818c03║行。
T34n1723_p0818c04║經。常在大眾中(至)說外道論議。　贊曰。此說惡
T34n1723_p0818c05║行誹音府謂反亦謗也。玉篇甫違反。謗音
T34n1723_p0818c06║補矌反。玉篇毀也詛也。對人說其惡也。
T34n1723_p0818c07║經。我等敬佛故(至)皆當忍受之。　贊曰。結成
T34n1723_p0818c08║忍也。
T34n1723_p0818c09║經。濁劫惡世中(至)護持佛所囑。　贊曰。下三頌
T34n1723_p0818c10║毀辱忍。分三。一所忍事。一忍辱意。一結護
T34n1723_p0818c11║持。鎧音苦愛反甲也。
T34n1723_p0818c12║經。世尊自當知(至)皆當忍是事。　贊曰。此擯默
T34n1723_p0818c13║忍也。為此經故擯出我者。我當忍之。擯
T34n1723_p0818c14║斥逐也。
T34n1723_p0818c15║經。諸聚落城邑(至)願佛安隱住。　贊曰。此二頌
T34n1723_p0818c16║勸說持。
T34n1723_p0818c17║經。我於世尊前(至)佛自知我心。　贊曰。此結誓
T34n1723_p0818c18║也。
T34n1723_p0818c19║　　安樂行品
T34n1723_p0818c20║三門分別。一來意。二釋名。三解妨。　來意有
T34n1723_p0818c21║五。一者初科三流通中。上來四品讚重流
T34n1723_p0818c22║通。自下七品學行流通。學弘此經正行助
T34n1723_p0818c23║行。令無傷毀。雖已讚重若不說所學能行
T34n1723_p0818c24║弘經之行。末世多難頻生傷毀。不能弘通。
T34n1723_p0818c25║故說七品學行流通。一安樂行。二湧出。三壽
T34n1723_p0818c26║量。四分別功德。五隨喜功德。六法師功德。
T34n1723_p0818c27║七常不輕。其安樂一品所學弘經之行。湧出
T34n1723_p0818c28║等六能行持經之人。人由法以成德。法藉人
T34n1723_p0818c29║以弘宣。若無所學之行其人何由建德。故
T34n1723_p0819a01║安樂品為所學行。若無能行之人其法無
T34n1723_p0819a02║因廣布。故湧出等為能行人。故前品後此品
T34n1723_p0819a03║來也。二者後科十九品為正宗中有三。上
T34n1723_p0819a04║來十二品明一乘境訖。次下二品明一乘行。
T34n1723_p0819a05║此安樂行品明所行行。後湧出品明能行
T34n1723_p0819a06║人。故次此二品來。三者為除七染慢中。第
T34n1723_p0819a07║六集功德人。謂有功德人說大乘法。而取
T34n1723_p0819a08║非大乘增上慢。為此說髻中明珠與之。求
T34n1723_p0819a09║三乘果者名集功德人。昔雖總相為說大
T34n1723_p0819a10║乘。彼心未定退趣一乘。而將為勝取非大
T34n1723_p0819a11║乘。說功勳小但賜餘物。如今既發心定欣
T34n1723_p0819a12║大乘建功既大。故解明珠與之。論云第六
T34n1723_p0819a13║人者說大乘法。以此法門一乘與之。令二
T34n1723_p0819a14║乘同十地行滿。今者如來密與解釋。如解明
T34n1723_p0819a15║珠與之。此品明之。故此品來。四者論解
T34n1723_p0819a16║第十無上。七力中持力者。謂法師．安樂行．持
T34n1723_p0819a17║品。此安樂行是所持行。前持品既明能持。必
T34n1723_p0819a18║有所持之行。故此品來。即四安樂行文是。此
T34n1723_p0819a19║是文殘。前說明珠是後文故。五者論云。六
T34n1723_p0819a20║者示現說無上故說髻中明珠與之。以此
T34n1723_p0819a21║法賜如解珠與。所說之法更無上故。雖文
T34n1723_p0819a22║有異俱說珠故。是前義殘。故此品來。　釋
T34n1723_p0819a23║名者。離危怖曰安。適身心為樂。威儀可
T34n1723_p0819a24║軌語言有則。心除諂慢之流。志蘊慈悲之
T34n1723_p0819a25║品。緣涉靡輟名之為行。安樂是果。行是因
T34n1723_p0819a26║義。安樂之行是依主釋。若修因時離諸危
T34n1723_p0819a27║怖。適悅身心名安樂行。即持業釋。行通平．
T34n1723_p0819a28║去。行此經時獲安樂故。
T34n1723_p0819a29║釋妨難者。問此品亦明解寶珠事。何故
T34n1723_p0819a30║不為品名。答因明勝行讚經勝德。非欲
T34n1723_p0819b01║對機正明珠事。故但以此安樂行為名。
T34n1723_p0819b02║經。爾時(至)能說此經。　贊曰。此品之中大文
T34n1723_p0819b03║分二。初啟請後開示。此初。有二。初讚揚
T34n1723_p0819b04║希有。後請說軌儀。云何後世無傷損說。
T34n1723_p0819b05║經。佛告(至)安住四法。　贊曰。下開示有二。初
T34n1723_p0819b06║告所問因安樂四行。後於品末頌中有二
T34n1723_p0819b07║十一頌半。因便總告果安樂之相。讀是經
T34n1723_p0819b08║者常無憂惱下是。初告有三。一標答。二顯
T34n1723_p0819b09║答。三結答。其後顯安樂果。頌次前一頌半我
T34n1723_p0819b10║滅度後下是。此即初文。四法者下四段文。皆
T34n1723_p0819b11║有長行及偈各是一行。一正身行。二正語
T34n1723_p0819b12║行。三意離諸惡自利行。四心修諸善利他
T34n1723_p0819b13║行。由此四行攝諸行盡。由質直故無惡
T34n1723_p0819b14║不離。自利行滿。由慈悲故無善不生。利他
T34n1723_p0819b15║行滿。經從勝說第三質直。第四慈悲。實皆
T34n1723_p0819b16║通也。准下經文。初身行中亦明心行者。教
T34n1723_p0819b17║行之時。其心安住空有之門。由住二門。以
T34n1723_p0819b18║為根本引餘行生。非是初行亦通於心。初
T34n1723_p0819b19║行唯明離惡身行修善身行。故於四行中
T34n1723_p0819b20║皆應說有空．有二種。唯在初行中說空．
T34n1723_p0819b21║有行者。例餘三行皆應具有。故住空．有二
T34n1723_p0819b22║種是修四行之。通運身心。四名法者。法謂
T34n1723_p0819b23║軌持。法是所依三業能依。此二俱是所行之
T34n1723_p0819b24║行。安謂安處。住者依止。能行行者安處三
T34n1723_p0819b25║業。依四行中名安住四法。或法者因義。要
T34n1723_p0819b26║諸菩薩先觀人法三事體空。遂能身離邪
T34n1723_p0819b27║惡之儀。語合正善之則。滅諂誑之想起慈
T34n1723_p0819b28║悲等之心。息自瘡疣離他譏毀。大教弘而
T34n1723_p0819b29║未已。多生益而無墜。此中之大意也。又前
T34n1723_p0819b30║法師品入如來室。即此第四大慈悲心。著如
T34n1723_p0819b31║來和忍之衣。坐如來法空之座。是此第一通
T34n1723_p0819c01║行。滅妄想於空門。起真心於有府。故可以
T34n1723_p0819c02║身語調而利濟心意順而道圓。是此之所由
T34n1723_p0819c03║也。
T34n1723_p0819c04║經。一者(至)演說是經。　贊曰。釋身行。中有三。
T34n1723_p0819c05║一標行處親近處。二別釋。三結之於末後
T34n1723_p0819c06║五句頌是也。或有經本為長行者今取作
T34n1723_p0819c07║頌為正此標也。處謂處所即前法也。三業
T34n1723_p0819c08║諸行所依行處可親近處。行謂遊息或復道
T34n1723_p0819c09║理。如世說言。汝向何處行在。意言何道理
T34n1723_p0819c10║中行在。其說經者於一切時。心常遊息此
T34n1723_p0819c11║處所中。或安心神於是道理處所中故。故
T34n1723_p0819c12║名行處。親謂親輔。近謂習近。處義同前。行
T34n1723_p0819c13║者身心所應親輔。所習近處名親近處。行
T34n1723_p0819c14║謂內所行寢息身心行。親近謂外境。外緣
T34n1723_p0819c15║所狹習。是此二種麤相差別。身行有親疏
T34n1723_p0819c16║有總．別獨名親近處。餘三不爾。但爾總得
T34n1723_p0819c17║安樂行名。
T34n1723_p0819c18║經。文殊師利(至)摩訶薩行處。　贊曰。別釋中
T34n1723_p0819c19║分二。初明行處後親近處。行處即是四行
T34n1723_p0819c20║通因。起四行時應依此門而方起也。行處
T34n1723_p0819c21║有三。一問。二釋。三結。此初也。
T34n1723_p0819c22║經。若菩薩(至)心亦不驚。　贊曰。下釋有三。初
T34n1723_p0819c23║修有行次修空行後雙拂二行。此初也。
T34n1723_p0819c24║唯修有行以非空滯生死而無所證。唯
T34n1723_p0819c25║修空行以非有滯涅槃而無所利。顯成
T34n1723_p0819c26║無住空．有雙觀。不同凡夫及二乘也。同無
T34n1723_p0819c27║垢稱。行不住道。又唯修有行以非空妄想
T34n1723_p0819c28║以之而更長。但習空行而非有。真心無因
T34n1723_p0819c29║而不生。故滅妄想於空門。起真心於有府。
T34n1723_p0819c30║有．空雙觀方成中道。即是此之行處也。有行
T34n1723_p0819c31║有四。一住忍地。且如說法之時怨害能容。
T34n1723_p0820a01║苦逼能受．諦法能印。二柔和善順。身隨妙行。
T34n1723_p0820a02║語起善言。心無惡想。外離麤礦名曰柔和。
T34n1723_p0820a03║內契玄宗名為善順。三而不卒暴。卒謂卒
T34n1723_p0820a04║爾。暴謂縱橫。終不卒爾縱橫。非理三業舉
T34n1723_p0820a05║措既未圓善。一一起時皆須審諦。安徐思
T34n1723_p0820a06║念智為前導。然後動發見可而進。知難而
T34n1723_p0820a07║退。名為不卒。設思而起亦不非理名為不
T34n1723_p0820a08║卒暴。卒音麤沒反。若倉猝作猝。猝音切
T34n1723_p0820a09║韻則沒．子出二反。俱非此用。玉篇為倉卒。
T34n1723_p0820a10║亦為猝字。暴音薄報反。古作𭭮字。四心
T34n1723_p0820a11║亦不驚。設於大義曾所未聞。他所詰徵
T34n1723_p0820a12║違宗返己。供養．親近．打罵．疏背．名利．威
T34n1723_p0820a13║勢．毀辱．擯默．利衰．毀譽．稱譏．苦樂。於此一
T34n1723_p0820a14║切安固不動。心亦不驚。故有頌言　諸佛常
T34n1723_p0820a15║遊於世間　利樂一切有情類　八法熱風
T34n1723_p0820a16║邪分別　不能傾動不拘礙　或住忍辱地
T34n1723_p0820a17║總句。語常柔和。善順身安而不卒暴。內心恒
T34n1723_p0820a18║亦不驚。三業順此理而行於有。何經弘而
T34n1723_p0820a19║見擁。忍辱名地者地是所依生長之義。以
T34n1723_p0820a20║忍為依生長善故。喻之於地。又云從喻
T34n1723_p0820a21║為名。行忍之時如地而忍順違不動。故
T34n1723_p0820a22║鑿深谿而不怒。搆崇堂而不愛。遇萬物
T34n1723_p0820a23║而皆載。任德用而逾大。掘擾發於甘泉。種
T34n1723_p0820a24║蒔竟無希賚。故行三忍標以地名。熟思熟
T34n1723_p0820a25║思。可謂菩薩摩訶薩矣。或地是位義。於一
T34n1723_p0820a26║切位常行忍故。
T34n1723_p0820a27║經。又復於法(至)如實相。　贊曰。此修空也。行
T34n1723_p0820a28║者分別執著之義。於法無所行者。於一切
T34n1723_p0820a29║法中唯見眾生及法皆空。而不分別。執著
T34n1723_p0820a30║為有。而觀諸法如實相者。既觀我．法二空
T34n1723_p0820b01║為門。復觀諸法如來藏性。法之真理如實
T34n1723_p0820b02║體相。我法體無名之為空。其如來藏名為
T34n1723_p0820b03║空性。不觀二空門不見空真性。故此二種
T34n1723_p0820b04║同名空觀。
T34n1723_p0820b05║經。亦不行不分別。　贊曰。上來所觀空有。恐
T34n1723_p0820b06║滯空有之中。故今雙觀拂。謂雖觀空而亦
T34n1723_p0820b07║不行滯著空中。謂雖觀有而不分別滯著
T34n1723_p0820b08║有中。應俱無住而明觀法。若有所住者則
T34n1723_p0820b09║為非住。故下頌雖依人法二空解此二種。
T34n1723_p0820b10║總是於法而無所行。攝於理無違。又復於
T34n1723_p0820b11║法無所行觀諸法空。頌言不行上中下法
T34n1723_p0820b12║有為無為故。亦不行．不分別如次不行我．
T34n1723_p0820b13║我所執。觀眾生為空。頌言亦不分別是
T34n1723_p0820b14║男是女等。由觀此二我法為空。便證二空
T34n1723_p0820b15║如實之性。又於法無所行者謂不行所說
T34n1723_p0820b16║法中。唯觀實相真如。亦不行者不行我能
T34n1723_p0820b17║說中。亦不分別所授化者。即觀三事法。人
T34n1723_p0820b18║二種體性為空。而觀真如實相為有。又一
T34n1723_p0820b19║切法有二。一妄二真。於諸妄法應無所行。
T34n1723_p0820b20║捨諸妄故。於法真性應常觀察。求證達
T34n1723_p0820b21║故。雖作此行亦不作真智行。於實相為
T34n1723_p0820b22║有。亦不作俗智行於分別為空。故般若
T34n1723_p0820b23║云。應無所行而行。是名為行。不行故無
T34n1723_p0820b24║所不行。不分別故無所不分別。不行不
T34n1723_p0820b25║分別故。妄幻皆除。無所不行不分別故真
T34n1723_p0820b26║際咸達。由此雙修照辨一切。於事依他
T34n1723_p0820b27║住忍地等。於理成實觀如實相。所執人法
T34n1723_p0820b28║皆照為空。
T34n1723_p0820b29║經。是名菩薩(至)行處。　贊曰。結也。
T34n1723_p0820b30║經。云何名菩薩(至)親近處。　贊曰。下明親近
T34n1723_p0820c01║處。有二。一問。二釋。此問也。
T34n1723_p0820c02║經。菩薩(至)變現之戲。　贊曰。下釋有二。初離
T34n1723_p0820c03║外惡緣不可親近處。返顯不離外善緣
T34n1723_p0820c04║可親近處。即是人境。後外觀真法可親近
T34n1723_p0820c05║處。返顯外觀妄法不可親近處。即是法境。
T34n1723_p0820c06║互影顯彰。即分為二。然觀真法應通餘
T34n1723_p0820c07║行。通引四故。寄初行明不唯初行。初文有
T34n1723_p0820c08║二。初釋後結。離諸惡緣。初修戒行常好坐
T34n1723_p0820c09║禪。次修定行。後親近處觀空境等方修慧
T34n1723_p0820c10║行。初文分三。初四為一段。次一為一段。後
T34n1723_p0820c11║五為一段。初中復二。初明離四後明不離。
T34n1723_p0820c12║此中三離。一損害緣。二惡見緣。三壞亂緣。菩
T34n1723_p0820c13║薩雖復普化群生始行之人應為簡擇。非
T34n1723_p0820c14║久學者亦復如是。又此許令說法導利。但
T34n1723_p0820c15║和其光。不得隨順同塵交好。所以離之。遮
T34n1723_p0820c16║初不遮後。遮同不遮異。遮順不遮違。許
T34n1723_p0820c17║化不許好。故不相違。若近王等唯自增損
T34n1723_p0820c18║如律中說。若入王宮有十種過。吳王同輦
T34n1723_p0820c19║一代為榮秦主讓妻千齡受恥。外道邪人
T34n1723_p0820c20║恒伺法短。故律不聽自手與食況應親近。
T34n1723_p0820c21║尼揵子者離繫外道也。文筆經書者。詩歌之
T34n1723_p0820c22║類為文。碑誌之屬為筆。書者周禮六藝。五
T34n1723_p0820c23║曰六書謂象形等。書著也著於竹帛等如
T34n1723_p0820c24║音中解。今舉彼類西方與此不同。路伽
T34n1723_p0820c25║耶陀者先云惡答對人正言路迦也底迦。
T34n1723_p0820c26║云順世外道。逆路伽耶陀者先云惡徵問人。
T34n1723_p0820c27║正言縛摩路迦也底迦。云左順世外道。執與
T34n1723_p0820c28║前乖者名左順世也。下一者言貫上二處。
T34n1723_p0820c29║那羅等者文畫其身。變現戲者作世幻術
T34n1723_p0820c30║等。兇音許容反惡也。玉篇肝鞏反恐懼也。今
T34n1723_p0820c31║此從初。有作凶危咎也。惡不過也。阿含經
T34n1723_p0821a01║言智者常懷憂如似獄中囚。愚者常喜悅猶
T34n1723_p0821a02║如光音天。掉戲之人如無鉤象．穴鼻駝牛
T34n1723_p0821a03║難可禁制。又偈云汝已剃髮著染衣。執持
T34n1723_p0821a04║瓦缽行乞食。云何樂著戲笑法。既無法利
T34n1723_p0821a05║失功德。由此不應相扠撲等。扠音丑佳反以
T34n1723_p0821a06║拳加人。又作摑字。撲音蒲角反應作𢷏字。
T34n1723_p0821a07║經。又不親近(至)諸惡律儀。　贊曰。第四惡業緣。
T34n1723_p0821a08║旃陀羅云屠者不律儀也。正言旃荼羅此
T34n1723_p0821a09║云嚴幟。惡業自嚴行持標幟。搖鈴持竹為
T34n1723_p0821a10║自標故。此中舉六。雜心有十二。謂屠羊．養
T34n1723_p0821a11║雞．養豬．捕魚．捕鳥．獵師．作賊．魁膾．守獄．咒
T34n1723_p0821a12║龍．屠犬．伺獵．涅槃經十六。牛羊豬雞為利故
T34n1723_p0821a13║買。肥已轉賣。為利故買。買已屠殺。即為前
T34n1723_p0821a14║八。九鉤魚．十獵師．十一劫奪．十二魁膾．十
T34n1723_p0821a15║三捕鳥．十四兩舌．十五獄卒．十六咒龍。對
T34n1723_p0821a16║法第八有十四。屠羊．養豬．捕鳥．捕魚．獵鹿．
T34n1723_p0821a17║罝㝹．劫盜．魁𮫨．害牛．縛象．立壇．咒龍．守
T34n1723_p0821a18║獄．讒構．好為損等。此文意說。意思廣重損
T34n1723_p0821a19║害寔深。計利養命終身不輟。皆名不律儀
T34n1723_p0821a20║故言好為損等。故此經言諸惡律儀。畋音徒
T34n1723_p0821a21║賢反取禽獸也。又徒見反地平畋。畋今從
T34n1723_p0821a22║初。有作田為田除害也。䰻音語居反亦捕
T34n1723_p0821a23║也。應作䱷。玉篇䰻語去反捕魚也。又作漁
T34n1723_p0821a24║䱷又作魚非也。
T34n1723_p0821a25║經。如是人等(至)無所悕望。　贊曰。此明不離。
T34n1723_p0821a26║許和光而化之。不許同塵。故不親狎。
T34n1723_p0821a27║經。又不親近(至)無所悕求。　贊曰。此第二段。
T34n1723_p0821a28║初離後不離。第五劣友緣。涅槃經言菩薩怖
T34n1723_p0821a29║畏二乘如惜命人。寂調音天子所問經云。
T34n1723_p0821a30║佛告文殊師利。譬如有人飢渴羸瘦寧。忍
T34n1723_p0821a31║飢渴終不食於雜毒之食。菩薩亦爾。寧慳
T34n1723_p0821b01║嫉破戒惡口懶墮志念無智。終不悕求二
T34n1723_p0821b02║乘果地。佛告天子。如貪人食是輪王毒。故
T34n1723_p0821b03║二乘者持戒精進。即是菩薩破戒懶墮。故不
T34n1723_p0821b04║應親近。來為說法不悕親俠利養恭敬。
T34n1723_p0821b05║經。文殊師利(至)以為親厚。　贊曰。下第三段。
T34n1723_p0821b06║初離第六長染緣．第七非器緣．第八譏呵緣．
T34n1723_p0821b07║第九非軌緣．第十散亂緣。後明自行。五離中
T34n1723_p0821b08║此文有二。第六長染緣。第七非器緣。十誦律
T34n1723_p0821b09║云。譬如熟食人之所食。一切女人亦復如
T34n1723_p0821b10║是。令人愛著不能捨離。智度論云清風無
T34n1723_p0821b11║形猶可捉。蚖蛇含毒猶可觸。女人之心
T34n1723_p0821b12║難可得。執劍向敵猶可勝。女賊害人難
T34n1723_p0821b13║可禁。四分律說。數往白衣家有五種過。
T34n1723_p0821b14║一數見女人。二見數相親。三轉親俠四便
T34n1723_p0821b15║生慾想。五或時致死次死苦惱。故應遠離。
T34n1723_p0821b16║五種不男者謂生便．除去．嫉妒．半月．灌灑。
T34n1723_p0821b17║由有二過。男女煩惱恒俱行故。好人難得
T34n1723_p0821b18║非法器故不應親近。
T34n1723_p0821b19║經。不獨入他家(至)不樂與同師。　贊曰。此中有
T34n1723_p0821b20║三。第八譏訶緣．第九非軌緣．第十散亂緣。
T34n1723_p0821b21║瑜伽論言。應離十四垢業。藏隱六方。遠四
T34n1723_p0821b22║惡友攝四善友。離十四垢業者。長阿含云。
T34n1723_p0821b23║身語惡業有四。殺．盜．邪婬．妄語。不依此四
T34n1723_p0821b24║作諸惡事。惡因有四。謂貪．瞋．癡．慢。不依
T34n1723_p0821b25║此四起惡業。離六損財法。一耽酒．二博戲．
T34n1723_p0821b26║三放蕩。四迷著伎樂。五惡友相損。六漸隨彼
T34n1723_p0821b27║說。此六之中各有六種。如是合名十四垢
T34n1723_p0821b28║業。藏隱六方者長阿含說。羅悅城中有長者
T34n1723_p0821b29║子。名曰善生。積世相傳於清旦時恒禮六
T34n1723_p0821b30║方。令六方神常護家業。所作諧偶忽然值
T34n1723_p0821b31║佛。問有是法不。佛答言有。與汝不同。父
T34n1723_p0821c01║母為東方。師長為南方。妻子為西方。親友
T34n1723_p0821c02║為北方。僕使為下方。沙門高德為上方。六
T34n1723_p0821c03║方之中各有五事。言常藏隱在此六中。不
T34n1723_p0821c04║生憍舉隨其所應。若能住此六方之中故
T34n1723_p0821c05║言藏隱。遠四惡友者。長阿含說。一者如親
T34n1723_p0821c06║惡友。畏而伏之實無親意。二者美言惡友。
T34n1723_p0821c07║言順意違。三者敬順惡友。心雖敬順然於
T34n1723_p0821c08║所作善惡皆從無相諫心。四者同事惡友。
T34n1723_p0821c09║為惡事伴。或同飲酒．博戲．婬逸．及歌舞等。
T34n1723_p0821c10║此四之中各各有四。言四可惡而常遠之。
T34n1723_p0821c11║攝四善友者。長阿含說。一止非善友。惡事相
T34n1723_p0821c12║止故。二慈愍善友。苦事相怜故。三利人友
T34n1723_p0821c13║樂事相與故。四同事善友。善事相同故。一一
T34n1723_p0821c14║之中各各有四。皆廣如彼不能繁引。
T34n1723_p0821c15║經。常好坐禪(至)初親近處。　贊曰。此修定行
T34n1723_p0821c16║及結也。常離闠鬧獨處閑居。誡初學者應
T34n1723_p0821c17║自靜住。誡久學者身雖處鬧。心常靜故。理
T34n1723_p0821c18║實四行諸惡皆離。諸善皆修。且談說經多所
T34n1723_p0821c19║起者。故上下文唯說惡行以勸修習。非
T34n1723_p0821c20║唯爾許。說經比丘於餘戒行已具持故。上
T34n1723_p0821c21║明人境下明法境。
T34n1723_p0821c22║經。復次(至)不轉。　贊曰。第二親近處。學慧行
T34n1723_p0821c23║中有二。初教觀後結之。教觀中初空觀後
T34n1723_p0821c24║有觀。真俗二諦觀也。空觀有十八句為三
T34n1723_p0821c25║釋。一云此中唯觀遍計所執空。顯真如無
T34n1723_p0821c26║相一體之法。下有觀方教作俗事觀。十八句
T34n1723_p0821c27║中分為八類。此有二類。初三句依三性以
T34n1723_p0821c28║顯真。由真體妙自性難知。故依詮顯。初句
T34n1723_p0821c29║依遍計所執無以顯人法皆空故。第二依
T34n1723_p0821c30║圓成實性。第三依依他起性染法顛倒。真
T34n1723_p0822a01║如淨法不顛倒故。次三句依常住以顯真。
T34n1723_p0822a02║有為有三品。中品可遷動。可隨下品退
T34n1723_p0822a03║敗可隨上品進轉。無為不爾。
T34n1723_p0822a04║經。如虛空(至)不起。　贊曰。此有三類。初一句
T34n1723_p0822a05║離二得以顯真如。太虛空無能得所得性
T34n1723_p0822a06║故。次一句舉內證以顯真如。名言不及唯
T34n1723_p0822a07║智證故。次三句非有為以顯真如。涅槃經言
T34n1723_p0822a08║無因緣故名無生。以無為故名無出。無
T34n1723_p0822a09║造業故名無作。此名無起體非因緣生。非
T34n1723_p0822a10║體先有從他新出。亦非從業新所起作。
T34n1723_p0822a11║經。無名(至)無障。　贊曰。此有三類。初二句離
T34n1723_p0822a12║詮旨以顯真。無名相故。次一句離妄法
T34n1723_p0822a13║以顯真。無妄能取．所取相故。後四句舉體
T34n1723_p0822a14║妙以顯真。大品經說超三世故無量。越十
T34n1723_p0822a15║方故無邊。離惑障品名無礙。離所知障品
T34n1723_p0822a16║名無障。此中總顯法性真如。是如實相無所
T34n1723_p0822a17║執人法。亦非依他顛倒之體。體性常住非二
T34n1723_p0822a18║得得。故唯內智證非因緣造。離名離義離
T34n1723_p0822a19║能所取。非三世十方攝無惑智二障。應以
T34n1723_p0822a20║此理而觀真性。即前所云於法無所行。而
T34n1723_p0822a21║觀諸法如實相。或初三句顯我如實性故大
T34n1723_p0822a22║自在故。次三句顯常無進退故。次七句顯
T34n1723_p0822a23║樂無生等故。次五句顯淨離妄三世十方
T34n1723_p0822a24║等故。由對二性故成四德。或初六句空行
T34n1723_p0822a25║境。次五句無相行境。後七句無願行境。同
T34n1723_p0822a26║觀真如起三觀故。
T34n1723_p0822a27║經。但以因緣有(至)故說。　贊曰。此有觀也。上
T34n1723_p0822a28║觀一切法真空以起欣。此觀一切法妄有
T34n1723_p0822a29║而生厭。但遍三界五趣四生一切法境皆
T34n1723_p0822a30║作是觀以因緣。有。從二障倒．或四七倒．或
T34n1723_p0822b01║心亂倒生故說為有。非真實有深生厭捨
T34n1723_p0822b02║仁王經言。世界虛幻起。譬若虛空華。如影實
T34n1723_p0822b03║皆無因緣故誑有。攝論亦言。亂相．及亂體應
T34n1723_p0822b04║許為色識及與非色識。若無餘亦無。心逢俗
T34n1723_p0822b05║境應作是觀。或此釋伏難。謂有難言。若此
T34n1723_p0822b06║性空語言道斷。云何復說為空等耶。由待
T34n1723_p0822b07║從彼顛倒所生。虛妄有法說為空性。非空
T34n1723_p0822b08║體有。空亦空故。中論頌云。若有所不空應
T34n1723_p0822b09║當有所空。所空不可得何況得於空。由此即
T34n1723_p0822b10║答空亦無體。此依三論非中道宗。又有解云
T34n1723_p0822b11║此待妄有顛倒生法故說為空非空定空。言
T34n1723_p0822b12║因緣者因由緣藉之義。無垢稱云。說法非有
T34n1723_p0822b13║亦非無。一切皆待因緣立。此意說真非體
T34n1723_p0822b14║實無。但非體定空。但除其病而不除法故。
T34n1723_p0822b15║經。常樂觀如是(至)第二親近處。　贊曰。結也。
T34n1723_p0822b16║經。爾時世尊(至)及親近處。　贊曰。初二十七行
T34n1723_p0822b17║半。頌前中分二。初二十三行頌。頌前二處。
T34n1723_p0822b18║後。四頌半頌得安樂果。初中復二。初一頌
T34n1723_p0822b19║半勸示。後二十一頌半頌前二處。此初也。
T34n1723_p0822b20║經。常離國王(至)皆勿親近。　贊曰。下頌二處。分
T34n1723_p0822b21║三初。十三頌半頌外人境有法二處。次二頌
T34n1723_p0822b22║半頌初內有空法行處。後五頌半頌外真法
T34n1723_p0822b23║境親近處。長行中初說行處。次說親近處。
T34n1723_p0822b24║親近處中。初離外妄有。後觀外真空。今頌
T34n1723_p0822b25║初離外妄親近處。次方明內行處。後頌外
T34n1723_p0822b26║真法親近處。乍觀文勢初雙頌行．親近二
T34n1723_p0822b27║處。結文雙結故。然初文內無行處文。但以
T34n1723_p0822b28║頌言於此惡緣無所畏心。無所悕望而
T34n1723_p0822b29║為說法。義由柔和及善順等。方無怖畏無
T34n1723_p0822b30║所悕望名為行處。故文雙舉。實唯近處。十
T34n1723_p0822c01║三頌半外親近處。中分二。初十二半頌近
T34n1723_p0822c02║處。後一頌結。初文復二。初六頌半頌離五
T34n1723_p0822c03║緣。後六頌頌離四緣。不頌散亂緣。初復分
T34n1723_p0822c04║二。初四頌半頌離。後二頌不離此初也。初
T34n1723_p0822c05║一頌半離四緣。一損害。二壞亂。三惡業。四
T34n1723_p0822c06║惡見。後三頌離一緣。謂劣友。前開後合。亦
T34n1723_p0822c07║非次頌。
T34n1723_p0822c08║經。若是人等(至)而為說法。　贊曰。頌不離也。由
T34n1723_p0822c09║觀空有以遊止心。故無畏等。名為行處。
T34n1723_p0822c10║經。寡女處女(至)一心念佛。　贊曰。此六頌頌
T34n1723_p0822c11║離四處。一長染．二非器．三非軌．四譏訶。文
T34n1723_p0822c12║分為五。一頌長染．非器二緣。二頌重頌
T34n1723_p0822c13║惡業。魁音苦迴反師也。膾音古外反割也。細
T34n1723_p0822c14║切為膾。衒音戶練反行賣也自媒也。一頌重
T34n1723_p0822c15║頌壞亂長染。一頌頌非軌。屏音必郢反蔽也。
T34n1723_p0822c16║若隱僻作偋音卑政反。又蒲定反。一頌譏
T34n1723_p0822c17║訶里者五家為鄰五鄰為里。二十五家里居
T34n1723_p0822c18║也。方居一里之中。乞食法有十三種。一住
T34n1723_p0822c19║正戒。二住正威儀。三住正念。四住正見。
T34n1723_p0822c20║五依法。六依時。七依處。八依次。九離貪。
T34n1723_p0822c21║十離取著。十一離瞋惱。十二離麤礦。十
T34n1723_p0822c22║三離憍慢心。此中初四住正乞食。次四住軌
T34n1723_p0822c23║則。後五捨煩惱。如經廣說。乞食為二事。一
T34n1723_p0822c24║為自資行正道故。二為利生具檀捨故。
T34n1723_p0822c25║受者施者各成六度所以行乞。纓珞經乞食
T34n1723_p0822c26║為二十事。寶雲經說隨所乞得分為四分。
T34n1723_p0822c27║一分擬與同梵行者。一分擬施貧下乞兒。
T34n1723_p0822c28║一分擬施水陸眾生。一分自食。然以一
T34n1723_p0822c29║食供養諸佛及眾賢聖。然後自食當懷食
T34n1723_p0822c30║想。如食曠野子肉等。願得法身離諸過
T34n1723_p0823a01║失。念報施主恩如是想食。又如無垢稱
T34n1723_p0823a02║說大迦葉問疾無垢示之。
T34n1723_p0823a03║經。是則名為(至)能安樂說。　贊曰。結也。無所
T34n1723_p0823a04║畏等名為行處。離惡外緣名為近處。
T34n1723_p0823a05║經。又復不行(至)菩薩行處。　贊曰。此頌有空法
T34n1723_p0823a06║行處初頌法空。後一頌半生空。前說二處
T34n1723_p0823a07║即有觀故。頌更不頌住忍辱等。
T34n1723_p0823a08║經。一切諸法(至)是名近處。　贊曰。此五頌半頌
T34n1723_p0823a09║外真法親近處。為三。初一半頌十八句中生
T34n1723_p0823a10║法二空離有為無為。次二頌如山心定。後二
T34n1723_p0823a11║頌亂頌餘句。隨其所應如義應知。
T34n1723_p0823a12║經。若有比丘(至)無有怯弱。　贊曰。此四頌半明
T34n1723_p0823a13║安樂果。分二。初一頌半標。後三頌釋。離過
T34n1723_p0823a14║非故所以無怯。怯畏也劣也多畏也。
T34n1723_p0823a15║經。文殊師利(至)說法華經。　贊曰。結也。
T34n1723_p0823a16║經。文殊師利(至)安樂行。　贊曰。第二正語行。有
T34n1723_p0823a17║三。初標勸。次別示後。五頌顯安樂果。此初
T34n1723_p0823a18║也。
T34n1723_p0823a19║經。若口宣說(至)好惡長短。　贊曰。下別示。長
T34n1723_p0823a20║行有二。初離惡後脩善。善脩如是安樂心
T34n1723_p0823a21║故下是。初離七惡。此即初四。智度論云善
T34n1723_p0823a22║人相者不自讚毀不讚毀他。若毀法者。百
T34n1723_p0823a23║喻經說如二人洗父之腳。互相誹毀便令損
T34n1723_p0823a24║折。
T34n1723_p0823a25║經。於聲聞人(至)怨嫌之心。　贊曰。此離三過。
T34n1723_p0823a26║怨音於願反。無平音。又屈者作冤。枉作
T34n1723_p0823a27║惌。屈草自覆作宛。故無也。嫌音戶兼反心
T34n1723_p0823a28║不平也。非但獨離爾所語惡。隨說經要且
T34n1723_p0823a29║說爾所。下皆准知。明善亦爾。
T34n1723_p0823a30║經。善脩如是(至)一切種智。　贊曰。此脩善有
T34n1723_p0823a31║三。一順意為說。二各以大乘。三令得種
T34n1723_p0823b01║智。
T34n1723_p0823b02║經。爾時世尊(至)隨問為說。　贊曰。十六頌半分
T34n1723_p0823b03║二。初十一頌半頌前。後五頌安樂果。頌前
T34n1723_p0823b04║分八。此文有二。一頌安座處一。頌半軌儀。
T34n1723_p0823b05║著新淨衣。浣故名淨。正法華云淨潔被服。
T34n1723_p0823b06║此下復云內外俱淨。有作新染非也。
T34n1723_p0823b07║經。若有比丘(至)和顏為說。　贊曰。第三若逢緣
T34n1723_p0823b08║至和顏為說。
T34n1723_p0823b09║經。若有難問(至)入於佛道。　贊曰。第四問答。
T34n1723_p0823b10║得所令他得利益。
T34n1723_p0823b11║經。除懶墮意(至)咸令歡喜。　贊曰。初一頌第五
T34n1723_p0823b12║自除惡染。後一頌半第六示其所說。嬾墮是
T34n1723_p0823b13║放逸與懈怠別。
T34n1723_p0823b14║經。衣服臥具(至)安樂供養。　贊曰。初一頌第七
T34n1723_p0823b15║自不悕求。後一頌半第八教安心想。智度
T34n1723_p0823b16║論云大慈怜愍為眾說法。不為衣食名聲
T34n1723_p0823b17║勢力。大慈悲故心清淨故。得無生忍。如有
T34n1723_p0823b18║頌言　多聞辨智巧言語　美說諸法轉人
T34n1723_p0823b19║心　自不如法行不正　譬如雲雷而不雨
T34n1723_p0823b20║　博學多聞有智慧　訥口拙言無巧便
T34n1723_p0823b21║　不能顯發法寶藏　譬如無雷而不雨
T34n1723_p0823b22║　不廣學問無智慧　不能說法無妙行
T34n1723_p0823b23║　是弊法師無慚愧　譬如小雲無雷雨
T34n1723_p0823b24║　多聞．廣智美言語　巧說諸法轉人心　行
T34n1723_p0823b25║法心正無所畏　如大雲雷澍洪雨　法
T34n1723_p0823b26║之大將持法鏡　照明佛法智慧藏　持誦
T34n1723_p0823b27║廣宣振法鈴　如海中船渡一切　亦如
T34n1723_p0823b28║蜂王集諸味　說如佛言隨佛意　助佛
T34n1723_p0823b29║明法度眾生　如是法師甚難值。得入
T34n1723_p0823b30║旃檀林而但取其葉。既入七寶山而更取
T34n1723_p0823b31║水精。有人入佛法不求涅槃樂。返求利供
T34n1723_p0823c01║養是皆為自欺。故令不悕而為說法。
T34n1723_p0823c02║經。我滅度後(至)說不能盡。　贊曰。此五頌安樂
T34n1723_p0823c03║果。分三。一頌標。二離惡。二獲善。
T34n1723_p0823c04║經。又文殊師利(至)求其長短。　贊曰。第三意離
T34n1723_p0823c05║諸惡自利行。長行中有二。一示行。二示
T34n1723_p0823c06║果。示行有二。初教離惡後教脩善當於一
T34n1723_p0823c07║切眾生下是。離惡有四此為初二。初行有
T34n1723_p0823c08║三並意業。一離嫉妒。二離諂曲。三離誑
T34n1723_p0823c09║詐。第二行不相非下皆語業。
T34n1723_p0823c10║經。若比丘(至)有所諍競。　贊曰。後二離惡一。
T34n1723_p0823c11║不惱他二不戲論。爭音側莖反捔也。諍鬥
T34n1723_p0823c12║也。二皆得。
T34n1723_p0823c13║經。當於一切(至)亦不多說。　贊曰。脩善有三。
T34n1723_p0823c14║一脩意業住三想中。二修身業恭敬禮拜。
T34n1723_p0823c15║三脩語業平等說法少說貴說。
T34n1723_p0823c16║經。文殊師利(至)尊重讚歎。　贊曰。安樂果中有
T34n1723_p0823c17║四。一無惱亂。二得善友。三得眾聽。四轉入
T34n1723_p0823c18║法。此四果皆與前行相應。恐文繁廣故略
T34n1723_p0823c19║不說。
T34n1723_p0823c20║經。爾時世尊(至)云汝不得佛。　贊曰。六頌分
T34n1723_p0823c21║三。初二離惡。次三脩善。後一勸脩。此初
T34n1723_p0823c22║也。初頌離七惡以質直。後頌離三過以傳
T34n1723_p0823c23║授。偽詐不實也。蔑音莫結反。說文相輕侮也。
T34n1723_p0823c24║切韻無也。若輕作蔑。
T34n1723_p0823c25║經。是佛子說法(至)說法無障礙。　贊曰。明脩
T34n1723_p0823c26║善分三。初一於生脩四行。次一敬菩薩。後
T34n1723_p0823c27║一於佛起父想。
T34n1723_p0823c28║經。第三法如是(至)無量眾所敬。　贊曰。此勸脩
T34n1723_p0823c29║也。
T34n1723_p0823c30║經。又文殊師利(至)生大悲心。　贊曰。第四心脩
T34n1723_p0823c31║諸善利他行。長行中分三。初明行法。次文
T34n1723_p0824a01║殊師利是菩薩等下明安樂果。後於無量國
T34n1723_p0824a02║下歎經勝妙。初文有二。初教慈悲後教作
T34n1723_p0824a03║念。此初也。行法緣慈欲與法樂。故於在家
T34n1723_p0824a04║出家起慈。此於菩薩種姓中起不怖生死
T34n1723_p0824a05║苦。故於非菩薩。謂一闡提二乘等身。多怖
T34n1723_p0824a06║眾苦故起悲心。行眾生緣悲及法緣悲。其
T34n1723_p0824a07║實慈．悲二類雙運。今據增上。亦不相違。華
T34n1723_p0824a08║嚴經說。佛子菩薩有十種大悲常觀眾生。
T34n1723_p0824a09║一觀無所歸依。二隨逐邪道。三貧無善根。
T34n1723_p0824a10║四長寢生死。五行不善法。六欲縛所縛。七
T34n1723_p0824a11║在生死海。八久遠長病。九無欲善法。十失
T34n1723_p0824a12║諸佛法。
T34n1723_p0824a13║經。應作是念(至)不信不解。　贊曰。下教作念。
T34n1723_p0824a14║有二。初念惛迷後念化導。此初也。失如來
T34n1723_p0824a15║方便隨宜說法者。即法華經開昔逗小說
T34n1723_p0824a16║三乘。示今逗大明一實。不近善友耳不曾
T34n1723_p0824a17║聞。心曾不知不自覺悟。又不問人設聞不
T34n1723_p0824a18║信。雖信不解惛迷之相。
T34n1723_p0824a19║經。其人雖不問(至)住是法中。　贊曰。此念化
T34n1723_p0824a20║導。謂所化人今雖不聞等。後彼住於九地
T34n1723_p0824a21║或是七地或凡聖地。或隨何方域地。我成佛
T34n1723_p0824a22║已必當引之住大乘法中。
T34n1723_p0824a23║經。文殊師利(至)無有過失。　贊曰。下明安樂
T34n1723_p0824a24║果分二。初總標無失離諸危怖。後明有
T34n1723_p0824a25║得勝果安樂。此初也。
T34n1723_p0824a26║經。常為比丘(至)皆得歡喜。　贊曰。下明有得
T34n1723_p0824a27║勝安樂果有二。初明得三德。後釋所由。
T34n1723_p0824a28║此初也。一得名利。二諸天隨侍。三問難歡
T34n1723_p0824a29║喜。
T34n1723_p0824b01║經。所以者何(至)聽所護故。　贊曰。此釋所由。
T34n1723_p0824b02║義深故佛護。佛護故有得。
T34n1723_p0824b03║經。文殊師利(至)受持讀誦。　贊曰。下歎經勝
T34n1723_p0824b04║妙。有二。初標勝妙。後喻合成。此初也。
T34n1723_p0824b05║經。文殊師利(至)降伏諸國。　贊曰。下明喻合
T34n1723_p0824b06║成。有二。初喻．法合昔授權方。後喻．法合今
T34n1723_p0824b07║施實教。如轉輪王見諸兵眾有大功者下是。
T34n1723_p0824b08║初文復二。初喻後合。喻中有五。一法王施化
T34n1723_p0824b09║喻。二眾魔拒逆喻。三聖者伏除喻。四隨功授
T34n1723_p0824b10║道喻。五末賜此經喻。此初也。強力者勝生
T34n1723_p0824b11║死故。輪王有四如瑜伽說。金輪望風順化。
T34n1723_p0824b12║銀輪遣使方降。銅輪振威乃伏。鐵輪奮戈
T34n1723_p0824b13║始定。法身．自受用．他受用．化身如次配喻。
T34n1723_p0824b14║今化二乘既是化佛。即取鐵輪王為喻。起
T34n1723_p0824b15║兵戰故。威勢謂神通智慧。諸國謂生死業惑。
T34n1723_p0824b16║降伏者斷滅義。
T34n1723_p0824b17║經。而諸小王不順其命。　贊曰。眾魔拒逆喻。
T34n1723_p0824b18║分段．變易生死。及煩惱．所知障品。三種魔類
T34n1723_p0824b19║並示現天魔等。名諸小王拒逆佛化難
T34n1723_p0824b20║可除斷名不順命。
T34n1723_p0824b21║經。時轉輪王(至)而往討伐。　贊曰。聖者伏除喻
T34n1723_p0824b22║也。象．馬．車．步四名種種兵。喻聲聞．緣覺。
T34n1723_p0824b23║各有有學．凡．聖。令其伏斷名往討伐。
T34n1723_p0824b24║經。王見兵眾(至)即大歡喜。　贊曰。隨功授道
T34n1723_p0824b25║喻。有二。初歡喜後賞賜。此初也。除斷惑
T34n1723_p0824b26║障．並分段生．死三魔之類。非伏天魔．及所
T34n1723_p0824b27║知障品三種魔軍名戰有功。順契佛心故
T34n1723_p0824b28║大歡喜。
T34n1723_p0824b29║經。隨功賞賜(至)奴婢人民。　贊曰。賞賜有三。
T34n1723_p0824c01║初喻無為功德。合中言賜涅槃城故。次喻
T34n1723_p0824c02║內有為行德五根五力等。後喻差別果德禪
T34n1723_p0824c03║定解脫等如次配經三箇或字。總相配喻。
T34n1723_p0824c04║或斷德生空理如田。眾生畢竟空為宅。因
T34n1723_p0824c05║中擇滅如聚落。無學果滿擇滅涅槃如城邑。
T34n1723_p0824c06║慚愧忍辱為衣服。五分法身．六恒住為嚴具
T34n1723_p0824c07║禪定解脫等為種種珍寶。七聖財為金銀等
T34n1723_p0824c08║六通為象馬車乘。生空智為奴驅策現前
T34n1723_p0824c09║故。八勝處為婢勝伏所緣故。十遍處等為
T34n1723_p0824c10║人庶處處遍滿故。
T34n1723_p0824c11║經。唯髻中明珠至(至)必大驚怪。　贊曰。末賜大
T34n1723_p0824c12║乘喻也。明珠即是法華大乘。是佛心首所持
T34n1723_p0824c13║故言髻中。見功猶小不斷智障品之四魔。
T34n1723_p0824c14║法華會前尚住權智未為說此。王眷屬者
T34n1723_p0824c15║謂大菩薩。必驚怪者。見不順機而說妙法。
T34n1723_p0824c16║故生疑怪。
T34n1723_p0824c17║經。文殊師利(至)王於三界。　贊曰。下合亦五。此
T34n1723_p0824c18║合法王施化。
T34n1723_p0824c19║經。而諸魔王不肯順伏。　贊曰。此合眾魔拒
T34n1723_p0824c20║逆。
T34n1723_p0824c21║經。如來賢聖諸至與之共戰。　贊曰。此合聖
T34n1723_p0824c22║者伏除。
T34n1723_p0824c23║經。其有功者(至)令皆歡喜。　贊曰。此合隨功授
T34n1723_p0824c24║道。初喜後賜禪定等者合喻中下二或字。涅
T34n1723_p0824c25║槃城者合初或字。准前喻配義可知也。
T34n1723_p0824c26║經。而不為說是法華經。　贊曰。此合末賜此經。
T34n1723_p0824c27║經。文殊師利(至)而今與之。　贊曰。下喻法合今
T34n1723_p0824c28║施實教。有二。初喻法合今與實。即記第
T34n1723_p0824c29║立集功德人增上慢。後喻合與第一。即
T34n1723_p0824c30║十無上中說無上也。初文有二。初喻後合。此
T34n1723_p0825a01║初也。諸兵眾者謂十地菩薩也。實破四魔
T34n1723_p0825a02║破分段故。既小能破變易四魔為說。無量
T34n1723_p0825a03║義經亦名妙法蓮華。二乘聖者隨其所應。
T34n1723_p0825a04║全破分破分段三魔。當必能破變易四魔。
T34n1723_p0825a05║發心悕大當必破故。如世軍將功勳小者。
T34n1723_p0825a06║待施功而愛賞。志意驍雄預賜勳傭之旨。
T34n1723_p0825a07║獎進其心。故說為與此猶未入十地之位。
T34n1723_p0825a08║且賜明珠之教。入十地已分破變易四魔。
T34n1723_p0825a09║乃賜明珠之體。
T34n1723_p0825a10║經。如來亦復(至)亦大歡喜。　贊曰。下合有二。
T34n1723_p0825a11║一喜。二與。此初也。此明已破分段四魔更
T34n1723_p0825a12║起大心當破變易。有大功勳。故佛歡喜
T34n1723_p0825a13║與此法華。非是一切但破分段四魔。不發
T34n1723_p0825a14║大心。當破變易四魔。名大功勳者而皆賜
T34n1723_p0825a15║此經。趣寂聲聞不與之故。退心有學亦與
T34n1723_p0825a16║之故。或復今者且據退心二乘無學已破分
T34n1723_p0825a17║段四魔。名大功勳。不說趣寂。四魔有二。一
T34n1723_p0825a18║分段。二變易。如破魔章說。今隨要者。分段
T34n1723_p0825a19║三魔體性可悉。欲界第六他化天子名曰天
T34n1723_p0825a20║魔。變易三魔理亦可知。八地已上諸大菩薩
T34n1723_p0825a21║示現為天魔。故無垢稱云。示現為魔王者
T34n1723_p0825a22║多是不可思議解脫菩薩。唯有龍象能與龍
T34n1723_p0825a23║象為戰諍故。如前已說。然彼降位降時不
T34n1723_p0825a24║同。如理趣疏。今依大集經說。知苦．斷集．
T34n1723_p0825a25║證滅．脩道。如次能壞蘊．煩惱．死．及與天
T34n1723_p0825a26║魔。　復次觀有漏皆苦．諸行無常。諸法無我．
T34n1723_p0825a27║涅槃寂靜。如次壞蘊．煩惱．死．及天魔。　復
T34n1723_p0825a28║次觀空．無相．無願。具此三已迴向菩提。如
T34n1723_p0825a29║次壞四。　復次觀身．受．心．法如次壞四。智
T34n1723_p0825b01║度論云。菩薩得道故破煩惱魔。得法性身。
T34n1723_p0825b02║故破蘊魔。得道及法性身。故破死魔。常一
T34n1723_p0825b03║心入不動三昧。故破天魔。
T34n1723_p0825b04║經。此法華經(至)而今說之。　贊曰。此明與之。
T34n1723_p0825b05║此經是佛之因。多饒怨謗。而今與之如解
T34n1723_p0825b06║明珠。
T34n1723_p0825b07║經。文殊師利(至)今乃與之。　贊曰。此喻合與
T34n1723_p0825b08║第一。即說無上。有二。初所詮理最先故得
T34n1723_p0825b09║無上。
T34n1723_p0825b10║經。文殊師利(至)而敷演之。　贊曰。此能詮教最
T34n1723_p0825b11║先故無上。
T34n1723_p0825b12║經。爾時世尊(至)佛所讚經。　贊曰。合初十四頌
T34n1723_p0825b13║半頌第四行。中分二。初四頌頌安樂行。後
T34n1723_p0825b14║十頌半頌經勝德初文有二。初一頌總標後
T34n1723_p0825b15║三頌別頌。此初也。哀慈也愍悲也。
T34n1723_p0825b16║經。後末世時(至)令住其中。　贊曰。此三別頌。
T34n1723_p0825b17║一頌一句頌起慈悲。一頌三句頌起思念。
T34n1723_p0825b18║經。譬如強力(至)明珠賜之。　贊曰。下十頌半
T34n1723_p0825b19║頌經勝妙。中有二。初四頌喻後。六頌半合。
T34n1723_p0825b20║此初也。初三頌喻權後。一頌喻實。權有三
T34n1723_p0825b21║喻一王。二功。三賜。
T34n1723_p0825b22║經。如來亦爾(至)說此諸經。　贊曰。下六頌半頌
T34n1723_p0825b23║合。中分二。初三頌半頌合昔權。後三頌頌
T34n1723_p0825b24║合今實。此初也。今亦唯有三。一頌半法王。
T34n1723_p0825b25║一頌功。一頌賜。說此諸經者說此會已前
T34n1723_p0825b26║經。
T34n1723_p0825b27║經。既知眾生(至)為汝等說。　贊曰。此合今實
T34n1723_p0825b28║有二。一頌半頌合今實。一頌半頌合與第
T34n1723_p0825b29║一。
T34n1723_p0825b30║經。我滅度後(至)如是四法。　贊曰。此第三段結
T34n1723_p0825b31║成四行。
T34n1723_p0825c01║經。讀是經者(至)如日之照。　贊曰。下二十一頌
T34n1723_p0825c02║半。是第二大段明通安樂果。中分三。初四
T34n1723_p0825c03║頌半明寤時果。次十六頌明夢中果。後一頌
T34n1723_p0825c04║結前果。此初也。一頌半自體無六惡。一頌
T34n1723_p0825c05║眾生敬慕天為僕使。一頌外三惡不侵。一頌
T34n1723_p0825c06║無畏聰慧。
T34n1723_p0825c07║經。若於夢中(至)而為說法。　贊曰。下夢中果。
T34n1723_p0825c08║分五。此初二文。初一半見佛。後一半見自
T34n1723_p0825c09║說法。
T34n1723_p0825c10║經。又見諸佛(至)合掌聽法。　贊曰。此六頌半
T34n1723_p0825c11║見佛授記。曲分為四。一頌半見佛說法。二
T34n1723_p0825c12║頌身處證悟。一頌標記。二頌正授。
T34n1723_p0825c13║經。又見自身(至)常有是好夢。　贊曰。此二頌半
T34n1723_p0825c14║見身寂靜脩行見佛。
T34n1723_p0825c15║經。又夢作國王(至)如煙盡燈滅。　贊曰。此四頌
T34n1723_p0825c16║見身捨俗成道。分四。一頌見脩行。一頌
T34n1723_p0825c17║成道。一頌半利生。半頌入滅。
T34n1723_p0825c18║經。若後惡世中(至)如上諸功德。　贊曰。此結
T34n1723_p0825c19║前果。
T34n1723_p0825c20║法華玄贊卷第九(本)
T34n1723_p0825c21║　保安三年十二月廿一日以興福寺圓如房
T34n1723_p0825c22║　之本移點已了法隆寺僧覺印為令法久住
T34n1723_p0825c23║　往生極樂也本者皆點本也以朱付左借名
T34n1723_p0825c24║　所所或本也。
T34n1723_p0825c25║妙法蓮華經玄贊卷第九(末)
T34n1723_p0825c26║　　　　沙門基撰
T34n1723_p0825c27║　　從地涌出品
T34n1723_p0825c28║三門分別。一來意。二釋名。三解妨。　來意有
T34n1723_p0825c29║三。一者七品明學行流通中。前之一品明
T34n1723_p0826a01║所學行。下之六品明能行人。能行人中分
T34n1723_p0826a02║四。此之一品正明現在具安樂行流通之
T34n1723_p0826a03║人。壽量及分別功德品。因釋此疑展轉生
T34n1723_p0826a04║起。隨喜．及法師功德品。明助．正依安樂行
T34n1723_p0826a05║流通之人。所得功德。常不輕品。明佛自身往
T34n1723_p0826a06║居因位行安樂行。行忍辱等流通此經。今
T34n1723_p0826a07║得佛果勸諸眾生應勤脩學。故此品來。二
T34n1723_p0826a08║者兩品明一乘行。中前品明所行行。此品
T34n1723_p0826a09║明能行人。故此品來。三者論云七者示現教
T34n1723_p0826a10║化眾生無上故地中涌出無量菩薩摩訶薩。
T34n1723_p0826a11║此中明佛已曾教化無量菩薩行此四行。
T34n1723_p0826a12║涌出持經勸諸眾生云何不學。故此品來
T34n1723_p0826a13║釋名者。涌謂上昇。出謂顯現。從地上昇而顯
T34n1723_p0826a14║現。名從地涌出品。玉篇涌騰也。涌如水上
T34n1723_p0826a15║騰故應作涌。踴跣也非騰義。解妨者。何故
T34n1723_p0826a16║不言從傍來。乃言從地踴出。答明依四
T34n1723_p0826a17║行以持經。踴出生死之地故。又明不離
T34n1723_p0826a18║此界佛曾所化。已超生死之地故。不言從
T34n1723_p0826a19║傍來。但說從地踴出。
T34n1723_p0826a20║經。爾時他方(至)而廣說之。　贊曰。此品之中大
T34n1723_p0826a21║文分四。一他土請持。二如來不許。三此方
T34n1723_p0826a22║踊出。四菩薩疑生。此初也。
T34n1723_p0826a23║經。爾時佛告(至)廣說此經。　贊曰。如來不許。
T34n1723_p0826a24║有二。初止後顯。且說極多故言六萬。實非
T34n1723_p0826a25║唯爾。顯佛化功止他不許。縱令他護亦
T34n1723_p0826a26║有何愆。
T34n1723_p0826a27║經。佛說是時(至)同時踊出。　贊曰。此方涌出
T34n1723_p0826a28║有八。一從地踴出。二昇空讚禮。三神力
T34n1723_p0826a29║促時四眾人共見。五導師省問。六世尊慰答。
T34n1723_p0826a30║七四人隨喜。八如來讚之。初文分五。一地
T34n1723_p0826b01║裂。二聖踴。三相好。四住處。五群輩。此初二
T34n1723_p0826b02║也。表破生死故。地裂。顯趣菩提故。踊出。
T34n1723_p0826b03║經。是諸菩薩(至)虛空中住。　贊曰。此相好及住
T34n1723_p0826b04║處。行安樂行所得果故。相好證真性而得
T34n1723_p0826b05║一乘。故住空。
T34n1723_p0826b06║經。是諸菩薩(至)所不能知。　贊曰。此群輩。有
T34n1723_p0826b07║三。一來由。二列數。三結之。列數有八輩。
T34n1723_p0826b08║一恒河沙。二分恒沙。三那由他。四萬。五千。
T34n1723_p0826b09║六百。七十。八單。
T34n1723_p0826b10║經。是諸菩薩(至)於二世尊。　贊曰。第二昇空
T34n1723_p0826b11║讚禮。有三。一詣塔。二禮足。三敬讚。
T34n1723_p0826b12║經。是諸菩薩(至)謂如半日。　贊曰。第三神力。
T34n1723_p0826b13║促時有三。一讚長時。二受亦久。三促時。本
T34n1723_p0826b14║論說此經所說劫。晝夜月時年。此以晝夜
T34n1723_p0826b15║合數不廢二十五日成五十小劫。或復五十
T34n1723_p0826b16║日．五十月．及時年。讚德逾深時長可悉。受
T34n1723_p0826b17║讚神力亦等讚時神力。變其本心。聖通延
T34n1723_p0826b18║促光景。眾生愛法已是忘疲。況聖冥加輒
T34n1723_p0826b19║生勞厭。故諸四眾謂如食頃。法食資持神
T34n1723_p0826b20║通制御。故經多劫年命不虧。
T34n1723_p0826b21║經。爾時四眾(至)國土虛空。　贊曰。第四眾人共
T34n1723_p0826b22║見。
T34n1723_p0826b23║經。是菩薩眾中(至)唱導之師。　贊曰。下第五導
T34n1723_p0826b24║師省問有四。一列名。二德行。三直省。四偈
T34n1723_p0826b25║問。此初二也。行高勝廣離惡進善。故名四
T34n1723_p0826b26║種。
T34n1723_p0826b27║經。在大眾前(至)生疲勞耶。　贊曰。三直省。四
T34n1723_p0826b28║偈問。玉篇訊問也。辭也。言也。執問。通問。
T34n1723_p0826b29║曰訊。
T34n1723_p0826b30║經。爾時世尊(至)入於佛慧。　贊曰。第六世尊慰
T34n1723_p0826c01║答。有二。初標後釋。釋中有三。一見佛樹
T34n1723_p0826c02║善。二即便受化。三迂會亦從。初雖不從後
T34n1723_p0826c03║亦從也。初二讚菩薩。後一說聲聞。或初二
T34n1723_p0826c04║說迂會。後一說趣寂。不愚法者入解佛慧
T34n1723_p0826c05║非入證也。
T34n1723_p0826c06║經。爾時諸大菩薩(至)我等隨喜。　贊曰。第七四
T34n1723_p0826c07║人隨喜。
T34n1723_p0826c08║經。於時世尊(至)發隨喜心。　贊曰。第八如來讚
T34n1723_p0826c09║之。
T34n1723_p0826c10║經。爾時彌勒(至)問訊如來。　贊曰。下品第四大
T34n1723_p0826c11║段菩薩疑生。分八。一心念。二語演。三他問。
T34n1723_p0826c12║四傍答。五讚許。六正答。七眾念。八申請。此
T34n1723_p0826c13║初也。
T34n1723_p0826c14║經。時彌勒菩薩(至)願兩足尊說。　贊曰。下語演。
T34n1723_p0826c15║有十九頌半。分三。初一頌總申疑請次。十
T34n1723_p0826c16║六頌半請所疑事。後二頌申眾疑意。此初也。
T34n1723_p0826c17║經。是從何處來(至)為從何所來。　贊曰。下請
T34n1723_p0826c18║所疑事。分五。二頌來處。九頌來數。二頌化
T34n1723_p0826c19║行。二頌半國名。一頌不識。此初有三。一來
T34n1723_p0826c20║由。二讚德。三來處。
T34n1723_p0826c21║經。一一諸菩薩(至)猶不能盡知。　贊曰。來數有
T34n1723_p0826c22║三。一頌總。七頌別。一頌結。
T34n1723_p0826c23║經。是諸大威德(至)脩習何佛道。　贊曰。此化
T34n1723_p0826c24║行。有五問。
T34n1723_p0826c25║經。如是諸菩薩(至)未曾見是事。　贊曰。此國名。
T34n1723_p0826c26║經。我於此眾中(至)願說其因緣。　贊曰。此不
T34n1723_p0826c27║識也。
T34n1723_p0826c28║經。今此之大會(至)唯願決眾疑。　贊曰。第三段
T34n1723_p0826c29║申眾疑意。
T34n1723_p0826c30║經。爾時釋迦牟尼佛(至)從何所來。　贊曰。第三
T34n1723_p0827a01║他問。
T34n1723_p0827a02║經。爾時諸佛(至)因是得聞。　贊曰。第四傍答。
T34n1723_p0827a03║經。爾時釋迦(至)如是大事。　贊曰。下第五讚
T34n1723_p0827a04║許。有二。初讚後許。此初也。阿氏多云無能
T34n1723_p0827a05║勝。彌勒名也。阿逸多訛也。
T34n1723_p0827a06║經。汝等當共(至)大勢之力。　贊曰。下許。有二。
T34n1723_p0827a07║此長行。被精進鎧。鎧謂兵甲兜鍪。令心
T34n1723_p0827a08║勇銳欣樂聞法。心不退轉名堅固意。以義
T34n1723_p0827a09║深遠恐其疑退。此說四力。一者慧力。即壽
T34n1723_p0827a10║量品如來祕密法．報二身。智性．相故。二神通
T34n1723_p0827a11║力。即彼神通佛化身也。三奮迅力。決定所作
T34n1723_p0827a12║也。奮音俯問反揚也。迅音息晉反。又松閏
T34n1723_p0827a13║反疾也。今從後反。師子將欲決定所作。必
T34n1723_p0827a14║先奮迅頓巽身毛。疾揚其身後方定作。明
T34n1723_p0827a15║我今決定說自所作三身妙事。四威猛力。正
T34n1723_p0827a16║作所作示所有威制伏摧破。摧破自餘不
T34n1723_p0827a17║信者故。或由智慧故奮迅。由神通故威猛。
T34n1723_p0827a18║或智慧者法報二身。下三化身。神變．記心．教
T34n1723_p0827a19║誡三輪如次之功用也。
T34n1723_p0827a20║經。爾時世尊(至)汝等一心聽。　贊曰。初二頌勸
T34n1723_p0827a21║勿生疑許可為說。後二頌顯佛實語誡一
T34n1723_p0827a22║心聽。
T34n1723_p0827a23║經。爾時世尊(至)令發道意。　贊曰。下第六正
T34n1723_p0827a24║答。有三。初告我化。次明住行。後末後一頌
T34n1723_p0827a25║結勸生信。此初也。
T34n1723_p0827a26║經。此諸菩薩(至)正憶念。　贊曰。下明住行。有
T34n1723_p0827a27║六。此有二。一住處二解經。通利聞慧。思惟
T34n1723_p0827a28║思慧。憶念脩慧。
T34n1723_p0827a29║經。阿逸多(至)求無上慧。　贊曰。此有四。一樂
T34n1723_p0827b01║靜。二精進。三樂深智。四求無上慧。
T34n1723_p0827b02║經。爾時世尊(至)令發大道心。　贊曰。七頌半頌
T34n1723_p0827b03║前。中分五。此一半頌標佛化。
T34n1723_p0827b04║經。此等是我子(至)為求佛道故。　贊曰。初一半
T34n1723_p0827b05║頌樂靜。後一頌精進。憒音古對反。心亂也。
T34n1723_p0827b06║鬧音奴效友。不靜為鬧亦為鬧字。
T34n1723_p0827b07║經。在娑婆世界(至)悉當得成佛。　贊曰。初一頌
T34n1723_p0827b08║半住處．深智。後二頌結成我化。於此伽耶
T34n1723_p0827b09║處所。昔來所化。非今現在伽耶。如言常在
T34n1723_p0827b10║靈山。非山常在在山處故。此城亦爾。
T34n1723_p0827b11║經。我今說實語(至)教化是等眾。　贊曰。結勸
T34n1723_p0827b12║生信。
T34n1723_p0827b13║經。爾時彌勒(至)三菩提。　贊曰。第七眾念。
T34n1723_p0827b14║經。即白佛言(至)四十餘年。　贊曰。第八申請。
T34n1723_p0827b15║有二。初長行有三。初舉事難。次舉喻難。後
T34n1723_p0827b16║正申難。初文有二。初舉成道處所．年歲。
T34n1723_p0827b17║後正申難。此初也。伽耶城者。極險固少居
T34n1723_p0827b18║人。唯婆羅門減有千家。此並仙人之族胤
T34n1723_p0827b19║也。不事公王貴庶宗仰城居勝強舉國
T34n1723_p0827b20║咸悉。即在摩竭提國之內境。佛菩提樹次
T34n1723_p0827b21║南極近。故言不遠。又言伽耶。是佛生處。是
T34n1723_p0827b22║迦維羅國之都城。佛於摩揭陀國菩提樹下
T34n1723_p0827b23║成道。俱中天竺。相去極近。故言不遠。得大
T34n1723_p0827b24║菩提從是已來始過四十餘年者。於此義
T34n1723_p0827b25║中略有二說。一者有諸部說。十九出家三十
T34n1723_p0827b26║成道。本起因果經說十九出家。思惟無相
T34n1723_p0827b27║三昧經說三十成道。智度論說佛臨涅槃
T34n1723_p0827b28║告須跋陀羅。我年十九出家已求佛道。出家
T34n1723_p0827b29║已來過五十歲。不說成道之時。佛實年八
T34n1723_p0827c01║十矣。此有解云。十九出家後五年事仙人行
T34n1723_p0827c02║樂行。六年行苦行。三十成道。故告須跋陀
T34n1723_p0827c03║羅過五十歲。智度論中用於此義即依此
T34n1723_p0827c04║說。今言成道四十年者。纔年七十矣。二者
T34n1723_p0827c05║亦有諸部及大乘中說二十九出家三十五
T34n1723_p0827c06║成道。增一阿含。中阿含．雜阿含．出曜經．和
T34n1723_p0827c07║須密論。並說二十九出家。悲華經．善見論。並
T34n1723_p0827c08║說三十五成道。本起經云。佛欲出家指耶
T34n1723_p0827c09║輸腹云。卻後六年汝當生男。遂懷羅睺。佛
T34n1723_p0827c10║六年苦行。成道之夜羅睺始生。但言羅睺六
T34n1723_p0827c11║歲在胎。不說十一年在母腹。故知二十九
T34n1723_p0827c12║出家三十五成道。六年之內兼脩樂行。阿藍
T34n1723_p0827c13║迦藍處坐得無所有處定。鬱頭藍子處學得
T34n1723_p0827c14║非想處定。菩提留支法師引經偈云　八年
T34n1723_p0827c15║作嬰孩　七年作童子　四年學五明
T34n1723_p0827c16║　十年受五欲　六年行苦行　三十五成道
T34n1723_p0827c17║　四十五年中　教化諸眾生　真諦三藏．
T34n1723_p0827c18║及和上西域記等。並說二十九出家三十五
T34n1723_p0827c19║成道。金光明經說佛壽八十。今言成道過
T34n1723_p0827c20║四十餘年即年七十有五。並初成道年合
T34n1723_p0827c21║四十一年名過四十。
T34n1723_p0827c22║經。世尊云何(至)三菩提。　贊曰。下正申難。有
T34n1723_p0827c23║二。初申三事。後結難信。申三事者。一時
T34n1723_p0827c24║小事大。二時促眾多。三時短德勝。此初也。已
T34n1723_p0827c25║至上位當成菩提。名事大也。
T34n1723_p0827c26║經。世尊(至)不得其邊。　贊曰。時促眾多也。前
T34n1723_p0827c27║言於此少時。貫下兩文。
T34n1723_p0827c28║經。斯等久遠(至)常脩梵行。　贊曰。時短德勝。
T34n1723_p0827c29║觀其久來逢緣樹善。非少時脩。
T34n1723_p0827c30║經。世尊(至)世所難信。　贊曰。結成難信由此
T34n1723_p0828a01║三事難信佛化。
T34n1723_p0828a02║經。譬如有人(至)是事難信。　贊曰。下第二舉喻
T34n1723_p0828a03║難。色美喻佛相好莊嚴。髮黑表佛設年八十
T34n1723_p0828a04║而無老相。於一切時好巡舊處故。大般若
T34n1723_p0828a05║說八十種好中云。常小不老好巡舊處。年
T34n1723_p0828a06║二十五表佛雖出生死示居二十五有。以
T34n1723_p0828a07║上表佛成道極近。設年八十但如二十五
T34n1723_p0828a08║指百歲人表所化菩薩德高位遠百福莊嚴
T34n1723_p0828a09║云我生育令其道長是事難信。
T34n1723_p0828a10║經。佛亦如是(至)甚為希有。　贊曰。下第三正申
T34n1723_p0828a11║疑有三。初牒所疑事。次今日下正申疑意。
T34n1723_p0828a12║後我等雖復下申疑所由。此初。有二。初牒
T34n1723_p0828a13║佛成道時促。後牒菩薩七德甚大。菩薩七
T34n1723_p0828a14║德者。一脩時長。二勤精進。三定自在。四得
T34n1723_p0828a15║神通。五久脩梵行。六能習法。七巧問答。故
T34n1723_p0828a16║為人寶。
T34n1723_p0828a17║經。今日世尊(至)大功德事。　贊曰。正申疑意。
T34n1723_p0828a18║經。我等雖復(至)亦不生疑。　贊曰。申疑所由。
T34n1723_p0828a19║有三。初明自能通。次申他惑起。後正請除
T34n1723_p0828a20║決。雖自無疑示相不了。請決我疑。信隨
T34n1723_p0828a21║宜說信成就故。達佛所知證成就故。佛言
T34n1723_p0828a22║不虛四無謬故。
T34n1723_p0828a23║經。爾時彌勒(至)如實分別說。　贊曰。下十四頌
T34n1723_p0828a24║分三。初五頌頌舉事難。次二頌頌喻為難。
T34n1723_p0828a25║後七頌頌申疑請。此初。有三。一頌出家時
T34n1723_p0828a26║近。三頌菩薩德高難信。一頌眾大請決。
T34n1723_p0828a27║經。譬如少壯人(至)舉世所不信。　贊曰。此頌喻
T34n1723_p0828a28║也。髮白面皺者此與長行互相影顯。父言
T34n1723_p0828a29║色美髮黑具相巡舊之徵。子稱髮白面皺。
T34n1723_p0828a30║久脩。猶缺之狀。髮白有聖道久脩之徵。面皺
T34n1723_p0828b01║帶相好未圓之兆故也。皺音側救反。
T34n1723_p0828b02║經。世尊亦如是(至)於下空中住。　贊曰。下七頌
T34n1723_p0828b03║頌申疑請。分二。初四頌牒所疑事。後三頌
T34n1723_p0828b04║正申疑請。此初。有三。初半頌佛成道近。次
T34n1723_p0828b05║三頌讚菩薩有十德後。半頌明住處。
T34n1723_p0828b06║經。我等從佛聞(至)而住不退地。　贊曰。正申
T34n1723_p0828b07║疑請。為四。初半頌自無疑。次半頌他有惑。
T34n1723_p0828b08║次一頌疑者失。後一頌正申請。
T34n1723_p0828b09║　　壽量品
T34n1723_p0828b10║三門分別。一來意。二釋名。三解妨。　來意有
T34n1723_p0828b11║五。一者七品學行流通中。踴出下六品能學
T34n1723_p0828b12║行人。中分四。第二段壽量．及分別功德。因
T34n1723_p0828b13║釋前疑展轉生起。前明踴出皆言佛化。位
T34n1723_p0828b14║高眾大時會生疑。今辨法身本無起滅。化
T34n1723_p0828b15║佛近成報身久證。化於此眾何所疑哉。故
T34n1723_p0828b16║從踴出後明壽量品。二者十九品為正宗
T34n1723_p0828b17║中。下之五品明一乘果。中分二。初二品明
T34n1723_p0828b18║已滿果。後三品明未滿果。初中又二。初正
T34n1723_p0828b19║明已滿果。後辨時眾因此證獲不同。故此
T34n1723_p0828b20║品來。三者論說對治七慢之中第七無功德
T34n1723_p0828b21║人。於第一乘不集善根。而不取為第一
T34n1723_p0828b22║增上慢。為對治此說醫師喻。論又云第七
T34n1723_p0828b23║人者根未熟。為令熟故示現涅槃量。現在
T34n1723_p0828b24║未集善根者名根未熟。令集諸善根希
T34n1723_p0828b25║取第一乘。示現佛入涅槃分限名量。令
T34n1723_p0828b26║集善根後方調化。醫師既在此品。故此品
T34n1723_p0828b27║來。四者論云八者示現成大菩提無上故。
T34n1723_p0828b28║示現三種佛菩提。三身在此。故此品來。此
T34n1723_p0828b29║為文殘。七喻之中唯說後文醫師。不說初
T34n1723_p0828b30║文三佛故。五者第九示現涅槃無上故。說
T34n1723_p0828c01║醫師喻。除七慢中說醫師者。化根未熟
T34n1723_p0828c02║示現入滅令其根熟。今說醫師現佛入涅
T34n1723_p0828c03║槃。化滅實不滅。非如二乘滅而為滅。故名
T34n1723_p0828c04║無上。此乃七喻之中義殘也。釋名者。如來
T34n1723_p0828c05║者法．報．化身之通名。壽者所受之命。量謂齊
T34n1723_p0828c06║限。此品明三種佛身命體齊限。任法性隨
T34n1723_p0828c07║願緣。應群機受自體。今明此三佛命之齊
T34n1723_p0828c08║限故名如來壽量品。壽音植酉反。量音呂張
T34n1723_p0828c09║反。謂貶量校量佛壽量。褒貶計校籌度三佛
T34n1723_p0828c10║之壽命。或力讓反。義如前釋故。名壽量品。
T34n1723_p0828c11║解妨者。何故不以醫師為品名。以壽量
T34n1723_p0828c12║為品號。答因三身之壽命。方假喻於醫師。
T34n1723_p0828c13║故從本壽量為名。不以醫師為品號。又
T34n1723_p0828c14║難初科品云。先陳壽量除根未熟不集功
T34n1723_p0828c15║德之人增上慢。何故非是法華正宗乃是流
T34n1723_p0828c16║通分攝。答當機應時即熟一乘。正逗聲聞
T34n1723_p0828c17║故為正宗。示滅後化初根未熟。故非正說。
T34n1723_p0828c18║故雖說於壽量不授記於聲聞。故雖說於
T34n1723_p0828c19║醫師亦無聲聞授記。以此智積前者請歸。
T34n1723_p0828c20║不爾中途請還何速。由斯此品但是流通。
T34n1723_p0828c21║說為正宗。便無是妨。
T34n1723_p0828c22║經。爾時佛告(至)誠諦之語。　贊曰。此品有三。
T34n1723_p0828c23║初釋迦三敕。次彌勒四請。後如來正告。此初
T34n1723_p0828c24║也。三身妙體位在果窮。上智猶不能測。下
T34n1723_p0828c25║愚何因可解。恐彼心疑口謗因法而有毀
T34n1723_p0828c26║傷。故敕丁寧方申正說。亦恐耳不專於法
T34n1723_p0828c27║教。意不矚於玄宗。又眾生性鈍聞不能解。
T34n1723_p0828c28║令法入心故再三告示。說三身故為三告。
T34n1723_p0828c29║經。是時菩薩(至)信受佛語。　贊曰。此彌勒四請。
T34n1723_p0828c30║佛既慈悲三告。大眾何得虛然。故加四請。
T34n1723_p0829a01║表悕法心重。三告示說三身。四請三身各
T34n1723_p0829a02║四。祈四德．悕四智．濟四生。是此意也。
T34n1723_p0829a03║經。爾時世尊(至)神通之力。　贊曰。下如來正告
T34n1723_p0829a04║初長行中分二。初敕聽標示。後正說壽
T34n1723_p0829a05║量。此初也。三請者從初也。祕密者法．報二
T34n1723_p0829a06║身深妙體故。神通者化身應物現故。佛所藏
T34n1723_p0829a07║護名祕。義深難解名密。妙用無方曰神。
T34n1723_p0829a08║體無障擁名通。此之二體威勢難屈故名
T34n1723_p0829a09║為力。又對法等說有四祕密。於方廣中佛
T34n1723_p0829a10║之祕密皆應決了。一令入祕密。謂為聲聞
T34n1723_p0829a11║說色等有。為令無怖漸入聖教。非一切
T34n1723_p0829a12║有。二相祕密。謂依三自性說一切法皆無
T34n1723_p0829a13║自性無生滅等。破所執有相說之為無。非
T34n1723_p0829a14║一切無。三對除祕密。佛為對除諸過失故
T34n1723_p0829a15║說種種教。且除八障說最上乘。一除輕
T34n1723_p0829a16║佛。二除輕法。故說我曾名勝觀如來法身
T34n1723_p0829a17║無別故。三除懈怠。如說願生極樂世界
T34n1723_p0829a18║皆得往生等。四除小善生喜足。於一善根
T34n1723_p0829a19║或讚或毀。五除貪行稱讚佛土富樂莊嚴。
T34n1723_p0829a20║六除慢行稱讚諸佛或有增勝。七除惡作
T34n1723_p0829a21║悔脩善障。說於佛等雖行輕毀然彼有
T34n1723_p0829a22║情亦生天趣。八除不定性障。令捨聲聞下
T34n1723_p0829a23║劣意樂。記大聲聞當得作佛。又說一乘更
T34n1723_p0829a24║無第二。四轉變祕密。如說覺不堅為堅。善
T34n1723_p0829a25║住於顛倒極煩惱所惱。得最上菩提。如是
T34n1723_p0829a26║等隱密名言解之令異。此中祕密即是第三
T34n1723_p0829a27║對除祕密。由輕佛德及貪慢行者。說他佛
T34n1723_p0829a28║身以為自體。稱讚佛故。如下經言。於此中
T34n1723_p0829a29║間說燃燈佛等。如是皆以方便分別。言
T34n1723_p0829a30║神通者所化多眾神力化之令生發意。
T34n1723_p0829b01║經。一切世間(至)三菩提。　贊曰。下正說壽量。准
T34n1723_p0829b02║論為二段。初明菩提無上。後諸善男子。我
T34n1723_p0829b03║本行菩薩道所成壽命下。重顯報．化二身
T34n1723_p0829b04║差別之相涅槃無上。初文之中論分三段。示
T34n1723_p0829b05║現三佛菩提故。一應化菩提隨所應見而
T34n1723_p0829b06║為示現。故如經皆謂如來出釋氏宮去伽
T34n1723_p0829b07║耶城不遠。坐於道場得阿耨多羅三藐三
T34n1723_p0829b08║菩提。故即此文是。二者報佛菩提。十地行滿
T34n1723_p0829b09║足得常涅槃。如經善男子我實成佛已來。
T34n1723_p0829b10║無量無邊百千萬億那由他劫故。次下文是。
T34n1723_p0829b11║三者法佛菩提。謂如來藏性淨涅槃。常恒清
T34n1723_p0829b12║淨不變。故如經如來如實知見三界之相。
T34n1723_p0829b13║乃至不如三界見於三界故。所以者何下
T34n1723_p0829b14║文是。此依初無上具有三身以為三義。佛
T34n1723_p0829b15║身增減諸教不同。或總名一佛寶。或分別
T34n1723_p0829b16║為二。佛地論說。一生身二法身。法身．實報
T34n1723_p0829b17║皆名法身。實功德故。他報．化身俱名生身。
T34n1723_p0829b18║又般若論說二。一真佛。二非真佛。初是法身。
T34n1723_p0829b19║後餘二身。或分為三。即此所說三佛菩提。
T34n1723_p0829b20║或說四種。楞伽經說。一應化佛。二功德佛。
T34n1723_p0829b21║三智慧佛。四如如佛。初是化身中。二是報身。
T34n1723_p0829b22║後一是法身。金光明經又說四種。一化非
T34n1723_p0829b23║應。佛為物所現龍鬼等形。不為佛身名
T34n1723_p0829b24║化非應。二應身非化。謂地前菩薩所見佛身
T34n1723_p0829b25║依定而現。非五趣攝名應非化。即四善根
T34n1723_p0829b26║所見一大千一應身也。三亦應亦化。謂諸聲
T34n1723_p0829b27║聞所見佛身。現見脩成故名為應。見人同
T34n1723_p0829b28║類故名為化。四非應非化。謂佛真身。前三
T34n1723_p0829b29║是化後是法報。佛地論亦說四。一受用非變
T34n1723_p0829b30║化謂自受用身。二變化非受用。謂變化身
T34n1723_p0829c01║化地前類。三亦受用亦變化。謂他受用身化
T34n1723_p0829c02║十地菩薩。四非受用非變化謂法身。華嚴
T34n1723_p0829c03║經說有十佛。一無著佛安住世間成正覺
T34n1723_p0829c04║故。佛地論名現等覺佛。二願佛願出生故。彼
T34n1723_p0829c05║名弘誓願佛三業報佛信成就故諸行皆因
T34n1723_p0829c06║且說一信。彼名業異熟佛。四持佛隨順世
T34n1723_p0829c07║間不斷絕故。彼名住持佛。五涅槃佛示滅
T34n1723_p0829c08║度故。彼名變化佛。六法界佛於一切處無
T34n1723_p0829c09║不現故。七心佛善安住故。此上二名同彼。
T34n1723_p0829c10║八三昧佛成就無量功德無所著故。彼名
T34n1723_p0829c11║定佛九性佛善決定故。彼名本性佛。十如意
T34n1723_p0829c12║佛以普覆故。彼名隨樂佛。前五世俗佛後。
T34n1723_p0829c13║五勝義佛。隨其所應三身所攝。前五是化
T34n1723_p0829c14║身攝以名世俗故。法界一種是法身攝本
T34n1723_p0829c15║性一種通法及受用。餘三一向是受用故。
T34n1723_p0829c16║論云此五是勝義故。雖法及受用不同形
T34n1723_p0829c17║前變化皆勝義也。勘無垢稱觀如來品經及
T34n1723_p0829c18║疏。楞伽經言。大慧。法佛說法離攀緣離能
T34n1723_p0829c19║觀。所觀。離所作相量故。等。大慧。報佛說一
T34n1723_p0829c20║切法自相同相故。因自心現熏習相故。亦
T34n1723_p0829c21║說譬如幻師幻作種種形像。諸愚癡人取以
T34n1723_p0829c22║為實。而彼諸像實不可得。是名分別虛妄
T34n1723_p0829c23║法體大慧化佛說施．戒．忍．精進．禪定．智慧．
T34n1723_p0829c24║蔭．界．入等法般若論。云應化非真佛。亦
T34n1723_p0829c25║非說法者等。推功歸本唯法身故。彼經宗
T34n1723_p0829c26║說真法身故。乘文便故略明佛義。三身成
T34n1723_p0829c27║佛如彌勒疏。別義如佛地及唯識並法苑說。
T34n1723_p0829c28║雖說佛身增減不同。今以類論莫過二種。
T34n1723_p0829c29║一真二化。地前菩薩及二乘見名為化身。報．
T34n1723_p0829c30║法二身名為真身。由此理故。明三佛菩提
T34n1723_p0830a01║中分二。初明三乘所見其所疑身。後明三
T34n1723_p0830a02║乘所不知真身。此初也。
T34n1723_p0830a03║經。然善男子(至)那由他劫。　贊曰。下明三乘
T34n1723_p0830a04║所不知真身。分三。初標成道來久。次解成
T34n1723_p0830a05║道已來時節。後結成前說。如是我成道已來
T34n1723_p0830a06║甚大久遠下是。此初也。論釋唯說報身成道。
T34n1723_p0830a07║據實報身脩生覺滿名成。法身脩顯證圓
T34n1723_p0830a08║名成。亦有何失。此中雖標報身成久。後釋
T34n1723_p0830a09║亦顯法身體義。
T34n1723_p0830a10║經。譬如五百(至)知其數不。　贊曰。下解成道
T34n1723_p0830a11║已來時節。有二。初分明說報佛菩提。成道
T34n1723_p0830a12║來久為物說近。後諸善男子如來所演經典
T34n1723_p0830a13║下密說法身。由證此故成道實久。應物權
T34n1723_p0830a14║現。初是能證智。後是所證理。智．斷二德智。
T34n1723_p0830a15║及智處如次明故。初文有三。初舉喻問。次
T34n1723_p0830a16║彌勒等答。後佛廣釋。此初也。
T34n1723_p0830a17║經。彌勒菩薩(至)無量無邊。　贊曰。此彌勒等
T34n1723_p0830a18║答。有三。一總陳無量。二明二乘不知三結
T34n1723_p0830a19║無邊。有云阿惟越致應從阿鞞跋致。不退
T34n1723_p0830a20║轉地。
T34n1723_p0830a21║經。爾時佛告(至)阿僧祇劫。　贊曰。下佛廣釋。
T34n1723_p0830a22║分二。初告報身成道實久。後諸善男子於是
T34n1723_p0830a23║中間下。告化身釋彼疑難。初文有二。初明
T34n1723_p0830a24║成道來劫後。明恒所住處。此初。有二。初標
T34n1723_p0830a25║明告後。釋劫多。
T34n1723_p0830a26║經。自從是來(至)導利眾生。　贊曰。明恒所住
T34n1723_p0830a27║處也。自受用身實遍法界。相狀難見。仍隨
T34n1723_p0830a28║小情以釋自體。舉用顯之云別所在。有
T34n1723_p0830a29║起用處身即在故。亦如虛空廣遍無礙之處
T34n1723_p0830a30║相彰。實報．法體俱圓證之處便顯。故自報
T34n1723_p0830b01║身舉用別顯。又說導利十地菩薩他受用
T34n1723_p0830b02║身。舉他所知以明成久非自報也。
T34n1723_p0830b03║經。諸善男子(至)方便分別。　贊曰。下告化身
T34n1723_p0830b04║釋彼疑難。有三。初標釋。次別釋。後諸善男
T34n1723_p0830b05║子如來見諸眾生下結釋。此初也。他眾有疑
T34n1723_p0830b06║云成道既久常此教化。中間所有燃燈．毘婆
T34n1723_p0830b07║尸等。成道入滅說法度生。復是誰耶。今標釋
T34n1723_p0830b08║云。於是中間說燃燈佛等成道入滅。如是
T34n1723_p0830b09║皆以智慧方便。善巧分別說於他佛。非離
T34n1723_p0830b10║我身別有彼佛。
T34n1723_p0830b11║經。諸善男子(至)諸根利鈍。　贊曰。下別釋疑。
T34n1723_p0830b12║有二。初明所由。後隨所應度下顯差別。此
T34n1723_p0830b13║初也。由諸眾生發心脩行願見佛者。名為
T34n1723_p0830b14║來至我所。觀五根利鈍差別。為利根者
T34n1723_p0830b15║說成道久。為鈍根者。現成道近。為利說成
T34n1723_p0830b16║正覺。為鈍現入涅槃。為利現大身。為鈍
T34n1723_p0830b17║現小身。為利說深法。為鈍說淺法。各隨
T34n1723_p0830b18║所應感現差別。
T34n1723_p0830b19║經。隨所應度(至)發歡喜心。　贊曰。此顯差別。
T34n1723_p0830b20║由諸來者根性異故。世尊自說名字不同。
T34n1723_p0830b21║成道已來久近年歲大小身量不同。此為成
T34n1723_p0830b22║道．並現入滅示相不同。說一二乘．三四乘
T34n1723_p0830b23║法方便不同。應可彼心皆令歡喜。只如澄
T34n1723_p0830b24║空璧彩洞皎無涯。任水旋光暉華有極。水清
T34n1723_p0830b25║而月影便現水。濁乃月影便沈全．破器現不
T34n1723_p0830b26║同暗．明猶來有別。此乃報化之差別也。此文
T34n1723_p0830b27║二釋。一者不廢釋迦實成道久．化現新成。二
T34n1723_p0830b28║者何廢四意趣中平等意趣。四祕密中對治
T34n1723_p0830b29║祕密。除輕佛法障。并破慢行說他為自
T34n1723_p0830b30║稱讚諸佛或有增勝。不爾燃燈佛前誰受
T34n1723_p0830c01║記別。此亦化現何所相違。
T34n1723_p0830c02║經。諸善男子(至)作如是說。　贊曰。此結釋也。
T34n1723_p0830c03║善少故。德薄。罪多故垢重。應小器而近登
T34n1723_p0830c04║正覺。對大根實成道已久。方便化生令入
T34n1723_p0830c05║道故。時時現出令渴仰故。
T34n1723_p0830c06║經。諸善男子(至)皆實不虛。　贊曰。下第二密說
T34n1723_p0830c07║法身。由證此故。成道實久應物現權。有
T34n1723_p0830c08║三。初標。應物說示不同皆不虛唱。次釋。由
T34n1723_p0830c09║證法身故能現此據實真理本無此事。後
T34n1723_p0830c10║以諸眾生下釋應物現權所由。此初。有三。
T34n1723_p0830c11║一標。二顯。三結不虛。說謂言說。示謂示現。
T34n1723_p0830c12║身即內體。事謂事業。說己身者。謂說我身
T34n1723_p0830c13║曾為薩埵王．尸毘王等。說他身者。如說彌
T34n1723_p0830c14║勒往為一切智光仙人。阿彌陀佛作法藏比
T34n1723_p0830c15║丘等。示己身者。現為釋迦身自出世。勝鬘
T34n1723_p0830c16║遙請佛現空等。示他身者。現為毘缽尸
T34n1723_p0830c17║佛出現世間開塔現多寶佛等。示已
T34n1723_p0830c18║事者。現為釋迦降魔成道說法現通等事
T34n1723_p0830c19║業。示他事者。示作大通智勝現通動地
T34n1723_p0830c20║放光成道等事業。為度眾生能現此事皆
T34n1723_p0830c21║實不虛。
T34n1723_p0830c22║經。所以者何(至)無有錯謬。　贊曰。由證法身
T34n1723_p0830c23║故。然真理本無此事也。有何所以能為說
T34n1723_p0830c24║示。皆不虛也。由如實見此真理故。此有
T34n1723_p0830c25║五句。如實見言貫通五處。初句依妄處以
T34n1723_p0830c26║顯法身。論云三界相者說眾生界即涅槃
T34n1723_p0830c27║界。不離眾生界有如來藏相之性故。方便
T34n1723_p0830c28║品云世間相常住。即此是也。第二句依常
T34n1723_p0830c29║淨以顯法身論云無有生死若退若出者。
T34n1723_p0830c30║謂常恒清淨不變故退謂沈淪。出謂離繫。或
T34n1723_p0830c31║即生滅。謂生死法有退有出。真無此事。故
T34n1723_p0831a01║是常清淨。第三句依不即不離以顯法身。
T34n1723_p0831a02║論云亦無在世及滅度者。謂如來藏真如之
T34n1723_p0831a03║體。不即眾生界不離眾生界。無在世故。
T34n1723_p0831a04║不即眾生界。無滅度故不離眾生界。第四
T34n1723_p0831a05║句依離四相以顯法身。論云非實非虛非
T34n1723_p0831a06║如非異者。謂離四種相。四種相者是無常
T34n1723_p0831a07║故。生相實有。滅相是虛。住相為如。變相為
T34n1723_p0831a08║異。法身無彼故四皆非。第五句依佛內證
T34n1723_p0831a09║非凡所得以顯法身。論云不如三界見三
T34n1723_p0831a10║界者。如來能見能證真如法身。凡夫不
T34n1723_p0831a11║見。是故經言如來明見無有錯謬。論解此
T34n1723_p0831a12║唯屬第五句。乍似總結以上諸句。此句說
T34n1723_p0831a13║言如來正智能分明見。不如三界之妄相
T34n1723_p0831a14║而能證見三界之體性真如法身。故言如來
T34n1723_p0831a15║明見無錯。
T34n1723_p0831a16║經。以諸眾生(至)未曾暫廢。　贊曰。下釋應物
T34n1723_p0831a17║現權所由。種種性者界也。欲者勝解。行
T34n1723_p0831a18║謂心行。憶想謂遍趣行。由此等故佛事無
T34n1723_p0831a19║廢種種說示。前說報身實成道久。佛眼觀
T34n1723_p0831a20║其諸根利鈍故說示不同。此說法身實無
T34n1723_p0831a21║諸相。由隨眾生性欲等異故說示不同。
T34n1723_p0831a22║經。如是我成(至)常住不滅。　贊曰。明三乘所
T34n1723_p0831a23║不知真身中。第三結成前說。
T34n1723_p0831a24║經。諸善男子(至)復倍上數。　贊曰。上明菩提無
T34n1723_p0831a25║上。下第二大段重顯報．化二身差別之相涅
T34n1723_p0831a26║槃無上中分二。初法說二身常住起滅後
T34n1723_p0831a27║喻說二身常住起滅。初文復二。初明二身
T34n1723_p0831a28║常住起滅。後又善男子諸佛如來法皆如是
T34n1723_p0831a29║下。釋成前說法爾不虛。初文復二。初明報
T34n1723_p0831a30║身隨眾生界。及本願力皆無盡故。壽命常
T34n1723_p0831a31║住。後明化身隨眾生身。及意樂故現有起
T34n1723_p0831b01║滅。此初也。本行菩薩道時。願度眾生盡方
T34n1723_p0831b02║入無餘。以眾生界無盡期故。今得果圓願
T34n1723_p0831b03║行無萎。故壽不盡復倍上數。
T34n1723_p0831b04║經。然今非實(至)教化眾生。　贊曰。下明化身
T34n1723_p0831b05║隨眾生身。及意樂故現有起滅。有三。一
T34n1723_p0831b06║標。二釋。三成。是故如來以方便說下是。此初
T34n1723_p0831b07║也。然今報身非實滅度。便虛唱言當取滅
T34n1723_p0831b08║度。此乃化相方便示現化眾生爾。
T34n1723_p0831b09║經。所以者何(至)妄見網中。　贊曰。下釋有二。
T34n1723_p0831b10║初明本性惡。後明更生惡。此初也。本惡有
T34n1723_p0831b11║六。一薄德不能感得勝人勝法。二不種善
T34n1723_p0831b12║根無因可果生。三貧窮無財無法意小志
T34n1723_p0831b13║劣。四下賤自輕蔑身。五著欲煩惱惛醉。六
T34n1723_p0831b14║入於憶想妄見網中。邪詐聰明錯行亂學。
T34n1723_p0831b15║經。若見如來(至)恭敬之心。　贊曰。此明更生
T34n1723_p0831b16║惡。有五。一憍恣放逸。二懷厭不樂親近攝
T34n1723_p0831b17║受。三懷怠。懈怠所纏不能自察。四不生
T34n1723_p0831b18║難遭之想。見佛不生希遇之心。五不生恭
T34n1723_p0831b19║敬心。不起渴慕脩隨順業。此說由彼本性
T34n1723_p0831b20║惡故。見佛更生初三種惡。故不生難遭之
T34n1723_p0831b21║想．恭敬之心。
T34n1723_p0831b22║經。是故如來(至)而言滅度。　贊曰。下成有三。
T34n1723_p0831b23║初標。次釋。後結。
T34n1723_p0831b24║經。又善男子(至)皆實不虛。　贊曰。釋成前說
T34n1723_p0831b25║法爾不虛。此意說言。報身法爾願度一切眾
T34n1723_p0831b26║生皆盡。常住不滅。法爾。化身隨順眾生愛
T34n1723_p0831b27║憎欣厭示有生死。涅槃經說。如來不入涅
T34n1723_p0831b28║槃。偈言　假使烏．角鴟　同共一樹栖　猶
T34n1723_p0831b29║如親兄弟　爾乃永涅槃　假使蛇．鼠．狼
T34n1723_p0831b30║　同處一穴遊　相愛如兄弟　爾乃永涅槃
T34n1723_p0831c01║　假使一闡提　現身成佛道　永受第一
T34n1723_p0831c02║樂　爾乃永涅槃　如來視一切　猶如羅
T34n1723_p0831c03║睺羅　云何捨慈悲　永入於涅槃　對前
T34n1723_p0831c04║三喻一一應說此後一頌。恐厭文繁故
T34n1723_p0831c05║總說一。然則入大涅槃三事圓滿。二乘之
T34n1723_p0831c06║所未得。化相入滅從此滅已。他方復化。於
T34n1723_p0831c07║此復生。身智既不永無豈同二乘入滅。由
T34n1723_p0831c08║此故名涅槃無上。
T34n1723_p0831c09║經。譬如良醫(至)善治眾病。　贊曰。下第二段喻
T34n1723_p0831c10║說二身常住．起滅。有二。初喻說常住．起滅。
T34n1723_p0831c11║後喻問答辨此不虛。喻有十二。一善達機宜
T34n1723_p0831c12║喻。二慈矜起化喻。三觀機道隱喻。四逢緣惑
T34n1723_p0831c13║起喻。五濟生成道喻。六見佛咸欣喻。七應
T34n1723_p0831c14║機說法喻。八根熟道成喻。九未熟厭法喻。
T34n1723_p0831c15║十令悕示滅喻。十一戀佛愛法喻。十二得聖
T34n1723_p0831c16║見佛喻。此初也。只如二乘。練根相對。生少得
T34n1723_p0831c17║者為鈍。生多得者為利。勤墮相對。生少得
T34n1723_p0831c18║者為利。生多得者為鈍。今說後對。此初二
T34n1723_p0831c19║喻。合是初生見佛俱教發心。第三第四喻。
T34n1723_p0831c20║合是第二生根熟勤脩者。不失本心而漸
T34n1723_p0831c21║脩未熟。懶墮者失本心而復退。第五第六
T34n1723_p0831c22║第七第八第九喻。合是第三生根熟勤修者。
T34n1723_p0831c23║見釋迦佛而無學滿。即發大心受變易生。
T34n1723_p0831c24║未熟懶墮者。雖見今佛而猶未證住凡夫
T34n1723_p0831c25║位。第十第十一第十二。合是第四生昔根未
T34n1723_p0831c26║熟懶墮者。值彌勒佛並皆得道。亦發大心
T34n1723_p0831c27║先受變易生。根熟勤得道者。亦得見彼佛。
T34n1723_p0831c28║故言並令得見。彌勒即我。異名說故。或總說
T34n1723_p0831c29║三生。初四喻是。初生佛初現涅槃。彼不見
T34n1723_p0831c30║佛便起煩惱。次五喻是第二生。是釋迦佛中
T34n1723_p0832a01║現涅槃。根熟勤修道者住有學位。漸斷煩
T34n1723_p0832a02║惱名為除愈。非皆斷盡成無學道。其根未
T34n1723_p0832a03║熟墮者。猶住凡位而猶未證。後三喻是第
T34n1723_p0832a04║三生根熟勤者並得無學。未熟墮者亦得有
T34n1723_p0832a05║學。此二末後俱見釋迦並發大心。故授記
T34n1723_p0832a06║中無學．有學並皆雙有。為此等類示有涅
T34n1723_p0832a07║槃。是此中喻之大意也。良醫具四德。一識
T34n1723_p0832a08║病體二識病因。三識病滅已不生。四識病
T34n1723_p0832a09║滅已更生。涅槃經云　大慈愍眾生　故今
T34n1723_p0832a10║我歸依　善拔眾毒箭　故稱大醫王　世
T34n1723_p0832a11║醫所療治　雖差還復生　如來所治者
T34n1723_p0832a12║　畢竟不復發　世尊甘露藥　以施諸眾生
T34n1723_p0832a13║　眾生既服已　不死亦不生　故以良醫
T34n1723_p0832a14║喻之於佛智慧者識觀生死。聰達者應機
T34n1723_p0832a15║垂濟。明練方藥能諳教及理。善治眾病
T34n1723_p0832a16║謂更無發者。同醫四德。
T34n1723_p0832a17║經。其人多諸(至)乃至百數。　贊曰。二慈矜起
T34n1723_p0832a18║化喻。有二乘種方稱為子故言十二十。兼
T34n1723_p0832a19║菩薩性。為不定故。言至百數脩百行故。
T34n1723_p0832a20║初教發心位也。
T34n1723_p0832a21║經。以有事緣遠至餘國。　贊曰。三觀機道隱喻。
T34n1723_p0832a22║眾生根機時猶未熟他方機會。化身遂隱往
T34n1723_p0832a23║他方化。或往淨土．穢土行化名為餘國。
T34n1723_p0832a24║經。諸子於後(至)宛轉于地。　贊曰。四逢緣惑起
T34n1723_p0832a25║喻。無佛已後。因惡知識煩惱遂起迷醉其
T34n1723_p0832a26║心。名飲他毒藥宛轉生死之地。涅槃經言
T34n1723_p0832a27║　貧窮無救護　猶如困病人　無醫隨自
T34n1723_p0832a28║心　食所不應食　眾生煩惱病　常為
T34n1723_p0832a29║諸見害　遠離法醫師　服食邪毒藥
T34n1723_p0832a30║　根熟未熟雖俱起惑。根不熟者惑重退流。
T34n1723_p0832b01║根已熟者惑輕脩行。
T34n1723_p0832b02║經。是時其父還來歸家。　贊曰。五濟生成道
T34n1723_p0832b03║喻。昔日所化示居生死之家。此緣方熟故為
T34n1723_p0832b04║現身。或昔化境本住名家。
T34n1723_p0832b05║經。諸子飲毒(至)更賜壽命。　贊曰。六見佛咸
T34n1723_p0832b06║欣喻。初喜後請。失本心者。謂根未熟失淨
T34n1723_p0832b07║起染。不失心者得本淨心諸根熟類。歡喜
T34n1723_p0832b08║意業。禮拜身業。問訊語業。三業歸依請說
T34n1723_p0832b09║法要。更賜壽命今乞慧壽。
T34n1723_p0832b10║經。父見子等(至)無復眾患。　贊曰。七應機說
T34n1723_p0832b11║法喻。有二。初求妙巧之方。後施善權之教。
T34n1723_p0832b12║依三世佛教法經方。內求好理藥並求好
T34n1723_p0832b13║行草。其戒定慧學名色香美味。或息惡務
T34n1723_p0832b14║善利生三法。無所闕少名皆具足。如次
T34n1723_p0832b15║配之。智慧簡擇義同於擣。播揚麤妙義同
T34n1723_p0832b16║於篩。令前三學．三行相隨順行名為和合。
T34n1723_p0832b17║學者惑滅勸之服行。
T34n1723_p0832b18║經。其諸子中(至)病盡除愈。　贊曰。八根熟道成
T34n1723_p0832b19║喻。謂諸根熟得道之輩。色香二種喻福及
T34n1723_p0832b20║慧。得道兩釋如前已解。愈音以主反。差也應
T34n1723_p0832b21║作癒。玉篇作愈益也。勝也。心憂為惥病差
T34n1723_p0832b22║為癒。
T34n1723_p0832b23║經。餘失心者(至)而謂不美。　贊曰。九未熟厭法
T34n1723_p0832b24║喻。有二。初不肯服後釋所由。即根未熟雖
T34n1723_p0832b25║初少求法。後不肯脩行。煩惱深故而厭於
T34n1723_p0832b26║法。
T34n1723_p0832b27║經。父作是念(至)令服此藥。　贊曰。十令悕示
T34n1723_p0832b28║滅喻。有三。初念設權方。次教留遺法後
T34n1723_p0832b29║示言入滅。此初也。煩惱深故妙教不遵。應
T34n1723_p0832b30║設權方令其脩服。
T34n1723_p0832c01║經。即作是言(至)勿憂不差。　贊曰。教留遺法
T34n1723_p0832c02║也。道成既久寄言衰老。入滅時近今留教
T34n1723_p0832c03║在。汝可依行煩惱必滅。故勿憂患。
T34n1723_p0832c04║經。作是教已(至)汝父已死。　贊曰。示言入滅
T34n1723_p0832c05║還隱前化名至他國遣言教使唱言入
T34n1723_p0832c06║滅云汝父死。父實不滅暫息化故。
T34n1723_p0832c07║經。是時諸子(至)無復恃怙。　贊曰。十一戀佛
T34n1723_p0832c08║愛法喻。有二。初念佛慈哀。思已孤子。後
T34n1723_p0832c09║悲感依教惑苦皆除。此初也。初是念佛後是
T34n1723_p0832c10║戀法。佛在慈悲救濟救護使無惑苦。今既
T34n1723_p0832c11║佛滅無依無怙孤子何賚。
T34n1723_p0832c12║經。常懷悲感(至)毒病皆愈。　贊曰。此悲感依教
T34n1723_p0832c13║惑苦皆除。加行諦觀名為醒悟。入聖依服惑
T34n1723_p0832c14║苦皆除。毒喻煩惱病喻眾苦。
T34n1723_p0832c15║經。其父聞子(至)咸使見之。　贊曰。十二得聖
T34n1723_p0832c16║見佛喻。若令得聖。二乘無學而見佛者。入
T34n1723_p0832c17║變易生死見佛化身淨土久住。義同來歸而
T34n1723_p0832c18║令彼見。或為地前得入十地報土見佛。
T34n1723_p0832c19║此雖化佛上位階降。理准亦爾。
T34n1723_p0832c20║經。諸善男子(至)虛妄過者。　贊曰。此喻問答
T34n1723_p0832c21║辨此不虛。一問。二答。三成。此說化身如醫
T34n1723_p0832c22║示死。報身如父實體常存。涅槃之義如別
T34n1723_p0832c23║章說。
T34n1723_p0832c24║經。爾時世尊(至)常住此說法。　贊曰。二十五頌
T34n1723_p0832c25║半分二。初二十頌半菩提無上。後五頌涅槃
T34n1723_p0832c26║無上。初文有三。初十頌半明報化二身。次
T34n1723_p0832c27║八頌明報化二土。後之二頌結勸無疑。初
T34n1723_p0832c28║復有三。初三頌報化二身。次六頌報身佛無
T34n1723_p0832c29║緣不見。有緣得見。後一頌半結報身佛見
T34n1723_p0832c30║與不見所由。此初也。初二頌報後。一頌化。
T34n1723_p0833a01║經。我常住於此(至)雖近而不見。　贊曰。下六頌
T34n1723_p0833a02║明報身佛無緣不見有緣得見。中有二。
T34n1723_p0833a03║初一頌無緣不見。後五頌有緣得見。此初
T34n1723_p0833a04║也。眾生顛倒自不見佛。況加神通隱令不
T34n1723_p0833a05║見。恐見生過神通蔽之。亦如日月自明。盲
T34n1723_p0833a06║者不睹是盲者過。非日月咎。
T34n1723_p0833a07║經。眾見我滅度(至)不自惜身命。　贊曰。下五頌
T34n1723_p0833a08║有緣得見。為二。初二頌待生根熟有緣。後
T34n1723_p0833a09║三頌現身說法。此初也。有七緣根熟。一修
T34n1723_p0833a10║供養行。二生渴仰心。三信伏不謗修行。四
T34n1723_p0833a11║質直離憍渴等。五柔軟慈悲堪耐。六一心
T34n1723_p0833a12║欲見專念希逢。七不惜身命輕身重道。
T34n1723_p0833a13║經。時我及眾僧(至)但謂我滅度。　贊曰。現身說
T34n1723_p0833a14║法。有二。初半頌現身。後二頌半說法。說
T34n1723_p0833a15║法有二。初一頌說身在此現有涅槃。後一
T34n1723_p0833a16║頌半化入涅槃他方利益。於靈山處現。或
T34n1723_p0833a17║現有靈山。
T34n1723_p0833a18║經。我見諸眾生(至)乃出為說法。　贊曰。結報身
T34n1723_p0833a19║佛見與不見所由。
T34n1723_p0833a20║經。神通力如是(至)天人常充滿。　贊曰。下八頌
T34n1723_p0833a21║明報化二土。有二。初五頌報化土相。後三
T34n1723_p0833a22║頌無緣不見。有緣得見淨土所由。初文
T34n1723_p0833a23║有五。此初二也。初頌住處。次頌眷屬。劫盡
T34n1723_p0833a24║者化土。安隱者淨土。菩薩天人常在會中。
T34n1723_p0833a25║經。園林諸堂閣(至)如是悉充滿。　贊曰。此中有
T34n1723_p0833a26║三。一土相。一供養。一離怖。化土憂怖苦惱
T34n1723_p0833a27║充滿。淨土離之。土相之中有事有功德。如
T34n1723_p0833a28║無垢稱總持園苑．大法林樹等。皆當准說。
T34n1723_p0833a29║其淨土義如別章說。論云我淨土不毀而眾
T34n1723_p0833b01║見燒盡者。報佛如來真實淨土。第一義諦攝
T34n1723_p0833b02║故。非如化土世俗諦收。樂音有二。一盧各
T34n1723_p0833b03║反縱賞也。二五教反遊縱勝處可生欣樂。
T34n1723_p0833b04║經。是諸罪眾生(至)不聞三寶名。　贊曰。下三頌
T34n1723_p0833b05║無緣不見有緣得見。分二。初一無緣不
T34n1723_p0833b06║見。後二有緣得見。此初也。有惑．業．報．法
T34n1723_p0833b07║四障故。不聞三寶名。有三障名罪眾生。
T34n1723_p0833b08║業障名惡業。
T34n1723_p0833b09║經。諸有修功德(至)為說佛難值。　贊曰。有緣得
T34n1723_p0833b10║見。為二。初頌修三因見佛居淨土。後頌
T34n1723_p0833b11║見佛壽有短長。修三因者。一功德。二柔和。
T34n1723_p0833b12║三質直。身語意三業修善利生滅惡三種。
T34n1723_p0833b13║或戒定慧學。或施戒修如次應知。為應恒
T34n1723_p0833b14║見說壽無量。為不應恒說佛難值。
T34n1723_p0833b15║經。我智力如是(至)佛語實不虛。　贊曰。結勸無
T34n1723_p0833b16║疑。慧光照疑度一切故久修業得。以此
T34n1723_p0833b17║悲願故壽命長。
T34n1723_p0833b18║經。如醫善方便(至)無能說虛妄。　贊曰。下五頌
T34n1723_p0833b19║涅槃無上。有二。初一喻。後四合。此初也。狂
T34n1723_p0833b20║子謂根未熟者。
T34n1723_p0833b21║經。我亦為世父(至)速成就佛身。　贊曰。此四頌
T34n1723_p0833b22║合為四。一現身異。一為惡生。一說法異。一
T34n1723_p0833b23║願作佛。
T34n1723_p0833b24║　　分別功德品
T34n1723_p0833b25║三門分別。一來意。二釋名。三解妨。　來意有
T34n1723_p0833b26║三。一者二品傍釋涌出疑中。前說權實兩
T34n1723_p0833b27║佛．理智二身。總萬德之鴻基綰三明之極
T34n1723_p0833b28║體。窮神盡妙。聞之者悟心契智。符真。融
T34n1723_p0833b29║之者道證。今明階位故此品來。二者果五
T34n1723_p0833c01║品。分二中。初二品明已滿果。因前品正明
T34n1723_p0833c02║已滿果。此品辨時眾因此證獲不同。故此品
T34n1723_p0833c03║來。三者論解十無上中。第十勝妙力無上。
T34n1723_p0833c04║餘殘脩多羅說。論復自云。自此以下示現法
T34n1723_p0833c05║力及修行力。法力即經之威神。修行力即能
T34n1723_p0833c06║所行之勝德。法力者有五門。一證。二信。三
T34n1723_p0833c07║供養。四聞法。五讀誦持說。證謂諸菩薩中聞
T34n1723_p0833c08║壽量者。有十一位證聖信。謂八世界微塵
T34n1723_p0833c09║數菩薩發心信解。供養。謂天雨華等。此上三
T34n1723_p0833c10║門皆在此品初。聞法謂此品中後二長行偈。
T34n1723_p0833c11║並隨喜品中聞法隨喜者。讀誦持說。謂法師
T34n1723_p0833c12║功德品明讀誦持說等人所獲功德。至文當
T34n1723_p0833c13║解。論自解云。初四門彌勒品示現。皆告彌
T34n1723_p0833c14║勒故。後一常精進品示現。唯告常精進故。
T34n1723_p0833c15║由此法力唯攝三品。其修行力攝十一品。一
T34n1723_p0833c16║法師。二安樂行。三持。四神力。五藥王。六妙
T34n1723_p0833c17║音。七觀音。八陀羅尼。九妙莊嚴。十普賢。十
T34n1723_p0833c18║一囑累。合十四品皆是第十勝妙力無上。由
T34n1723_p0833c19║明證信供養三種。故壽量後有此品來。　釋
T34n1723_p0833c20║名者。功謂功勞聞法力用。德謂道德體即福
T34n1723_p0833c21║慧。由聞妙法功力所得之德。故名功德。
T34n1723_p0833c22║分音府文反。別音方列反。或作莂。或作𧧸。
T34n1723_p0833c23║此辨釋義。或分音扶問反。別音憑列反。分別
T34n1723_p0833c24║諸功德事。此品辨釋分別彼功德事故名
T34n1723_p0833c25║分別功德品。
T34n1723_p0833c26║解妨者。何因聲聞聞實．權。而悟領乃為授
T34n1723_p0833c27║記。菩薩聞真．化。而解知。不為記別。答菩薩
T34n1723_p0833c28║之記佛已數彰。但說證因不說當果。聲聞
T34n1723_p0833c29║初悟作佛事難。因證未成且記當果。問何
T34n1723_p0833c30║因說乘權實菩薩記．證雙無。說身真化聲
T34n1723_p0833c31║聞記．證俱闕。答菩薩先知權實但聞身
T34n1723_p0834a01║而道證。聲聞未證化．真唯聞乘以得記。菩
T34n1723_p0834a02║薩無取捨聲聞未證故。問初科云。何故說
T34n1723_p0834a03║權實以記聲聞。乃為宗旨。說真化以證菩
T34n1723_p0834a04║薩乃屬流通。答法華開誘正對權實以陳
T34n1723_p0834a05║宗。不說真應。豈說身以為宗旨。但是因
T34n1723_p0834a06║前涌出釋彼眾疑。而非開誘之標。故非
T34n1723_p0834a07║宗也。
T34n1723_p0834a08║經。爾時大會(至)得大饒益。　贊曰。品分為二。
T34n1723_p0834a09║初一長行．頌明時會獲益現前階降。後諸長
T34n1723_p0834a10║行與頌。明校量勝劣後時利益。初文有四。
T34n1723_p0834a11║一標時益。二佛告益。三供養益。四頌受益。
T34n1723_p0834a12║此初也。
T34n1723_p0834a13║經。於時世尊(至)清淨法輪。　贊曰。下佛告益。
T34n1723_p0834a14║有二。初明證得。後明信發。初文有二。初之
T34n1723_p0834a15║六門依位證得。後之五門依生證得。此初
T34n1723_p0834a16║也。依論法力五中此中有三。一證。初十一
T34n1723_p0834a17║位是。二信。八世界發心是。三供養。雨華等
T34n1723_p0834a18║是。依義殊勝論作此解。無領受故。無生法
T34n1723_p0834a19║忍本論說初地。據初得位。長時在七地相
T34n1723_p0834a20║續在八地圓滿在佛地。無生是境無所執。
T34n1723_p0834a21║生法者是教。詮無生教。地前昔聞未能智
T34n1723_p0834a22║證。今智證印名無生法忍。忍印證義。即三無
T34n1723_p0834a23║生。遍計所執名相無生。依他起性自然無生。
T34n1723_p0834a24║圓成實性惑苦無生。聞持在三地佛地等說
T34n1723_p0834a25║故。十地論說在五地。三地離定障。五地定
T34n1723_p0834a26║自在故。樂說辨才在五地。解五明論辨才
T34n1723_p0834a27║具故。唯識等說在第九地。據成滿故。旋陀
T34n1723_p0834a28║羅尼在七地。旋音似泉反還也。若如水迴
T34n1723_p0834a29║作漩辭選反又似泉反。今從還旋。還旋巡
T34n1723_p0834b01║空及有情中行覆蔭故。七地長時無相。及
T34n1723_p0834b02║觀有情故。彌勒上生說。彌勒得在第十地
T34n1723_p0834b03║據成滿故。不退法輪在八地。具四不退故。
T34n1723_p0834b04║清淨法輪在十地無相離障為清淨體。又
T34n1723_p0834b05║此是功德法但隨義說證。不須次第配地。
T34n1723_p0834b06║經。復有小千(至)三菩提。　贊曰。此之五位依生
T34n1723_p0834b07║證得。論云此得初地菩提離分段死。隨分
T34n1723_p0834b08║得見真如佛性。名得菩提。非得果滿佛位
T34n1723_p0834b09║菩提。亦有釋言。依涅槃經。八生是四恒人。
T34n1723_p0834b10║解十六分中之一分義。四生是五恒人解八
T34n1723_p0834b11║分義。三生是六恒人解十二分義。二生是七
T34n1723_p0834b12║恒人解十四分義。一生是八恒人解十六分
T34n1723_p0834b13║義。雖有此釋言八恒是第十地。今依本論
T34n1723_p0834b14║得初地菩提。不說得佛位故不作是釋。
T34n1723_p0834b15║經。復有八世界(至)三菩提心。　贊曰。此明信
T34n1723_p0834b16║發。
T34n1723_p0834b17║經。佛說是諸(至)讚歎諸佛。　贊曰。第三供養。
T34n1723_p0834b18║有七。一雨華。二雨香。三作樂。四雨嚴具。五
T34n1723_p0834b19║燒香。六菩薩上天。七歌讚佛德。末尼珠雖
T34n1723_p0834b20║適心而未勝。如意珠最勝。香來非下故
T34n1723_p0834b21║說九方。
T34n1723_p0834b22║經。爾時彌勒(至)歡喜充遍身。　贊曰。第四領受
T34n1723_p0834b23║益。十九頌分三。初二頌聞法歡喜。次十五
T34n1723_p0834b24║頌頌益瑞。後二頌結成歡喜。此初也。
T34n1723_p0834b25║經。或住不退地(至)清淨之果報。　贊曰。下十
T34n1723_p0834b26║五頌益瑞。中分三。七頌證。一頌信。七頌供
T34n1723_p0834b27║養。此初。有三。初三頌位證。三頌生證。一頌
T34n1723_p0834b28║結。
T34n1723_p0834b29║經。復有八世界(至)皆發無上心。　贊曰。頌信也。
T34n1723_p0834b30║經。世尊說無量(至)歌詠諸如來。　贊曰。頌供
T34n1723_p0834b31║養有二。初一標頌歎後六供養。供養有
T34n1723_p0834c01║七。初半雨華。一半雨香。繽音敷賓反。紛音
T34n1723_p0834c02║撫云反。玉篇繽紛亂也。半頌作樂。半頌雨
T34n1723_p0834c03║衣。一頌燒香。一頌半上天。半頌歌讚。
T34n1723_p0834c04║經。如是種種事(至)以助無上心。　贊曰。結成歡
T34n1723_p0834c05║喜。諸具善根者聞佛名故。助佛無上心修
T34n1723_p0834c06║行順佛心。或令彼具善根助彼眾生。生無
T34n1723_p0834c07║上心名為助也。
T34n1723_p0834c08║經。爾時佛告(至)無有限量。　贊曰。下第二段
T34n1723_p0834c09║校量勝劣明後時益。中分二。初長行及頌
T34n1723_p0834c10║聞壽量生隨喜信解益。生下於一部中隨
T34n1723_p0834c11║喜功德。後一長行頌聞壽量解持讀誦益。
T34n1723_p0834c12║生下於一部中法師功德。初解隨喜者後
T34n1723_p0834c13║正修行者。初長行有三。初總明信解。次校
T34n1723_p0834c14║量勝劣。後顯無退此初也。隨喜功德後。得
T34n1723_p0834c15║菩提何量之有。
T34n1723_p0834c16║經。若有善男子(至)所不能知。　贊曰。此校量勝
T34n1723_p0834c17║劣。其一乘體即有為慧及無為智。所以除般
T34n1723_p0834c18║若以最勝故。此經雖說出生一乘。體性寬
T34n1723_p0834c19║備。勝鬘一乘雖通攝入。唯無為慧以為一
T34n1723_p0834c20║乘故。彼恒河沙劫行六波羅蜜。不如有人
T34n1723_p0834c21║手執經卷。不說除般若。故知此經通取理．
T34n1723_p0834c22║智以為一乘。二乘理．智會歸一故。若唯取
T34n1723_p0834c23║真理同勝鬘經以為一乘。亦應總以六度
T34n1723_p0834c24║校量。通出生義。何故除慧。天親金剛般若
T34n1723_p0834c25║論說。數．力．無似．勝。無似因亦然。一數勝。二
T34n1723_p0834c26║力勝勝時故。三無似勝勝喻故。四因勝勝
T34n1723_p0834c27║因果故。此文有二。算數．譬喻。乃至餘二亦
T34n1723_p0834c28║不及之。故言乃至。
T34n1723_p0834c29║經。若善男子(至)無有是處。　贊曰。此顯無退。
T34n1723_p0834c30║信．位．證．行隨應無退。
T34n1723_p0834c31║經。爾時世尊(至)行五波羅蜜。　贊曰。十九頌半
T34n1723_p0834c32║分二。初十四頌校量。後五頌半明能信者。不
T34n1723_p0835a01║頌初一。初復有二。初十二頌行五度。後二
T34n1723_p0835a02║頌校量一信。初中復三一。頌標。十頌五度。
T34n1723_p0835a03║一頌結成。此初也。
T34n1723_p0835a04║經。於是諸劫中(至)以迴向佛道。　贊曰。下十頌
T34n1723_p0835a05║五度中分五。此三頌貧施弟子者聲聞也。
T34n1723_p0835a06║田有三種。一尊勝。二貧苦。三中容。父母恩
T34n1723_p0835a07║田初尊勝攝。今供初田。田．恩兩勝。如是等
T34n1723_p0835a08║中攝醫藥故四事便具。
T34n1723_p0835a09║經。若復持禁戒(至)一心不懈怠。　贊曰。一頌
T34n1723_p0835a10║戒。二頌忍。一頌勤。
T34n1723_p0835a11║經。又於無數劫(至)盡諸禪定際。　贊曰。此三頌
T34n1723_p0835a12║定。
T34n1723_p0835a13║經。是人於百千(至)如上之所說。　贊曰。此一頌
T34n1723_p0835a14║結成也。
T34n1723_p0835a15║經。有善男子等(至)其福為如此。　贊曰。此二頌
T34n1723_p0835a16║校量一信。
T34n1723_p0835a17║經。其有諸菩薩(至)說壽亦如是。　贊曰。下五頌
T34n1723_p0835a18║半明能信者。分三。一頌信者。三頌發願。一
T34n1723_p0835a19║半結成。發願有二。一總。二別此。初二也。
T34n1723_p0835a20║經。若有深心者(至)於此無有疑。　贊曰。結成
T34n1723_p0835a21║也。具有六德。一深心竭情愛法。二清淨不
T34n1723_p0835a22║求名利。三質直。四多聞。五總持。六解佛語。
T34n1723_p0835a23║方信無疑。
T34n1723_p0835a24║經。又阿逸多(至)一切種智。　贊曰。下第二段解
T34n1723_p0835a25║持讀誦益。長行中有七。一行者功德無邊能
T34n1723_p0835a26║生種智。二行者為見報身淨土。三行者即
T34n1723_p0835a27║為頂戴於佛。四行者即為已起佛塔僧坊
T34n1723_p0835a28║供養。五行者兼行六度自利疾得種智。六
T34n1723_p0835a29║行者兼行六度利他為趣道場。七行者所
T34n1723_p0835b01║在處應起塔供養。此即初文。有二。初聞壽
T34n1723_p0835b02║量起無上慧。後於一部起聞持等能生種
T34n1723_p0835b03║智當必得故。
T34n1723_p0835b04║經。阿逸多(至)深信解相。　贊曰。二行者為見
T34n1723_p0835b05║報身淨土。有四。一見報佛。二見淨土。三見
T34n1723_p0835b06║菩薩眾。四結成前。當必見故。見解佛智
T34n1723_p0835b07║如報佛故。此以智見非以眼見。
T34n1723_p0835b08║經。又復如來(至)頂戴如來。　贊曰。三行者即為
T34n1723_p0835b09║頂戴於佛。聞經隨喜已深信解。況讀誦受
T34n1723_p0835b10║持。敬重佛故名為頂戴。
T34n1723_p0835b11║經。阿逸多(至)供養眾僧。　贊曰。四行者即為已
T34n1723_p0835b12║起佛塔僧坊供養。有三。初標。次釋。後結。此
T34n1723_p0835b13║初也。
T34n1723_p0835b14║經。所以者何(至)供養眾僧。　贊曰。下釋。有二。
T34n1723_p0835b15║一略。二廣。此略也。全身在此即為起塔。眾
T34n1723_p0835b16║學所歸即為僧坊。受持讀誦真行供養。故說
T34n1723_p0835b17║即為此二供養。
T34n1723_p0835b18║經。則為以佛(至)作是供養已。　贊曰。下廣釋。
T34n1723_p0835b19║有二。初釋則為起塔供養。後釋則為造僧
T34n1723_p0835b20║坊供養。此初也。有三。一量。二具。三時。是人
T34n1723_p0835b21║定超於欲界故。且舉極小至於梵天。微能
T34n1723_p0835b22║行者善根小故。舉小為喻。內法供養勝外
T34n1723_p0835b23║財故。
T34n1723_p0835b24║經。阿逸多(至)及比丘僧。　贊曰。此釋。則為造
T34n1723_p0835b25║僧坊供養。有二。初少指後多指。少指有四。
T34n1723_p0835b26║一數。二量。三僧住。四資具。三十二者安四
T34n1723_p0835b27║方僧生八道故。八多羅者修八解脫故。一
T34n1723_p0835b28║多羅樹高七仞。相傳解一仞七尺。八多羅樹
T34n1723_p0835b29║計可知矣。餘各有表隨義應悉。如是僧坊
T34n1723_p0835c01║堂閣下是多指。即是造如前僧坊顯數多
T34n1723_p0835c02║也。
T34n1723_p0835c03║經。是故我說(至)供養眾僧。　贊曰。第三結也。
T34n1723_p0835c04║經。況復有人(至)一切種智。　贊曰。五行者兼行
T34n1723_p0835c05║六度自利疾得種智。有三。初法。次喻。後
T34n1723_p0835c06║合。疾成種智。
T34n1723_p0835c07║經。若人讀誦(至)善答問難。　贊曰。六行者兼行
T34n1723_p0835c08║六度利他為趣道場。道場謂正等覺性。前
T34n1723_p0835c09║是菩提此是涅槃。有二。初明六度利他。後
T34n1723_p0835c10║結已趣道場。此初也。造塔僧坊供養者財
T34n1723_p0835c11║施。讚三乘者無畏施。說此法華者法施。餘
T34n1723_p0835c12║戒．忍．安．勤．慧如次利他。忍中同止耐怨
T34n1723_p0835c13║害忍。忍辱無瞋安受苦忍。志念堅固諦察法
T34n1723_p0835c14║忍。得深定勤。攝善皆為利他故。
T34n1723_p0835c15║經。阿逸多(至)坐道樹下。　贊曰。結已趣道場。
T34n1723_p0835c16║趣真及化二道場故。覺樹自榮如生樹故。
T34n1723_p0835c17║經。阿逸多(至)如佛之塔。　贊曰。七行者在處應
T34n1723_p0835c18║起塔供養。
T34n1723_p0835c19║經。爾時世尊(至)如上之所說。　贊曰。十九頌半
T34n1723_p0835c20║分五。初一頌標指前三。次七頌半頌前第
T34n1723_p0835c21║四即已起塔僧坊供養。次三頌頌第五行者
T34n1723_p0835c22║兼行六度自利疾得種智。次三頌頌第六
T34n1723_p0835c23║行者兼行六度利他為趣道場。後五頌第
T34n1723_p0835c24║七行者在處應起塔供養。此初也。
T34n1723_p0835c25║經。是則為具足(至)具足諸供養。　贊曰。下七頌
T34n1723_p0835c26║半頌第四中分二。初四頌半即為起塔供
T34n1723_p0835c27║養。後三頌即為起僧坊供養。此初。有三。二
T34n1723_p0835c28║頌造塔。一半供養。一頌結。
T34n1723_p0835c29║經。若能持此經(至)種種皆嚴好。　贊曰。即為
T34n1723_p0836a01║起僧坊供養。
T34n1723_p0836a02║經。若有信解心(至)其福亦如是。　贊曰。頌前第
T34n1723_p0836a03║五兼行六度自利疾得種智。但論一施不
T34n1723_p0836a04║說五度。
T34n1723_p0836a05║經。況復持此經(至)功德不可量。　贊曰。頌第六
T34n1723_p0836a06║兼行六度利他。為趣道場。恭敬於塔廟謙下
T34n1723_p0836a07║諸比丘等皆精進度。
T34n1723_p0836a08║經。若見此法師(至)經行及坐臥。　贊曰。頌第七
T34n1723_p0836a09║在處應起塔供養。分四一半敬如佛。一頌
T34n1723_p0836a10║知道成。一半應起塔。一頌佛遊處。
T34n1723_p0836a11║法華玄讚卷第九(末)
T34n1723_p0836a12║　保安三年六月二十一日書了　法隆寺僧
T34n1723_p0836a13║　覺印之。
T34n1723_p0836a14║　同年十二月二十四日以興福寺圓如房之
T34n1723_p0836a15║　本移點已了覺印為令法久住往生極樂為
T34n1723_p0836a16║　之。
T34n1723_p0836a17║　朱本者皆點本也　左借名□有□他本也
T34n1723_p0836a18║　點本高名書也(云云)。
T34n1723_p0836a19║　天承元年(辛亥)五月二十一日奉傳受藥師寺
T34n1723_p0836a20║　善明房得業已了攝釋并抄出傳受已了僧
T34n1723_p0836a21║　覺印之。
