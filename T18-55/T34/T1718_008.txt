T34n1718_p0106a01║【□】
T34n1718_p0106a02║【CL119n1491_p0171a01】妙法蓮華經文句卷第八上
T34n1718_p0106a03║【□】
T34n1718_p0106a04║　　　　天台智者大師說
T34n1718_p0106a05║【○】漸漸具足菩薩下。第二授記文為七。一明
T34n1718_p0106a06║因圓。二過無量下明果滿。三明國土廣淨。
T34n1718_p0106a07║四明國劫名字。五明佛壽量。六明法住大
T34n1718_p0106a08║久。七明佛滅後供養舍利。就第三國廣淨
T34n1718_p0106a09║中復五。一明國大嚴淨。地平如掌者。經直
T34n1718_p0106a10║言如掌不言手掌。手掌不平則非所引。
T34n1718_p0106a11║海底有石名掌。此石無有一微塵許不平。
T34n1718_p0106a12║當是類如海掌耳。又賢劫經正明如佛手
T34n1718_p0106a13║掌。非引人掌也。二明純是善道。三明人天
T34n1718_p0106a14║福慧具足。月藏第九法食喜食禪食。經文總
T34n1718_p0106a15║言法喜禪悅。別分應有三種差別。四明菩
T34n1718_p0106a16║薩聲聞眾數甚多。五總結也。月藏第五云。不
T34n1718_p0106a17║殺得十功德。一於一切眾生【CL119n1491_p0171b01】得無所畏。乃
T34n1718_p0106a18║至第十命終生善道後作佛。國無害仗之
T34n1718_p0106a19║具國人長壽。不盜十功德。一果報具足而大。
T34n1718_p0106a20║為事決斷無有難礙。乃至第十死生善道。
T34n1718_p0106a21║後作佛國華寶莊嚴充滿。不淫十功德。一諸
T34n1718_p0106a22║根律儀為事決斷。乃至死生善道。後作佛國
T34n1718_p0106a23║無女人。不妄語十功德。一眾生信其言。乃
T34n1718_p0106a24║至死生善道。後作佛時國無臭穢常滿寶
T34n1718_p0106a25║華。不兩舌十功德。一身不可壞。乃至死生
T34n1718_p0106a26║善道。後作佛國魔不能壞眷屬。不惡口得
T34n1718_p0106a27║十功德。一柔軟語乃至死生善道。作佛國法
T34n1718_p0106a28║聲充滿。不綺語十功德。一天人愛敬。乃至死
T34n1718_p0106a29║生善道。作佛國眾生強記不忘。不貪十功
T34n1718_p0106b01║德。一身根不缺。乃至死生善道。作佛國無
T34n1718_p0106b02║魔外道。不瞋十功德。一離一切瞋。乃至死
T34n1718_p0106b03║生善道。作佛國人得三昧。不邪見十功德。
T34n1718_p0106b04║一心性柔善。【CL119n1491_p0172a01】乃至死生善道作佛國人正信。
T34n1718_p0106b05║偈有二十一行半。頌上發跡授記。初有十
T34n1718_p0106b06║四行頌發跡。次七行半頌授記。初復二。前
T34n1718_p0106b07║七行總發諸聲聞跡。頌上我等之意也。後
T34n1718_p0106b08║七行頌上發滿願跡。總中有五。初一行總
T34n1718_p0106b09║標佛子為行難思已得垂跡之法。次知眾
T34n1718_p0106b10║樂小法下。第二一行明垂跡之由。次以無數
T34n1718_p0106b11║方便下。第三二行明垂跡利益。次內祕下。第
T34n1718_p0106b12║四二行。明內懷大道外現小失。次若我具
T34n1718_p0106b13║足下。第五一行指略抑廣。小欲者。示求小
T34n1718_p0106b14║乘也。懈怠示退大乘也。非但示為聲聞。亦
T34n1718_p0106b15║作外道及三毒凡夫也。身子示瞋難陀示
T34n1718_p0106b16║貪調達示癡(云云)。今此富下。第二七行。頌
T34n1718_p0106b17║發滿願跡本。上文有三今略頌二。初五行
T34n1718_p0106b18║頌顯過去本。後未來亦供養下。第二二行。
T34n1718_p0106b19║頌三世中佛所行因。略不頌七佛及現佛
T34n1718_p0106b20║也。供【CL119n1491_p0172b01】養諸如來下。七行半頌授記。上文有
T34n1718_p0106b21║七今頌其四。初半行頌因圓。次半行頌果
T34n1718_p0106b22║滿。其國名淨下三句。超頌國劫名號菩薩眾
T34n1718_p0106b23║甚多下五行三句。頌國土廣淨。略不頌壽
T34n1718_p0106b24║命法住滅後起塔也。第二授千二百記。一念
T34n1718_p0106b25║請二與記三領解。請記如文。授記文有長
T34n1718_p0106b26║行偈頌。長行有三。一總許千二百記。二別
T34n1718_p0106b27║授陳如。陳如最初悟道。居首上座故別授
T34n1718_p0106b28║記。三別授記五百。五百名同須別與記。　問。
T34n1718_p0106b29║但見五百得記。不見千二百。　答。此五百即
T34n1718_p0106c01║千二百數。頌中末後一行半。總授七百故是
T34n1718_p0106c02║千二百也。又持品云。我先總記一切聲聞皆
T34n1718_p0106c03║已授記。即指今一行半。非是止授七百聲
T34n1718_p0106c04║聞也。偈頌有十一行為二。初九行半。頌記
T34n1718_p0106c05║陳如及與五百。後一行半。總授一切聲聞記。
T34n1718_p0106c06║五百領解文有長行偈頌。長行【CL119n1491_p0173a01】先經家敘其
T34n1718_p0106c07║歡喜。次自陳領解。經家先慶今得解歡喜。
T34n1718_p0106c08║次愧昔不解故自責。慶中先明內心慶喜。後
T34n1718_p0106c09║明外形恭敬也。悔過自責者。即是明其愧
T34n1718_p0106c10║昔不解也。世尊我等下。第二自陳領解有
T34n1718_p0106c11║二。一法說二譬說。法說中初悔得少為足。
T34n1718_p0106c12║次責根鈍難悟。從世尊乃至滅度。是悔責
T34n1718_p0106c13║昔迷得小為足不知求大。從今乃知之。是
T34n1718_p0106c14║責根鈍始悟不早知之。今知小非究竟大
T34n1718_p0106c15║為真實也。譬中二。初略次正舉譬。如無智
T34n1718_p0106c16║者略舉譬況。所以者何下。釋無智意也。譬
T34n1718_p0106c17║說有二。一者醉酒譬。譬法說自悔得少為
T34n1718_p0106c18║足不知求大。領前法。譬宿世中施權意。二
T34n1718_p0106c19║者親友覺悟譬。譬法說自責根鈍難悟今乃
T34n1718_p0106c20║知之。領前法譬宿世中顯實。就初復三意。
T34n1718_p0106c21║一者繫珠譬。領上王子結緣。二者醉臥不覺
T34n1718_p0106c22║譬。領上遇其退大。【CL119n1491_p0173b01】三者起已遊行譬。領上
T34n1718_p0106c23║接之以小。譬如有人者。即二乘人也。親友
T34n1718_p0106c24║者。昔日第十六王子也。家即大乘教為家也。
T34n1718_p0106c25║醉酒而臥者。當于爾時大機暫發無明暫伏。
T34n1718_p0106c26║以得聞經內心微解。以無明重故還復迷
T34n1718_p0106c27║失。醉有二義。一重醉都不覺知。二輕醉微
T34n1718_p0106c28║覺尋忘亦名不覺。雖有二義終成繫珠如
T34n1718_p0106c29║毒鼓耳。官事當行者。明王子餘處機興逗
T34n1718_p0107a01║緣往應故云當行。弘法化他此非私務故
T34n1718_p0107a02║云官事。無價寶珠者。一乘實相真如智寶
T34n1718_p0107a03║也。繫其衣裏者。慚愧忍辱能遮瞋恚及防
T34n1718_p0107a04║外惡。即是外衣。信樂之心內裏善根。即是內
T34n1718_p0107a05║衣。于時聞法微信樂欲。即了因智願種子
T34n1718_p0107a06║也。第二醉臥不覺知者。無明心重尋復不憶。
T34n1718_p0107a07║此領中間懈退不受大法也。第三起已遊
T34n1718_p0107a08║行他國者。領上中間接之以小受三乘化
T34n1718_p0107a09║也。善【CL119n1491_p0174a01】根欲發厭苦求樂。故云起已遊行。無
T34n1718_p0107a10║明覆解不知向本求大乘衣食。故言向他
T34n1718_p0107a11║國求於小乘衣食。若魔佛相望。生死魔界
T34n1718_p0107a12║為他國。佛法大小皆為本國。就小大相望。
T34n1718_p0107a13║小乘未免生死。猶是他國。大乘永免生死。
T34n1718_p0107a14║乃為本土。究竟還源也。明背大乘國往小
T34n1718_p0107a15║乘土。不知從珠取給。而傭作自資獲一日
T34n1718_p0107a16║價。得少為足也。於後會遇下。第二親友發
T34n1718_p0107a17║覺譬。領上以是本因緣今說法華等賜大
T34n1718_p0107a18║車也。此為三。先呵責。二示珠。三勸貿。呵
T34n1718_p0107a19║責譬上動執生疑。示珠譬宿世因緣。勸貿
T34n1718_p0107a20║譬得記作佛。三周皆有此三意。法說中我令
T34n1718_p0107a21║脫苦縛。即是呵責。五佛章即是開示。身子得
T34n1718_p0107a22║記即是勸貿。譬說中我先不言皆為菩提。即
T34n1718_p0107a23║是呵責。三車一車即是示珠。中根得記即是
T34n1718_p0107a24║勸貿。下根宿世因緣汝等善聽。即是【CL119n1491_p0174b01】呵責。覆
T34n1718_p0107a25║講結緣還為說大。即是示珠。下根得記即是
T34n1718_p0107a26║勸貿。繫珠中三意望三周者。始在佛樹以
T34n1718_p0107a27║大擬。即是繫珠。無機息化即是醉臥。尋施
T34n1718_p0107a28║方便即是起行。譬喻中二萬億佛所。即是繫
T34n1718_p0107a29║珠。遣傍人追悶絕不受。即是醉臥。三車引
T34n1718_p0107b01║得即是起行。因緣中大通智勝佛所。即是繫
T34n1718_p0107b02║珠。中路懈退即是醉臥。接之以小即是起
T34n1718_p0107b03║行。此等皆名領權也。某年日月者。指大通
T34n1718_p0107b04║佛所也。佛亦如是下第二合譬。譬本有二。
T34n1718_p0107b05║今各有三意。從教化我等下。合初一繫珠。
T34n1718_p0107b06║而尋廢忘合初二醉不覺知。既得羅漢下。
T34n1718_p0107b07║合初三起已遊行。一切智願下。合後親友覺
T34n1718_p0107b08║示譬。上有三今亦三。從智願不失者。是合
T34n1718_p0107b09║後一呵責。從我久令汝下。合後二示珠從
T34n1718_p0107b10║我今乃知下。合後三勸貿所須也。第二偈
T34n1718_p0107b11║頌有十二行半為二。【CL119n1491_p0175a01】初一行半頌內心得
T34n1718_p0107b12║解又二。初一行頌慶喜。次半行頌悔責也。
T34n1718_p0107b13║次於無量佛寶下。第二有十一行。頌自陳領
T34n1718_p0107b14║解。上文有二。今初半行頌悔責得少為足。
T34n1718_p0107b15║略不頌難悟今乃知之。如無智愚人半行。
T34n1718_p0107b16║頌略舉譬。便自以為足。頌釋無智意。次十
T34n1718_p0107b17║行頌譬說開合。初六行頌開。後四行頌合。
T34n1718_p0107b18║上開有二。今初四行頌捨寶不知。後二行
T34n1718_p0107b19║頌親友覺悟。餘文易見。
T34n1718_p0107b20║　　釋授學無學人記品
T34n1718_p0107b21║研真斷惑名為學。真窮惑盡名無學。研修
T34n1718_p0107b22║真理慕求勝見。名之為學。學位在三果四
T34n1718_p0107b23║向真無漏慧也。阿羅漢果。研理已窮勝見已
T34n1718_p0107b24║極。無所復學故名無學。約教釋品者。析
T34n1718_p0107b25║法研真名之為學。惑盡真窮名為無學。三
T34n1718_p0107b26║藏意也。體法研真名之為學。無真無惑名
T34n1718_p0107b27║為無學。通意也。【CL119n1491_p0175b01】自淺之深名之為學。通別
T34n1718_p0107b28║惑盡權實理窮名為無學。此別意也。研如來
T34n1718_p0107b29║藏有學無學。法性實相非學非無學。而學
T34n1718_p0107c01║而無學(云云)。是二千人。或是學或是無學人。
T34n1718_p0107c02║同是一流一時受記同一名號。故別為一品
T34n1718_p0107c03║也。此品是授記文中第二段也。就此文為
T34n1718_p0107c04║二。一請記。二授記。請中復二。一者二人請。
T34n1718_p0107c05║二者二千人請。二人請記復有二。一默念。
T34n1718_p0107c06║二者發言請記。發言請記復二。一者引例
T34n1718_p0107c07║亦應有分。二者引望。二人最親時眾所望。
T34n1718_p0107c08║羅雲是佛子俗中親重。阿難持佛法藏道
T34n1718_p0107c09║中親勝。勝重兩人不蒙別記。則眾望不足
T34n1718_p0107c10║也。　問。若重若勝應同上流。何意在此。若如
T34n1718_p0107c11║列眾二人在上數中獲記。何意居下。　答。總
T34n1718_p0107c12║與千二百記。二人已同上流。今更索別記
T34n1718_p0107c13║耳。阿難是學人。羅雲弟子位。故入學無
T34n1718_p0107c14║學章耳。二【CL119n1491_p0176a01】千請記但有默念引例。二意同
T34n1718_p0107c15║故言如阿難願耳。無發言者。無重無勝等
T34n1718_p0107c16║事也。授記復二。一先記二人。後記二千。阿
T34n1718_p0107c17║難記中復五。一長行。二偈頌。三八千菩薩生
T34n1718_p0107c18║疑。四如來發跡釋疑。五阿難顯本述歎。疑
T34n1718_p0107c19║者。通疑聲聞今日發心即蒙佛記國淨若
T34n1718_p0107c20║此。昔方等中記諸菩薩。無量劫行乃得佛
T34n1718_p0107c21║記。佛即發跡釋疑。昔日與我同發大心即
T34n1718_p0107c22║是同學。由我精進前超得佛。由彼多聞猶
T34n1718_p0107c23║故持經。跡為侍者本地如此。今授妙記何
T34n1718_p0107c24║足可疑。餘記悉如文。
T34n1718_p0107c25║　　釋法師品
T34n1718_p0107c26║此品五種法師。一受持二讀三誦四解說
T34n1718_p0107c27║五書寫。大論明六種法師。信力故受。念力故
T34n1718_p0107c28║持。看文為讀。不忘為誦。宣傳為說。聖人
T34n1718_p0107c29║經書難解須解釋。六種法師。今經合受持
T34n1718_p0108a01║為一。合解【CL119n1491_p0176b01】說為一。開讀誦為二。足書寫
T34n1718_p0108a02║為五。別論四人是自行。一人是化他。大經
T34n1718_p0108a03║分九品。前四人無解是弟子位。後五人有
T34n1718_p0108a04║解是師位。通論若自軌五法。則自行之法
T34n1718_p0108a05║師。若教他五法。則化他之法師。自軌故通
T34n1718_p0108a06║稱弟子。化他故通稱法師。今從通義故名
T34n1718_p0108a07║法師品。若作減數說者。束五為四。即四安
T34n1718_p0108a08║樂行。如後說。若束四為三者。受持是意業。
T34n1718_p0108a09║讀誦說是口業。書寫是身業。別論口業是化
T34n1718_p0108a10║他。身意是自行。通論三業自軌。即是自行之
T34n1718_p0108a11║法師。三業教詔。即化他之法師。故言法師
T34n1718_p0108a12║品。又是三門行此五法以自熏修即福德門。
T34n1718_p0108a13║弘宣五法廣利益者。即化他門。自修益彼
T34n1718_p0108a14║皆順佛教即報恩門。別論者。自修報恩名
T34n1718_p0108a15║自行。益彼即化他。通論自軌軌他皆稱法
T34n1718_p0108a16║師。故言法師品也。又讀誦書寫是外行。即
T34n1718_p0108a17║如【CL119n1491_p0177a01】來衣。受持是內行。即如來座。解說益他是
T34n1718_p0108a18║如來室。如來室別論是匠他。衣座別論是自
T34n1718_p0108a19║匠。通論不爾。慈悲覆物惠利歸己名之如
T34n1718_p0108a20║室。遮彼惡障己醜名之為衣。安心於空
T34n1718_p0108a21║方能安他。安他安己名之為座。此則自軌
T34n1718_p0108a22║三法亦名法師。利物必以慈悲入室為首。
T34n1718_p0108a23║涉有以忍辱為基。濟他以亡我為本。
T34n1718_p0108a24║能行三法大教宣通。即世間依止故名法
T34n1718_p0108a25║師。又束為二。謂自行化他。此易解不復記。
T34n1718_p0108a26║又束為一。謂如來行具一切行。悲拔一切
T34n1718_p0108a27║苦。謂四趣三界二乘菩薩等苦。慈與一切
T34n1718_p0108a28║樂。謂人天涅槃常住等樂。柔和衣障一切醜。
T34n1718_p0108a29║謂四住無知無明等醜。空座亡一切相。謂
T34n1718_p0108b01║有相無相非有相非無相。此則通意。別意者。
T34n1718_p0108b02║慈悲生一切善。柔和遮一切惡。空座蕩一
T34n1718_p0108b03║切相。又慈忍立一切福德。空座成一切【CL119n1491_p0177b01】智
T34n1718_p0108b04║慧。智慧是目所謂五眼。福德是足所謂六度。
T34n1718_p0108b05║又慈悲勝一切聲聞緣覺。柔和勝一切凡夫
T34n1718_p0108b06║外道。空座勝析體偏等菩薩。故淨名云。譬
T34n1718_p0108b07║如勝怨乃可為勇。又慈悲破天魔。柔和破
T34n1718_p0108b08║陰魔空破煩惱魔死魔。大品云。化一切眾
T34n1718_p0108b09║生。觀一切空魔不得便(云云)。又慈忍故能
T34n1718_p0108b10║問。空座故能答。具二莊嚴。又觀空故能問。
T34n1718_p0108b11║慈忍故能答。慈忍故能種能立能資。空慧故
T34n1718_p0108b12║能耘能破能導。又慈悲故何所隔。柔和故何
T34n1718_p0108b13║所礙。空座故何所諍。出三諦故名為勝
T34n1718_p0108b14║幢。包含普攝名摩訶衍。是如來行故稱三昧
T34n1718_p0108b15║王。經言。一切善法慈為根本。忍辱第一道無
T34n1718_p0108b16║相最上。若論圓行說不可盡(云云)。　問。何故
T34n1718_p0108b17║約三法明法師。　答。事一往論。必須登堂
T34n1718_p0108b18║整服坐座。乃可敷弘故約三耳。又事理合
T34n1718_p0108b19║論。夫迷惑不出三種。一約苦果【CL119n1491_p0178a01】起惑。二約
T34n1718_p0108b20║結業起惑。三約諦理起惑故用三門而示
T34n1718_p0108b21║導之。又約理。迷真故墮苦。故用慈悲門。迷
T34n1718_p0108b22║俗故沈空受樂。故用和忍門。迷中故成智
T34n1718_p0108b23║障。故用空門(云云)。法者軌則也。師者訓匠
T34n1718_p0108b24║也。法雖可軌體不自弘通之在人。五種通
T34n1718_p0108b25║經皆得稱師。舉法成其自行。皆以妙法
T34n1718_p0108b26║為師。師於妙法自行成就。故言法師。又五
T34n1718_p0108b27║種人能以妙法訓匠於他。故舉法目師故。
T34n1718_p0108b28║稱法師品也。若自軌法若法匠他。俱名法
T34n1718_p0108b29║師者。則因緣釋品也。凡多種解。皆約圓教
T34n1718_p0108c01║法門而釋品也。前三周是跡門正說領解受
T34n1718_p0108c02║記竟。此下五品是跡門流通。非止蔭益當
T34n1718_p0108c03║時。復欲津洽來世。故有五品流通。法師寶
T34n1718_p0108c04║塔兩品。明弘經功深福重流通未聞利益巨
T34n1718_p0108c05║大。達多一品。引往弘經彼我兼益。以證功德
T34n1718_p0108c06║深重。持品八萬大士忍力【CL119n1491_p0178b01】成者。此土弘經。新
T34n1718_p0108c07║得記者他土弘經。安樂行一品。舊云。接退流
T34n1718_p0108c08║通。或當如此未必全然。外凡初心欣斯勝
T34n1718_p0108c09║福。見聲聞畏憚。聞菩薩擯辱。顧己力弱。無
T34n1718_p0108c10║益自他便生退沒。佛為此人說安樂行。
T34n1718_p0108c11║依之法弘不慮危苦。又法師品。釋尊自說
T34n1718_p0108c12║弘經功福命覓流通。寶塔品多寶分身。且證
T34n1718_p0108c13║且助勸覓流通。法師品初長行偈頌。歎美
T34n1718_p0108c14║五種法師能持法人。後長行偈頌。歎美所持
T34n1718_p0108c15║之法。又示通經方軌。初復二。一就稟道弟
T34n1718_p0108c16║子門功深福重。二授道師門功深福重。弟子
T34n1718_p0108c17║門又二。一佛世弟子。二滅後弟子。初因藥王
T34n1718_p0108c18║告八萬者。因者憑寄也。欲以妙法憑寄藥
T34n1718_p0108c19║王使其領受告語八萬。皆流通也。指人
T34n1718_p0108c20║問其見不者。的示持經得福之人也。佛世
T34n1718_p0108c21║又二。一從告藥王下揀出人類。二從咸於
T34n1718_p0108c22║佛前下。揀出【CL119n1491_p0179a01】得記之緣。苦於佛前當機妙
T34n1718_p0108c23║悟者。是多聞深解二千五百者是也。皆已現
T34n1718_p0108c24║前與總別記竟。今所揀類或是八部之類。
T34n1718_p0108c25║或是四眾三乘之類。絓法華座席。咸於佛前
T34n1718_p0108c26║者明其時節。值佛在座也。一句一偈者。聞
T34n1718_p0108c27║法極少也。乃至一念者。時節最促也。皆與記
T34n1718_p0108c28║當得菩提者。明其聞極少時極促隨喜之功
T34n1718_p0108c29║遂得佛果。何況具足得聞盡形受持。五種流
T34n1718_p0109a01║通三業供養(云云)。聞一句一偈者。聞少解淺之
T34n1718_p0109a02║類今皆與記。少者尚記況復多深。以少況
T34n1718_p0109a03║多普廣若此。下周既爾中上亦然。可以意
T34n1718_p0109a04║知不俟更說。見實三昧經。別與四天王記
T34n1718_p0109a05║同名火持。三十三天。同名因陀羅幢王。拘
T34n1718_p0109a06║翼同名無著。焰天同名淨智。兜率同名釋
T34n1718_p0109a07║法王。上兩天亦通與記不顯別名。梵天名
T34n1718_p0109a08║大智力。此是聞多解深之類。今與聞【CL119n1491_p0179b01】少解
T34n1718_p0109a09║淺之類耳。舊云。支佛菩薩無受記。此文三
T34n1718_p0109a10║乘皆記不須疑也。一偈一句者。增一集云。
T34n1718_p0109a11║隨取經中要偈。如四諦之流者是也。十住
T34n1718_p0109a12║毘婆沙云。惡賤名厭不求名無欲。心無垢
T34n1718_p0109a13║名解脫。捨檐名涅槃。惡賤於集不求於
T34n1718_p0109a14║苦。無垢是道捨檐是滅。又云。佛語滿宿我
T34n1718_p0109a15║有四句。所謂四諦四念處等是也。觀心者。
T34n1718_p0109a16║以一一句以一一偈。無句無偈而不一者
T34n1718_p0109a17║(云云)。若取跡門中要句開示悟入。乘是寶乘
T34n1718_p0109a18║遊於四方。四安樂行勸發四意等是也。一念
T34n1718_p0109a19║隨喜者。自未有行但隨喜法及人。功報尚多
T34n1718_p0109a20║況行到耶。隨喜喜心有二。若聞開權顯實。
T34n1718_p0109a21║即於一念心中。深解非權非實之理信佛
T34n1718_p0109a22║知見。又能雙解權實事理圓融。雖具煩惱
T34n1718_p0109a23║性。能知如來祕密之藏。此即豎論隨喜。又若
T34n1718_p0109a24║聞開權顯實之意。即於一心【CL119n1491_p0180a01】廣解一切心。
T34n1718_p0109a25║及一切法皆是佛法無有障礙。若欲分別辯
T34n1718_p0109a26║說無窮。月四月至歲旋轉不盡雖未得真
T34n1718_p0109a27║隨喜心能如此解。法既如此人亦如是。此
T34n1718_p0109a28║約橫論隨喜。即橫而豎即豎而橫。故大經
T34n1718_p0109a29║云。寧願少聞多解義味即此意也。後當更
T34n1718_p0109b01║說。從告藥王又如來滅後下。明佛滅後弟
T34n1718_p0109b02║子亦二。先出弟子類略舉於人。例上可
T34n1718_p0109b03║知。次言我亦與記。功報如前解也。若復有
T34n1718_p0109b04║人下。第二師門有長行偈頌。長行有二。先
T34n1718_p0109b05║別後總。別者人譚下上時譚現未。總者
T34n1718_p0109b06║無論下上及以現未。通明逆之得罪順之
T34n1718_p0109b07║得福也。就別復二。一明現世。二明來世。
T34n1718_p0109b08║就現世復二。先明下品師。後明上品師。下
T34n1718_p0109b09║品師為二。初明師相。次明師功報。師相者。
T34n1718_p0109b10║即是五種法師。十種供養也。次藥王當知是
T34n1718_p0109b11║諸人等已曾供養下。明下品【CL119n1491_p0180b01】功報也。曾供養
T34n1718_p0109b12║者先因深也。愍眾生故生此人間。明現功大
T34n1718_p0109b13║也若有人問下。明未來報重也。從何況盡
T34n1718_p0109b14║能受持者。明上品師亦二。先況出上品師
T34n1718_p0109b15║相。次藥王當知。是人自捨清淨業報。此明上
T34n1718_p0109b16║品功報也。若是善男子於我滅後能竊為一
T34n1718_p0109b17║人下。明滅後師亦有下上。下品亦二。先出
T34n1718_p0109b18║下品人者。即是但豎得其意。有慧無聞止
T34n1718_p0109b19║堪竊說未可處眾。故是下品之師。竊為一
T34n1718_p0109b20║人說一句者。雖得一句之解。既不廣聞多
T34n1718_p0109b21║學異義。不可眾中而說。一切問難有所不
T34n1718_p0109b22║通。便令正理不得宣弘。如釋論明有慧
T34n1718_p0109b23║無聞。譬如小雨無雷。若欲申此一句正言。
T34n1718_p0109b24║且當竊說耳。當知是人則如來使者。明其
T34n1718_p0109b25║功報。經是如智所說說於如理。今日行人秉
T34n1718_p0109b26║此如教宣於如理。即是如來所使也。行如來
T34n1718_p0109b27║事者。如智照【CL119n1491_p0181a01】如理為事。今日行人依如教
T34n1718_p0109b28║行如理。即是行如來事也。一如智一如理。
T34n1718_p0109b29║化眾生為事。今日行人能有大悲。以此經
T34n1718_p0109c01║中真如之理。為眾生說令得利益。亦名行
T34n1718_p0109c02║如來事也。觀心解如來使者。智心觀境境
T34n1718_p0109c03║即真如。境來發智。智為如所使也。如來所
T34n1718_p0109c04║遣者。觀智從如中來也。行如來事者。歷一
T34n1718_p0109c05║切法無不真如。真如即佛事也。何況於大眾
T34n1718_p0109c06║中下。明上品人略不格量功報。此意可知
T34n1718_p0109c07║也。若有惡人下。第二總明五種法師。逆者
T34n1718_p0109c08║得罪順者得福也。此中罪福不論福田濃
T34n1718_p0109c09║瘠。但約初後心明其輕重。初心學人既具
T34n1718_p0109c10║煩惱。若加障礙則所學事廢故獲罪多。佛
T34n1718_p0109c11║則平等惡不干偪豈能障礙。故言罪輕供
T34n1718_p0109c12║養亦爾。此人有待若得供養。所修事成故施
T34n1718_p0109c13║其福勝。佛則無待眾事滿足。雖復獻供於佛
T34n1718_p0109c14║無【CL119n1491_p0181b01】益故言報劣。譬如王子在難供奉所須
T34n1718_p0109c15║其功甚大。若辱王種獲罪不輕。故罪福俱
T34n1718_p0109c16║重。若獻大王衣食為要事微。汝欲侵陵不
T34n1718_p0109c17║能致損故罪福俱薄。藥王下。明讀誦如佛
T34n1718_p0109c18║莊嚴。即是順之得福。佛以定慧莊嚴。此人
T34n1718_p0109c19║能修定慧故也。為如來肩荷者。在背為荷
T34n1718_p0109c20║在肩為檐。修非權非實法身之體。即是為
T34n1718_p0109c21║如來荷能種能實二智之用。即是為如來
T34n1718_p0109c22║檐。隨所向方應向禮者。上明以法為師。今
T34n1718_p0109c23║明堪為物師。此人有趣向。悉與實相相應
T34n1718_p0109c24║皆可敬順。順即是向敬即是禮。敬而順之及
T34n1718_p0109c25║興供養等(云云)。偈有十六行為三。初二偈
T34n1718_p0109c26║不頌長行。別獎勸自行利他。次十三行。頌
T34n1718_p0109c27║上師門別通。後一行歎經。頌別總中又二初
T34n1718_p0109c28║七行頌別。後六行頌總。上別門有現未。今
T34n1718_p0109c29║初四行頌現。後三行頌未。上現未一師【CL119n1491_p0182a01】各有
T34n1718_p0110a01║上下今初若有能下一行頌下品。上半出法
T34n1718_p0110a02║師。當知佛所下。半出功報也。諸有能受持。
T34n1718_p0110a03║此下三行。頌現在上品師。初半行出上品
T34n1718_p0110a04║師。捨於清淨土下。第二二行半頌功報也。
T34n1718_p0110a05║吾滅後下。此三行頌未來。初二行超頌況
T34n1718_p0110a06║出上品為二。今初吾滅後下半行頌法師。
T34n1718_p0110a07║長行中本闕功報。今偈則有。當合掌下。第
T34n1718_p0110a08║二一行半明功報也。若能於後世下。第二
T34n1718_p0110a09║一行。追頌下品師。初半頌出人。次我遣在
T34n1718_p0110a10║下。第二半頌功報也。若於一劫下。第二六
T34n1718_p0110a11║行總頌上總門。上總門亦二。初二行頌逆者
T34n1718_p0110a12║得罪。有人求佛道下。第二四行。頌順之得
T34n1718_p0110a13║福也。藥王今告汝下。第三一行歎經尊妙。
T34n1718_p0110a14║從爾時佛復告下。第二歎所持法及弘經
T34n1718_p0110a15║方法。所持法是自軌法。弘經法是軌他法。有
T34n1718_p0110a16║長行偈頌。長行初歎經法。【CL119n1491_p0182b01】次方軌。歎為五。
T34n1718_p0110a17║一約法歎亦格量歎。二約人歎。三約處歎。
T34n1718_p0110a18║四約因歎。五約果歎。法妙故人貴。人貴故
T34n1718_p0110a19║處尊。處尊因圓。因圓果極也。初歎法者。已
T34n1718_p0110a20║今當說此經為最。有師解。已是般若當是涅
T34n1718_p0110a21║槃。法華之前小大相隔。法華已後已得會同。
T34n1718_p0110a22║此經正是會三之始。歸一之初故言第一。經
T34n1718_p0110a23║歎法華在已今當外。此師闕一節(云云)。今初
T34n1718_p0110a24║言已者。大品已上漸頓諸說也。今者同一座
T34n1718_p0110a25║席。謂無量義經也。當者謂涅槃也大品等
T34n1718_p0110a26║漸頓皆帶方便取信為易。今無量義一生
T34n1718_p0110a27║無量。無量未還一是亦易信。今法華論法
T34n1718_p0110a28║一切差別融通歸一法。論人則師弟本跡俱
T34n1718_p0110a29║皆久遠。二門悉與昔反難信難解。當鋒難
T34n1718_p0110b01║事法華已說涅槃在後。則易可信也。祕要
T34n1718_p0110b02║之藏者。隱而不說為祕總一切為要。真如
T34n1718_p0110b03║實相包蘊【CL119n1491_p0183a01】為藏。不可分布者。法妙難信深智
T34n1718_p0110b04║可授無智益罪。故不可妄說也。從昔已來
T34n1718_p0110b05║未曾顯說者。於三藏中不說二乘作佛。亦
T34n1718_p0110b06║不明師弟本跡。方等般若雖說實相之藏。
T34n1718_p0110b07║亦未說五乘作佛。亦未發跡顯本。頓漸諸
T34n1718_p0110b08║經皆未融會故名為祕。此經具說昔所祕
T34n1718_p0110b09║法。即是開祕密藏。亦即是祕密藏。如此祕
T34n1718_p0110b10║藏未曾顯說。如來在世猶多怨嫉者。四十餘
T34n1718_p0110b11║年不得即說。今雖欲說而五千尋即退座。
T34n1718_p0110b12║佛世尚爾何況未來。理在難化也。如來滅後
T34n1718_p0110b13║其能書持下。第二約人歎也此法在人則人
T34n1718_p0110b14║尊貴如來衣覆者。即是修學大忍為衣也。
T34n1718_p0110b15║上文云如來莊嚴也。佛護念者。實相為佛
T34n1718_p0110b16║實智為子。尊崇實相發生實智。即為諸佛
T34n1718_p0110b17║所護念也。四信為信力。四弘為願力。大智
T34n1718_p0110b18║為善根力也。信則信理理即法身。志願【CL119n1491_p0183b01】是
T34n1718_p0110b19║立行。行即解脫。善根根固難動。此即般若。
T34n1718_p0110b20║當知三力。即是三德。祕密之藏。初心棲此
T34n1718_p0110b21║與佛不殊。故名與如來共宿也。又信力修
T34n1718_p0110b22║畢竟空如來智。如來棲畢竟空為舍。此人
T34n1718_p0110b23║信力亦學畢竟空。故與如來共宿。手摩頭
T34n1718_p0110b24║者。此人以願力善力自行權實以為機感。
T34n1718_p0110b25║機感名頭。如來以化他權實二智名手。開
T34n1718_p0110b26║發前人自行權實之頭。感應道交故言摩頭。
T34n1718_p0110b27║摩頭即授記也。在在處處下。第三約處歎。此
T34n1718_p0110b28║法在處即處貴。夫佛生處得道轉法輪入涅
T34n1718_p0110b29║槃等處。法王所遊皆應起塔。此經是法身
T34n1718_p0110c01║生處。得道之場法輪正體大涅槃窟。此經所
T34n1718_p0110c02║在須塔供養。不復安舍利者。釋論云。碎骨
T34n1718_p0110c03║是生身舍利。經卷是法身舍利。此經是法身
T34n1718_p0110c04║舍利。不須更安生身舍利。生法二身各有
T34n1718_p0110c05║全碎皆可解(云云)。若出家【CL119n1491_p0184a01】下。第四舉因歎。若
T34n1718_p0110c06║未善行菩薩道者。稟前三教即是碎散法身
T34n1718_p0110c07║舍利未能巧度。若入圓教即是全身舍利
T34n1718_p0110c08║則巧度。巧度為善行也。其有眾生下。第五
T34n1718_p0110c09║舉果歎。文為五。一明近果。二開譬。三合
T34n1718_p0110c10║譬。四釋近。五揀非。今初明近果當知必
T34n1718_p0110c11║得近三菩提果者。安樂行中名為近處。此
T34n1718_p0110c12║菩提果。佛眼佛智知見處為體。則有二種。
T34n1718_p0110c13║一者初心菩提。二者後心菩提。今言近者正
T34n1718_p0110c14║近初住菩提。又望圓果而修圓因得似解
T34n1718_p0110c15║者。名之為近。前約因歎。修通別因即是未
T34n1718_p0110c16║善。去圓果遠也。若修圓因即是善行。去
T34n1718_p0110c17║圓果近也。今以圓如實智為因還以為果。
T34n1718_p0110c18║道前真如即是正因。道中真如即為緣因亦
T34n1718_p0110c19║名了因。道後真如即是圓果。故普賢觀云。大
T34n1718_p0110c20║乘因者即是實相。大乘果者亦是實相。釋論
T34n1718_p0110c21║云。初觀實相名【CL119n1491_p0184b01】因觀竟名果。就理而論。真
T34n1718_p0110c22║如實相無當因果亦非前後。若約眾生修
T34n1718_p0110c23║行。則有前後及以因果也。譬如有人下。第
T34n1718_p0110c24║二開譬為二釋。一約觀門。二約教門。觀門
T34n1718_p0110c25║者。眾生之心具諸煩惱名高原修習觀智
T34n1718_p0110c26║名穿掘方證理味如得清水。依通觀。乾
T34n1718_p0110c27║慧地如乾土。性地為濕土泥。見諦為得清
T34n1718_p0110c28║水。別觀從假入空。但見空不見不空。斷四
T34n1718_p0110c29║住如鑿乾土去水尚遠。從空出假先知非
T34n1718_p0111a01║假今知非空。因是二觀得入中道。能伏
T34n1718_p0111a02║無明轉見濕土。去水則近也。圓觀中道非
T34n1718_p0111a03║空非假而照空假。如漸至濕泥。四住已盡
T34n1718_p0111a04║無明已伏。已得中道相似圓解故言如泥。
T34n1718_p0111a05║若入初住發真中解。即破無明如泥澄清。
T34n1718_p0111a06║得見中道如見清水。法華論云佛性水當
T34n1718_p0111a07║知次第。次約教門者。土譬經教。水喻中
T34n1718_p0111a08║道。教詮中道如土含【CL119n1491_p0185a01】水。三藏教門未詮中
T34n1718_p0111a09║道猶如乾土。方等般若帶於方便說中道
T34n1718_p0111a10║義。如見濕土。法華教正直顯露說無上道。
T34n1718_p0111a11║如見泥。因法華教生聞思修。即悟中道
T34n1718_p0111a12║真見佛性。所發真慧不復依文。如獲清
T34n1718_p0111a13║水無復土相故華嚴云。十住菩薩所有慧身。
T34n1718_p0111a14║不由他悟也。有人言。初教如高原乾土。大
T34n1718_p0111a15║品如濕土。法華如泥佛果如水。有人言。維
T34n1718_p0111a16║摩思益如乾土。無量義如濕土。法華如泥。
T34n1718_p0111a17║佛果如水。有人言。大品如乾土。無量義如
T34n1718_p0111a18║濕土。法華如泥。佛果如水三家皆五時之
T34n1718_p0111a19║說。生師云。受持法華求佛道欲得如渴。
T34n1718_p0111a20║三乘於一乘難信。於法華求解如高原。
T34n1718_p0111a21║受持讀誦為穿。未能如聞而解。為未聞如
T34n1718_p0111a22║乾土。能解為至泥注家同。有人云。此一解
T34n1718_p0111a23║去佛遠。一解去佛近。初三師明諸教去佛
T34n1718_p0111a24║遠法華去佛近。後二解但【CL119n1491_p0185b01】於法華中論遠
T34n1718_p0111a25║近。尋經應二義一舉餘經對法華明遠
T34n1718_p0111a26║近。二就法華論遠近。諸師失經旨。　問。餘經
T34n1718_p0111a27║何故去佛遠。　答。未開權求佛人未決。法華
T34n1718_p0111a28║唯一無三。永出退心故去佛近。文云。決了
T34n1718_p0111a29║聲聞法。　問。般若云何去佛遠。　答。未開權邊
T34n1718_p0111b01║則遠。始行菩薩不覺般若密化付財。則於
T34n1718_p0111b02║其是遠。夫般若實慧方便。是三世佛法身父
T34n1718_p0111b03║母。求佛者如老病人。兩健扶之遍能遠去。
T34n1718_p0111b04║當知般若最勝。法華開權不異般若顯實。
T34n1718_p0111b05║非般若外別有法華。法華般若異名耳。既
T34n1718_p0111b06║是諸師異釋故錄之耳。次菩薩亦如是下。第
T34n1718_p0111b07║三合譬。於法華中獲聞思修。即是圓觀三
T34n1718_p0111b08║慧方能近果。非乾濕等教中聞思修也。所
T34n1718_p0111b09║以者何下。第四釋得近意也。一切菩薩者。
T34n1718_p0111b10║明諸權因也。三菩提者。明一切權果也。權
T34n1718_p0111b11║因權果皆攝屬此經。【CL119n1491_p0186a01】如乾濕等土悉依於
T34n1718_p0111b12║水。故言攝屬也。開方便門示真實相者。光
T34n1718_p0111b13║宅云。昔鹿苑機雜。盛說三藏未明一理。爾
T34n1718_p0111b14║時以權隱實。一理為權教所閉。今王城赴
T34n1718_p0111b15║大機顯於真實。真實既顯則廢除昔教。昔
T34n1718_p0111b16║教被廢故方便門開。一理既彰真實相顯也。
T34n1718_p0111b17║私謂此解乃是破方便。非開方便也。河西
T34n1718_p0111b18║道朗云。直詺三為方便。即是開方便門。昔
T34n1718_p0111b19║不言三是方便。故方便門閉。今詺三為方
T34n1718_p0111b20║便。即示一為真實也。私謂此釋符文。有人
T34n1718_p0111b21║解。開教身兩方便。示教身兩真實。三世佛
T34n1718_p0111b22║唯有形聲權實。約此開示則十二八萬煥然
T34n1718_p0111b23║了矣。私謂前二師約教開示。後人加之以
T34n1718_p0111b24║身。此竊龍印之義而為己釋。還是破方便
T34n1718_p0111b25║意非開義也。問方便當體是門。為通實相。
T34n1718_p0111b26║故為門。私答具二義。為實相門可解。當體
T34n1718_p0111b27║是門如華嚴【CL119n1491_p0186b01】尋善知識得種種法門算砂
T34n1718_p0111b28║觀海等。此二門各有開閉。昔不言三是方
T34n1718_p0111b29║便故其門掩。今說三是方便故其門開。昔
T34n1718_p0111c01║不說一是真實實門掩。今說一是真實故
T34n1718_p0111c02║實門開。二者此方便復通實相。故三乘方便
T34n1718_p0111c03║為一乘門。實相亦二義。一當體虛通故名之
T34n1718_p0111c04║為門。如淨名不二門華嚴法界門等。二能通
T34n1718_p0111c05║方便作門。劉虯云。通物之功乃由乎一。
T34n1718_p0111c06║故一為方便之門。汲引之效頗賴於三。故
T34n1718_p0111c07║三為真實之相。言非三則方便之門得開
T34n1718_p0111c08║語唯一則真實之相可示。有人云具論有
T34n1718_p0111c09║三義。一以三為方便一為真實。二三一皆
T34n1718_p0111c10║方便。非三非一為真實。三三一為二。非三
T34n1718_p0111c11║非一為不二。二不二皆權。非二非不二為實
T34n1718_p0111c12║此三章得為門。如以三為一門。此以權
T34n1718_p0111c13║通實。若以一為三門以實起權。乃至二
T34n1718_p0111c14║不二亦【CL119n1491_p0187a01】爾互得為門。亦互得為相。但不得
T34n1718_p0111c15║互為權實耳。私謂以三為一門者。三乘
T34n1718_p0111c16║通實相不。若不通則非門。須開三始得是
T34n1718_p0111c17║門。若開三者非復三也。云何以三為實相
T34n1718_p0111c18║門。又三非佛因。那得是實相門。破此一義
T34n1718_p0111c19║餘二例去(云云)。問方便真實互得為門。亦得
T34n1718_p0111c20║方便為方便門。實相為實相門不。此有四
T34n1718_p0111c21║句。二如前。三實相為實相門。四方便為方
T34n1718_p0111c22║便門。如名為義門義為名門。由方便名
T34n1718_p0111c23║顯方便義。故名為義門。由方便義應方便
T34n1718_p0111c24║名。故義為名門實相亦爾。中論序云。實非
T34n1718_p0111c25║名不悟。故寄中以宣之即其事也。問得
T34n1718_p0111c26║以三顯三以一顯一不。此亦四句。二如前。
T34n1718_p0111c27║以三顯三者。言昔三異今一。此三在一外。
T34n1718_p0111c28║今一異昔三。此一在三外。故一非三一。三
T34n1718_p0111c29║非一三悉是執見。破此病故於一佛乘分
T34n1718_p0112a01║別說三。故三【CL119n1491_p0187b01】是一三。汝等所行是菩薩道。
T34n1718_p0112a02║故一是三一。三一既不相異因緣之義。以
T34n1718_p0112a03║因緣三一。顯自性三一。亦以自性三一。顯
T34n1718_p0112a04║因緣三一。故云以三顯一以一顯三。有人引
T34n1718_p0112a05║十五處明門。方便品有二。譬喻品有六。信
T34n1718_p0112a06║解品有三。化城品有二。法師品有一。觀音
T34n1718_p0112a07║品有一。方便二者。智慧門。權智為實智門。
T34n1718_p0112a08║生師云。言教為門。言教說實智。故言教是
T34n1718_p0112a09║實智門。法華論同也。次云以種種法門宣示
T34n1718_p0112a10║佛道。此用大乘教為門譬喻六者。一其家
T34n1718_p0112a11║廣大唯有一門。還以大乘教為門。二云所
T34n1718_p0112a12║燒之門。此約三界限域為門。如詺家為
T34n1718_p0112a13║門。三唯有一門而復狹小。還是大乘教為
T34n1718_p0112a14║門。四三車在門外。還以三界為門。五以佛
T34n1718_p0112a15║教門出三界苦。此用小教為門。六在門外
T34n1718_p0112a16║立。依大乘用二死限域為門。小乘亦出一
T34n1718_p0112a17║切煩惱【CL119n1491_p0188a01】外正習已盡。名在門外立也。信解
T34n1718_p0112a18║品住立門側。大乘理教為門。二云猶在門外
T34n1718_p0112a19║亦如前。三云長者門內如前。化城請開甘露
T34n1718_p0112a20║門。亦大小教門。重門高樓閣。亦用小乘三
T34n1718_p0112a21║空門。方便門如前釋。觀音亦以大教為門。
T34n1718_p0112a22║今釋開方便門者。昔所不說今皆說之。昔
T34n1718_p0112a23║說一切世間治生產業。何曾是於方便。今皆
T34n1718_p0112a24║開之即是實相不相違背。昔說小乘方便若
T34n1718_p0112a25║小乘果。小乘果尚非實相門。況小方便而當
T34n1718_p0112a26║是門。今皆開之即是實相。汝等所行是菩薩
T34n1718_p0112a27║道。決了聲聞法。是諸經之王。昔說二為方
T34n1718_p0112a28║便門者。今皆開之即是實相寧復是門。咸
T34n1718_p0112a29║令眾生開示悟入佛之知見。一色一香無
T34n1718_p0112b01║非佛法。若門若非門。悉皆開之示真實相
T34n1718_p0112b02║顯佛性水。若不開者則深固幽遠無人能
T34n1718_p0112b03║到。而今開之即得見水無乾土【CL119n1491_p0188b01】也。又作三
T34n1718_p0112b04║慧釋。一切皆屬此經。即圓聞慧也。此經開方
T34n1718_p0112b05║便。即圓思慧也。示真實相者。即圓修慧也。此
T34n1718_p0112b06║三幽遠佛今開示即得睹真。藥王若有菩薩
T34n1718_p0112b07║聞下。第五揀非。若菩薩聞此說而驚疑。聲
T34n1718_p0112b08║聞上慢悉是乾土。尚非濕土況見水耶。從
T34n1718_p0112b09║若有善男子善女人如來滅後下。第二略示
T34n1718_p0112b10║弘經方法。又為二。一示方法。二明利益。方
T34n1718_p0112b11║法為三。一標章門。二解釋。三勸修。修如來
T34n1718_p0112b12║室是大慈悲。若就同體即法身也。若被眾
T34n1718_p0112b13║生即是解脫。能令眾生會於同體即是般
T34n1718_p0112b14║若。修如來衣者。若就所覆。即法身也。若就
T34n1718_p0112b15║能覆嚴身。即寂滅忍也。若就和光利物即
T34n1718_p0112b16║解脫也。若就能坐即般若也。若就所坐即
T34n1718_p0112b17║法身也。身座冥稱即解脫也。又大慈安樂即
T34n1718_p0112b18║資成。柔和伏嗔斷惑即觀照。坐座即法身。
T34n1718_p0112b19║安樂行中還廣【CL119n1491_p0189a01】此三法。上文如來莊嚴即衣
T34n1718_p0112b20║也。上云如來肩所荷者即此座也。檐者即
T34n1718_p0112b21║檐運是入室也。我於餘國下。第二舉五利
T34n1718_p0112b22║益勸獎流通。一遣化人。二遣化四眾。三遣
T34n1718_p0112b23║八部。四見佛身。五與總持也。若初心未淳。
T34n1718_p0112b24║止可遣化人。未可遣化四眾八部。若見天
T34n1718_p0112b25║龍倚此自高妨損其道。故不可令見也。
T34n1718_p0112b26║若心無倚著則堪見佛。況復天龍。況得
T34n1718_p0112b27║總持自證利益耶。偈有十八行半為三。初
T34n1718_p0112b28║一行總勸不頌長行。次十六行半頌上長
T34n1718_p0112b29║行。後一行結勸。上約果歎文有五。今初一
T34n1718_p0112c01║行半頌開譬。次藥王汝當知。第二二行半
T34n1718_p0112c02║頌合譬。略不頌餘三。近果釋揀非等也。上
T34n1718_p0112c03║通經方軌中有二。方軌利益。今十二行半頌。
T34n1718_p0112c04║初三行半頌方軌。中有三。今亦頌三意
T34n1718_p0112c05║也。我千萬億下。次九行頌利益。初一行總
T34n1718_p0112c06║明如來以五事【CL119n1491_p0189b01】利益之意。正由應身遍滿
T34n1718_p0112c07║十方。能為五事守護行人。若我滅後下一
T34n1718_p0112c08║行半。頌第二遣四眾。引導下一行半。頌第
T34n1718_p0112c09║一遣化人。若說法之人下二行。頌第五令
T34n1718_p0112c10║得總持。若人具是德下一行。頌第四令得
T34n1718_p0112c11║見佛。若人在空閑下二行。頌第三遣八部
T34n1718_p0112c12║(云云)。
T34n1718_p0112c13║【○】【○】【○】妙法蓮華經文句卷第八上【○】【○】【○】【○】【○】
T34n1718_p0112c14║【□】
T34n1718_p0112c15║【□】
T34n1718_p0112c16║【CL119n1491_p0190a01】妙法蓮華經文句卷第八下
T34n1718_p0112c17║【□】
T34n1718_p0112c18║　　　　天台智者大師說
T34n1718_p0112c19║【○】　　釋見寶塔品
T34n1718_p0112c20║梵言塔婆。或偷婆。此翻方墳。亦言靈廟。
T34n1718_p0112c21║又言支提。無骨身者也。此塔既有全身不
T34n1718_p0112c22║散。則不稱支提。阿含明四支徵(知倚切)謂生
T34n1718_p0112c23║處得道轉法輪入滅四處起塔。今之寶塔是
T34n1718_p0112c24║先佛入滅支徵。經云。佛三種身從此經生。
T34n1718_p0112c25║諸佛於此而坐道場諸佛於此而轉法輪。
T34n1718_p0112c26║諸佛於此而般涅槃。秖此法華即是三世諸
T34n1718_p0112c27║佛之四支徵。先佛已居。今佛並坐當佛亦然。
T34n1718_p0112c28║此塔出來明顯此事四眾皆睹。故言見寶塔
T34n1718_p0112c29║品。瓔珞經善吉問。生身全身碎身功德等耶。
T34n1718_p0113a01║佛言不等。色身言教化訓。三業具足清淨。眾
T34n1718_p0113a02║生得至道場。全【CL119n1491_p0190b01】碎舍利正可威神光明。供
T34n1718_p0113a03║養得福是故不等。又問頂王如來。十二那術
T34n1718_p0113a04║劫說法教化。舍利亦爾此應是等。佛言。皆頂
T34n1718_p0113a05║王如來神力所作耳。彼經格全碎舍利皆由
T34n1718_p0113a06║生身佛力。今經格生身全碎舍利法身偏圓
T34n1718_p0113a07║舍利皆從經出。顯此經功德弘持力大。從地
T34n1718_p0113a08║涌來證明此事四眾皆睹。故言見寶塔品。
T34n1718_p0113a09║北地師云。佛為身子說經時。寶塔已現為
T34n1718_p0113a10║作證明。若說經竟來證何等。經家作次第。
T34n1718_p0113a11║安置三周後耳。此乃人情則不可信。今依
T34n1718_p0113a12║薩雲分陀利經云。佛說法華無央數偈時。
T34n1718_p0113a13║有七寶塔從地涌出。中有金床床上有佛。
T34n1718_p0113a14║字袍休蘭羅。漢言大寶。歎釋尊言我故來
T34n1718_p0113a15║供養。願坐我金床。更為我說薩雲分陀利。
T34n1718_p0113a16║依此經證即是說三周。後更請壽量。明文
T34n1718_p0113a17║聖說而不肯用。人之穿鑿那可承耶。此塔【CL119n1491_p0191a01】正
T34n1718_p0113a18║為證前請後從地涌出。四眾皆睹故言見
T34n1718_p0113a19║寶塔品。地師說多寶是法身佛。釋論說多寶
T34n1718_p0113a20║誓願化身來證經。此文亦爾。師言。法身無
T34n1718_p0113a21║來無出。報身巍巍堂堂。應身普應一切。若
T34n1718_p0113a22║即此謂是三佛者。未盡其體也。秖是表
T34n1718_p0113a23║示而已。多寶表法佛。釋尊表報佛。分身表
T34n1718_p0113a24║應佛。三佛雖三而不一異。應作如此說。
T34n1718_p0113a25║如此信解也。此四番即四悉檀解見寶塔
T34n1718_p0113a26║云云。塔出為兩。一發音聲以證前。開塔以
T34n1718_p0113a27║起後。證前者。證三周說法皆是真實。若略
T34n1718_p0113a28║言真實者。皆與實相相應也。若廣言真實
T34n1718_p0113a29║者。離四句絕百非也。若處中說者。八不名
T34n1718_p0113b01║真實。塔從地涌示不滅。分座共坐示不生。
T34n1718_p0113b02║入塔示不常。現塔示不斷。分身示不一。全
T34n1718_p0113b03║身示不異。多寶讓座示不來。釋迦坐半座
T34n1718_p0113b04║示不出。八不顯然故是真實。又證跡門流【CL119n1491_p0191b01】通
T34n1718_p0113b05║持經功深弘宣力大皆真實也。平等大慧者。
T34n1718_p0113b06║與般若云何。釋論七十九云。般若是三世諸
T34n1718_p0113b07║佛妙法。如一城門四方皆入。當知般若亦
T34n1718_p0113b08║稱妙法。此經稱平等大慧。二文相指其意可
T34n1718_p0113b09║知。起後者。若欲開塔須集分身明玄付
T34n1718_p0113b10║囑。聲徹下方召本弟子論於壽量。久遠之
T34n1718_p0113b11║塔從地涌出。開自在神通之力。顯過去世
T34n1718_p0113b12║益物也。發大音聲開師子奮迅之力。顯現
T34n1718_p0113b13║在十方開權顯實也。有大誓願未來諸佛若
T34n1718_p0113b14║說此經。我之寶塔皆到其所為作證明。開
T34n1718_p0113b15║大勢威猛之力。顯未來常住不滅也。又塔
T34n1718_p0113b16║在空中亦證前起後。七方便人藏理未開
T34n1718_p0113b17║無明所隱。如塔在地。聞三周開三顯實開
T34n1718_p0113b18║佛知見。顯出法身如塔涌空此即證前。修
T34n1718_p0113b19║得法身久已明著。如塔在空無能開者。表
T34n1718_p0113b20║本地久成眾所不識。若發跡【CL119n1491_p0192a01】顯本了達無
T34n1718_p0113b21║疑。此即起後也。若塔從地出。表法身顯。
T34n1718_p0113b22║與餘經亦同亦異。菩薩顯法身則同。二乘
T34n1718_p0113b23║顯法身則異。若塔在空開門見佛。表發跡
T34n1718_p0113b24║顯本。與餘經永異。若塔來證前事已彰灼
T34n1718_p0113b25║蓋不須疑。塔來起後密有其意眾所未
T34n1718_p0113b26║知。今取後義預作此釋亦復無咎。觀心解
T34n1718_p0113b27║者。依經修觀與法身相應境智必會。如塔
T34n1718_p0113b28║來證經。境智既會則大報圓滿。如釋迦與
T34n1718_p0113b29║多寶同坐一座。以大報圓故隨機出應。
T34n1718_p0113c01║如分身皆集。由多寶出故則三佛得顯。由
T34n1718_p0113c02║持經故即具三身。普賢觀云。佛三種身從
T34n1718_p0113c03║方等生即此義也。有人分此品下十一品。是
T34n1718_p0113c04║神通身輪開本跡。從彌勒問下。是說法口
T34n1718_p0113c05║輪開本跡。本跡意未彰。從此分文太早(云
T34n1718_p0113c06║云)。此品有長行偈頌。長行有三。一明多寶
T34n1718_p0113c07║涌現。二明分身遠集。三明釋迦唱【CL119n1491_p0192b01】募。初文
T34n1718_p0113c08║有六。一塔現之相。二諸天供養。三多寶稱
T34n1718_p0113c09║歎。四時眾驚疑。五大樂說問。六如來答。七寶
T34n1718_p0113c10║為塔者。明法身之地以性得七覺七聖財寶。
T34n1718_p0113c11║塔者實相之境法身所依處也。高五百由旬
T34n1718_p0113c12║者是二萬里。豎明因中萬行果中萬德也。廣
T34n1718_p0113c13║二百五十由旬即是一萬里。橫用萬善莊嚴
T34n1718_p0113c14║也。地者無明心地也。以無所破。破於無明。
T34n1718_p0113c15║以無所住。住第一義空。種種寶物者。眾多
T34n1718_p0113c16║定慧而莊校也。欄楯是總持也。龕室千萬者。
T34n1718_p0113c17║無量慈悲之室。亦是無量空舍。幢幡是神通
T34n1718_p0113c18║勝相也。垂寶纓絡者。四十地功德。上莊嚴法
T34n1718_p0113c19║身。下被眾生也。寶鈴萬億者。八音四辯也。
T34n1718_p0113c20║四面出香者。四諦道風吹四德香也。高至四
T34n1718_p0113c21║天王宮者。窮四諦理也。從三十三天下。第
T34n1718_p0113c22║二諸天供養。事解可知。更復約理。三十心
T34n1718_p0113c23║為三十。【CL119n1491_p0193a01】十地為一等覺為一妙覺為一。合
T34n1718_p0113c24║為三十三。同依實相境也。雨天曼陀羅者。
T34n1718_p0113c25║初心亦具四十二地功德。後心亦爾。皆以四
T34n1718_p0113c26║十地所有因花。歸向法身也。餘諸天龍下。
T34n1718_p0113c27║即是內凡外凡等。亦依實相向果行因也。
T34n1718_p0113c28║爾時寶塔中下。第三多寶稱歎。正證前開權
T34n1718_p0113c29║顯實不虛也。平等大慧者。即是諸佛智慧。
T34n1718_p0114a01║如前行步平正義也。平等有二。一法等即
T34n1718_p0114a02║中道理。二眾生等一切眾生同得佛慧。大者
T34n1718_p0114a03║如前高廣義也。約觀心者。空觀豎等假觀
T34n1718_p0114a04║橫等。中觀橫豎平等。平等雙照即是平等大
T34n1718_p0114a05║慧也。如是如是者。一如法相是。二如根性
T34n1718_p0114a06║是也。皆是真實也。如法相說故言真實
T34n1718_p0114a07║也。爾時四眾見下。第四時眾驚疑。文有二。
T34n1718_p0114a08║一得法喜。二者疑怪也。爾時有菩薩下。第五
T34n1718_p0114a09║大樂說因疑請問。若望下答意應為【CL119n1491_p0193b01】三問
T34n1718_p0114a10║一問何因有此塔。二問何故塔從地出。三
T34n1718_p0114a11║問何故發是音聲也。爾時佛告下。第六佛
T34n1718_p0114a12║答此三。一先答第二問。此佛有願為證法
T34n1718_p0114a13║華。故從地涌出也。彼佛成道下。追答第一
T34n1718_p0114a14║問。由彼佛命令造此塔也。次其佛以神下。
T34n1718_p0114a15║第三答第三為作證明。故發是音聲也。
T34n1718_p0114a16║釋論明多寶佛不得說法而取滅度。師解不
T34n1718_p0114a17║爾。彼佛告諸比丘。比丘即是受化之人何謂
T34n1718_p0114a18║不說。當是多寶亦得開三不得顯實。故
T34n1718_p0114a19║釋論云不得說法耳。以是義故。雖復滅
T34n1718_p0114a20║度。在在處處有說法華經。便隨喜作證也。
T34n1718_p0114a21║大樂說以如來神力下。第二明分身遠集。就
T34n1718_p0114a22║此有七。一樂說請見多寶。二應集分身。
T34n1718_p0114a23║三樂說請集。四放光遠召。五諸佛同來。六
T34n1718_p0114a24║嚴淨國界。七與欲開塔。釋初請云承佛神
T34n1718_p0114a25║力者。欲開塔須集佛。集佛即付囑。付【CL119n1491_p0194a01】囑
T34n1718_p0114a26║即召下方。下方出即應開近顯遠。此是大
T34n1718_p0114a27║事之由。豈非佛神力令問也。餘段如文。爾
T34n1718_p0114a28║時佛放白毫下。四放光遠召。三變土淨者。此
T34n1718_p0114a29║正由三昧。三昧有三。初變娑婆。是背捨能
T34n1718_p0114b01║變穢為淨。次變二百那由他。是勝處轉變
T34n1718_p0114b02║自在。後變二百那由他。是一切處於境無
T34n1718_p0114b03║閡。又初一變淨表淨除四住。次一變淨表
T34n1718_p0114b04║淨除塵沙。後一變淨表淨除無明。是時諸
T34n1718_p0114b05║佛坐師子座。第七與欲開塔復五。一諸佛問
T34n1718_p0114b06║訊說欲。二釋迦開塔。三四眾皆同見聞四
T34n1718_p0114b07║二佛分座而坐五四眾請加。諸佛同與欲
T34n1718_p0114b08║開塔。如僧中作法與欲意也。大集明若干
T34n1718_p0114b09║佛與欲。華嚴亦說十方若干佛同說華嚴。大
T34n1718_p0114b10║品亦云千佛同說般若。皆不云是釋迦分
T34n1718_p0114b11║身。準今經者應是分身。彼帶方便故時中
T34n1718_p0114b12║不顯說耳。今經非但數多。亦【CL119n1491_p0194b01】直說是分身
T34n1718_p0114b13║咸來與欲也。爾時釋迦見下。第二開塔者即
T34n1718_p0114b14║是開權。見佛者即是顯實。亦是證前。復將
T34n1718_p0114b15║開後。如卻關鑰者。卻障機動也。以大音聲
T34n1718_p0114b16║下。第二釋迦唱募覓流通人。復為三。一大
T34n1718_p0114b17║聲唱募如來不久下。第二明付囑時至。佛欲
T34n1718_p0114b18║以下。第三明付囑有在。有在者。若佛在世
T34n1718_p0114b19║隨機利物。自說正法無待他人。今佛化緣
T34n1718_p0114b20║機盡。欲令此法利益無窮。故須付囑流通
T34n1718_p0114b21║也。付囑有在者。此有二意。一近令有在。付
T34n1718_p0114b22║八萬二萬舊住菩薩此土弘宣。二遠令有
T34n1718_p0114b23║在。付本弟子下方千界微塵。令觸處流通。
T34n1718_p0114b24║又發起壽量也。偈有四十八行頌上三意。
T34n1718_p0114b25║初有三行半。頌多寶滅度。第二有八行半。
T34n1718_p0114b26║頌分身集第三有三十六行。頌釋迦付囑。
T34n1718_p0114b27║前二如文。告諸大眾下。第三復二。初八行半
T34n1718_p0114b28║舉三佛以勸流通。【CL119n1491_p0195a01】次有二十七行半。舉難
T34n1718_p0114b29║持之法以勸流通。就初有三。初一行半募
T34n1718_p0114c01║覓其人。次其多寶下。第二有三行。正舉三
T34n1718_p0114c02║佛以勸持經。次其有能護下。第三四行能
T34n1718_p0114c03║持此經。即是供養三佛及見三佛。以釋勸
T34n1718_p0114c04║意。諸善男子下。第二二十七行半。舉難持
T34n1718_p0114c05║之法以勸流通復二。初二十行正舉勸。
T34n1718_p0114c06║二七行半釋勸意。就初復三。初一行誡勸。
T34n1718_p0114c07║次諸餘經典下。第二十七行。正舉難持以
T34n1718_p0114c08║勸流通。後我為佛道下。第三二行釋難持
T34n1718_p0114c09║意。若有能持即持佛身。此意豈易。第二諸
T34n1718_p0114c10║善男子我於下七行半。明能持難持能成
T34n1718_p0114c11║勝德以釋勸意。就此復三。初一行半。重募
T34n1718_p0114c12║持經人。次此經難持下。第二一行半。明能
T34n1718_p0114c13║持難持則諸佛喜歎。次是則勇猛下。第三
T34n1718_p0114c14║四行半。明能持難持即成勝行。勝行有
T34n1718_p0114c15║自他也。恐畏世者。天【CL119n1491_p0195b01】竺名沙悖。此云
T34n1718_p0114c16║恐畏。天竺。云颰陀。此云賢劫之異(名耳)。
T34n1718_p0114c17║　　釋提婆達多品(生時人天心熱。因此立名。即因緣釋名也。因行逆而理順。即圓教
T34n1718_p0114c18║　　之意。非餘教意也。本地清涼跡示天熱。同眾生病耳)　寶唱經目云。法華凡
T34n1718_p0114c19║四譯兩存兩沒。曇摩羅剎。此言法護。西晉長
T34n1718_p0114c20║安譯名正法華。法護仍敷演。安汰所承者
T34n1718_p0114c21║是也。鳩摩羅什。此翻童壽。是龜茲國人。以
T34n1718_p0114c22║偽秦弘始五年四月二十三日。於長安逍遙
T34n1718_p0114c23║園譯大品竟。至八年夏。於草堂寺譯此
T34n1718_p0114c24║妙法蓮華。命僧叡講之。叡開為九轍。當時
T34n1718_p0114c25║二十八品。長安宮人請此品淹留在內。江
T34n1718_p0114c26║東所傳止得二十七品。梁有滿法師。講經
T34n1718_p0114c27║一百遍。於長沙郡燒身。仍以此品安持
T34n1718_p0114c28║品之前。彼自私安【CL119n1491_p0196a01】未聞天下。陳有南嶽禪
T34n1718_p0114c29║師。次此品在寶塔之後。晚以正法華。勘之
T34n1718_p0115a01║甚相應。今四瀆混和。見長安舊本。故知二
T34n1718_p0115a02║師深得經意。提婆達多亦言達兜。此翻天
T34n1718_p0115a03║熱其破僧將五百比丘去。身子厭之眠熟。
T34n1718_p0115a04║目連擎眾將還。眠起發誓誓報此怨。捧三
T34n1718_p0115a05║十肘石廣十五肘擲佛。山神手遮。小石迸
T34n1718_p0115a06║傷佛足血出。教闍王放醉象蹋佛。拳花
T34n1718_p0115a07║色比丘尼死。安毒十爪欲禮佛足中傷
T34n1718_p0115a08║於佛。是為五逆罪。若作三逆教王毒爪
T34n1718_p0115a09║並害佛攝。以其應行逆。生時人天心熱。從
T34n1718_p0115a10║是得名故言天熱。此跡也。若作本解者。眾
T34n1718_p0115a11║生煩惱故菩薩示熱。同其病行而度脫之。
T34n1718_p0115a12║此品來意引古弘經傳益非謬。明今宣化
T34n1718_p0115a13║事驗不虛。舉往勸今使流通也。文為二。
T34n1718_p0115a14║一訖生佛前蓮花化生。明昔日達多通經釋
T34n1718_p0115a15║迦成道。二從於時下方【CL119n1491_p0196b01】多寶所從菩薩下。
T34n1718_p0115a16║明今日文殊通經龍女作佛。稟教尚然宣通
T34n1718_p0115a17║之功益豈不大矣。故提婆達受記。文殊可
T34n1718_p0115a18║以意知(云云)。第一有三。一明往昔師弟持經
T34n1718_p0115a19║之相。二結會古今。三勸信。第一有長行偈
T34n1718_p0115a20║頌。長行有四。一明求法時節。二於多劫中
T34n1718_p0115a21║下正明求法。三時有仙人下。明求得法師。
T34n1718_p0115a22║四王聞下明受法奉行。第一如文。於多劫
T34n1718_p0115a23║中下第二復二。一明發願。為欲滿足下。二
T34n1718_p0115a24║明修行。行中復二。一明欲滿檀那勤行布
T34n1718_p0115a25║施如文。二時世人民下。明為滿般若推
T34n1718_p0115a26║求妙法。偈有七行半頌上長行。初二句頌
T34n1718_p0115a27║第一求法時節。次雖作下。第二一行半。頌第
T34n1718_p0115a28║二正求法。次時有阿私下。第三一行半。頌
T34n1718_p0115a29║第三得說法師。時王聞仙言下。第四二行半。
T34n1718_p0115b01║頌受法奉行。後亦不為已下。第五一行半。
T34n1718_p0115b02║結證勸信。告諸【CL119n1491_p0197a01】比丘王者下。第二結會古今
T34n1718_p0115b03║復二。一正結會古今如文。由提婆下。第二
T34n1718_p0115b04║明師弟功報俱滿。滿中復二。先明弟子因報
T34n1718_p0115b05║已滿。次佛告四眾下。第二明法師妙果當
T34n1718_p0115b06║成。弟子中復三。先明因滿。次三十二相下
T34n1718_p0115b07║明果圓。後皆因提婆下。結證由通經者益。
T34n1718_p0115b08║初具足六波羅蜜者。度義甚多。如大論說。
T34n1718_p0115b09║捨依正名檀。防止七支名戒。打罵不報
T34n1718_p0115b10║名忍。為事始終名精進。四禪八定名禪。分
T34n1718_p0115b11║地息諍名般若。又若束十善為六者。不殺
T34n1718_p0115b12║至不妄語是檀。不兩舌是尸。不惡口是忍。
T34n1718_p0115b13║不綺語是進不貪瞋是禪。不邪見是般若。菩
T34n1718_p0115b14║薩善戒第十云。六波羅蜜。有三種。一對治。
T34n1718_p0115b15║謂慳惡瞋怠亂癡(云云)。二謂相生。謂捨家持戒
T34n1718_p0115b16║遇辱須忍。忍已精進進已調五根。根調知
T34n1718_p0115b17║法界。三謂果報。富具色力壽安辯。又餘經
T34n1718_p0115b18║云。施【CL119n1491_p0197b01】報富戒報善道。忍報端正進報神通。禪
T34n1718_p0115b19║報生天智報破煩惱。如是等例皆是三藏明
T34n1718_p0115b20║六度相也。若施受財物三事皆空名檀。不
T34n1718_p0115b21║見持犯名戒。能忍所忍不可得名忍。身心
T34n1718_p0115b22║不動名精進。不亂不味名禪。非智非愚
T34n1718_p0115b23║名般若。如此流例即通教中六度相。若言
T34n1718_p0115b24║檀有十利。伏慳煩惱捨心相續。與眾生
T34n1718_p0115b25║同資產。生豪富家生生施心現前。四眾愛
T34n1718_p0115b26║樂處眾不怯畏。勝名遍布手足柔軟。乃至
T34n1718_p0115b27║詣道場恒值善知識。戒有十利者。滿一切
T34n1718_p0115b28║智如佛所學。智者不毀誓願不退安住於
T34n1718_p0115b29║行。棄捨生死慕樂涅槃。得無纏心得勝三
T34n1718_p0115c01║昧不乏信財。忍有十利者。火刀毒水皆不
T34n1718_p0115c02║能害。非人所護身相莊嚴。閉惡道生梵
T34n1718_p0115c03║天。晝夜常安身不離喜樂。精進有十利者。
T34n1718_p0115c04║他不能折伏。佛所攝非人所護。聞法
T34n1718_p0115c05║不忘未聞【CL119n1491_p0198a01】能聞。增長辯才得三昧性。少
T34n1718_p0115c06║病惱隨食能銷。如優缽花增長。禪有十利
T34n1718_p0115c07║者。安住儀式行慈境界無悔熱。守護諸
T34n1718_p0115c08║根得無食喜。離愛欲修禪不空。解脫魔
T34n1718_p0115c09║罥安住佛境解脫成熟。般若有十利者。
T34n1718_p0115c10║不取施相不依戒。不住忍力不離身
T34n1718_p0115c11║心精進。禪無所住魔不能擾。他言論不能
T34n1718_p0115c12║動。達生死底起增上慈。不樂二乘地。四
T34n1718_p0115c13║事應修檀。一修道者破慳貪故。二莊嚴菩
T34n1718_p0115c14║提故。三自他利益。欲施施時施已皆歡喜
T34n1718_p0115c15║名自利。飢渴者得除是名利他。四得後世
T34n1718_p0115c16║大善果。後世獲大尊貴饒財。四事應持戒。
T34n1718_p0115c17║自修善法滅惡戒。莊嚴菩提攝眾生。臥覺
T34n1718_p0115c18║安不悔恨。於眾生無害心。後受人天得
T34n1718_p0115c19║涅槃等樂。四事應修忍。修忍除不忍。莊嚴
T34n1718_p0115c20║菩提攝眾生。彼此離怖畏。後世無瞋眷屬
T34n1718_p0115c21║不壞不受苦惱。得人天涅槃【CL119n1491_p0198b01】樂。四事應須
T34n1718_p0115c22║修精進。進破懈怠莊嚴菩提攝眾生。增善
T34n1718_p0115c23║法是自利。不惱他是利他後得大力致菩
T34n1718_p0115c24║提。四事應修禪定。定破亂心莊嚴菩提
T34n1718_p0115c25║攝眾生。身心寂靜是自利。不惱眾生是利
T34n1718_p0115c26║他。後受清淨身。安隱得涅槃。四事應修般
T34n1718_p0115c27║若。智慧破無明莊嚴菩提攝眾生。智慧自
T34n1718_p0115c28║樂是自利。能教眾生是利他。能壞煩惱及
T34n1718_p0115c29║智障等是大果。如此流例。是別教明六度
T34n1718_p0116a01║相也。月藏第一云。若眾生唯依讀誦求菩
T34n1718_p0116a02║提。是人為著世俗。尚不調己煩惱何能調
T34n1718_p0116a03║他。是人著嫉妒名利富貴。高心自是輕慢毀
T34n1718_p0116a04║他。尚不得欲界善根。況色無色善根。況二
T34n1718_p0116a05║乘菩提。況無上菩提。如星火不能乾海。口
T34n1718_p0116a06║氣不能動山。藕絲不能稱岳。何者世俗不
T34n1718_p0116a07║能滿菩提。何者是第一義。謂造一切福事。
T34n1718_p0116a08║若修身修心修慧。以第一【CL119n1491_p0199a01】義熏修。則速滿
T34n1718_p0116a09║六波羅蜜。若行若坐捨攀緣想是檀。捨攀
T34n1718_p0116a10║緣不犯是尸。於境界不生瘡疣是羼。不
T34n1718_p0116a11║捨於離是精進。於事中不放逸是禪。於
T34n1718_p0116a12║諸法體性無生是般若。　復次於陰捨是檀。不
T34n1718_p0116a13║計念陰是尸。於陰無我想是羼。於陰起
T34n1718_p0116a14║怨想是進。於陰不熾然是禪。於陰畢竟棄
T34n1718_p0116a15║是般若。於界捨是檀。於界不擾濁是尸。於
T34n1718_p0116a16║界捨因緣是羼。於界數數捨是進。於界不
T34n1718_p0116a17║起發是禪。於界如幻想是般若。如是等是
T34n1718_p0116a18║名第一義諦善巧方便甚深法要。能滿六波
T34n1718_p0116a19║羅蜜。以此法自為為他。三世菩薩悉修是
T34n1718_p0116a20║法成菩提故非世俗也。此法能息眾生煩
T34n1718_p0116a21║惱道苦道。安置菩提道。華嚴七地。方明念
T34n1718_p0116a22║念具十波羅蜜修習一切佛法。以求佛道
T34n1718_p0116a23║善根。與一切眾生是檀。能滅一切煩惱熱
T34n1718_p0116a24║是尸。於一切眾生無所傷【CL119n1491_p0199b01】是忍。求善無厭
T34n1718_p0116a25║是進。修道心不散常向一切智是禪。忍諸
T34n1718_p0116a26║法不生門是般若。能起無量智門是方便。
T34n1718_p0116a27║求轉勝智是願。魔邪不能阻是力。於一切
T34n1718_p0116a28║法相。如實說是智。是十波羅蜜具故。四攝道
T34n1718_p0116a29║品三解脫一切助菩提法。於念念中皆具足。
T34n1718_p0116b01║諸地皆念念具足。此地勝故。如此例是圓教
T34n1718_p0116b02║六度相也。次三十二相下明果圓。三十二相
T34n1718_p0116b03║者。足平如奩底。足趺隆如龜背。兩相共一
T34n1718_p0116b04║修堅固布施千輻輪但一修。安慰恐怖者。足
T34n1718_p0116b05║跟長手足指長圓直身。三相共一修。謂不殺
T34n1718_p0116b06║戒。七處滿肩頸臂腳一修。謂恒作施主。手足
T34n1718_p0116b07║合縵及柔軟兩相一修。謂四攝。足跟直踝不
T34n1718_p0116b08║現毛右旋。三相共一修。恒以善法饒益眾
T34n1718_p0116b09║生。鹿膊腸相一修。以經書教人不吝。皮膚
T34n1718_p0116b10║不受塵垢相一修。如問而答。黃金色相一
T34n1718_p0116b11║修。【CL119n1491_p0200a01】忍辱好衣施。陰馬藏相一修。和合諍訟
T34n1718_p0116b12║梵身圓等相。手摩膝相共一修。慈等心教
T34n1718_p0116b13║導。肩圓項光師子臆。三相共一修。恒令施
T34n1718_p0116b14║得增長。萬字相一修不惱眾生。紺眼牛王
T34n1718_p0116b15║睫。二相共一修。不恚愛視眾生。頂髻青髮
T34n1718_p0116b16║二相共一修。諸功德在人前。一孔一毛白毫。
T34n1718_p0116b17║二相共一修不妄語。四十齒白齊二相共一
T34n1718_p0116b18║修不兩舌。廣長舌梵音聲。二相共一修不麤
T34n1718_p0116b19║惡語。師子頰一修不綺語。四牙一修離邪命。
T34n1718_p0116b20║一切眾生功德等佛一毛。佛諸毛功德等一
T34n1718_p0116b21║好。諸好等一相。諸相等白毫肉髻。白毫肉
T34n1718_p0116b22║髻百千萬億。乃成梵音聲。三十二相因雖各
T34n1718_p0116b23║各。論其真因者。持戒精進。精進無戒尚不
T34n1718_p0116b24║得人天身。況餘相耶。此則三藏教相本也。空
T34n1718_p0116b25║無生是通教相本。道種智是別教相本。實相
T34n1718_p0116b26║是圓教相本。八十種【CL119n1491_p0200b01】好者。二十指手足表裏。
T34n1718_p0116b27║八處平滿踝膝髀六處好。妙肩肘腕六處滿。
T34n1718_p0116b28║兩髂奇中三處好。髖尻二處馬藏一。兩膊二
T34n1718_p0116b29║腰齊二。脅腋乳六腹胸背項四。上下牙上下
T34n1718_p0116c01║唇齶。兩頰兩鬢兩目兩眉。兩鼻孔額兩[月*叉]兩
T34n1718_p0116c02║耳頭圓。若分別四種好義準相可知。告諸
T34n1718_p0116c03║四眾下。第二明師妙果當成。師中復三。初
T34n1718_p0116c04║明正果成。分陀利經云。調達作佛號提和羅
T34n1718_p0116c05║耶。漢言天王。國名提和越。漢言天地。時天
T34n1718_p0116c06║王佛住世二十下。第二明化度。時天王佛般
T34n1718_p0116c07║涅槃下。第三明滅後利益。佛告比丘下。第三
T34n1718_p0116c08║勸修如文。蓮華化生者。胎經云。蓮華生者。
T34n1718_p0116c09║非胎卵濕化之化生也。非化而言化耳。實
T34n1718_p0116c10║不如四生中之化生也。請觀音云。蓮華化
T34n1718_p0116c11║生為父母。無量壽觀云。處華臺久者為胎
T34n1718_p0116c12║生。實非胎也。例蓮華生者亦稱濕卵。而【CL119n1491_p0201a01】非
T34n1718_p0116c13║濕卵(云云)。於時下方者。第二明今日文殊通
T34n1718_p0116c14║經利益復二。初明文殊通經。二從文殊言
T34n1718_p0116c15║我於海中下明利益。第一復五。一明智積
T34n1718_p0116c16║請退。分陀利經云。下方佛所從菩薩。名般若
T34n1718_p0116c17║拘羅。漢言智積。二釋迦下。明釋尊止之
T34n1718_p0116c18║令待通經利益之證。智積謂多寶為證經
T34n1718_p0116c19║故出。勸物流通既訖。是故請還。釋迦止者。
T34n1718_p0116c20║雖跡門事訖本門未彰。故託在文殊以留
T34n1718_p0116c21║多寶。佛之密意非菩薩所知。從爾時文殊
T34n1718_p0116c22║下。第三文殊尋來。四智積菩薩下。智積問所
T34n1718_p0116c23║化幾如。五文殊師利言下。文殊答非口所
T34n1718_p0116c24║宣也。就第五復七。一答利益甚眾。所言未
T34n1718_p0116c25║下。第二蒙益者集證。此諸菩薩下。第三皆是
T34n1718_p0116c26║文殊所化。本聲聞人下。第四本聲聞人。先稟
T34n1718_p0116c27║權教住二乘道。分陀利經云。蓮華從池出
T34n1718_p0116c28║者。本發菩薩心。其華在空中。【CL119n1491_p0201b01】說摩訶衍事。
T34n1718_p0116c29║本發聲聞心者。華在空中但說斷生死事。
T34n1718_p0117a01║從今皆修行下。第五今聞實教。悉住大乘
T34n1718_p0117a02║法。文殊謂智積下。第六文殊結益。爾時下。
T34n1718_p0117a03║七智積偈歎也。從文殊言我於海中下。第
T34n1718_p0117a04║二明利益文為九。一文殊自敘。二智積問。
T34n1718_p0117a05║三答。四智積執別教為疑。五龍女明圓釋
T34n1718_p0117a06║疑。六身子挾三藏權難。七龍女以一實除
T34n1718_p0117a07║疑。八時眾聞見得益。九智積身子默然信伏。
T34n1718_p0117a08║第五龍女明圓釋疑。初經敘現申敬。次有
T34n1718_p0117a09║三行半偈為三。初半行明持經得解。次二
T34n1718_p0117a10║行明成就二身。後一行引佛為證。罪福者。
T34n1718_p0117a11║約七方便傳作。今偈深達無罪無福入一
T34n1718_p0117a12║實相。名為深達也。十方即十法界。同以實
T34n1718_p0117a13║慧朗之。故言遍照也。具三十二相者。深得
T34n1718_p0117a14║法身之理即備相好。如大品明。欲得一切
T34n1718_p0117a15║法當學般若。如得如意【CL119n1491_p0202a01】珠也。二乘但得
T34n1718_p0117a16║空。空無相好也(云云)。第六身子復難。先總
T34n1718_p0117a17║難信。後釋出五礙。第七龍女現成明證復
T34n1718_p0117a18║二。一者獻珠表得圓解。圓珠表其修得圓
T34n1718_p0117a19║因。奉佛是將因剋果。佛受疾者獲果速也。
T34n1718_p0117a20║此即一念坐道場。成佛不虛也。二正示因
T34n1718_p0117a21║圓果滿。胎經云。魔梵釋女皆不捨身不受
T34n1718_p0117a22║身。悉於現身得成佛故。偈言。法性如大
T34n1718_p0117a23║海。不說有是非。凡夫賢聖人。平等無高下。
T34n1718_p0117a24║唯在心垢滅。取證如反掌。第八爾時娑婆
T34n1718_p0117a25║下。明時眾見聞復二。先明見聞。二人天歡
T34n1718_p0117a26║喜。彼此蒙益。南方緣熟宜以八相成道。此
T34n1718_p0117a27║土緣薄秖以龍女教化。此是權巧之力。得
T34n1718_p0117a28║一身一切身。普現色身三昧也。
T34n1718_p0117a29║　　釋持品
T34n1718_p0117b01║二萬菩薩奉命弘經。故名持品。重勸八十
T34n1718_p0117b02║萬【CL119n1491_p0202b01】億那由他弘經。故名勸持品。　問。何故爾。
T34n1718_p0117b03║答。二萬是法師品初別命之數。故奉旨受持。
T34n1718_p0117b04║八十萬億那由他等前無別命。止是通覓。今
T34n1718_p0117b05║佛眼視令其發誓此土通經。通經證驗深
T34n1718_p0117b06║重佛意殷勤。是故蒙勸而弘。故有二意也。
T34n1718_p0117b07║就文為二。先明受持。後明勸持。初文復三。
T34n1718_p0117b08║一二萬菩薩奉命此土持經。二五百八千聲
T34n1718_p0117b09║聞。發誓他國流通。三諸尼請記。　問。此諸聲
T34n1718_p0117b10║聞已成大士。何故不能此土弘經。　答。為引
T34n1718_p0117b11║初心始行菩薩未能惡世苦行通經。復欲
T34n1718_p0117b12║開於安樂行品也。第二勸持有長行偈頌。
T34n1718_p0117b13║長行有五。一佛眼視。二菩薩請告。三佛默
T34n1718_p0117b14║然。四菩薩知意。五發誓通經。眼視默勸而
T34n1718_p0117b15║不告言者。上來雖不別命。而舉持經功德
T34n1718_p0117b16║深厚引證分明。多寶分身遠來勸發。此之殷
T34n1718_p0117b17║勤事義已足。有欲應命宜即發【CL119n1491_p0203a01】誓無煩
T34n1718_p0117b18║復言。又將護聲聞他方之願故不稱揚也。
T34n1718_p0117b19║偈有二十行請護持經。不復細分。尋文可
T34n1718_p0117b20║解。前十七行。被忍衣弘經。次第二一行入
T34n1718_p0117b21║室弘經。次第三一行坐座弘經。次第四一
T34n1718_p0117b22║行總結請加。中阿含第六云。阿蘭若此翻
T34n1718_p0117b23║無事。頭陀此翻抖擻。寶雲經第六云。阿練
T34n1718_p0117b24║兒處比丘。見王王子婆羅門。及一切人來。比
T34n1718_p0117b25║丘唱善來可就此坐。彼即共坐。彼不坐比丘
T34n1718_p0117b26║亦不坐。當為說法令歡喜。佛滅後末惡世
T34n1718_p0117b27║不應式比丘。雖說戒法而得活。而於戒
T34n1718_p0117b28║法不樂行。歷五分法身。餘一切道法亦如
T34n1718_p0117b29║是。說如齆鼻人說栴檀自既無香亦不
T34n1718_p0117c01║自聞。天人龍神鳩槃茶終不供養無戒人。
T34n1718_p0117c02║餘四分亦如是說。無有能將妙法來。必
T34n1718_p0117c03║由淨戒之所起。餘四亦如是。若遇垂死最
T34n1718_p0117c04║重病。痛惱逼迫極無瘳。念佛三昧【CL119n1491_p0203b01】常不捨
T34n1718_p0117c05║一切苦切奪其心。彼人自解是法故。則知
T34n1718_p0117c06║一切諸法空。忍辱鎧者。中阿含第五云。黑齒
T34n1718_p0117c07║比丘訴佛云。舍利弗罵我說我。佛疾喚舍
T34n1718_p0117c08║利弗實罵說不。舍利弗言。心不定者或說
T34n1718_p0117c09║罵。我心已定云何說罵。如折角牛不觸嬈
T34n1718_p0117c10║人。如殘童子恥不惱彼。我心如地水火風。
T34n1718_p0117c11║淨與不淨大小便利涕唾受而不罵。心如
T34n1718_p0117c12║掃帚。淨不淨俱掃。又如破器盛脂置之日
T34n1718_p0117c13║中。渧渧恒漏。自觀九孔常漏不淨。云何罵
T34n1718_p0117c14║說於他。又如死蛇狗等繫淨童子頸。慚恥自
T34n1718_p0117c15║愧不罵說他。佛問如是惡人汝云何觀。答
T34n1718_p0117c16║人有五。一身善口意不善。但念其善不
T34n1718_p0117c17║念不善。如納衣比丘見糞聚弊帛。左捉右
T34n1718_p0117c18║舒。截棄不淨而取於淨。念用其身淨以規
T34n1718_p0117c19║我身。棄其口意以誡我口意。又口行淨身
T34n1718_p0117c20║意不淨。亦念其口棄其身意。【CL119n1491_p0204a01】如熱渴者值
T34n1718_p0117c21║多草池披草掬水涼身止渴。又意淨身口
T34n1718_p0117c22║不淨。亦念其意不用其身口。如行路熱渴
T34n1718_p0117c23║唯牛跡少水我若用掬若手水則渾濁。應
T34n1718_p0117c24║兩膝跪兩手憑口就吸之以除熱渴。又三業
T34n1718_p0117c25║皆不淨者。雖無可用當痛念之。如路見
T34n1718_p0117c26║病人安置使穩。念此不淨使得值善知識
T34n1718_p0117c27║治其三業。勿令墮落三途。又三種皆淨。常
T34n1718_p0117c28║念是人以自訓況念齊願齊。如清涼池多
T34n1718_p0117c29║諸花草。熱渴入中以自蘇息。常念境界以
T34n1718_p0118a01║去我惡。此是三藏教中。用苦無常不淨無我
T34n1718_p0118a02║空為鎧也。毘婆沙第八云。念罵是一語餘
T34n1718_p0118a03║皆喚聲。終日喚聲於我何為。又此方是卑陋
T34n1718_p0118a04║語。他方是稱讚語。我若念此卑語無處得
T34n1718_p0118a05║樂。又觀此字罵若顛倒此字即成讚。又罵
T34n1718_p0118a06║是一界少分。一入少分。一陰少分。罵少不罵
T34n1718_p0118a07║多。又誰成就罵。罵【CL119n1491_p0204b01】者成就。成就自彼。於我
T34n1718_p0118a08║何為。又罵是一字。一字不成罵。二字成罵。
T34n1718_p0118a09║無有一時稱二字者。若稱後字。前字已滅。
T34n1718_p0118a10║又能罵所罵一時。同一剎那俱滅於我何為。
T34n1718_p0118a11║如是等用空為鎧也。十七云。凡聖俱有三
T34n1718_p0118a12║受云何差別。凡夫於苦受有二。一身受苦。
T34n1718_p0118a13║二心受憂悲。如三毒箭。失樂則瞋得樂則
T34n1718_p0118a14║喜。不苦不樂則癡。聖人但有身受而無心
T34n1718_p0118a15║受。於苦不瞋於樂不愛於不苦不樂不
T34n1718_p0118a16║癡。三使不能使。於使得解脫。故有凡聖
T34n1718_p0118a17║之異。如此等有無差降者。此用別教為鎧
T34n1718_p0118a18║也。今經明鎧者。以念佛為鎧。是念法佛
T34n1718_p0118a19║第一義。佛即是法故。文云念佛告敕即法
T34n1718_p0118a20║也。佛即是僧僧即事理俱和。毘盧遮那遍
T34n1718_p0118a21║一切處也。如此之鎧。一鎧一切鎧。即圓教
T34n1718_p0118a22║鎧也。
T34n1718_p0118a23║　　釋安樂行品
T34n1718_p0118a24║【CL119n1491_p0205a01】釋此品為三。依事附文法門事者身無危
T34n1718_p0118a25║險故安。心無憂惱故樂。身安心樂故能進
T34n1718_p0118a26║行。附文者。著如來衣則法身安。入如來
T34n1718_p0118a27║室故解脫心樂。坐如來座故。般若導行進。
T34n1718_p0118a28║此附上品文釋耳。住忍辱地故身安。而不
T34n1718_p0118a29║卒暴故心樂。觀諸法實相故行進。又法門
T34n1718_p0118b01║者。安名不動。樂名無受。行名無行。不動者
T34n1718_p0118b02║六道生死。二聖涅槃所不能動。既不緣二
T34n1718_p0118b03║邊則身無動搖。上文云。身體及手足。靜然
T34n1718_p0118b04║安不動。其心常憺怕。未曾有散亂。則安住
T34n1718_p0118b05║不動如須彌頂。常住不動法門也。樂者不受
T34n1718_p0118b06║三昧廣大之用。不受凡夫之五受。乃至圓教
T34n1718_p0118b07║中五受生見亦皆不受。有受則有苦。無受
T34n1718_p0118b08║則無苦。無苦無樂乃名大樂。無行者。若有
T34n1718_p0118b09║所受即有所行。無受則無所行。不行凡夫
T34n1718_p0118b10║行。不行賢聖行。故言無行。而行中道。【CL119n1491_p0205b01】是故
T34n1718_p0118b11║名行。即法門也。今更廣事解。夫安樂者即
T34n1718_p0118b12║大涅槃。從果立名也。行者即涅槃道。從因
T34n1718_p0118b13║得名也。諸餘因果俱苦。如常見外道行於
T34n1718_p0118b14║苦行還得苦果。若因樂果苦。如斷見外道
T34n1718_p0118b15║恣情取樂後得苦報。若因苦果樂。如析法
T34n1718_p0118b16║二乘無常拙度加功苦至方入涅槃。今言安
T34n1718_p0118b17║樂行者。因果俱樂。即是大品如實巧度。大經
T34n1718_p0118b18║云。定苦行者謂諸凡夫。苦樂行者聲聞緣覺。
T34n1718_p0118b19║定樂行者謂諸菩薩也。絓七方便麤因麤果。
T34n1718_p0118b20║皆非安樂行。獨此妙因妙果。稱安樂行也。
T34n1718_p0118b21║更廣依文釋者。安樂行是涅槃道。涅槃有三
T34n1718_p0118b22║義。謂三德祕藏。行有三義。謂止行觀行慈悲
T34n1718_p0118b23║行。止行者。三業柔和違從俱寂。即是體法
T34n1718_p0118b24║身行。即上文如來衣也。觀行者。一實相慧無
T34n1718_p0118b25║分別光。即體般若行。即上如來座也。慈悲
T34n1718_p0118b26║行者。四弘誓願【CL119n1491_p0206a01】廣度一切。即體解脫行。即
T34n1718_p0118b27║上文如來室也。總此三行為涅槃道。總於
T34n1718_p0118b28║三德為行之境。境稱安樂道稱為行。大論
T34n1718_p0118b29║云。菩薩從初發心。常觀涅槃行道因時用
T34n1718_p0118c01║此三行法。導三業為行。三業淨故即是淨
T34n1718_p0118c02║於六根。六根若淨發相似解而得入真。果
T34n1718_p0118c03║時名佛眼耳等。因名止行。果名斷德。因名
T34n1718_p0118c04║觀行果名智德。因名慈悲行果名恩德。又
T34n1718_p0118c05║因名三業果名三密。因時慈悲導三業利
T34n1718_p0118c06║他。果時名三輪不思議化。如此觀時無復
T34n1718_p0118c07║分別。一切諸法中。悉有安樂性。一切眾生
T34n1718_p0118c08║即大涅槃不可復滅。行於非道通達佛道。
T34n1718_p0118c09║此即絕待明安樂行。此行與涅槃義合。彼
T34n1718_p0118c10║云。復有一行是如來行。如來是人安樂是
T34n1718_p0118c11║法。如來是安樂人。安樂是如來法。總而言
T34n1718_p0118c12║之。其義不異。別亦不異。此明寂滅忍法空
T34n1718_p0118c13║座如來室。彼【CL119n1491_p0206b01】明金銀寶樹。寶樹即無漏寶林。
T34n1718_p0118c14║無漏與空寂滅忍合。金沙大河直入西海。
T34n1718_p0118c15║即一實慧與諸法空合。得道女人則無諂
T34n1718_p0118c16║曲此無緣大慈與如來室合。彼呼為無餘
T34n1718_p0118c17║義。此呼為無上道。又五行義亦與衣座室
T34n1718_p0118c18║意同也。　問。大經明親附國王持弓帶箭摧
T34n1718_p0118c19║伏惡人。此經遠離豪勢謙下慈善。剛柔碩乖
T34n1718_p0118c20║云何不異。　答。大經偏論折伏住一子地。何
T34n1718_p0118c21║曾無攝受。此經偏明攝受。頭破七分非無
T34n1718_p0118c22║折伏。各舉一端適時而已。理必具四。何者
T34n1718_p0118c23║適時稱宜即世界意攝受即為人意。折伏即
T34n1718_p0118c24║對治意。悟道即第一義意也。廣法門釋者。
T34n1718_p0118c25║應明不動門不受門不行門。略不記也此
T34n1718_p0118c26║品是跡門流通第四意。若二萬八十億那由
T34n1718_p0118c27║他受命弘經。深識權實廣知漸頓又達機
T34n1718_p0118c28║緣。神力自在濁世惱亂不障通經。不俟更
T34n1718_p0118c29║【CL119n1491_p0207a01】示方法。若初依始心。欲修圓行入濁弘
T34n1718_p0119a01║經。為濁所惱自行不立亦無化功。為是
T34n1718_p0119a02║人故須示方法明安樂行。故有此品來
T34n1718_p0119a03║也。此安樂行有何次第。然法華圓行。一行無
T34n1718_p0119a04║量行。不可思議何定前後。今且一緒。法師
T34n1718_p0119a05║品略示弘經。則以益他為本。先明入室。
T34n1718_p0119a06║此中辨惡世弘經安諸逼惱。先著如來衣。
T34n1718_p0119a07║前後互現耳。若約行次者。諸法從本已來。
T34n1718_p0119a08║常自寂滅相。若乖寂起相應先以般若蕩
T34n1718_p0119a09║累。則初坐座諸法不生而般若生同體慈悲
T34n1718_p0119a10║愍眾故行道。次入如來室。既以慈悲化
T34n1718_p0119a11║世必涉違從。決須安忍。次著如來衣。雖
T34n1718_p0119a12║作此次說非行時。行時入空即具一切
T34n1718_p0119a13║法況慈忍耶。四安樂行者。舊云一假實二空
T34n1718_p0119a14║為體。二說法為體。三離過為體。四慈悲為
T34n1718_p0119a15║體基師云。一空二離憍慢。三除嫉妒。四
T34n1718_p0119a16║大慈悲。龍【CL119n1491_p0207b01】師云。一身遠諸惡漸近空理。二
T34n1718_p0119a17║除口過。三除意嫉。四起慈悲。南岳師云。一
T34n1718_p0119a18║無著正慧。二口不說過。三敬上接下。四大
T34n1718_p0119a19║慈悲。天台師云。止觀慈悲。導三業及誓願。
T34n1718_p0119a20║身業有止故離身麤業。有觀故不得身。不
T34n1718_p0119a21║得身業不得能離。無所得故不墮凡夫。
T34n1718_p0119a22║有慈悲故勤修身業廣利一切。不墮二乘
T34n1718_p0119a23║地。有止行故著忍辱衣。有觀行故坐如來
T34n1718_p0119a24║座。有慈悲故入如來室。止行離過即成斷
T34n1718_p0119a25║德。觀行無著即成智德。慈悲利他即成恩
T34n1718_p0119a26║德。恩德資成智德。智德能通達斷德。是名
T34n1718_p0119a27║身業安樂行。餘口意誓願亦如是。品文有問
T34n1718_p0119a28║有答。問中先歎前品深行菩薩能如此弘
T34n1718_p0119a29║經。後問淺行菩薩云何惡世宣說是經。佛
T34n1718_p0119b01║告下。第二答中有三。一標四行章行。二解
T34n1718_p0119b02║釋修行方法。三總明行成之相。初標章如
T34n1718_p0119b03║文一者【CL119n1491_p0208a01】安住下。第二解釋方法即為四別。
T34n1718_p0119b04║初文又二一釋方法。二結行成。修行有長行
T34n1718_p0119b05║偈頌。長行又二。初一者下標行近。次文殊
T34n1718_p0119b06║下釋行近。初雙標如文。次釋中又二。謂行
T34n1718_p0119b07║處近處。或云內凡初行名行處。若久習純熟。
T34n1718_p0119b08║漸能近理名近處。引前品近果之行為例
T34n1718_p0119b09║也。或云行處約因近處約果。行處明智近
T34n1718_p0119b10║處明境。瑤師云。七住已上心體於理為行
T34n1718_p0119b11║處。已過分段也。自此已還無生未能現前。
T34n1718_p0119b12║漸近於理為近處。同是分段。此二是行始。
T34n1718_p0119b13║通為一安樂行也。私謂初家以行為淺。若
T34n1718_p0119b14║大經云。十地菩薩以行故見不了了。當知
T34n1718_p0119b15║行則不淺。後家以近為淺。若淨名云。近無
T34n1718_p0119b16║等等佛自在慧。此則近更成深。若兩行俱深。
T34n1718_p0119b17║則成前品菩薩弘經之行。不關初心方法。
T34n1718_p0119b18║若兩行俱淺。即七方便人所行。何關圓【CL119n1491_p0208b01】行方
T34n1718_p0119b19║法。故不可偏據深淺。然行名進趣。近名親
T34n1718_p0119b20║習。親習故進趣。進趣故親習。復何淺深。又行
T34n1718_p0119b21║近是上方法。行處是如來衣。近處是如來座。
T34n1718_p0119b22║座衣既不淺深。行近何得優劣。又忍辱必內
T34n1718_p0119b23║懷至理歷緣耐事。目之為行。空座必體
T34n1718_p0119b24║達外緣棲息真境。目之為近。蓋事理互
T34n1718_p0119b25║現。復何淺深。若爾何故分行近。詣理略說
T34n1718_p0119b26║名行處。附事廣說名近處。說有廣略理無
T34n1718_p0119b27║淺深。今約三法明行處。一直緣一諦。一諦
T34n1718_p0119b28║為一切所歸。為一切作本。而遍無分別。
T34n1718_p0119b29║一切所歸者。即忍辱地也。地即中道諸法歸
T34n1718_p0119c01║之。故名為地。眾行休息故名忍辱。此即行
T34n1718_p0119c02║不行之行也。為一切作本者。如萬物得地而
T34n1718_p0119c03║生。眾行得理而成。若得理本。在剛能柔。在
T34n1718_p0119c04║逆能順。在暴能治在驚能安。無量功德從
T34n1718_p0119c05║中道地生。地無所生而生功【CL119n1491_p0209a01】德。即不行行
T34n1718_p0119c06║之行。遍無分別者。則不分別不行與行差
T34n1718_p0119c07║別之相。故云又復不行不分別等也。即是非
T34n1718_p0119c08║行非不行。無三行而三行故名為行。同一
T34n1718_p0119c09║實諦故名為處。如此行處合上經文。休息
T34n1718_p0119c10║眾行合如來衣。隨生功德合如來室。遍無
T34n1718_p0119c11║分別合如來座。是名一法釋行處。是弘經
T34n1718_p0119c12║方軌也。二約二法。即生法二忍二忍即生法
T34n1718_p0119c13║二空。二空異二乘。何者。人法二空約真俗
T34n1718_p0119c14║假實。明二空二忍。悉見中道故不同二乘。
T34n1718_p0119c15║若更開者即四忍。若作五忍指善字為信
T34n1718_p0119c16║忍。若作六忍指和字為和從忍。若對地即
T34n1718_p0119c17║開四十二忍。一地尚有四十一地功德。一忍
T34n1718_p0119c18║寧無四十一忍法耶。今且約四忍消文。謂
T34n1718_p0119c19║伏順無生寂滅忍也。此四忍與別教異。彼
T34n1718_p0119c20║前二忍是生忍位則淺。後二忍是法忍位則
T34n1718_p0119c21║深。今圓生法悉【CL119n1491_p0209b01】通四忍亦通。何者二空理即
T34n1718_p0119c22║是中道。初住修四忍入中見二空理。乃至
T34n1718_p0119c23║後心亦窮二空理。大經云。發心畢竟二不
T34n1718_p0119c24║別。若約無淺深判四忍者。從初發心圓
T34n1718_p0119c25║伏五住。至金剛頂皆名伏忍。初後悉不違
T34n1718_p0119c26║實相。名順忍。初後悉不起二邊心。名無生
T34n1718_p0119c27║忍。初後悉休息眾行。名寂滅忍。聞生死不
T34n1718_p0119c28║匆卒畏苦。聞涅槃不匆卒證樂。聞佛常與
T34n1718_p0119c29║無常二乘作佛不作佛。聞生死涅槃異與不
T34n1718_p0120a01║異。聞佛道長短難易非長非短非難非易
T34n1718_p0120a02║等皆不驚怖。行此行者。從始至終以二
T34n1718_p0120a03║空理忍諸法。即著如來衣。安住二空理。即
T34n1718_p0120a04║坐如來座。愍諸眾生。即入如來室。二空四
T34n1718_p0120a05║忍名為行。理即是處。是名約二法明行處
T34n1718_p0120a06║為弘經方軌也。三約三法。三法即不思議
T34n1718_p0120a07║三諦也。住忍辱地總論三諦。如有地可據。
T34n1718_p0120a08║方能忍辱也。【CL119n1491_p0210a01】柔和善順者。善順真諦能忍
T34n1718_p0120a09║虛妄見愛寒熱等。故言善順也。而不卒暴
T34n1718_p0120a10║心不驚者。安於俗諦忍眾根緣稱適機
T34n1718_p0120a11║宜。故云不卒暴。體忍違從故心不驚也。於
T34n1718_p0120a12║法無所行等者。即安中諦能忍二邊。故云
T34n1718_p0120a13║無所行。正住中道故云觀實相。亦不得中
T34n1718_p0120a14║實故云不分別。此則據三諦之地名處。忍
T34n1718_p0120a15║五住之辱名行。行亦為三。謂止行即行不
T34n1718_p0120a16║行。觀行即非行非不行。慈悲行即不行行。合
T34n1718_p0120a17║上衣座舍等。是為約三法明行處。辯弘經
T34n1718_p0120a18║方軌也。龍師云。住忍辱地總舉生法二忍。
T34n1718_p0120a19║下別明二忍。柔和善順明身業也。而不卒
T34n1718_p0120a20║暴是口業。心亦不驚是意業。此就三業明
T34n1718_p0120a21║修生忍。於諸法無所行。不行有相也。而觀
T34n1718_p0120a22║如實相。行空平等也。亦不行不分別。不行
T34n1718_p0120a23║無相也。有無兩亡會於中道。此三句明修
T34n1718_p0120a24║法忍。得是【CL119n1491_p0210b01】二忍結為行處。彼明二忍未知
T34n1718_p0120a25║約何。若三教二忍。全非法華之義。若約圓
T34n1718_p0120a26║教不應隔別不融(云云)。云何名近下。第二近
T34n1718_p0120a27║處文為三。遠十惱亂。即遠故論近。亦是附
T34n1718_p0120a28║戒門助觀。修攝其心即近故論近。亦是附
T34n1718_p0120a29║定門助觀也觀一切法空。即非遠非近論
T34n1718_p0120b01║近。亦是附慧門助觀。上直緣理住忍辱
T34n1718_p0120b02║地。今戒門廣出眾辱之緣應修遠離。非持
T34n1718_p0120b03║刀仗亦不棄捨。但以正慧而遠離之。當知
T34n1718_p0120b04║遠近廣上行所不行也。上直明不暴驚。今
T34n1718_p0120b05║定門廣出修定心。修定處。修定要門。以定
T34n1718_p0120b06║力故。在暴而治。在驚而安。當知即近論
T34n1718_p0120b07║近。廣上不行行也。上直明無所行。今廣觀
T34n1718_p0120b08║一切空具歷諸境。無量無邊無礙無障。當
T34n1718_p0120b09║知非遠非近。廣上非行非不行。就初有十
T34n1718_p0120b10║種應遠者。一豪勢。二邪人法。三兇險戲。四
T34n1718_p0120b11║旃陀羅。五二【CL119n1491_p0211a01】乘眾。六遠欲想。七遠不男。八
T34n1718_p0120b12║遠危害。九遠譏嫌。十遠畜養等。路伽耶此
T34n1718_p0120b13║云惡論。亦云破論。逆路者逆君父之論。又
T34n1718_p0120b14║路名為善論。亦名師破弟子。逆路名惡論。
T34n1718_p0120b15║亦名弟子破師。那羅延者上伎戲。亦云綵
T34n1718_p0120b16║畫。其身作變異。又云緣幢擲倒之屬也。分
T34n1718_p0120b17║十種為二邊。九是生死。一是涅槃。二俱遠
T34n1718_p0120b18║離。即寂滅之異名耳。觀心釋十種云云。近
T34n1718_p0120b19║近處有三意(云云)。
T34n1718_p0120b20║【○】妙法蓮華經文句卷第八下【○】【○】【○】【○】【○】【CL119n1491_p0211b01】
