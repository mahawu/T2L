T34n1721_p0526c02║
T34n1721_p0526c03║
T34n1721_p0526c04║法華義疏卷第六
T34n1721_p0526c05║
T34n1721_p0526c06║　　　　胡吉藏撰
T34n1721_p0526c07║　　譬喻品之二
T34n1721_p0526c08║時諸子等各白父言下此第五等賜大車
T34n1721_p0526c09║譬。就文為三。一索車二賜車三得車歡喜。索
T34n1721_p0526c10║車者大乘機發也。賜車者為說一乘也。得車
T34n1721_p0526c11║歡喜者聞一乘悟解也。義唯有此三不得多
T34n1721_p0526c12║少。譬上方便品說一乘也。索車是一經大
T34n1721_p0526c13║宗。今略釋之。有人言。昔得羅漢後出遊觀心
T34n1721_p0526c14║以天眼照見未來猶有生死。則煩惱未盡未
T34n1721_p0526c15║有盡智。猶有生死無無生智。佛何故說羅漢
T34n1721_p0526c16║有盡無生智耶。以就佛索覓盡無生智故言
T34n1721_p0526c17║索車。車者即是盡無生智也。今謂不然。昔既
T34n1721_p0526c18║見有生死未盡。即知三乘非是究竟。亦應即
T34n1721_p0526c19║知一乘是究竟。云何復有索也。又三藏教內
T34n1721_p0526c20║明羅漢。云何已得知三界外事也。若小乘已
T34n1721_p0526c21║明三界外事。與大乘復有何異耶。今所明者
T34n1721_p0526c22║索車之譬但就今辨。非昔教存也。但索車譬
T34n1721_p0526c23║凡有二門。一者無索假設索譬。二約疑情明
T34n1721_p0526c24║有索也。言無索而假設索譬者凡有二義。一
T34n1721_p0526c25║者欲顯三乘是方便。二欲顯一乘是真實。
T34n1721_p0527a01║顯三乘是方便明道理無三。顯一乘是真實
T34n1721_p0527a02║亦道理有一。蓋是一經大宗故假設索車譬
T34n1721_p0527a03║也。欲顯三乘是方便者。前明長者辨無有三
T34n1721_p0527a04║乘虛指門外無三說三。此就父明三乘是方
T34n1721_p0527a05║便也。門外若實有三車。子出門外便見有三
T34n1721_p0527a06║則不索三也。以其索三故知門外無有三車。
T34n1721_p0527a07║驗父前言理實無三方便說三。此寄子索三
T34n1721_p0527a08║以顯三是方便也。　問。何故寄父子並顯三乘
T34n1721_p0527a09║是方便耶。　答。此教所興正為破執三乘是實。
T34n1721_p0527a10║故宜明三乘是方便。即是開方便門。然後始
T34n1721_p0527a11║得顯真實義。故寄父子明三乘是方便也。
T34n1721_p0527a12║所言寄索車譬顯一乘是真實者。下明等賜
T34n1721_p0527a13║即是有一。將明一有宜辨三無。三無不彰
T34n1721_p0527a14║則一有不顯。故寄索三以顯無三。如其有
T34n1721_p0527a15║三則不索三。以其索三故知無三。在三既無
T34n1721_p0527a16║一有便顯。故方得賜一也。蓋是經之正意。
T34n1721_p0527a17║不須異釋也。所言就疑情明有索者。然迷悟
T34n1721_p0527a18║二門俱無有索。昔既執三則見有車證得小
T34n1721_p0527a19║果便不索車。今若領悟知有一無三亦不索
T34n1721_p0527a20║三。而今言有索者。約彼疑情言有索耳。佛
T34n1721_p0527a21║昔說有三。今教明無三。惑者將今無三徵覓
T34n1721_p0527a22║昔有三故言索耳。　問。為三人索三。為二人索
T34n1721_p0527a23║三。　答。據出門而索三者。但是羅漢辟支二人
T34n1721_p0527a24║索三耳。小乘明菩薩從初發心乃至補處未
T34n1721_p0527a25║斷煩惱猶是凡夫。故在門內不得言出門
T34n1721_p0527a26║外索車。大乘菩薩出三界外自知未至佛果
T34n1721_p0527a27║亦不索車。又三車譬三乘果。羅漢辟支至二
T34n1721_p0527a28║果處覓果不得故索果也。無有菩薩至佛果
T34n1721_p0527a29║處覓佛果不得。故無菩薩索佛果車也。　問。若
T34n1721_p0527b01║爾但二人索但應索二。何得索三耶。　答。一人
T34n1721_p0527b02║二人俱得索三無所疑也。　問。若爾言二人索
T34n1721_p0527b03║者。何得文云諸子索耶。　答。蓋是總相稱為諸
T34n1721_p0527b04║子。非是門外三人名為諸子。故後合譬釋
T34n1721_p0527b05║云。若見無量億千眾生出三界苦得涅槃
T34n1721_p0527b06║樂。此但明二乘人出三界得涅槃樂。不說菩
T34n1721_p0527b07║薩。則知不必皆是三子索也。　問。頗有菩薩亦
T34n1721_p0527b08║有索車不。　答。若據門外無菩薩索。若通論門
T34n1721_p0527b09║內約疑情者。昔說有三今說無三。菩薩以無
T34n1721_p0527b10║徵有亦有索也。　問。既其索三。云何賜一。　答。
T34n1721_p0527b11║既以疑情故索。疑是解津。若有解津則大機
T34n1721_p0527b12║已動扣佛說一。即是索一故後賜一也。爾時
T34n1721_p0527b13║長者各賜諸子此第二明賜車也。索所不
T34n1721_p0527b14║與者。無三可赴索也。與所不索者。有一以賜
T34n1721_p0527b15║機也。就文為二。初標等賜大車二章門。次
T34n1721_p0527b16║釋二章門。標二章門者。一標等賜章門。二標
T34n1721_p0527b17║大車章門。所與之人非一故云各賜也。等一
T34n1721_p0527b18║者。昔三機偏發以大車賜菩薩不賜二乘。故
T34n1721_p0527b19║若偏賜。今三病既消大機並發。等與大車。
T34n1721_p0527b20║對昔與偏故今明等賜。故下文云。不令有人
T34n1721_p0527b21║獨得滅度皆以如來滅度而滅度之。即其證
T34n1721_p0527b22║也。不令有人獨得滅度者。不令菩薩獨得大
T34n1721_p0527b23║涅槃也。皆以如來滅度而滅度者。亦令二乘
T34n1721_p0527b24║證大涅槃也。大車下第二標大車章門。即是
T34n1721_p0527b25║出所賜車也。其車高廣下第二釋二章門也。
T34n1721_p0527b26║前釋大車章門。次釋等賜章門。釋大車章門
T34n1721_p0527b27║有三。初釋大車。次釋白牛。後釋儐從。初又
T34n1721_p0527b28║二。前釋大次釋車體。其車高廣者釋大義
T34n1721_p0527b29║也。出二種生死表為高。備萬德稱為廣。
T34n1721_p0527c01║又出二死為高即是大涅槃果果義。備萬
T34n1721_p0527c02║德菩提果義。下還將二果合之。又出二生死
T34n1721_p0527c03║則累無不盡。備於眾德即德無不圓。累無
T34n1721_p0527c04║不盡不可為有。德無不圓不可為無。非有非
T34n1721_p0527c05║無故名中道。中道之法稱為一乘也。故云廣
T34n1721_p0527c06║高。此對二眾但出分段之近故名為下不具
T34n1721_p0527c07║萬德目之為狹也。若就因車釋者。略舉願行。
T34n1721_p0527c08║願則上求佛道為高。下度眾生為廣。行趣無
T34n1721_p0527c09║上菩提為高。遍學諸道為廣也。眾寶莊校
T34n1721_p0527c10║者第二釋車體。前總釋次別釋。雖標高廣恐
T34n1721_p0527c11║非眾寶所成。是故次明眾寶莊校。即是萬德
T34n1721_p0527c12║為果車體。若據因車。萬行相資成其運用也。
T34n1721_p0527c13║周匝欄楯下第二次別釋車。前總標後別
T34n1721_p0527c14║釋。為解義故。就別釋車又開為二。前釋車
T34n1721_p0527c15║外莊嚴。次釋車內莊嚴。釋車外莊嚴歎大乘
T34n1721_p0527c16║化他德。釋車內莊嚴明於內德。果德無窮不
T34n1721_p0527c17║出斯二。歎外德中略舉五門。一歎總持。二歎
T34n1721_p0527c18║四辨。三嘆四等。四歎四弘。五歎四攝。初一
T34n1721_p0527c19║是能持。後四為所持。欄楯以譬總持。持內
T34n1721_p0527c20║物不失為欄。遮外物不侵如楯。總持亦然。持
T34n1721_p0527c21║眾德令不失。遮眾惡令不生。普持眾德遍遮
T34n1721_p0527c22║眾過義言周匝。此既是眾德之本。又是小
T34n1721_p0527c23║乘所無故在初說之。同上歎於菩薩也。四面
T34n1721_p0528a01║懸鈴者次歎四辨。總持為眾德之本。是故
T34n1721_p0528a02║在初。四辨為化物之要故次說之。車之有鈴
T34n1721_p0528a03║動而聲發。大乘化運四辨暢音。又釋但取樂
T34n1721_p0528a04║說辨。如鈴之聲用化四生故言四面。故前歎
T34n1721_p0528a05║菩薩德中初明得陀羅尼次明得樂說辨才。
T34n1721_p0528a06║今之二句還同上也。張設軒蓋者次歎四等。
T34n1721_p0528a07║四辨外被要由四等內充。故次嘆也。軒之為
T34n1721_p0528a08║用必高出而下覆。慈悲亦然。高出二乘下覆
T34n1721_p0528a09║六道。雖曰覆車實覆車中之人也。亦以珍奇
T34n1721_p0528a10║雜寶而嚴飾之者。明向慈悲為眾德所成故
T34n1721_p0528a11║體是真實。不同外道二乘假想慈悲也。寶
T34n1721_p0528a12║繩絞絡者次歎四弘。軒不施絡則飄。鼓
T34n1721_p0528a13║飛揚。是以安繩而遐持令不動。由此四弘
T34n1721_p0528a14║御于四等盡未來際不捨四生。又復防持
T34n1721_p0528a15║令無愛見之過也。垂諸華瓔者次歎四攝。雖
T34n1721_p0528a16║有四弘誓願復須四攝之行。華瓔垂下悅於
T34n1721_p0528a17║來眾。四攝府順仰歸若林也。重敷綩綖者
T34n1721_p0528a18║第二明車內莊嚴。譬內德也。綩綖柔軟為車
T34n1721_p0528a19║之縟。可以適體譬禪定柔軟可以安身。以
T34n1721_p0528a20║定有八重故言重敷。又百千三昧故云重
T34n1721_p0528a21║也。綩綖者外國精絹也名槃縮繡。富貴者
T34n1721_p0528a22║重而敷之。以譬三昧非一。安置丹枕。有人
T34n1721_p0528a23║言。車之前後兩橫木名為車枕。依此兩枕
T34n1721_p0528a24║豎四楗施廂壁也。信為萬善之基。戒為眾
T34n1721_p0528a25║德之本。大乘德行猶藉二法猶車兩枕也。
T34n1721_p0528a26║今謂此非車枕。何以知之。既敷縟竟後方安
T34n1721_p0528a27║枕。此乃是欲臥之枕非車枕也。又下偈明茵
T34n1721_p0528a28║縟之上敷以白疊。則以疊代枕故知是承首
T34n1721_p0528a29║之枕也。　問。何故車內安枕。　答。此既明內德。
T34n1721_p0528b01║則有息化之義如臥之像。故涅槃云。入大涅
T34n1721_p0528b02║槃深禪定窟。眾不見故名入涅槃。今於縟上
T34n1721_p0528b03║更安枕。譬於禪定內入般涅槃也。又佛有時
T34n1721_p0528b04║間乃至八萬劫入深三昧。亦是息化故是欲
T34n1721_p0528b05║臥之像。　問。何故名為丹枕耶。　答。丹是赤色
T34n1721_p0528b06║中之盛。由深定故多所發生。其功顯灼如
T34n1721_p0528b07║丹色也。又釋古人合神丹為枕。令得長靈
T34n1721_p0528b08║之壽。譬入涅槃則常樂我淨也。駕以白牛者
T34n1721_p0528b09║第二釋御車之牛。竺道生法師用淨名經意
T34n1721_p0528b10║釋此文云。六通無垢名為白牛。故云象馬五
T34n1721_p0528b11║通馳。今明萬德與平等大慧其義不同。萬德
T34n1721_p0528b12║但有運而無導。故但車非牛。平等大慧亦運
T34n1721_p0528b13║亦導。故具車牛兩義。五度對波若其義亦
T34n1721_p0528b14║然。大白牛車者謂平等大慧也。膚色充潔
T34n1721_p0528b15║者。種智圓滿為膚充。清淨無染為色
T34n1721_p0528b16║潔。形體姝好者。無有相貌為形體。寂滅
T34n1721_p0528b17║微妙為姝好。有大筋力者。上明慧體今明慧
T34n1721_p0528b18║用也。照用之深能斷大惑普載之重適道
T34n1721_p0528b19║之遠而無疲極。具此四義為大筋力。行步平
T34n1721_p0528b20║正者。遊乎中道行無偏邪也。其疾如風者。
T34n1721_p0528b21║不疾而速感無不應也。又一念遍知一切
T34n1721_p0528b22║法亦是其疾如風用大乘之化入於五道
T34n1721_p0528b23║為駕。與之如遊也。又多僕從而侍衛之者
T34n1721_p0528b24║第三明儐從也。既以佛果萬德為車。則以佛
T34n1721_p0528b25║為登車人。從教修行者崇侍如林。故下偈
T34n1721_p0528b26║云。佛所悅可一切眾生所應稱讚供養禮
T34n1721_p0528b27║拜。即儐從之義也。若據因車。此文既明無學
T34n1721_p0528b28║之位。已得出宅。此始登車。自學人已下皆為
T34n1721_p0528b29║儐從。所以者何下第二釋等賜章門。就文
T34n1721_p0528c01║為二。第一前明有大車之所以。次明等賜。
T34n1721_p0528c02║今前釋有車之所以將明賜車故前釋有車
T34n1721_p0528c03║之所以。而作是念下明等賜也。初明不應不
T34n1721_p0528c04║等。今此幼童下明應等賜也。初明同是子故
T34n1721_p0528c05║應等賜。愛無偏儻下平等愛故宜等賜也。我
T34n1721_p0528c06║有如是七寶大車下。前二句明心等。今此章
T34n1721_p0528c07║辨財多也。其數無量者。車則不二乘者不
T34n1721_p0528c08║一。以乘者不一故言無量也。所以者何下舉
T34n1721_p0528c09║多況少也。周給一國者。國謂眾生也。假使
T34n1721_p0528c10║十方眾生一時機發並與佛乘而佛乘猶不可
T34n1721_p0528c11║匱。匱者竭盡也。故大品云。十方三世佛皆
T34n1721_p0528c12║學波若。而波若不可盡。波若則一乘
T34n1721_p0528c13║也。何況諸子者。明今會堪聞而悟者。蓋不足
T34n1721_p0528c14║言故也。是時諸子下第三得車歡喜譬。　問。大
T34n1721_p0528c15║車既譬果乘。諸子是因。云何得乘果車。　答。解
T34n1721_p0528c16║從佛得。隨分皆會。故云各乘耳。又因必得
T34n1721_p0529a01║果。故云得車也。所期是小而遂獲大。賜踰
T34n1721_p0529a02║意表名非本所望也。舍利弗下第六明不虛
T34n1721_p0529a03║譬。所以有此譬來者。從上許賜文生。眾伏疑
T34n1721_p0529a04║云。始則許三終遂不與。似若虛言。初不許一
T34n1721_p0529a05║後遂賜一。復如妄說。今欲融會許賜斷彼疑
T34n1721_p0529a06║心故有此章來也。就文為三。初反質二奉答
T34n1721_p0529a07║三稱歎。反質者。謂佛虛妄本出聲聞。今
T34n1721_p0529a08║令其自稱不虛則不虛事實。故釋論云。佛反
T34n1721_p0529a09║質身子令身子口自稱不及菩薩則審大小
T34n1721_p0529a10║優劣之異。今亦然也。又身子既已領悟則知
T34n1721_p0529a11║三一跡返而旨符。故寄之融會息眾疑也。舍
T34n1721_p0529a12║利弗言不也者此第二奉詶。不也者不虛妄
T34n1721_p0529a13║也。　問。何故許而不與與而不許。　答。所以許
T34n1721_p0529a14║者。稱彼根緣得出火宅故須許也。理畢竟無
T34n1721_p0529a15║三又非佛本意。云何可與。故終不與也。與而
T34n1721_p0529a16║不許者。若遂許其大。不稱根情無由出宅。故
T34n1721_p0529a17║始不許也。終遂與者。大機既動稱佛本心。道
T34n1721_p0529a18║理有一。是故與也。就文有二。初明昔無三
T34n1721_p0529a19║說三非虛妄。第二就今與一明無虛妄。佛
T34n1721_p0529a20║但略反質今不虛妄。而身子廣答具明今昔
T34n1721_p0529a21║不虛妄。又舉昔況今。昔無三說三尚不虛妄。
T34n1721_p0529a22║況今有一與一豈虛妄也。二文各有一釋
T34n1721_p0529a23║一況。初明一釋者。長者但令諸子出於火
T34n1721_p0529a24║難得全法身慧命。都不與車亦非虛妄。所
T34n1721_p0529a25║以然者。既得法身慧命即是可保重義。故非
T34n1721_p0529a26║虛也。　問。此據何義明不虛耶。　答。約得二種實
T34n1721_p0529a27║益故不虛。一者實出三界。二者實全身命。故
T34n1721_p0529a28║不虛也。　問。何故復言若全身命便為已得玩
T34n1721_p0529a29║好之具。　答。上雖言得二種實益是故不虛。而
T34n1721_p0529b01║不得車。應是虛妄。所以釋云。若全身命即已
T34n1721_p0529b02║得玩好故亦不虛也。何況方便於彼火宅而
T34n1721_p0529b03║拔濟者第二況也。上明直令諸子得出火
T34n1721_p0529b04║難全其軀命尚已非虛。況方便說有三車令
T34n1721_p0529b05║得免難而有虛耶。前據實益故已是不虛。
T34n1721_p0529b06║況長者心實豈是虛耶。世尊若是長者下第
T34n1721_p0529b07║二明今不虛妄也。亦有二階。初釋次況。初
T34n1721_p0529b08║釋中為三。一標不虛。二何以故下釋不虛。三
T34n1721_p0529b09║以是因緣下結不虛。大意明長者言雖許三
T34n1721_p0529b10║令得出宅意不與三遂長者本心是實故無
T34n1721_p0529b11║虛也。何況長者下第二舉況也。前明本意不
T34n1721_p0529b12║欲與小。假令都不與最小已非虛妄。何況本
T34n1721_p0529b13║意欲與於大今遂與之豈虛妄也。佛告舍利
T34n1721_p0529b14║弗下第三稱歎也。一善哉歎解昔三不虛。
T34n1721_p0529b15║一善哉歎其今一不虛也。如來亦復如是
T34n1721_p0529b16║下第二合譬。合上六譬即成六章。今先總序
T34n1721_p0529b17║合譬之大意略有四義。一者譬中顯者即
T34n1721_p0529b18║不合之。二者譬中不具足者合更足之。三者
T34n1721_p0529b19║譬中一途次第合譬即復示一途。謂轉勢
T34n1721_p0529b20║說法。四者依譬文而正合之。合此中六譬意
T34n1721_p0529b21║者。合第一總譬明佛有極樂無極苦。合第二
T34n1721_p0529b22║見火譬敘眾生有極苦無極樂。合第三救子
T34n1721_p0529b23║不得譬明初成道時即欲拔眾生極苦與其極
T34n1721_p0529b24║樂但未堪故息化。合第四救子得譬且拔其
T34n1721_p0529b25║重苦與其小樂。合第五等賜大車譬拔其輕
T34n1721_p0529b26║苦與其大樂。合第六不虛譬明前許小樂後
T34n1721_p0529b27║與大樂義不相違。上總譬有六義。今正合化
T34n1721_p0529b28║主。兼合餘五以化主為本。然後起化故須
T34n1721_p0529b29║正合之。一切世間者合上國邑聚落也。世間
T34n1721_p0529c01║有二種。今正取眾生世間也。之父者合上長
T34n1721_p0529c02║者也。於諸怖畏下合上財富無量也。就文
T34n1721_p0529c03║為二。一歎所離二歎所得。所離．即是空義。
T34n1721_p0529c04║所得謂不空義。以空義無一切累故法身
T34n1721_p0529c05║不有。有一切德故法身不無。不有不無謂中
T34n1721_p0529c06║道也。又無一切累謂解脫也。有一切德即
T34n1721_p0529c07║法身波若也。又無一切累謂果果也。具一切
T34n1721_p0529c08║德即果義也又良由無患故能救患。將明救
T34n1721_p0529c09║患故前序無患。良由有德故能濟無德。將明
T34n1721_p0529c10║濟於無德故前歎有德也。就離過中前明離
T34n1721_p0529c11║果患。即二種生死果也。無明闇蔽下離因患
T34n1721_p0529c12║也。則二生死因。但無明為本故偏說之。永
T34n1721_p0529c13║盡無餘者雙結無因果患也。而悉成就下第
T34n1721_p0529c14║二嘆所得也。就文亦二。初歎自德次歎化他
T34n1721_p0529c15║德。初有四雙。一者無量知見知一切法為知。
T34n1721_p0529c16║知之分明譬如眼見。則知見一雙也。力為其
T34n1721_p0530a01║內無畏為外。內外一雙也。有大神力謂神通
T34n1721_p0530a02║輪也。及智慧力謂說法輪也。即現通說法
T34n1721_p0530a03║一雙也。具足方便智慧波羅蜜者第四明權
T34n1721_p0530a04║實二智皆究竟也。大慈大悲下第二歎化他
T34n1721_p0530a05║德。就文為二。初歎化他之本。次歎化他之
T34n1721_p0530a06║跡。大慈大悲者普欲拔苦遍欲與樂。即廣大
T34n1721_p0530a07║心也。常無懈惓即常心也。恒求善事者謂第
T34n1721_p0530a08║一心也。欲以第一法與眾生。又慈悲即拔苦
T34n1721_p0530a09║與樂。恒求善事滅惡生善也。而生三界下第
T34n1721_p0530a10║二歎化他跡。本中有二本。謂大慈大悲。跡
T34n1721_p0530a11║中亦有二跡。初明大悲拔苦跡。教化令得下
T34n1721_p0530a12║大慈與樂跡。此中既明應身生三界。則知法
T34n1721_p0530a13║身無有生滅。即顯生無生二身也。不應謂此
T34n1721_p0530a14║經未明常住也。　問。云何合上財富無量等耶。
T34n1721_p0530a15║答。無量知見等四雙合之也。總歎得離則是
T34n1721_p0530a16║智斷。合上田業也。大慈大悲合上宅也。有大
T34n1721_p0530a17║神力合僮僕義也。無因果兩患則合其年
T34n1721_p0530a18║衰邁。最後身義也。次傍合餘五義者。而生三
T34n1721_p0530a19║界朽故火宅合化處也。為度眾生合五百人
T34n1721_p0530a20║三十子也。生老病死合上化意也。教化下合
T34n1721_p0530a21║教門也。見諸眾生下合上第二見火譬也。上
T34n1721_p0530a22║有三。初見火驚怖。二自序已出。三傷子未
T34n1721_p0530a23║離。今但合見火及傷子未離二章義耳。
T34n1721_p0530a24║所以但合此二義者。合上總譬歎佛有樂無
T34n1721_p0530a25║苦。今合見火譬序眾生有苦無樂。欲以能化
T34n1721_p0530a26║所化有無相對故也。合二即為二意。初明見
T34n1721_p0530a27║眾生受苦合上見火。又四。第一見眾生現受
T34n1721_p0530a28║眾苦。第二見眾生生受眾苦。第三見後受眾
T34n1721_p0530a29║苦。第四總結三世苦也。前三世苦中一一
T34n1721_p0530b01║皆有三苦。現世三苦者。一生老病死憂悲苦
T34n1721_p0530b02║惱。此通是內身之苦。故經文結為一苦。　問。
T34n1721_p0530b03║憂悲苦惱屬何苦耶。　答。並屬死苦所攝。十地
T34n1721_p0530b04║經云。死別離時愚人貪著心熱名憂。發聲啼
T34n1721_p0530b05║哭為悲。五根相對為苦。意根相對為憂。苦轉
T34n1721_p0530b06║深為惱。稻芉經言。追慼往事言聲哀慼名為
T34n1721_p0530b07║憂。追思相續名為悲。苦事逼身名為苦。煩惱
T34n1721_p0530b08║纏縛故名惱也。亦以五欲財利故受種種苦。
T34n1721_p0530b09║第二明於外財五欲生苦也。又以貪著追求
T34n1721_p0530b10║故現受眾苦者第三苦也。此與上異者。上
T34n1721_p0530b11║明貪著財輕。今辨追求事重。同是外物生
T34n1721_p0530b12║苦。以貪有輕重為二也。後受地獄下第二
T34n1721_p0530b13║明生報。則三途為三苦也。若生天上者第
T34n1721_p0530b14║三辨後報三苦。謂貧窮困苦愛別離苦怨憎
T34n1721_p0530b15║會苦此三通人天。故正法念經說天亦有
T34n1721_p0530b16║貧窮。　問。何以判此為三報。　答。凡貪著五欲必
T34n1721_p0530b17║生三途。從三途方得生人天耳。如是等下第
T34n1721_p0530b18║四總結眾苦也。　問。此九種苦云何配八苦耶。
T34n1721_p0530b19║答。初現苦中生老病死即四苦也。五欲財利
T34n1721_p0530b20║二種苦屬求不得苦。三途屬怨憎會苦。貧窮
T34n1721_p0530b21║困苦亦屬求不得苦。次愛別離苦怨憎會苦
T34n1721_p0530b22║如文說之。後總結諸苦是五盛陰苦也。眾
T34n1721_p0530b23║生沒在其中歡喜遊戲。第二合上傷子未離
T34n1721_p0530b24║也。沒在其中者。眾苦如海。眾生沒在苦海
T34n1721_p0530b25║內也。歡喜遊戲謂於苦果上更起貪著。則
T34n1721_p0530b26║是重造苦因也。合上而諸子等於火宅內樂
T34n1721_p0530b27║著嬉戲。不覺不知者。前明貪愛今辨愚癡。即
T34n1721_p0530b28║癡愛也。於此三界火宅東西馳走者。自上
T34n1721_p0530b29║已來見眾生受苦果造苦因。今見其輪迴不
T34n1721_p0530c01║息也。雖遭大苦不以為患者。上歡喜遊戲明
T34n1721_p0530c02║不覺苦眾生不厭於苦。今明遭苦眾生亦不
T34n1721_p0530c03║厭苦。則合上火來逼身苦痛切已也。舍利弗
T34n1721_p0530c04║佛見此已合第三救子不得譬。上有誡勸二
T34n1721_p0530c05║門。大乘化眾生不得。今文總合二門。開之為
T34n1721_p0530c06║二。初總合誡勸二門。二總明無機息化。所
T34n1721_p0530c07║以約慈悲合誡勸者。合總譬歎佛有樂無苦。
T34n1721_p0530c08║合見火譬序眾生有苦無樂。合今第三譬明
T34n1721_p0530c09║佛拔眾生苦與眾生樂。是以三章文勢相接
T34n1721_p0530c10║也。舍利弗如來復作是念下第二合無機息
T34n1721_p0530c11║化。文有二句。初明假設欲救。次明物不能
T34n1721_p0530c12║受。初有三句。前句明欲與實樂。神力合上
T34n1721_p0530c13║衣裓。智慧力合上机案也。捨於方便者第二
T34n1721_p0530c14║句明隱權也。為諸眾生下第三句欲說實也。
T34n1721_p0530c15║眾生不能以是得度下第二明物不能受。前
T34n1721_p0530c16║明有身苦故不能解佛慧。而為三界火宅所
T34n1721_p0530c17║燒。有心苦故不能解佛慧也。如彼長者下
T34n1721_p0530c18║第四合三車救子得譬。上有四章。一知子宿
T34n1721_p0530c19║好譬。二為說三車譬。三諸子信受譬。四明
T34n1721_p0531a01║父見子免難歡喜。今具合之。上知子宿好
T34n1721_p0531a02║有三。一明不出為損。二欲設出方便。三知
T34n1721_p0531a03║子宿好。今並不合之。直序一化始終三種法
T34n1721_p0531a04║輪。初明隱實謂隱根本法輪。次明起權謂
T34n1721_p0531a05║枝末法輪。三明用權意即收末歸本。合中
T34n1721_p0531a06║但合初二句。下別有合等賜大車。故此中不
T34n1721_p0531a07║合。直明隱實起權生下說三乘之義也。為
T34n1721_p0531a08║說三乘下第二合正說三乘。就文為四。初誡
T34n1721_p0531a09║令勿樂生死。次勸令速出三界。三明保與
T34n1721_p0531a10║不虛。第四稱歎三乘。此四即是次第相生。
T34n1721_p0531a11║合上四譬者初合第二示車處。第二合第
T34n1721_p0531a12║三勸速令出。第三合第四保與不虛。第
T34n1721_p0531a13║四合第一稱歎三車。所以法譬不同者。轉
T34n1721_p0531a14║勢說法故也。汝等速出三界下第二勸速
T34n1721_p0531a15║出。我今為汝保任下第三保與不虛也。以
T34n1721_p0531a16║是方便誘進眾生者。疑者云。既稱保與不虛
T34n1721_p0531a17║後遂不得。即成虛妄。是故釋云。言保與者
T34n1721_p0531a18║蓋是方便誘進眾生耳。復作是言下第四稱
T34n1721_p0531a19║歎三乘自在。無繫者。凡夫為煩惱業苦三種
T34n1721_p0531a20║所繫令得脫之故云無繫。無所依求者。心無
T34n1721_p0531a21║所著名為無依。四智滿足稱無求也。若有
T34n1721_p0531a22║眾生內有智性下第三合上三乘信受出宅
T34n1721_p0531a23║譬。上譬中總明三乘出宅。今別合之則成三
T34n1721_p0531a24║段也。內有智性者則是內因也。從佛世尊
T34n1721_p0531a25║聞法信受者明外緣也。信受者因緣具足
T34n1721_p0531a26║故云聞法信受也。慇懃精進者。前明信受
T34n1721_p0531a27║今辨修行也。欲速出三界自求涅槃者明
T34n1721_p0531a28║修行意也。修行有二意。一者欲出三界謂知
T34n1721_p0531a29║苦斷集。二自求涅槃謂證滅修道也。是名聲
T34n1721_p0531b01║聞乘者總結小乘名也。如彼諸子者舉譬帖
T34n1721_p0531b02║之。此中正取涅槃以譬車。以聲聞人正為求
T34n1721_p0531b03║涅槃故修道也。有人言。從初聞法信受舉外
T34n1721_p0531b04║凡合也。慇懃精進明內凡也。欲速出三界明
T34n1721_p0531b05║真聖也。是名聲聞乘辨無學。若有眾生下次
T34n1721_p0531b06║合辟支佛乘。略不明內因。言求自然慧者。中
T34n1721_p0531b07║乘人不正求涅槃。若求涅槃即與聲聞無
T34n1721_p0531b08║異。故今舉求自然慧以合鹿車。欲異聲聞故
T34n1721_p0531b09║也。樂獨善寂者俱舍論明緣覺有二種。一
T34n1721_p0531b10║部行緣覺。謂有部黨眷屬。是小緣覺。二犀
T34n1721_p0531b11║角喻緣覺。則是獨覺名大緣覺。其人獨靜
T34n1721_p0531b12║山間。即是今文樂獨善寂也。深知諸法因
T34n1721_p0531b13║緣。此出所知之境。謂異聲聞但知四諦也。
T34n1721_p0531b14║若有眾生下次合大車譬也。求一切智謂
T34n1721_p0531b15║空智也。佛智者一切種智謂有智也。一切
T34n1721_p0531b16║智或時通於二乘。如波若三慧品說。二乘名
T34n1721_p0531b17║一切智。若是一切種智但在於佛。故以佛名
T34n1721_p0531b18║標一切種智也。自然智者總明二種智任運
T34n1721_p0531b19║能知空有二境。即是無功用智也。無師智
T34n1721_p0531b20║者前之三智並不從師得故云無師智。此釋
T34n1721_p0531b21║意出攝大乘論也。如來知見力無所畏者。
T34n1721_p0531b22║上直明四智。今更辨四智。謂知見及力無
T34n1721_p0531b23║所畏兩雙也。佛乘雖具眾德以智為其宗。故
T34n1721_p0531b24║廣明智也。愍念安樂下。前舉智慧門即是自
T34n1721_p0531b25║德。今舉功德門謂化他德。大悲稱愍。大慈
T34n1721_p0531b26║為念。雙標二門也。安樂與利益異者。與樂
T34n1721_p0531b27║果為安樂。與善因為利益。釋大慈德也。度
T34n1721_p0531b28║脫一切者釋大悲德。度苦脫集。對上大慈亦
T34n1721_p0531b29║有二意也。是名大乘者總結功德智慧自
T34n1721_p0531c01║行化他為大乘體也。菩薩求此乘故名為
T34n1721_p0531c02║摩訶薩者。上明法大今辨人大。以求大果法
T34n1721_p0531c03║故名大人。從果法立名也。如彼長者下合上
T34n1721_p0531c04║第四見子免難譬。但文轉勢與上不同。宜
T34n1721_p0531c05║開二別。初雙標二譬。次雙合二譬。此二是
T34n1721_p0531c06║小終大始。義相關故雙牒合之。出三界成無
T34n1721_p0531c07║學為小終也。一乘機發賜大乘為大始也。
T34n1721_p0531c08║如來亦復如是下雙合兩譬。初合見子免
T34n1721_p0531c09║難。如來爾時下第五合等賜大車。上有三
T34n1721_p0531c10║章。一索車二賜車三得車歡喜。今不合初後
T34n1721_p0531c11║但合等賜。以上見子免難則是見大機發
T34n1721_p0532a01║故今明等賜義。譬中明索車不辨機發。今明
T34n1721_p0532a02║機發不辨索車。互現文。上等賜大車有二。初
T34n1721_p0532a03║開二章門。次釋二章門。今合釋等賜及大車
T34n1721_p0532a04║二義。則是譬開而法說合。蓋是轉勢不
T34n1721_p0532a05║同。互現明義也。就文為二。初就大涅槃合等
T34n1721_p0532a06║賜與大車。次就眾德合等賜與大車。就初五
T34n1721_p0532a07║句。第一句明多有法寶。是諸眾生下第二句
T34n1721_p0532a08║明皆是吾子。等與大乘下第三句正明等
T34n1721_p0532a09║賜。不令有人獨得滅度下第四句明不應
T34n1721_p0532a10║不等。皆以如來滅度而滅度之下第五句
T34n1721_p0532a11║正明等賜。皆以之言即是合等賜。如來滅度
T34n1721_p0532a12║合彼大車。所以前舉大涅槃合大車者。二乘
T34n1721_p0532a13║正宗小滅故。今用大滅以代小滅故又
T34n1721_p0532a14║上見滅小苦故與其小滅。今滅大苦名如來
T34n1721_p0532a15║滅度．也。是諸眾生下第二舉眾德以合大車。
T34n1721_p0532a16║悉與之言合等賜也。諸佛禪定合大車也。前
T34n1721_p0532a17║即是果果合大車。今用果義合於大車。果果
T34n1721_p0532a18║謂累無不盡。果謂德無不圓。斯二既圓總收
T34n1721_p0532a19║眾義。故略舉以合大車。又上是滅大苦。今
T34n1721_p0532a20║是與大樂。皆是一相一種者。顯彰為相。種
T34n1721_p0532a21║別為種。今明外無三乘異相故云一相。內無
T34n1721_p0532a22║三乘異體故云一種。如彼長者下合第六不
T34n1721_p0532a23║虛譬。初牒前譬次合之。但不盡能受者。明佛
T34n1721_p0532a24║非不能授但眾生不盡能受。此據昔三乘眾
T34n1721_p0532a25║生。唯菩薩能受大。二乘人不能受大。是故
T34n1721_p0532a26║於一佛乘分別說三也。以是因緣下此文有
T34n1721_p0532a27║二義故來。一者近接不盡能受文生。以不能
T34n1721_p0532a28║盡受一乘故於一佛乘分別說三。二者
T34n1721_p0532a29║遠詶上身子請。上請願說其因緣。今說六
T34n1721_p0532b01║譬始終因緣已竟。故結詶之也。就偈凡
T34n1721_p0532b02║有百六十五行還頌前二段。第一頌上正
T34n1721_p0532b03║云詶請說。第二以是因緣十方諦求頌上第
T34n1721_p0532b04║二結詶身子請。初文亦二。前頌開譬次頌合
T34n1721_p0532b05║譬。上譬說有六。今但頌五。不虛譬是身子
T34n1721_p0532b06║領解。今不頌之。頌餘五譬即為五段。初三十
T34n1721_p0532b07║三行頌總譬。次三行頌見火譬。次五行頌救
T34n1721_p0532b08║子不得譬。次十二行半頌救子得譬。次十二
T34n1721_p0532b09║行頌等賜大車譬。上總譬有六義。今不頌一
T34n1721_p0532b10║門及三十子。但頌化主化處五百人及化意。
T34n1721_p0532b11║頌此四義轉勢說法。宜開文為六。一明宅
T34n1721_p0532b12║主。二序宅相。三明宅中之人。四辨宅有毒害。
T34n1721_p0532b13║五明宅有火災。六總結宅過患。宅主者所謂
T34n1721_p0532b14║佛也。宅相者三界無常無我不淨也。宅中
T34n1721_p0532b15║人者五道眾生也。宅有毒害者三界煩惱能
T34n1721_p0532b16║害法身慧命也。宅有火災者三界諸苦燒眾
T34n1721_p0532b17║生也。總結過患者具上諸惡。則三界是大過
T34n1721_p0532b18║患。令物厭之而求出也。　問。何故不頌一門及
T34n1721_p0532b19║三十子耶。　答。三十子是求出之人。一門者出
T34n1721_p0532b20║火宅之處。今此六義皆序三界過患。明眾生
T34n1721_p0532b21║淪沒其中。故不頌之也。迴一門及三十子置
T34n1721_p0532b22║後見火譬及救子不得譬兼頌之所以然
T34n1721_p0532b23║者。佛合六譬大開二章。合總譬明三界過患
T34n1721_p0532b24║義。合後五譬並明出離義。以義類相從故
T34n1721_p0532b25║開此二也。譬如長者下此第一明宅主頌上
T34n1721_p0532b26║化主也。長行明化主為正。故須廣說。長行
T34n1721_p0532b27║既廣故偈即略之也。有一大宅第二序宅相。
T34n1721_p0532b28║則頌上第二化處。所言有一大宅者。上明
T34n1721_p0532b29║化處有四。謂國邑聚落。今且就一方三界為
T34n1721_p0532c01║言故言一也。三界是眾生所居。佛為化主。有
T34n1721_p0532c02║屬佛義故言有也。大宅者．即上其家廣大義
T34n1721_p0532c03║也。其宅久故廣序宅相。長行既略偈則廣
T34n1721_p0532c04║之。三界是無常朽敗之物。稱為久故。一時
T34n1721_p0532c05║無常故言頓蔽。蔽由敗也。堂舍高危。上總
T34n1721_p0532c06║序宅相今別明也。就文為三。第一作三界無
T34n1721_p0532c07║常譬。第二作三界無我譬。第三作三界不淨
T34n1721_p0532c08║譬。下別有火起。以譬苦故不明苦譬。堂者如
T34n1721_p0532c09║上釋之。六道眾生共聚三界之內故稱為堂。
T34n1721_p0532c10║前名為閣今轉稱舍者凡有二義。上辨三
T34n1721_p0532c11║界昇沈不同故稱為閣。今明為物所栖目
T34n1721_p0532c12║之為舍。二者三界轉迴昇墜不定。或生上
T34n1721_p0532c13║界或在下界。故不專守定名也。三界之法重
T34n1721_p0532c14║累故稱為高。而六道果報非安穩法故云危
T34n1721_p0532c15║也。又天堂與地獄相對門。故高處必危。如
T34n1721_p0532c16║智度論云譬群羊肥者前死也。柱根摧朽
T34n1721_p0532c17║者。上總明三界無常。今別明無常也。柱根持
T34n1721_p0532c18║一舍之本。命根持一身之主。故大品云。如人
T34n1721_p0532c19║命根在故餘根在。命根若滅餘根盡滅。是
T34n1721_p0533a01║故前辨命根。念念損滅為摧朽也。梁棟傾斜
T34n1721_p0533a02║者此明心法無常如前釋也。以識無定形生
T34n1721_p0533a03║滅如幻為傾斜也。基陛頹毀者以三種業為
T34n1721_p0533a04║三界基陛。如大品云。罪業因緣故三惡道中
T34n1721_p0533a05║生。福業因緣故欲界人天中生。無動業因緣
T34n1721_p0533a06║故色無色界中生。故知三業為三界基陛。行
T34n1721_p0533a07║業漸盡為頹毀也。牆壁圮坼者。柱根辨非色
T34n1721_p0533a08║非心無常。梁棟明心法無常。今明色法無常。
T34n1721_p0533a09║前二無常相隱故略說之。色法無常相顯宜
T34n1721_p0533a10║廣明也外四大如牆。內四大如壁。四大性
T34n1721_p0533a11║相違反如圮坼。圮者毀也。坼者裂也。埿塗
T34n1721_p0533a12║陀落者。埿塗者四微也。毘曇則四微與
T34n1721_p0533a13║四大常俱故四大造四微。成論則四微成四
T34n1721_p0533a14║大。如埿塗成於牆壁。今謂四微亦無常故
T34n1721_p0533a15║稱陀落。又細無常如圮坼。麤無常如褫落。
T34n1721_p0533a16║褫者頹褫。落者墜落。覆苫亂墜者。蓋屋之
T34n1721_p0533a17║物或瓦或茅。今正以茅覆舍故稱苫也。眾
T34n1721_p0533a18║生以薄皮裹於一身。如脆茅蓋於一舍。亂墜者
T34n1721_p0533a19║聊亂墜落也。即皮緩面皺齒疏形竭之貌
T34n1721_p0533a20║也。椽梠差脫者。意根為棟。身根為梠。眼等四
T34n1721_p0533a21║根為椽椽之所依。上即釘之著棟。下又
T34n1721_p0533a22║恊之在梠。二根為主四根依附有像之也。差
T34n1721_p0533a23║脫者諸根為用互相資持。乃至其衰朽資
T34n1721_p0533a24║持之力微弱。義言差脫。故經言。少年去死
T34n1721_p0533a25║遠生近。故六根皆明。老年去生遠死近。故
T34n1721_p0533a26║六根皆闇也。周障屈曲者。上來明五陰六
T34n1721_p0533a27║根皆是無常謂無常觀也。今序宅敧側不
T34n1721_p0533a28║正之貌明無我觀也。喻如老病死將至四支
T34n1721_p0533a29║百體不得自在。如舍敧側不得周正。以顯
T34n1721_p0533b01║無我也。雜穢充遍者第三明不淨觀也。有人
T34n1721_p0533b02║言。從有一大宅至而復頓弊總序三界無常
T34n1721_p0533b03║也。從堂舍高危以下別序五陰四大無常也。
T34n1721_p0533b04║堂舍者總明五陰是眾生所栖。是故經云五
T34n1721_p0533b05║陰舍宅觀悉空寂。柱根以下別明五陰無常
T34n1721_p0533b06║也。色陰中地大能持故為柱。柱分分不實如
T34n1721_p0533b07║摧朽也。識陰為一身之主是梁棟。識無定主
T34n1721_p0533b08║如幻為傾科。行陰是一身之本為基陛。一起
T34n1721_p0533b09║一滅為頹毀。亂想周障取像而不實為牆壁
T34n1721_p0533b10║圮坼。三受互起不住如埿塗褫落。此序五陰
T34n1721_p0533b11║無常竟。覆苫亂墜下別明四大無常也。風大
T34n1721_p0533b12║能傾覆為覆苫亂墜。椽梠不能相持。似堅而
T34n1721_p0533b13║非堅。譬地大之不實也。周障屈曲。如火大遍
T34n1721_p0533b14║在一形之中隨身老壯火有強弱不得自在
T34n1721_p0533b15║也。雜穢充遍者。六根膿血渧唾不淨譬水大
T34n1721_p0533b16║也。有五百人止住其中第三明宅中人。則
T34n1721_p0533b17║五道眾生止住無常無我不淨舍內。明可
T34n1721_p0533b18║傷之甚也。鴟梟鵰鷲下第四明宅內有惡物。
T34n1721_p0533b19║經無別合義既難明。今略以五門釋之。一來
T34n1721_p0533b20║意門。二攝法門。三次第門。四同異門。五約
T34n1721_p0533b21║人門。來意門者。以宅中有此毒害故宅不
T34n1721_p0533b22║可居三界內。有愛見煩惱能害眾生法身
T34n1721_p0533b23║慧命。宜起厭離疾求出也。二攝法門者。毒害
T34n1721_p0533b24║雖多不出二種。一者顯現有形之物謂怪鳥
T34n1721_p0533b25║毒虫。二者幽隱無形之物謂夜叉惡鬼。
T34n1721_p0533b26║為害之極唯在斯二。有形虫鳥譬三毒
T34n1721_p0533b27║緣事煩惱。無形鬼神譬迷理諸見。害法身
T34n1721_p0533b28║慧命唯有理事兩惑也。三次第門者。　問。何故
T34n1721_p0533b29║前明有形虫鳥後辨無形鬼神耶。　答。就
T34n1721_p0533c01║譬而言。有形顯現毒害義彰。是故前辨。無
T34n1721_p0533c02║形鬼神為害不顯。所以後說。就理而明者。
T34n1721_p0533c03║有形鳥獸譬在家起愛眾生。無形鬼神譬
T34n1721_p0533c04║出家起見外道。故前有在家起愛。後方有出
T34n1721_p0533c05║家起見也。　問。何以知然。　答。此譬之興還譬
T34n1721_p0533c06║方便品五濁文耳。方便品中兩處皆前明起
T34n1721_p0533c07║愛後辨起見。初文云深著於五欲癡愛故生
T34n1721_p0533c08║惱謂起愛也。入邪見稠林若有若無等謂起
T34n1721_p0533c09║見也。後文云深著於五欲如犛牛愛尾謂起
T34n1721_p0533c10║愛也。深入於邪見以苦欲捨苦謂起見也。方
T34n1721_p0533c11║便品既前明於愛後辨於見。蓋是法說明愛
T34n1721_p0533c12║見前後。今此品中還譬上義。故前明怪鳥毒
T34n1721_p0533c13║虫以譬於愛。夜叉惡鬼譬彼見也。是以此文
T34n1721_p0533c14║不依斷惑前後亦不依起惑次第。以此釋
T34n1721_p0533c15║文煥然可明也。第四同異門者。　問。虫鳥鬼神
T34n1721_p0533c16║與五百人等有何異耶。　答。然諸法本性寂滅
T34n1721_p0533c17║未曾生死之與涅槃。亦未曾有眾生及與諸
T34n1721_p0533c18║佛。但於顛倒妄情故有眾生。約此眾生便有
T34n1721_p0533c19║五事。一者取其果報昇沈故名三界。此三界
T34n1721_p0534a01║同是無常不淨。所栖之義如彼舍形。能栖三
T34n1721_p0534a02║界之人數有五道名五百人。即此五百人起
T34n1721_p0534a03║三毒煩惱名為毒虫。若起諸見稱為惡鬼。具
T34n1721_p0534a04║此愛見便感苦果燒惱身心故名火災。故三
T34n1721_p0534a05║界內有此五事也。次明則約此眾生具足五
T34n1721_p0534a06║義名出三界人。一者則此眾生值佛菩薩聞
T34n1721_p0534a07║說三乘教種三乘種子名三十子。漸次修行
T34n1721_p0534a08║成三乘聖人故名羅漢辟支及以菩薩。即此
T34n1721_p0534a09║三乘人若聞法華同悟一乘並名菩薩。即此
T34n1721_p0534a10║菩薩修行滿足故名為佛。然三界內五事謂
T34n1721_p0534a11║生死河滿涅槃河傾。三界外五事即生死河
T34n1721_p0534a12║傾涅槃河滿。然本對生死故有涅槃。生死既
T34n1721_p0534a13║傾即涅槃亦淨。故非生死亦非涅槃則本性
T34n1721_p0534a14║寂滅。謂二河俱傾。如華嚴云生死非雜亂涅
T34n1721_p0534a15║槃非寂靜也。然非生死非涅槃故能示生死
T34n1721_p0534a16║涅槃二種方便。謂二河俱滿也。第五門明人
T34n1721_p0534a17║不同者。略說此經譬意。明迷悟不同有四種
T34n1721_p0534a18║人以為次第。一者在家起愛眾生不知厭生
T34n1721_p0534a19║死亦不知出。二者出家外道知厭老病迷於
T34n1721_p0534a20║出路而不知出處。三者二乘之人知厭知出。
T34n1721_p0534a21║但是曲出故於佛道迂迴稽留。又住半路不
T34n1721_p0534a22║更進求。四者菩薩之人知厭知出名為直出。
T34n1721_p0534a23║故乘是寶車直至道場。今毒虫惡鬼則是前
T34n1721_p0534a24║二人也。今昔兩人即是後二人也。亦得一人
T34n1721_p0534a25║具四四人具四。如恒河中七種眾生自有七
T34n1721_p0534a26║人具七一人具七也。就文為三。一者明毒
T34n1721_p0534a27║虫。二辨惡鬼。三總結過患。初文又二。前別明
T34n1721_p0534a28║毒虫二總結過患。就初文又開三雙。第一明
T34n1721_p0534a29║上有怪鳥下有毒虫則上下一雙。二明所
T34n1721_p0534b01║迷之不淨能迷蜣蜋。能所一雙。三明貪獸
T34n1721_p0534b02║食噉慳狗諍奪。慳貪一雙。　問。初何故前明
T34n1721_p0534b03║怪鳥後明毒虫。　答。據譬而言。宅有二事不可
T34n1721_p0534b04║栖止。一者上有怪鳥。二者下有毒虫。即從上
T34n1721_p0534b05║至下自外至內。為此義故前明怪鳥後辨毒
T34n1721_p0534b06║虫。有人言。怪鳥以譬慢使。如鳥飛翔高舉。譬
T34n1721_p0534b07║眾生起慢陵他舉自高。慢非三毒之初又非
T34n1721_p0534b08║五鈍之首。但示起無定相故前明慢。又此經
T34n1721_p0534b09║正斥增上慢人故前明也。有人言。既稱怪鳥。
T34n1721_p0534b10║取其發聲為譬。然此諸鳥或哢怪聲或吐和
T34n1721_p0534b11║音。怪聲即譬惡口兩舌。和音以況妄言綺語
T34n1721_p0534b12║也。今謂理實難明。但斯一宅內上有怪鳥下
T34n1721_p0534b13║有毒虫。以此為譬者。上在怪鳥譬上二界
T34n1721_p0534b14║愛使也。是故經云色染無色染。以愛為生
T34n1721_p0534b15║死之本故命初說之。又諸外道皆言上二界
T34n1721_p0534b16║是極樂涅槃。而貪著禪味。今偏破之故先明
T34n1721_p0534b17║上二界愛也。蚖蛇蝮蝎此第二明下有毒
T34n1721_p0534b18║虫以譬瞋使。愛唯在上不在下。譬同諸鳥。
T34n1721_p0534b19║瞋唯在下不在於上。喻彼毒虫。蓋是一往
T34n1721_p0534b20║開七使門。毘曇釋之於文相似也。蚖蛇備有
T34n1721_p0534b21║兩音。而形長一尺許世人呼為蛇師。重嗔
T34n1721_p0534b22║如蚖蛇蝮蝎。輕嗔如蜈蚣蚰蜓。守宮者婬妒
T34n1721_p0534b23║之譬也。古人取此虫緘置箱內以真朱食
T34n1721_p0534b24║之令赤。若王行不在刺取血題內人臂。有私
T34n1721_p0534b25║情者血沈入皮內。可以守宮人故以為名
T34n1721_p0534b26║也。諸惡虫輩者總結眾邪。萬妒從嗔使支流
T34n1721_p0534b27║生也。交橫馳走者。眾使亂起如交橫。起必疾
T34n1721_p0534b28║利如馳走。屎尿臭處者第二雙也。初明所惑
T34n1721_p0534b29║之法。謂欲界五欲猶如屎尿。上二界雖無
T34n1721_p0534c01║外欲而有內欲故稱流溢。皆為智人所惡名
T34n1721_p0534c02║為不淨。蜣蜋諸虫而集其上者此明能迷之
T34n1721_p0534c03║使。謂凡夫癡迷而樂著不捨。如蜣蜋無識
T34n1721_p0534c04║而集其上。此舉愛以顯癡也。前明愛瞋各
T34n1721_p0534c05║在上下。故如彼虫鳥。今明三界悉是有漏不
T34n1721_p0534c06║淨無明煩惱通並迷之。故前明其別今說於
T34n1721_p0534c07║通即是次第也。狐狼野干者第三明慳貪一
T34n1721_p0534c08║雙也。　問。初明怪鳥喻愛毒虫譬嗔蜣蜋譬癡。
T34n1721_p0534c09║即是三毒具足。何故更說慳貪。　答。貪愛是生
T34n1721_p0534c10║死之本。宜開為二。輕者為上界之愛。重品
T34n1721_p0534c11║為欲界之貪。初以明上界之愛。今次辨欲界
T34n1721_p0534c12║之貪也。　問。何故前說上界之愛次則辨欲界
T34n1721_p0534c13║貪耶。　答。就譬而言。上有怪鳥下有毒虫。明舍
T34n1721_p0534c14║之可怖不可栖止。故前明上界之愛。下界之
T34n1721_p0534c15║嗔為過患義甚。故前說愛次則說瞋。今欲廣
T34n1721_p0534c16║序慳貪過重故在後明之。故方便品云劫濁
T34n1721_p0534c17║亂時眾生垢重慳貪嫉妒。今為化欲界之人
T34n1721_p0534c18║故廣彰欲界過患。故在後說之。就文為二前
T34n1721_p0534c19║明貪過次辨慳失。狼獸多貪。是以經云貪
T34n1721_p0534c20║狼於財色。狐獸亦貪而性多疑。是故經云
T34n1721_p0534c21║狐疑。即借此獸以喻疑也。今正辨貪而明
T34n1721_p0534c22║疑者。又多貪之人欲求名利前生疑心。為得
T34n1721_p0534c23║與不得。是故就貪使則明有疑。野干亦貪而
T34n1721_p0534c24║性復諂曲以貪求之人多好諂曲。是以明
T34n1721_p0534c25║貪而復辨諂。咀嚼者正辨貪相。乃備貪五塵
T34n1721_p0535a01║而貪味為主故偏說之。踐蹋者貪無道理饕
T34n1721_p0535a02║餐無厭義同踐蹋也。䶩齧者六根起貪取
T34n1721_p0535a03║境深重如䶩齧也。死尸者所貪五欲不淨臭
T34n1721_p0535a04║穢譬彼死尸也。骨肉狼籍者貪取積聚其事
T34n1721_p0535a05║眾多如狼籍也。由是群狗下第二明從貪起
T34n1721_p0535a06║慳。慳者非一譬同群狗也。競來搏撮者。慳
T34n1721_p0535a07║心保吝義同搏撮。又多得名利處如骨肉
T34n1721_p0535a08║狼籍競於名利義同搏撮也。貪無飽厭如飢
T34n1721_p0535a09║羸。懼不稱意如慞惶。觸境皆貪四方引取如
T34n1721_p0535a10║處處求食也。鬥諍攫掣者。前明從貪起慳。
T34n1721_p0535a11║今辨因慳貪更起嗔使。貪性引取慳則吝保。
T34n1721_p0535a12║二義相反。境不順心則起嗔諍故言鬥諍。
T34n1721_p0535a13║競牽向己故曰攫掣。啀喍嗥吠者。鬥諍
T34n1721_p0535a14║起於身業。今明起於口業。從慳貪二使故起
T34n1721_p0535a15║身口兩瞋也。此並序群狗之事。非前三獸譬
T34n1721_p0535a16║也。其舍恐怖變狀如是下第二半行總結其
T34n1721_p0535a17║過患。其舍者三界舍也。恐怖者煩惱能害法
T34n1721_p0535a18║身慧命可怖畏也。變狀者變怪之壯貌也。
T34n1721_p0535a19║心本清淨起諸煩惱乖傷至理能感苦報如
T34n1721_p0535a20║變怪也。　問。何故此文不明疑使也。　答。此正譬
T34n1721_p0535a21║在家起愛眾生。但明有於三毒。未是推獲求
T34n1721_p0535a22║理故不明疑使。疑使在後說之。事中之疑非
T34n1721_p0535a23║使性攝故不說也．處處皆有下第二譬出家
T34n1721_p0535a24║外道起迷理之使。如方便品已生起之。又
T34n1721_p0535a25║前明天魔樂生死。今明外道著諸見。就文為
T34n1721_p0535a26║二。初明疑使次明見使。要前生疑然後起
T34n1721_p0535a27║見。故雜心云無知故猶預猶預故邪見。上已
T34n1721_p0535a28║明無知今次明猶預。故初辨疑。疑通三界故
T34n1721_p0535a29║云處處皆有也。魑魅魍魎者正明疑使。借魍
T34n1721_p0535b01║魎魑魅之名喻疑之不決也。張平子西京賦
T34n1721_p0535b02║注解云。山神為魑。虎形也。宅神為魅豬
T34n1721_p0535b03║頭人形身有尾。木石夭怪為魍魎。春秋第
T34n1721_p0535b04║十卷云。鑄鼎像物故有百獸之形。使人入山
T34n1721_p0535b05║川不逢魑魅魍魎。注云魑是山神獸形。魅為
T34n1721_p0535b06║怪物。魍魎者水神。夜叉惡鬼下第二明見使。
T34n1721_p0535b07║就文為五。第一明邪見。第二明戒取。第三明
T34n1721_p0535b08║身見。第四明見取。第五明邊見也。　問。五見
T34n1721_p0535b09║門何故初說邪見耶。　答。據譬而言。舍內有食
T34n1721_p0535b10║人之鬼最可怖畏。邪見撥無因果能斷善根。諸
T34n1721_p0535b11║見中重故前說之。又雜心云猶預故邪見。則
T34n1721_p0535b12║從疑生邪見。謂相生次第也。就文為三。初
T34n1721_p0535b13║半行明撥善根邪見。一行半明撥惡邪見。後
T34n1721_p0535b14║一行雙結二種邪見也。夜叉惡鬼者釋論云。
T34n1721_p0535b15║帝釋城有九百九十九門。門有六青衣夜叉。
T34n1721_p0535b16║然夜叉有三。地住空住天住。釋論舉天住者
T34n1721_p0535b17║耳。什師翻為輕捷。又云貴人亦名能噉
T34n1721_p0535b18║也。食噉人肉者。上辨能撥之邪見。此明所
T34n1721_p0535b19║撥之善法。人肉是肉中之貴。善法為眾法之
T34n1721_p0535b20║尊。欲明為過之甚故前明撥無善法也。毒
T34n1721_p0535b21║虫之屬下第二明撥不善邪見也。初一行明
T34n1721_p0535b22║所撥之不善。上半辨不善之因。次一句明
T34n1721_p0535b23║不善之因生不善之果。第三句明因果詶生
T34n1721_p0535b24║各有理分也。孚乳者。鳥所生者名孚。獸所
T34n1721_p0535b25║生者為乳。亦是卵者為孚。胎者為乳也。夜
T34n1721_p0535b26║叉競來下第二半行明能撥之邪見。起邪見
T34n1721_p0535b27║者非一故言競來也。然正食其子譬邪見
T34n1721_p0535b28║正撥果也。食之既飽下第三一行總結邪見
T34n1721_p0535b29║過也。至撥不善則邪見都成九品備足善
T34n1721_p0535c01║根永斷故云飽也。以九品備足邪見強盛
T34n1721_p0535c02║故云轉熾。因邪見起邪說如鬥諍之聲。邪見
T34n1721_p0535c03║執無與有見相反義如鬥諍。宣之於口稱為
T34n1721_p0535c04║惡聲。邪見．能斷善根得無間報如甚可怖畏
T34n1721_p0535c05║也。鳩槃荼鬼下第二次明戒取。次邪見明戒
T34n1721_p0535c06║取。邪見撥無因果。戒取立有因果。欲以有無
T34n1721_p0535c07║相對故相次也。亦欲顯外道執於有無悉乖
T34n1721_p0535c08║至極故次說之．鳩槃荼鬼此云冬瓜鬼。形似
T34n1721_p0535c09║冬瓜也。戒取有二種。有善法惡法。若執諸
T34n1721_p0535c10║見為道是惡法戒取。故成論云。持牛戒若成
T34n1721_p0535c11║則為牛。不成則墮地獄。非此中用也。今此中
T34n1721_p0535c12║明執三界有漏善法以之為道名為戒取。依
T34n1721_p0535c13║毘曇義。雖執善法為戒取。並屬不善攝。故
T34n1721_p0535c14║除身邊二見餘見悉不善。能持善戒得欲界
T34n1721_p0535c15║人天昇出四趣。如土埵少高於地。但欲界非
T34n1721_p0535c16║安穩法譬蹲踞也。或時離地一尺二尺者。此
T34n1721_p0535c17║執修禪絕欲以之為道名為戒取。計四禪為
T34n1721_p0535c18║道如離地一尺。計四空為道如離地二尺。攀
T34n1721_p0535c19║上為往。厭下為返。又生上為往。退下為返。
T34n1721_p0536a01║周歷三界為遊行。乖至理為縱逸。不能剋獲
T34n1721_p0536a02║聖道為嬉戲也。捉狗兩足者此明戒取過。前
T34n1721_p0536a03║明邪見撥無因果其過既重如食人及食諸
T34n1721_p0536a04║鳥獸今明戒取立有因果其過即輕但如恐
T34n1721_p0536a05║怖舍內之狗。故有此譬來也。計四禪四空為
T34n1721_p0536a06║道乖損上二界因。如捉狗兩足。以上二界
T34n1721_p0536a07║因是有漏。望無漏聖道是下法。如狗是下賤
T34n1721_p0536a08║獸也。計有漏非道為道乖損有漏。喻如撲
T34n1721_p0536a09║狗。乖違事彰如狗聲揚於外。故云失聲。既
T34n1721_p0536a10║迷有漏之因亦迷有漏之果。如以腳加頸。計
T34n1721_p0536a11║有漏為聖道不撥於因果。如怖狗不死。作
T34n1721_p0536a12║此執計謂為得理。故稱自樂也。復有諸鬼
T34n1721_p0536a13║其身長大下第三次明我見。次戒取後說
T34n1721_p0536a14║我見者。就譬而言。初鬼俱害人獸其過最重
T34n1721_p0536a15║故初說之。次鬼不害人獸但怖於狗故在第
T34n1721_p0536a16║二。今此一鬼都不損人獸。可怖畏義微故在
T34n1721_p0536a17║第三。邪見撥因果其過最重故在第一。戒取
T34n1721_p0536a18║立有因果但乖有漏法故居第二。身見不妨
T34n1721_p0536a19║行施戒。復是隱沒無記法。比於戒取其過則
T34n1721_p0536a20║輕故居第三也。　問。如成論義明身見是不善。
T34n1721_p0536a21║毘曇義明身見是隱沒無記。此二云何得失
T34n1721_p0536a22║耶。　答。俱舍評之云。我見有二種。一者生得我
T34n1721_p0536a23║見。謂隨生三界地一切眾生皆起我見心名
T34n1721_p0536a24║為生得我。如此之我則是隱沒無記。若如外
T34n1721_p0536a25║道邪執之我名為不善也。其身長大者。若據
T34n1721_p0536a26║多人者。三界眾生皆有我為長。五道眾生悉
T34n1721_p0536a27║有我稱之為大。若如僧佉等計我遍三界
T34n1721_p0536a28║五道稱為長大。計我之人謂為得理心無慚
T34n1721_p0536a29║愧稱為裸形。無明心中計我目之為黑。無
T34n1721_p0536b01║有無我正觀故名為瘦。一切凡夫常有我
T34n1721_p0536b02║心故言常住其中。懷我在心。宣之於口故
T34n1721_p0536b03║言發聲。為我修福義如求食也。又此鬼恒
T34n1721_p0536b04║欲食於人獸。如計我常撥於無我故名求食。
T34n1721_p0536b05║復有諸鬼其咽如針下第四次明見取。但見
T34n1721_p0536b06║取有二。一者獨頭二者足上。言獨頭者無樂
T34n1721_p0536b07║淨計樂淨也。言足上者於我見上執是非也。
T34n1721_p0536b08║如云自見是實以餘妄語。今此文明執己
T34n1721_p0536b09║見為是不受他見如細咽之鬼不受飲食也。
T34n1721_p0536b10║復有諸鬼首如牛頭下第五明邊見。斷常從
T34n1721_p0536b11║身見生。如牛二角共在一頭。而言牛者牛羊
T34n1721_p0536b12║等愚癡。就譬而言可有三句。一者牛二者頭
T34n1721_p0536b13║三者頭上有角。如由癡故計我由我故起斷
T34n1721_p0536b14║常也。或食人肉或復噉狗者。上明邊見體。
T34n1721_p0536b15║今明邊見用。乖善法因果如食人肉。違惡
T34n1721_p0536b16║法因果譬之噉狗也。又乖滅道為食人肉。傷
T34n1721_p0536b17║苦集如噉狗也。頭髮蓬亂者。上略明從身見
T34n1721_p0536b18║生斷常二見。今廣明從斷常生六十二見。
T34n1721_p0536b19║故方便品云入邪見稠林若有若無等依止
T34n1721_p0536b20║此諸見具足六十二。斷常為眾見之本。如
T34n1721_p0536b21║頭。從斷常生六十二見無有絟緒。如髮蓬
T34n1721_p0536b22║亂也。殘害凶險者。上明六十二見體。今明
T34n1721_p0536b23║其用。諸見多所乖傷如殘害凶險。無有定
T34n1721_p0536b24║慧飲食。故言飢渴所逼也。又此鬼亦常食
T34n1721_p0536b25║人獸。如計斷常者恒欲破於中道宣諸見於
T34n1721_p0536b26║口。其義顯彰如叫喚。心行斷常義如馳走
T34n1721_p0536b27║也。夜叉餓鬼下第三一行半總結過患。初句
T34n1721_p0536b28║牒迷理之使。次句牒迷事煩惱。起愛見二使
T34n1721_p0536b29║眾生並無定慧飲食如飢急。又常欲乖傷名
T34n1721_p0536c01║飢渴。但有欲出之心而不修出之行。如此愛
T34n1721_p0536c02║見眾生受諸苦時亦有厭苦四向希心求出
T34n1721_p0536c03║離義。如窺看窗牖。窗牖謂無苦處。而不
T34n1721_p0536c04║正求出但窺之而已。如是諸難恐畏無量
T34n1721_p0536c05║者。患累煩惱非可具列故言如是諸難
T34n1721_p0536c06║恐畏無量。是朽故宅下第五次明火起。就文
T34n1721_p0536c07║為二。初明火起之緣。二正明火起。　問。何因
T34n1721_p0536c08║緣故有火起譬耶。　答。長行已釋。今更作一意
T34n1721_p0536c09║序之。前明舍形謂三界果報。次明惡鬼毒虫
T34n1721_p0536c10║謂於三界中起愛見煩惱。以有煩惱故感苦
T34n1721_p0536c11║報。但感後苦有二因緣。一起煩惱二遠離善
T34n1721_p0536c12║師即佛去世也。起惑是感苦之因故前明之。
T34n1721_p0536c13║佛告是感苦之緣故後說之。是以經文前明
T34n1721_p0536c14║煩惱後辨佛去世也。佛應生三界。三界屬佛。
T34n1721_p0536c15║以佛能化三界故屬佛。不屬九十六師故云
T34n1721_p0536c16║一人。其人近出者。上明應生今示應滅。轉現
T34n1721_p0536c17║他方故云近出也。未久之間者。如來示現生
T34n1721_p0536c18║滅俄頃之時故云未久。又未久尚已起惑招
T34n1721_p0536c19║苦。況去聖久耶。於後舍宅欻然火起者第二
T34n1721_p0536c20║正明火起。就文為三。第一明欲界火起。二明
T34n1721_p0536c21║色界火起。三明無色界火起。故不文云。三界
T34n1721_p0536c22║無安猶如火宅。常有生老病死憂患。如是等
T34n1721_p0536c23║火熾燃不息也。於後者謂佛滅後也。又是眾
T34n1721_p0537a01║生背化以後。此明火起時也。欻然者從顛倒
T34n1721_p0537a02║妄想而生。示火起無根本也。火起者正明起
T34n1721_p0537a03║惑招苦也。四生眾生同有生老病死故云四
T34n1721_p0537a04║面也。一時者雖復同有猶恐未必一時故
T34n1721_p0537a05║復說一時也。其炎俱熾者如來滅後眾生背
T34n1721_p0537a06║化同起染累俱受重苦也。棟梁椽柱者出被
T34n1721_p0537a07║燒之身心也。爆聲者謂老苦。震裂者謂病苦
T34n1721_p0537a08║也。摧折崩倒者謂神逝形離即死苦。諸鬼
T34n1721_p0537a09║神等揚聲大叫者此序遭苦人。諸鬼神則
T34n1721_p0537a10║出家外道等起見流。十地論云。外道見老病
T34n1721_p0537a11║死生大厭心。如鬼神見火揚聲大叫。鵰鷲諸
T34n1721_p0537a12║鳥下此一行序愛見眾生同不知出苦處。上
T34n1721_p0537a13║句明在家起愛眾生見老病死亦生怖畏不
T34n1721_p0537a14║知出處也。次句序出家外道亦不知出處
T34n1721_p0537a15║也。惡獸毒虫藏竄孔穴者第二明色界火起。
T34n1721_p0537a16║初一句明在家眾生厭欲界苦修於四禪求
T34n1721_p0537a17║生色界。故言藏竄孔穴。此經始末有三種喻。
T34n1721_p0537a18║一者取上界高出於下故舉閣為喻。二者取
T34n1721_p0537a19║凡夫出離蓋不足言。如一尺二尺。三者今
T34n1721_p0537a20║取避火之義喻同孔穴。毘舍闍鬼者此云狂
T34n1721_p0537a21║鬼。譬起見外道。亦厭欲界苦求生色界故云
T34n1721_p0537a22║亦住其中。薄福德故為火所逼者。雖生色界
T34n1721_p0537a23║亦未免於患。所以不免苦者由薄福德
T34n1721_p0537a24║故也。欲界苦重如燒。上界苦輕故言逼也。
T34n1721_p0537a25║共相殘害者明色界眾生已受苦果更起惑
T34n1721_p0537a26║因。愛多者著有。見多者著無。有無互起更相
T34n1721_p0537a27║吞滅義言殘害。有害無如飲血。無害有如食
T34n1721_p0537a28║肉也。野干之屬並已前死者。生上界時欲界
T34n1721_p0537a29║重貪前已斷也。故十地云。如梵天王欲界煩
T34n1721_p0537b01║惱不現前也。諸大惡獸競來食噉者。欲界惡
T34n1721_p0537b02║雖滅而上界煩惱續起。起則勢奪前惡故言
T34n1721_p0537b03║競噉也。臭煙蓬勃者。煙為火氣。因眾苦生諸
T34n1721_p0537b04║惡業故以苦為火。惡業喻煙。遍色界四禪之
T34n1721_p0537b05║內稱四面充塞也。華嚴經以邪覺觀為煙。
T34n1721_p0537b06║此是說諸煩惱本也。邪思惟亦通四禪。如四
T34n1721_p0537b07║面充塞。蜈蚣蚰蜓下第三明無色界火起。就
T34n1721_p0537b08║文為二。初明三空火起。次辨非想被燒。雖
T34n1721_p0537b09║生四禪未免無常。復求生三空故言諍走
T34n1721_p0537b10║出穴。此一行序在家眾生生無色界也。　問。依
T34n1721_p0537b11║毘曇義上界無嗔。何得言蜈蚣蚰蜓譬生無
T34n1721_p0537b12║色界眾生有嗔耶。　答。義有多門。不得全依數
T34n1721_p0537b13║判也。鳩槃茶鬼隨取而食者。此半行明起見
T34n1721_p0537b14║外道生於無色界。外道多執無見撥其所計
T34n1721_p0537b15║因果皆無。故言隨取而食。應具如色界說。今
T34n1721_p0537b16║略舉造苦因義耳。又釋此轉譬明義。雖生三
T34n1721_p0537b17║空由未免火故言隨取而食。鬼喻火也。又諸
T34n1721_p0537b18║餓鬼頭上火燃下第二明非想火起。雖生
T34n1721_p0537b19║三空由未免苦故求生非想。是三有之
T34n1721_p0537b20║頂稱之為頭。亦為無常眾苦所逼故言火燃。
T34n1721_p0537b21║雖生非想之極終無出世定慧如飢渴熱惱。
T34n1721_p0537b22║又飢渴常欲飲食。計非想凡夫恒欲片破
T34n1721_p0537b23║正涅槃法也。初在宅被燒故諍入穴。穴內
T34n1721_p0537b24║被燒復走出穴。穴外復不免火更無去處故
T34n1721_p0537b25║言周章悶走。如本在欲界。受苦故求生色
T34n1721_p0537b26║界。色界復不免苦故求生無色界。無色
T34n1721_p0537b27║界復不免苦則無避苦處。如周章悶走也。
T34n1721_p0537b28║其宅如是下第六總結過患也。是時宅主
T34n1721_p0537b29║下第二三行頌見火譬。長行有三。一見火驚
T34n1721_p0537c01║怖。二明父之已出。三序子之未離。今轉勢亦
T34n1721_p0537c02║三。一明在門外立。二眾生有機扣佛。三長者
T34n1721_p0537c03║驚入火宅。　問。何故在門外耶。　答。方便品云
T34n1721_p0537c04║佛眼見六道眾生。前長行云長者見是大火。
T34n1721_p0537c05║並未明見之處所故今釋二處之文。明佛居
T34n1721_p0537c06║法身地故見如長者在門外立故聞。所言立
T34n1721_p0537c07║者將行之貌也。以將入宅救子所以言立。
T34n1721_p0537c08║又言立者不行之像。譬佛待機方入生死度
T34n1721_p0537c09║物而不他行也。又言立者諸子背化流轉生
T34n1721_p0537c10║死。如來眾德久已成立。又言立者不安之貌。
T34n1721_p0537c11║聖人雖復息跡世外。恒欲府入生死未曾暫
T34n1721_p0537c12║安也。聞有人言者第二明眾生有機扣佛也。
T34n1721_p0537c13║眾生應悟之機。昔化緣發來扣於佛。如聞告
T34n1721_p0537c14║而後知。長行稱見今言聞者。上據聖智。照
T34n1721_p0537c15║達分明譬同眼見。今喻眾生善根將發。但善
T34n1721_p0537c16║根將發其義微隱故如聞也。汝諸子等述所
T34n1721_p0537c17║聞事也。昔曾受化應在四流之外。中途起惑
T34n1721_p0537c18║還入三界之中也。稚小無知歡娛樂著者。初
T34n1721_p0537c19║發道心為稚。善根微弱為小。有無明煩惱為
T34n1721_p0537c20║無知。愛於五欲稱樂著也。長者聞已下第
T34n1721_p0537c21║三明應入斥生死欲救濟也。上二章並序
T34n1721_p0537c22║法身。第三始辨應跡。告喻諸子下五行頌
T34n1721_p0538a01║第三救子不得譬。前本有誡勸二門。今但頌
T34n1721_p0538a02║誡門所以然者。欲明三譬義勢相承。頌前總
T34n1721_p0538a03║譬廣明生死過患。頌見火譬明諸子背化起
T34n1721_p0538a04║惑貪著生死因緣。今頌救子不得正為子說
T34n1721_p0538a05║生死過患。是故但頌誡門也。就文為二。初
T34n1721_p0538a06║頌救子。次明無機不受父化。初文又二。前一
T34n1721_p0538a07║行半略說生死過患。毒蛇蚖蝮下二行半廣
T34n1721_p0538a08║說生死過患。毒蛇蚖蝮釋上毒虫。及諸夜叉
T34n1721_p0538a09║釋上惡鬼。鳩槃荼鬼下重明鬼虫者。初鬼虫
T34n1721_p0538a10║為過之甚故前列之。後毒害少輕故復重列
T34n1721_p0538a11║也。此苦難處況復大火者。煩惱之苦以惱於
T34n1721_p0538a12║心尚不可受。況老病死苦而可受耶。又釋人
T34n1721_p0538a13║天苦已不可受。況復三塗苦耶。諸子無知下
T34n1721_p0538a14║第二頌無機也。是時長者下頌第四三車救
T34n1721_p0538a15║子得譬。上有四。一知子宿好。二正說三車。
T34n1721_p0538a16║三諸子信受。四父歡喜。今具頌之。初三行
T34n1721_p0538a17║頌第一。上文有三。一不出為損。二欲設出
T34n1721_p0538a18║方。三知子宿好。今轉勢為二。前兩行半明
T34n1721_p0538a19║無大機。次半行明有小機。以無大機而有小
T34n1721_p0538a20║機。是故息大而授小法也。益我愁惱者。初在
T34n1721_p0538a21║法身地見眾生在生死受苦已起大悲。次
T34n1721_p0538a22║以本垂跡用大乘化之不得。悲心轉深故云
T34n1721_p0538a23║益也今此舍宅者別出可悲之事。戀著生死
T34n1721_p0538a24║不受大化。蓋是捨樂取苦。將為煩惱燒滅善
T34n1721_p0538a25║根故可悲也。即便思惟下第二欲設小化。即
T34n1721_p0538a26║顯有小機也。告諸子等下頌第二正設三車
T34n1721_p0538a27║譬。上有四譬。今具頌之。一行頌稱歎三車。
T34n1721_p0538a28║次三句頌示車處。次一句頌勸速出取車。次
T34n1721_p0538a29║一行頌保與不虛。造作此車者。本無三乘為
T34n1721_p0538b01║物權設故言造作也。又由佛得三故言佛造
T34n1721_p0538b02║作也。諸子聞說下頌第三諸子信受出宅。此
T34n1721_p0538b03║文有三。初半行頌聞慧。六字頌學地。而出
T34n1721_p0538b04║已下十字頌無學位。所以但頌三者。初聞教
T34n1721_p0538b05║二修行三出宅也。長者見子下第四頌上父
T34n1721_p0538b06║見子免難歡喜。就文為三。初一行半標歡
T34n1721_p0538b07║喜。次二行半舉憂愁釋喜。後一行結歡喜。
T34n1721_p0538b08║至此以來已三過列惡鬼毒虫及以大火。第
T34n1721_p0538b09║一總譬中別明三界有此過患。第二救子
T34n1721_p0538b10║不得譬中別明為子說生死過患而不信受。
T34n1721_p0538b11║今此中別為明不出之憂得出之喜。故復
T34n1721_p0538b12║列也。生育甚難者。令發菩提心為生教修菩
T34n1721_p0538b13║薩行為育也。此中述子三時。一生育時謂過
T34n1721_p0538b14║去世本學大乘時。從稚小下第二失大乘行
T34n1721_p0538b15║教入三界時。我已救之第三得小乘果時也。
T34n1721_p0538b16║爾時諸子下十二行頌第五等賜大車譬。上
T34n1721_p0538b17║有三。一索車二賜車三得車歡喜。今具頌
T34n1721_p0538b18║之。索車有四。半行明索時。知父安坐者
T34n1721_p0538b19║此譬始終明父有三時。一者門外立時譬居
T34n1721_p0538b20║法身地欲垂應跡。二驚入火宅時正應入生
T34n1721_p0538b21║死。三安坐時則是施權救子。營為已息意
T34n1721_p0538b22║悅心安謂安坐時也。皆詣父所下第二一行
T34n1721_p0538b23║正頌索車譬。此譬始終明子凡有五時。一遊
T34n1721_p0538b24║戲入宅時。此時背一乘化入三界時。二明競
T34n1721_p0538b25║共馳走出宅時。此是稟三乘教出三界時。三
T34n1721_p0538b26║子安坐時。謂得小果究竟時也。四皆詣父所
T34n1721_p0538b27║謂背小向大即大機發時。後第五乘是寶車直
T34n1721_p0538b28║至道場時也。如前所許下第三一行騰昔所
T34n1721_p0538b29║許。為許故索。故騰許而索也。今正是時下第
T34n1721_p0538c01║四半行結成索意。長者大富下第二頌賜車。
T34n1721_p0538c02║長行前明等賜後辨大車。今七行前頌大車。
T34n1721_p0538c03║後半行。頌等賜。蓋是轉勢說法也。以眾寶物
T34n1721_p0538c04║造諸大車者。說如來萬德作大乘之名。故言
T34n1721_p0538c05║以眾寶物造諸大車。　問。三是方便可名造作
T34n1721_p0538c06║一乘真實云何亦稱造作耶。　答。前明無
T34n1721_p0538c07║三為物說三故言造作。是以前云吾為汝等
T34n1721_p0538c08║造作此車。今明實有眾德作大乘之名故言
T34n1721_p0538c09║造作。故二造義異也。又據理而明者。道門
T34n1721_p0538c10║未曾三一。說三說一皆是方便。即是無名相
T34n1721_p0538c11║中強名相說故俱名造作。此並就果車釋
T34n1721_p0538c12║之。若就因車釋者明造用也。藉前三乘善
T34n1721_p0538c13║根之寶以成今日唯有一乘之解。故言以
T34n1721_p0538c14║眾寶物而造作之。又一乘之解非已能得。得
T34n1721_p0538c15║由聖授義名為造作。上妙細㲲者以㲲覆縟。
T34n1721_p0538c16║其用有二。一以遮垢二以嚴飾。一乘之義亦
T34n1721_p0538c17║備二義。一者禪定垢過多生染著。真解能亡。
T34n1721_p0538c18║有遮垢之義。二者定由慧成。有嚴飾之義也。
T34n1721_p0538c19║有大白牛下頌上牛也。多諸儐從者頌上
T34n1721_p0539a01║儐從。以是妙車下第二頌等賜也。諸子是時
T34n1721_p0539a02║下頌第三得車歡喜。遊於四方者。若據化
T34n1721_p0539a03║他以釋四方者。既得平等之解方修大行
T34n1721_p0539a04║普化四生。如遊四方。暢遠求佛之志。如嬉
T34n1721_p0539a05║戲快樂。大乘不為偏小所局。如自在無礙
T34n1721_p0539a06║也。若據自行明四方者。二乘既得悟解則入
T34n1721_p0539a07║十住心。十住心為東方。次進至十行為南
T34n1721_p0539a08║方。從十行至十迴向為西方。從十迴向至十
T34n1721_p0539a09║地為北方。從十地至妙覺地為直至道場也。
T34n1721_p0539a10║告舍利弗下第二十八行頌合譬。長行具合
T34n1721_p0539a11║六譬。偈頌合五略不虛譬。上合總譬正合
T34n1721_p0539a12║化主兼餘五義。今轉勢明義開為四別。一行
T34n1721_p0539a13║頌化主。一行頌所化。一行頌化處。一行頌化
T34n1721_p0539a14║意也。如來已離下第二頌合見火譬。上長行
T34n1721_p0539a15║合見火譬有二。初合見眾生受苦。次合見眾
T34n1721_p0539a16║生不覺苦。今文轉勢開為二別。初偈歎佛得
T34n1721_p0539a17║離則是明能見。次偈序眾生辨其所見。
T34n1721_p0539a18║所以歎佛得離者。接上化意文生。化意既序
T34n1721_p0539a19║眾生之過明有苦無樂。故今歎佛德明無苦
T34n1721_p0539a20║有樂也。又良由無苦故能見物苦。良由有樂
T34n1721_p0539a21║能見無樂也。上半歎佛無苦。下半歎佛有
T34n1721_p0539a22║樂。無生死暄動故稱寂然閑居。智德森繁
T34n1721_p0539a23║喻之如林。蕭然放曠譬之如野。如來居之恬
T34n1721_p0539a24║惔故言安處。今此三界下第二一行頌所見。
T34n1721_p0539a25║三界果報屬於眾生而言我有者。正以眾生
T34n1721_p0539a26║是子。子之所有莫非父有也。其中眾生悉是
T34n1721_p0539a27║吾子者。上明國土世間屬佛。今明眾生世
T34n1721_p0539a28║間是佛子也。　問。眾生云何是佛子耶。　答。昔光
T34n1721_p0539a29║宅學士和闍梨云。凡夫識能更生識。所生之
T34n1721_p0539b01║識則是己兒。故名為子。得無漏意識不復生
T34n1721_p0539b02║識也。成論師云。眾生從無明識窟流來。為
T34n1721_p0539b03║佛所愛念故名為子。今明子有二義。一者眾
T34n1721_p0539b04║生與佛同源。謂眾生本性清淨。佛亦爾也。
T34n1721_p0539b05║故涅槃經云。皆是一味。隨其流處有六種味。
T34n1721_p0539b06║二者諸佛傷此眾生無六道謂六道。以慈
T34n1721_p0539b07║念之故稱為子也。而今此處下頌第三合一
T34n1721_p0539b08║乘化不得。上長行雙舉誡勸二門合之。今轉
T34n1721_p0539b09║勢但開為二。初一偈一句明為說大。三句
T34n1721_p0539b10║頌無機不受。能為救護者能用大化救而護
T34n1721_p0539b11║之也。雖復教詔者。前句歎佛能救護。今正
T34n1721_p0539b12║明救護也。而不信受下三句明無機不受。
T34n1721_p0539b13║下半釋不受之義。以其貪著小樂故不受大
T34n1721_p0539b14║樂。以是方便下頌合第四三乘化得譬。上合
T34n1721_p0539b15║譬有四。一明起權意二說教三得益四父喜。
T34n1721_p0539b16║今但頌二。初一行半頌說三乘。次一行半頌
T34n1721_p0539b17║得益。以是方便者。接上言勢仍發下語故言
T34n1721_p0539b18║以是方便也。令諸眾生知三界苦者。一行明
T34n1721_p0539b19║說三乘之意。初半偈令知苦諦。次半行示於
T34n1721_p0539b20║道諦。此明四諦之始終也。又說於三乘示
T34n1721_p0539b21║得失耳。非實有三也。知三界苦者三界苦是
T34n1721_p0539b22║實苦也。出世間道者大乘因為道也。此意明
T34n1721_p0539b23║說三令知苦是實。令修大乘因耳。非為小果
T34n1721_p0539b24║也。是諸子等下一行半頌得益。具明三乘
T34n1721_p0539b25║得益。汝舍利弗下頌合第五等賜大車譬。上
T34n1721_p0539b26║長行雙牒二譬而雙合之。今轉勢開為三別。
T34n1721_p0539b27║初兩偈合等賜。次三偈合大車。後二偈合
T34n1721_p0539b28║得車歡喜。以此譬喻說一佛乘者總明五譬
T34n1721_p0539b29║意。為欲說一佛乘。即是等賜義也。第二偈
T34n1721_p0539c01║明勸信。雖復等賜恐未必受。是故勸信。上
T34n1721_p0539c02║半正勸。信信受是語者則上譬喻之語也。一
T34n1721_p0539c03║切皆當得成佛道者略標旨歸令作如斯信
T34n1721_p0539c04║也。是乘微妙下三行頌大車也。三偈為二。初
T34n1721_p0539c05║二偈歎乘。次一偈出乘體。前二偈又開為二。
T34n1721_p0539c06║初偈就法歎乘。第二偈就人歎乘。第一就法
T34n1721_p0539c07║歎乘中。上半對聲聞緣覺二乘歎佛乘也。是
T34n1721_p0539c08║乘微妙者德無不圓也。清淨者累無不盡也。
T34n1721_p0539c09║以德無不圓累無不盡故超出二乘稱為
T34n1721_p0539c10║第一。於諸世間下半行對人天乘歎佛乘也。
T34n1721_p0539c11║人天乘為世間乘故名有上乘。佛乘是出
T34n1721_p0539c12║世間乘故名無上也。佛所悅可下第二就人
T34n1721_p0539c13║門嘆亦為二。初一句明佛所稱歎次三句明
T34n1721_p0539c14║除佛以下九道眾生並應稱歎也。又前明
T34n1721_p0539c15║所乘法。佛所悅可明能乘人。一切眾生下明
T34n1721_p0539c16║儐從人。要具此三乘義乃足。無量億千下一
T34n1721_p0539c17║行第二出乘體亦有二義。初三句就佛實慧
T34n1721_p0539c18║以為乘體。次一句明佛權智以為乘體也。
T34n1721_p0539c19║得如是乘下第三兩偈頌得車歡喜。舉緣覺
T34n1721_p0540a01║中子上與菩薩下及聲聞同得不二之解。解
T34n1721_p0540a02║無迂迴故言直至也。
T34n1721_p0540a03║以是因緣下此一偈是第二大段頌上長行以
T34n1721_p0540a04║是因緣當知諸佛方便力故於一佛乘分別說
T34n1721_p0540a05║三。說事既竟故頌前結詶請之言也。
T34n1721_p0540a06║告舍利弗下此是頌長行第三大段勸弘經
T34n1721_p0540a07║也。就文為二。第一令識法之權實。第二示
T34n1721_p0540a08║人之是非。識法權實者。令知今昔大小二法
T34n1721_p0540a09║權實義也。示人之是非者。令今是器須授
T34n1721_p0540a10║非器莫傳。夫欲弘經要復備達斯二義。故
T34n1721_p0540a11║開此兩章。就初示法權實為三。第一寄父子
T34n1721_p0540a12║恩情以顯大小權實。第二引菩薩為證明大
T34n1721_p0540a13║小權實。第三明佛是法王釋今昔權實之
T34n1721_p0540a14║意。初寄父子恩情明權實者。夫為父子恩
T34n1721_p0540a15║情必無相欺之道。故所說權實宜應信之。就
T34n1721_p0540a16║文為二。前兩偈定於父子。後一偈半正示權
T34n1721_p0540a17║實。初又開二。前偈定於父子。後偈出慈父
T34n1721_p0540a18║之恩。後一偈半亦二。初偈明昔教非實。次
T34n1721_p0540a19║半行辨佛智為實也。但盡生死者但盡分段
T34n1721_p0540a20║一重生死也。
T34n1721_p0540a21║若有菩薩下第二有十一偈。引菩薩為證明
T34n1721_p0540a22║大小權實。上定父子即是對聲聞人明權實。
T34n1721_p0540a23║但聲聞薄福鈍根未必能解權實教意。菩薩
T34n1721_p0540a24║福德利根能解之。故就菩薩明權實也。就文
T34n1721_p0540a25║為二。初偈正明菩薩來法華座聽真實法。第
T34n1721_p0540a26║二段明菩薩能解權實。就第二段復開為二。
T34n1721_p0540a27║第一一行明菩薩解人權實。第二九偈明菩
T34n1721_p0540a28║薩解法權實。則是釋成人權實義。初一偈上
T34n1721_p0540a29║半明人權。下半辨人實。若人小智下明法權
T34n1721_p0540b01║實。就文為二。第一明昔四諦是權法。第二偏
T34n1721_p0540b02║對昔滅諦之權明今滅諦為實。初文明四諦
T34n1721_p0540b03║則為四段。苦諦文有四句。半偈明根緣。半
T34n1721_p0540b04║偈為說教。半偈明得益。半偈結諦名。明集諦
T34n1721_p0540b05║有二段。初偈明根緣。次偈明說教。而言方
T34n1721_p0540b06║便說道者。此非道諦之道。乃是道說之道也。
T34n1721_p0540b07║然十煩惱為集。但說貪者凡有二義。一者列
T34n1721_p0540b08║十使貪為其初。二者一切眾生皆貪樂故也。
T34n1721_p0540b09║次一偈明說滅諦教。半偈滅因患。半偈滅果
T34n1721_p0540b10║患。次半偈明於道諦。此中四諦從廣至略。苦
T34n1721_p0540b11║諦備四段。集諦但二章。滅諦有一偈。道諦
T34n1721_p0540b12║但半行也。離諸苦縛下第二段偏就滅諦以
T34n1721_p0540b13║明權實。然有量四諦為權。無量四諦為實。但
T34n1721_p0540b14║滅諦是大小二乘果法之正宗。故偏簡其權
T34n1721_p0540b15║實也。就文為二。初約有餘論大小權實。次約
T34n1721_p0540b16║無餘論大小權實。初半行牒昔有餘解脫。
T34n1721_p0540b17║第二偈釋昔日有餘解脫。言但離虛妄者。四
T34n1721_p0540b18║住煩惱是凡夫所起。能感分段虛妄生死故
T34n1721_p0540b19║稱虛妄。小乘但離此虛妄故假名為解脫
T34n1721_p0540b20║耳。其實未得一切解脫者。未具斷五住故不
T34n1721_p0540b21║名一切解脫也。佛說是人未實滅度者第二
T34n1721_p0540b22║明今昔無餘權實也。昔但滅分段生死稱為
T34n1721_p0540b23║滅。此非實滅也。斯人未得無上道故者
T34n1721_p0540b24║昔未實滅也。得無上道者滅二生死果方
T34n1721_p0540b25║乃實滅耳此文明昔小涅槃但滅四住但滅
T34n1721_p0540b26║分段大乘則具斷五住備傾二生死。不應謂
T34n1721_p0540b27║此經未明常。亦不應言覆相常也。我意不欲
T34n1721_p0540b28║令至滅度者。非但二乘未至極滅。亦是佛意
T34n1721_p0540b29║不許二乘令至極滅也。　問。勝鬘經云有作無
T34n1721_p0540c01║作有量無量四諦。云何同異。　答。作無作約行
T34n1721_p0540c02║分別。量無量當法分別。據小乘所觀。望後由
T34n1721_p0540c03║有無量諦觀可以修作。將後別前故名有作。
T34n1721_p0540c04║據大乘所觀。望後更無餘觀可所作故名無
T34n1721_p0540c05║作。量無量者有三種義。一短長明量無量。
T34n1721_p0540c06║短故名有量。長故名無量。二淺深明量無量。
T34n1721_p0540c07║淺名有量。深名無量。如毘曇明苦是性有。成
T34n1721_p0540c08║實明苦是虛假。拆假故空。此二淺故名有量。
T34n1721_p0540c09║大乘明苦是夢幻本來寂滅則是佛性。此義
T34n1721_p0540c10║甚深故名無量。三麤細明量無量。總相麤觀
T34n1721_p0540c11║名有量。別相細觀名無量。故涅槃經言。分
T34n1721_p0540c12║別是苦有無量相。非諸聲聞緣覺所知。我於
T34n1721_p0540c13║彼經竟不說之也。我為法王下第三舉法王
T34n1721_p0540c14║釋疑。前對聲聞菩薩明小權大實。其義已
T34n1721_p0540c15║彰。今釋前權後實之意。良以於法自在適時
T34n1721_p0540c16║而說也。汝舍利弗下。上來示法權實竟。今
T34n1721_p0540c17║第二誡勸之令識人是器非器也。就文為二。
T34n1721_p0540c18║初略明誡勸。次廣明誡勸。初又二。前略標
T34n1721_p0540c19║誡勸二門。次釋二門。初一行標勸門。次半行
T34n1721_p0540c20║標誡門。我此法印者。以理為印。謂文與理
T34n1721_p0540c21║相應則應信受。文乖此理則不應信。理印有
T34n1721_p0540c22║二。一體印。謂三一並絕長短斯亡。即是實
T34n1721_p0540c23║相名之為印。故方便品云為說實相印。
T34n1721_p0540c24║二者用印。謂一有三無三權一實。通言印者。
T34n1721_p0540c25║印定諸法不可移改。又釋以文為印。將文定
T34n1721_p0541a01║理。謂理與此文相應者乃為實理故名法
T34n1721_p0541a02║印也。勿妄宣傳者非器若傳則有損無益。
T34n1721_p0541a03║故方等如甘露亦名為毒藥。若有聞者下雙
T34n1721_p0541a04║釋二門。前四偈釋勸門。隨喜頂受者。隨順
T34n1721_p0541a05║此經而生歡喜及頂戴受持也。此人知一有
T34n1721_p0541a06║三無則不復退故名阿鞞也。斯法華經下釋
T34n1721_p0541a07║誡門也。聞三住三不能因三悟一故名淺識。
T34n1721_p0541a08║次舉二乘以信得入者。則是顯經理深不可
T34n1721_p0541a09║妄傳也。　問。二乘何故以信得入此經耶。　答。
T34n1721_p0541a10║若以低頭舉手等善為此經宗者。聖人豈不
T34n1721_p0541a11║解耶。則知意不在此。今明二乘斷常之心不
T34n1721_p0541a12║能深悟不斷常法。但得仰信而已。又舍利弗
T34n1721_p0541a13║下第二廣明誡勸。又開為二。初廣明誡。次
T34n1721_p0541a14║廣明勸。廣明誡中凡有十人開為二意。初明
T34n1721_p0541a15║不應為五人說。次顯五人之過。不應為五人
T34n1721_p0541a16║說者。初偈明三人。一憍慢人如五千之徒。二
T34n1721_p0541a17║懈怠人自保究竟不進求佛。三計我見人即
T34n1721_p0541a18║是外道。謂保執有我不信寂滅。第二偈明二
T34n1721_p0541a19║人。一凡夫淺識。謂博學世俗經書不信至極。
T34n1721_p0541a20║即起見人。二深著五欲著小樂而忘大樂。
T34n1721_p0541a21║不應為此五人說也。初三是小乘人。後二是
T34n1721_p0541a22║凡夫人。若人不信下第二明五種人過。就文
T34n1721_p0541a23║為二。初明五種人因。次明五種人果。五種
T34n1721_p0541a24║人因者。第一是誹謗人謂口業過。第二嚬
T34n1721_p0541a25║蹙人謂嚬眉蹙面即身業過。第三疑惑人
T34n1721_p0541a26║謂意業過。第四毀法人。第五謗持法人。初
T34n1721_p0541a27║文云則斷一切世間佛種者。法華理教。一切
T34n1721_p0541a28║世間由之成佛。謂作佛種也。心既不信口
T34n1721_p0541a29║復謗之故佛種便絕。其人命終下第二明五
T34n1721_p0541b01║種人得果者凡有三義。一者上來皆言
T34n1721_p0541b02║莫為說之。亦似若無慈。何名菩薩。是故釋
T34n1721_p0541b03║言。聞必起謗。無益有損故不說之。不說之
T34n1721_p0541b04║意即是慈也。二者．說果誡因。明謗而致苦可
T34n1721_p0541b05║不慎哉。三者謗既有重罪。信必有深福。即
T34n1721_p0541b06║是明勸信也。就文為二。初正明得苦果。次
T34n1721_p0541b07║結誡勸。就初文凡有二周。明其苦報各有三
T34n1721_p0541b08║品。初周三品者。上品地獄次品畜生下品
T34n1721_p0541b09║人間受苦。即是從重至輕也。入阿鼻獄者。
T34n1721_p0541b10║阿鼻者無間也。苦道相續無樂間之故名
T34n1721_p0541b11║無間。又一人多人身俱遍滿八萬由旬間無
T34n1721_p0541b12║空處故言無間。又起謗法華業直入地獄。無
T34n1721_p0541b13║餘業間之故言無間。經云須彌山下有一百
T34n1721_p0541b14║三十六地獄。大地獄有八。一等活。二黑繩。三
T34n1721_p0541b15║合會。四叫喚。五大叫喚。六燋熱。七大燋熱。
T34n1721_p0541b16║八阿鼻此八大地獄一一復有十六小地獄
T34n1721_p0541b17║以為眷屬。謂八寒冰。八炎火。八炎火者。一炭
T34n1721_p0541b18║坑。二沸屎。三燒林。四劍林。五刃道。六鐵刺
T34n1721_p0541b19║林。七鹹河。八銅鑊。八寒冰者。一阿浮陀少有
T34n1721_p0541b20║孔。二尼羅浮陀無孔。三阿羅羅。四阿婆婆。五
T34n1721_p0541b21║喉喉此寒戰聲。六優缽羅(獄壁青色)七波頭摩(獄壁黃色)
T34n1721_p0541b22║八摩訶波頭摩。合一百三十六也。毘婆沙云。
T34n1721_p0541b23║閻浮提地廣七千由旬。阿鼻地獄廣八萬由
T34n1721_p0541b24║旬。在閻浮提下。但閻浮提上小下大故得容
T34n1721_p0541b25║之。　問。何故謗經入無間耶。　答。一乘是極樂之
T34n1721_p0541b26║法。謗於至理違彼極樂故招極苦報也。以理
T34n1721_p0541b27║是常樂。謗於常樂故招常苦報。但罪是虛妄
T34n1721_p0541b28║故終有出期也。　問。佛何故說法華令物受斯
T34n1721_p0541b29║苦也。　答。夫罪福從於理生。順理則萬惡永消。
T34n1721_p0541c01║違理則眾苦並集。佛說法華示人罪福耳。非
T34n1721_p0541c02║說法華令物起罪也。具足一劫者此小劫也。
T34n1721_p0541c03║從地獄出下第二明餘報墮於畜生。然從阿
T34n1721_p0541c04║鼻出必應遍歷一百三十六地獄然後乃至畜
T34n1721_p0541c05║生耳。初半偈總明墮畜生也。若狗野干下第
T34n1721_p0541c06║二別明墮畜生也。略舉四種。第一謗於極法
T34n1721_p0541c07║及以尊人故墮下賤獸中。𩑔(古[阿-可+害]切又窟音)三蒼
T34n1721_p0541c08║云。頭無髮也。黮(睹咸切)三蒼云。重睹色黑貌。
T34n1721_p0541c09║若作駱駝下。謗平等大慧之經故受愚癡畜
T34n1721_p0541c10║生報也。有作野干又無一目者。佛有權實
T34n1721_p0541c11║二教。彼執權而破實故得無一目報。得打
T34n1721_p0541c12║擲報者。信經之善符理利他。謗則乖理損他。
T34n1721_p0541c13║損他故還得他損報。故有打擲等也。於此
T34n1721_p0541c14║死已更受蟒身者。謗法毀人之時心生嗔恚
T34n1721_p0541c15║故受蟒身也。其形長大者。瞋大法故受大
T34n1721_p0541c16║苦身。不耐聞法故聾。愚癡謗故騃。不受行
T34n1721_p0541c17║法故無足。多令眾生不信故為諸小虫所食。
T34n1721_p0541c18║若得為人下第三明餘報。智度論云。謗法人
T34n1721_p0541c19║非慳貪業故不生餓鬼中。愚癡謗故得闇鈍
T34n1721_p0541c20║報。亦謗智慧經故得闇鈍報。憍慢心謗故得
T34n1721_p0541c21║矬報。謗微妙法故得醜陋報。謗開方便門法
T34n1721_p0542a01║故得癵躄報。謗正直經故得背傴報。貧窮
T34n1721_p0542a02║下賤為人所使者。經備萬德稱為富貴。謗
T34n1721_p0542a03║富貴經故得貧窮報。乘於一乘自在無繫。謗
T34n1721_p0542a04║自在法得不自在報。故為人所使。此經能
T34n1721_p0542a05║破凡夫二乘菩薩之病。謗無病經得多病報。
T34n1721_p0542a06║若修醫道者。謗順理法得違法報。常處地
T34n1721_p0542a07║獄下第二周重明三品罪。以生在人中謗法
T34n1721_p0542a08║餘業。續更毀經故復墮地獄。亦有三品。初
T34n1721_p0542a09║生地獄。在餘惡道下明墮畜生也。若得為人
T34n1721_p0542a10║下明生人道也。深著我見者。自上已來明
T34n1721_p0542a11║受三品苦報。此文辨以乖至理故增長諸惑。
T34n1721_p0542a12║則具三障也。深著我見謂愚癡也。次明瞋恚。
T34n1721_p0542a13║婬欲下辨貪也。告舍利弗下第二總結。以理
T34n1721_p0542a14║備眾德。謗圓理之經具招一切苦說之不盡。
T34n1721_p0542a15║豈虛言哉。　問。不信法華入地獄信者作佛
T34n1721_p0542a16║者。今有五逆破戒人信法華得作佛不。持戒
T34n1721_p0542a17║不信法華墮地獄不。　答。五逆人不定。若值善
T34n1721_p0542a18║友如闍王得滅罪作佛。不爾者雖信此經
T34n1721_p0542a19║不免地獄。持戒人不信此經亦入地獄也。
T34n1721_p0542a20║若有利根下第二廣釋勸義。亦開為二。初明
T34n1721_p0542a21║為十人說。第二總結。別明十人則為十段。
T34n1721_p0542a22║故亦得開為五雙。初過現一雙。現在利根過
T34n1721_p0542a23║去值佛。第二出處一雙。出則慈悲四生。處
T34n1721_p0542a24║則獨靜山澤。第三內外一雙。外則捨惡近善
T34n1721_p0542a25║友。內則持戒清淨。第四自他一雙。自則質
T34n1721_p0542a26║直無瞋。他則為眾說法。第五始終一雙。始則
T34n1721_p0542a27║一心求法。終則頂受修行。第二結勸如文。　問。
T34n1721_p0542a28║第三雙云捨惡近善。是何等善人。　答。如常啼
T34n1721_p0542a29║品。能說大乘無所得法。又能示眾生是非
T34n1721_p0542b01║道。即是眾生之善友也。　問。既為一切智四
T34n1721_p0542b02║方求法。復云何不受餘經一偈。云何成一切
T34n1721_p0542b03║智耶。　答。如大品云。雖遍學諸道而不取證。
T34n1721_p0542b04║以遍學諸道故成一切智。而不取證如不受
T34n1721_p0542b05║餘經一偈也。　問。涅槃經云一切經書咒術皆
T34n1721_p0542b06║是佛法。今云何不念外道典籍耶。　答。涅槃
T34n1721_p0542b07║今欲收一切法皆入佛法破諸外道。自言有
T34n1721_p0542b08║法今令始行之人專心道門故。不念外道
T34n1721_p0542b09║典籍也。　問。取此中十人正意明為何等人
T34n1721_p0542b10║說耶。　答。大意取解行人耳。有解則堪相對。
T34n1721_p0542b11║悟有行則是道心。若聞實說則能如說修行
T34n1721_p0542b12║也。
T34n1721_p0542b13║法華義疏卷第六
