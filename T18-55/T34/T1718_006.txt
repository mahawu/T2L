T34n1718_p0074c02║【□】
T34n1718_p0074c03║【□】
T34n1718_p0074c04║【CL119n1491_p0084a01】妙法蓮華經文句卷第六上
T34n1718_p0074c05║【□】
T34n1718_p0074c06║　　　　天台智者大師說
T34n1718_p0074c07║【○】第二偈有一百六十五行。分為二。前有
T34n1718_p0074c08║一百行。頌上長行。後有六十五行。明通經
T34n1718_p0074c09║方法。上長行有開譬合譬。偈頌亦二。初有
T34n1718_p0074c10║六十五行半。頌開譬。次有三十四行半。頌
T34n1718_p0074c11║合譬。初亦二。初有三十三行偈。頌總譬。次
T34n1718_p0074c12║有三十二行半偈。頌別譬。總頌六意。六意
T34n1718_p0074c13║中止頌其四。兼得其二。頌家宅兼得一門。
T34n1718_p0074c14║頌五百人兼得三十子。初一句明長者。即
T34n1718_p0074c15║頌上位號。即兼得名行歎德。既有長人之
T34n1718_p0074c16║德。即知名行遍為國邑所崇。亦知內外年
T34n1718_p0074c17║德俱高也。內合婆伽婆即位號。自知具足
T34n1718_p0074c18║智斷慈悲萬德也。有一大宅下。第二三行一
T34n1718_p0074c19║句。頌上第二家宅譬為二。初一【CL119n1491_p0084b01】句頌宅廣
T34n1718_p0074c20║大。其宅久故下。第二三行廣出宅體。明所
T34n1718_p0074c21║燒之相。故知此頌宅體也。三界無始為久。
T34n1718_p0074c22║非今所造為故。無常卑鄙名頓弊。亦云。頭
T34n1718_p0074c23║殿腹堂背為舍。念念相續無常為高危。一
T34n1718_p0074c24║云。色界為堂。欲界為舍。不免墮落名高
T34n1718_p0074c25║危。命根支持如柱。過去行業為基陛也。亦
T34n1718_p0074c26║云。兩足為柱根。三相所遷名摧朽也。意識
T34n1718_p0074c27║綱維以為梁棟。諸苦所壞如傾斜亦云。脊
T34n1718_p0074c28║骨為梁棟。𦝣為基陛。衰老之時為頹毀。牆
T34n1718_p0074c29║壁者。一云。四大為牆壁。皮膚為泥塗。四威
T34n1718_p0075a01║儀不正為亂墜。五識不聰不相主境為差
T34n1718_p0075a02║脫。亦云。牆壁圮圻如皮膚皴朽。壯色鮮淨
T34n1718_p0075a03║如初泥塗。老色枯悴如後褫落。髮髭朽老則
T34n1718_p0075a04║皆脫落。如覆苫亂墜。筋骨老弱支節不援。
T34n1718_p0075a05║如椽梠荖脫。周障屈曲者。印師云。三十六物
T34n1718_p0075a06║更相隔障。故云周障。豬腸【CL119n1491_p0085a01】盤迴故云屈曲。
T34n1718_p0075a07║非但無常所遷。亦有不淨苦等。故云雜穢
T34n1718_p0075a08║充遍也。今云。周障是六識。屈曲是六根。六
T34n1718_p0075a09║識緣六根取境。艱關故言屈曲。六塵遍染
T34n1718_p0075a10║六根。故言雜穢充遍。因緣觀心兩番釋(云云)。
T34n1718_p0075a11║有五百人下。第三半行。頌上第三五百人譬。
T34n1718_p0075a12║三乘根性為五道。所攝。兼得三十子譬也。
T34n1718_p0075a13║從鴟梟下。第四有二十九行偈。正頌上第
T34n1718_p0075a14║五火起。就此復四。初有二十二偈。明地上
T34n1718_p0075a15║事。譬欲界火起。次第二有三偈半。明穴中
T34n1718_p0075a16║事。譬色界火起。次第三有二偈半。明空中
T34n1718_p0075a17║事。譬無色界火起。後第四一偈。總結眾難
T34n1718_p0075a18║非一。就欲界火起復為四。初十七偈半。明
T34n1718_p0075a19║所燒之類。譬眾生十使。次第二有一偈
T34n1718_p0075a20║半。明火起之由。譬起五濁所由。次第三
T34n1718_p0075a21║一行半。正明火起之勢。譬正起五濁。後
T34n1718_p0075a22║第四一行半。明被燒之相。譬【CL119n1491_p0085b01】受八苦五濁。
T34n1718_p0075a23║就第一十七行半復二。初十六行正明所
T34n1718_p0075a24║燒。後一行半總結。就所燒中又二。初六行
T34n1718_p0075a25║明禽獸被燒。譬五鈍使眾生。後十行明鬼
T34n1718_p0075a26║神被燒。譬五利使眾生。第一五鈍使為二。
T34n1718_p0075a27║初五行半明五鈍。第二半行結。今初五鈍為
T34n1718_p0075a28║五。初半行譬慢使。眾生自舉輕他。如鳥
T34n1718_p0075a29║為性陵高下視。八鳥譬八慢。文殊問經明
T34n1718_p0075b01║八憍。今用配八鳥。盛壯憍如鴟。性憍如
T34n1718_p0075b02║梟。富憍如雕。自在憍如鷲。壽命憍如烏。聰
T34n1718_p0075b03║明憍如鵲。行善憍如鳩。色憍如鴿。陵他為
T34n1718_p0075b04║憍自貴為憍。自愛為貪愛他為淫。自忿為
T34n1718_p0075b05║恚忿他為瞋。自惑為愚惑他為癡(云云)。次
T34n1718_p0075b06║蚖蛇下。第二二句譬瞋使。瞋有三。蚖毒盛
T34n1718_p0075b07║不觸而吸。譬非理生瞋。蝮蠍觸則螫。譬執
T34n1718_p0075b08║理瞋。蜈蚣譬戲論瞋。世人云。赤頸者是蜈
T34n1718_p0075b09║蚣。不赤者是蚰蜓。守宮下。第三【CL119n1491_p0086a01】二行譬癡
T34n1718_p0075b10║使。癡有獨起相應起。守宮百足等兀然。譬
T34n1718_p0075b11║獨頭無明。狖狸鼷鼠等譬相應也。諸惡蟲
T34n1718_p0075b12║輩下。從癡根本備起諸結也。明諸使相緣。
T34n1718_p0075b13║或緣三界如交橫。起之速疾如馳走。屎尿
T34n1718_p0075b14║下一行。明癡心所著之境。皆無常苦無我不
T34n1718_p0075b15║淨。由癡不了於中計淨等而生染著。故
T34n1718_p0075b16║云蜣蜋諸蟲而集其上。狐狼下。第四二行
T34n1718_p0075b17║明貪使。貪有二種。一有力。二無力。有力者。
T34n1718_p0075b18║以威勢取如狐狼等。無力者。但能從他乞
T34n1718_p0075b19║索麤弊。如野干等。咀嚼下。明貪取境。引物
T34n1718_p0075b20║向己如咀嚼。不以道理如踐踏。貪心取
T34n1718_p0075b21║境。或取一城。或取一國。其有齊畔如䶩
T34n1718_p0075b22║囓也。亦云。貪心取境有用不用。有用而
T34n1718_p0075b23║取如咀嚼。不用而取如踐踏。又少則咀嚼。
T34n1718_p0075b24║多則踐踏也。骨肉狼藉者。積聚五塵不知
T34n1718_p0075b25║止足也。由是群狗競來搏撮者。此有【CL119n1491_p0086b01】力貪。搏
T34n1718_p0075b26║撮無力之者。謂王賊也。饑羸慞惶者。常不知
T34n1718_p0075b27║足如饑。求不能得如羸。種種營覓如慞
T34n1718_p0075b28║惶。多欲之人雖富而貧也。愛心貪。貪五塵
T34n1718_p0075b29║之肉見心貪。貪道理之骨。推求知見遂多
T34n1718_p0075c01║所解即是多骨。須骨之狗競來撮之。諸見
T34n1718_p0075c02║心中。未得正法之食名飢。不能伏斷見
T34n1718_p0075c03║名羸。處處求解名為慞惶。一云。即是貪人
T34n1718_p0075c04║希求念望也。鬥諍攫掣。第五二句譬疑使。
T34n1718_p0075c05║猶豫二邊名疑。未決是非鬥諍。意謂為是
T34n1718_p0075c06║名掣。復謂為非為攫。啀喍嗥吠者發言論
T34n1718_p0075c07║決是非之理也。恐怖兩句。第二結上五鈍
T34n1718_p0075c08║使也。處處皆有下。第二有十行。明五利使
T34n1718_p0075c09║為二。初半行總明利使。利使遍緣五陰四
T34n1718_p0075c10║諦下。故言處處皆有。夫鬼神有通有智。禽
T34n1718_p0075c11║獸則無。故以利使譬鬼神。鈍使喻蟲獸。
T34n1718_p0075c12║夜叉下。第二九行半。別明五利使為【CL119n1491_p0087a01】五。初
T34n1718_p0075c13║三行明夜叉。是捷疾鬼譬邪見撥無因果。
T34n1718_p0075c14║人是善報。譬出世因果不雜煩惱。撥無此
T34n1718_p0075c15║理如食人肉也。毒蟲之屬是惡報。如世
T34n1718_p0075c16║間因果雜諸煩惱。撥無此理。如噉毒蟲之
T34n1718_p0075c17║屬也。孚乳產生者。世間之法從自類因。生
T34n1718_p0075c18║自類果也。各自藏護者。因能有果名藏。必
T34n1718_p0075c19║得不失名護也。又人肉是善毒。蟲是惡。邪
T34n1718_p0075c20║見之心。撥無善惡因果。事如噉食也。孚乳
T34n1718_p0075c21║產生。總說善惡並有因果相生之用也。食
T34n1718_p0075c22║之既飽者。見心成就也。惡心熾盛者。見心
T34n1718_p0075c23║增廣也。鬥諍之聲者。內心成就外彰言教。
T34n1718_p0075c24║宣於無因無果之法。能令聞者墮落三途。
T34n1718_p0075c25║故言怖畏也。鳩槃茶下。第二兩行二句譬
T34n1718_p0075c26║戒取。鳩槃茶是鬼勝者。如有漏善能勝諸
T34n1718_p0075c27║蟲也。蹲踞土埵者。修十善戒能生六天。
T34n1718_p0075c28║六天是欲界高處。事如土埵也。又外道【CL119n1491_p0087b01】持
T34n1718_p0075c29║戒能修禪定。初得欲界定。或得未來定。未
T34n1718_p0076a01║來定未脫欲界。欲界之頂如土埵也。或
T34n1718_p0076a02║離一尺二尺者。得色界定如一尺。得無色
T34n1718_p0076a03║處定如二尺。得升上界為往。退墮為反。
T34n1718_p0076a04║起見蓋如縱逸嬉戲。捉狗兩足。一云。謗無
T34n1718_p0076a05║苦因如捉狗足。撥無苦果如腳加頸。集
T34n1718_p0076a06║本得果如狗之聲。利見撥言無集無得苦
T34n1718_p0076a07║之理。令其失聲也。觀解者。修六行觀伏
T34n1718_p0076a08║貪。貪不行似如被斷為失聲狗是欲貪
T34n1718_p0076a09║兩足為覺觀。覺觀往還常在貪境。數息止
T34n1718_p0076a10║心是能縛義。為捉覺觀也。撲者貪覺若強
T34n1718_p0076a11║向不淨境。作不淨觀伏貪覺。貪覺摧伏。如
T34n1718_p0076a12║狗被撲因不能聲。又云。作不淨觀如撲
T34n1718_p0076a13║狗能生禪定。如被撲失聲也。腳加頸者。
T34n1718_p0076a14║如狗雖被撲擾動不伏更以腳加。貪雖知
T34n1718_p0076a15║不淨止。貪猶未甚靜。更以無常觀腳。加保
T34n1718_p0076a16║常之頸則生【CL119n1491_p0088a01】怖畏。則貪覺不起也。又云。一
T34n1718_p0076a17║往制心如向地撲。常繫在緣。如腳加頸
T34n1718_p0076a18║令不得起也。怖狗自樂者以修無常覺悟
T34n1718_p0076a19║貪心如怖狗。因得禪味名自樂也。其身
T34n1718_p0076a20║長大下。第三一行半偈。譬身見。豎入三世
T34n1718_p0076a21║計我名長。橫遍五陰計我名大。計我自
T34n1718_p0076a22║在不修善法。即無慚愧故言裸形。以惡
T34n1718_p0076a23║莊嚴故言黑。無功德資故言瘦。計我者不
T34n1718_p0076a24║出三界。故言常住其中。計我在心。發言
T34n1718_p0076a25║宣說有我之相。故言發大惡聲。冀因此說
T34n1718_p0076a26║望得道果。故言叫呼求食也。復有諸鬼下。
T34n1718_p0076a27║第四半行譬見取。咽細命危而保其壽。非想
T34n1718_p0076a28║無常而計涅槃。故言其咽如針。首如牛頭
T34n1718_p0076a29║下。第五兩行譬邊見。推我斷常。斷常二邊
T34n1718_p0076b01║如牛頭二角。為身是我為我是身。依我
T34n1718_p0076b02║見起邊見。如頭兩角也。計常斷之過。能
T34n1718_p0076b03║斷出世善。如食人肉。能斷【CL119n1491_p0088b01】世善根。如或
T34n1718_p0076b04║時噉狗。或時計常。或復計斷。前後迴轉
T34n1718_p0076b05║如頭髮蓬亂。計常即破斷。計斷即破常。如
T34n1718_p0076b06║殘害兇險。無有智定食飲自資。如飢渴所
T34n1718_p0076b07║逼。夜叉餓鬼下。第二一行半。總結欲界煩
T34n1718_p0076b08║惱之相。亦是結利純眾生之相。並是有漏之
T34n1718_p0076b09║心。常無道味故云飢急。窺看牖者。明其
T34n1718_p0076b10║邪觀空理慕仰道味。雖復觀察而滯著心
T34n1718_p0076b11║多不會正理。如窺窗見空不得無礙也。
T34n1718_p0076b12║是朽故宅屬于一人下第二有一偈明失火
T34n1718_p0076b13║之由。三界是佛化應之處。發心已來誓願度
T34n1718_p0076b14║脫。故云屬于一人。長者在宅能令慎火。由
T34n1718_p0076b15║出去後諸子無知故令火起。內合正由如
T34n1718_p0076b16║來大通佛時常教是等令伏五濁眾生。感
T34n1718_p0076b17║盡如來捨應此等於後便起五濁。他土赴
T34n1718_p0076b18║緣非是永去故言近出。又云。從得無生
T34n1718_p0076b19║已。不生三界故名出。不久應【CL119n1491_p0089a01】來故言近。
T34n1718_p0076b20║壽量品云。數現涅槃即是出宅意也。於後
T34n1718_p0076b21║宅舍下。第三二行。正明火起之勢。四面即
T34n1718_p0076b22║是處所。身受心法。等起四倒五濁八苦故
T34n1718_p0076b23║云一時。相續漸增為熾。命根斷為爆。風刀
T34n1718_p0076b24║解體為裂。又云。受苦悲痛呻吟聲名為爆。
T34n1718_p0076b25║諸根破壞為裂。氣斷骨離筋絕。為摧折墮
T34n1718_p0076b26║落。四大解散為牆壁崩倒也。諸鬼神等下。
T34n1718_p0076b27║第四一行半。明被燒之相。或云。親屬為鬼
T34n1718_p0076b28║神。哭泣為揚聲今例上利使以譬神鬼。利
T34n1718_p0076b29║使之人或計斷常。若計常者謂法定空。已
T34n1718_p0076c01║有還無無即常。計斷之人謂法定斷。唯此一
T34n1718_p0076c02║死更無復續。皆唱言定說其事已顯。故云
T34n1718_p0076c03║揚聲大叫也。若是鈍使及諸戒取。本不計
T34n1718_p0076c04║斷今見無常。但生疑怖。不知出離之方。故
T34n1718_p0076c05║言慞惶不能自出。惡獸毒蟲下。第二三行
T34n1718_p0076c06║半明穴中事。譬色界火起。【CL119n1491_p0089b01】諸部解義瞋通
T34n1718_p0076c07║三界。即此文也。文為四。初一行明所燒之
T34n1718_p0076c08║類。四禪之定。譬如孔穴也。雖復不及門外
T34n1718_p0076c09║敞豁。猶得免於猛炎。入禪定中猶得免於
T34n1718_p0076c10║欲界麤惡也。利使眾生亦得禪定。如毘舍
T34n1718_p0076c11║闍鬼亦住其中。薄福德故一句。是第二火起
T34n1718_p0076c12║之由。由少福故近惡遇苦。為火所逼一句。
T34n1718_p0076c13║是第三明火起之勢。孔穴之中雖無猛炎
T34n1718_p0076c14║猶有熱惱。四禪雖無欲界惡。亦有愛味細
T34n1718_p0076c15║苦。故言為火所逼。共相殘害下。第四二行
T34n1718_p0076c16║明被燒之相。明利鈍相奪。諸使眾生得禪
T34n1718_p0076c17║是同所計各異。異故互相是非。如相殘害
T34n1718_p0076c18║也。既於禪中起諸見。則不能生無漏定
T34n1718_p0076c19║慧。但著默然如飲血。又著五支如噉肉。
T34n1718_p0076c20║野干是欲界貪。未來定已斷。故言並已前死。
T34n1718_p0076c21║亦名食噉。禪定之貪如大惡獸能吞欲界
T34n1718_p0076c22║貪也。欲界四倒八苦如【CL119n1491_p0090a01】猛炎。色界四倒此苦
T34n1718_p0076c23║如臭煙。亦通身受心法四大皮肉等。故言
T34n1718_p0076c24║四面充塞也。蜈蚣下。第三二行半偈。明空
T34n1718_p0076c25║中事。譬無色界火起為二。初一行明所燒
T34n1718_p0076c26║之類。後一行半。明所燒之相。厭色界定出
T34n1718_p0076c27║向無色厭色麤境觀無色法。如毒蛇類火
T34n1718_p0076c28║燒出穴。若爾瞋通三界也。若得無色定必
T34n1718_p0076c29║滅下緣。故云隨取而食也。非想最頂。猶尚
T34n1718_p0077a01║不免顛倒諸苦。如頭上火然。非想亦有八
T34n1718_p0077a02║苦之火。心生異念名生苦。念念不住名老
T34n1718_p0077a03║苦。行心擾擾妨定名病苦。退定是死苦。求
T34n1718_p0077a04║定不得是求不得苦。求定不得必有於障。
T34n1718_p0077a05║即怨憎會苦。四陰心即五盛陰苦。不能即
T34n1718_p0077a06║斷有頂種。故頭上火然也。無無漏故飢渴
T34n1718_p0077a07║所惱。猶是輪迴周慞悶走也。其宅如是下。
T34n1718_p0077a08║第四一行。總結三界眾難非一。頌總譬竟。
T34n1718_p0077a09║是時宅主在門外【CL119n1491_p0090b01】立下。有三十二行半偈。頌
T34n1718_p0077a10║第二別譬。別譬有四。今頌但三。初有二行
T34n1718_p0077a11║半。頌長者見火。次第二有十三行。頌捨几
T34n1718_p0077a12║用車寢大施小譬。次第三有十七行。頌賜大
T34n1718_p0077a13║車譬。初二行半頌見火有三。一能見。二所
T34n1718_p0077a14║見。三起驚怖。此中具頌也。初宅主下三句。
T34n1718_p0077a15║即是能見之人。上明見今云聞。以聞代見
T34n1718_p0077a16║也。聞必從他。門外立者。正頌上我雖能於
T34n1718_p0077a17║所燒之門安隱得出也。立者。在法身地常
T34n1718_p0077a18║懷大悲。欲救眾生不處第一義空之座
T34n1718_p0077a19║也。舊云。十方佛語釋迦云。汝有緣諸子在
T34n1718_p0077a20║三界中。善根將滅也。又云。眾生感佛之機
T34n1718_p0077a21║為他人也。今云。法是佛師。謂三昧法也。此
T34n1718_p0077a22║法為師。即他人也。若入三昧則能見機。
T34n1718_p0077a23║三昧令佛見故。言有人言也。又云。大悲是
T34n1718_p0077a24║他人也(云云)。汝諸子等下。第二一行一句。頌
T34n1718_p0077a25║所見之火。　問。子【CL119n1491_p0091a01】本未出。云何因戲來入。　答。
T34n1718_p0077a26║或曾發心。名出三界。而復退還名之為入。
T34n1718_p0077a27║如人舉足欲出門側而反亦名為出亦名
T34n1718_p0077a28║還入也。又理性本淨非三界法。因無明故
T34n1718_p0077a29║而起戲論便有生死。故云先因遊戲來入
T34n1718_p0077b01║也。大善未著為稚小。無明所覆為無知。聞
T34n1718_p0077b02║已驚入下。第三二句。頌上即大驚怖而起大
T34n1718_p0077b03║悲心。方宜救濟下。第二十三行。是頌捨几用
T34n1718_p0077b04║車為二。初有五行半。頌上救子不得。上開
T34n1718_p0077b05║譬中有勸誡。上合中但合勸。今但頌誡。誡
T34n1718_p0077b06║文有三。今明亦三。初四偈半。頌上我當說
T34n1718_p0077b07║怖畏擬宜。次諸子無知下。第二三句。頌不
T34n1718_p0077b08║受誡嬉戲不已。第三一句。正頌息化。方宜
T34n1718_p0077b09║者。擬宜大教也。告喻即是說眾患難誡教
T34n1718_p0077b10║之義。指不已一句。頌上視父而已。放捨苦
T34n1718_p0077b11║言之義也。是時長者而作是念下。第二七行
T34n1718_p0077b12║半偈。【CL119n1491_p0091b01】頌上用車。上有四。一者擬宜三車。二
T34n1718_p0077b13║知子先心。三歎三車希有。四適子所願。今頌
T34n1718_p0077b14║中但有三義。略不頌知子先心。前三行頌
T34n1718_p0077b15║擬宜。告諸子下。第二三偈。勸歎三車希有。
T34n1718_p0077b16║上明勸示證三義。今頌亦三義。重頌勸成
T34n1718_p0077b17║四。初一行頌勸。次羊車下。第二三句頌示。
T34n1718_p0077b18║次汝等出來。第三一句又頌勸。次吾為汝等
T34n1718_p0077b19║下。第四一偈頌證。聞說如此諸車下。第三一
T34n1718_p0077b20║行半偈。頌適子所願。今總頌上六句。馳走
T34n1718_p0077b21║頌上見諦。空地頌上無學也。從長者見子
T34n1718_p0077b22║得出火宅下。第三有十七行偈。頌上第三
T34n1718_p0077b23║等賜大車譬。上文有四。一免難。二索車。三
T34n1718_p0077b24║等賜大車。四得車歡喜。今頌亦四。初五行
T34n1718_p0077b25║頌免難歡喜。第二三行頌索車。第三七行
T34n1718_p0077b26║半頌等賜。第四一行半頌得車歡喜。就初
T34n1718_p0077b27║五行頌上諸子免難又二。初一行頌【CL119n1491_p0092a01】免難。
T34n1718_p0077b28║次而自下。第二四行頌歡喜。坐師子座者。
T34n1718_p0077b29║有二釋。一云。諸子坐座。得出三界故無
T34n1718_p0077c01║畏也。二云。是長者坐座。長者見子免難即
T34n1718_p0077c02║得無畏。初在門外猶有憂畏故云立。今得
T34n1718_p0077c03║出門方坐無畏。故方便品云。今我喜無畏
T34n1718_p0077c04║免難文竟而自慶下。第二四行。頌長者歡喜
T34n1718_p0077c05║如文。知父安坐下。第二三行偈。頌第二索
T34n1718_p0077c06║車如文。長者大富下。第三七行半。頌上第
T34n1718_p0077c07║三等賜大車。上文有二章二廣二釋。合有
T34n1718_p0077c08║五文。今但頌四。不頌廣等心。不頌釋等
T34n1718_p0077c09║心。初一行。超頌第四釋大車屋盛稱庫地
T34n1718_p0077c10║盛曰藏。行具一切法名藏。眼耳六根具一
T34n1718_p0077c11║切法名庫(云云)。次以眾寶物下第二六行偈。
T34n1718_p0077c12║頌第三廣大車。次二句頌二章門。以是妙
T34n1718_p0077c13║車一句。第三頌第二大車章門。等賜諸子一
T34n1718_p0077c14║句。第四頌初等心章門也。諸子是【CL119n1491_p0092b01】時歡喜踊
T34n1718_p0077c15║躍下。第四一行半。頌得車歡喜。遊於四方者。
T34n1718_p0077c16║乘中道慧。橫遊四種四門四種四諦。豎遊
T34n1718_p0077c17║四十一位。究竟常樂我淨之德。故言嬉戲自
T34n1718_p0077c18║在也。告舍利弗我亦如是下。第二三十四行
T34n1718_p0077c19║半。即是頌合譬也。初四行頌合總譬。但作
T34n1718_p0077c20║四意兼得六譬。我亦如是一行頌合長者。
T34n1718_p0077c21║上半頌合位號。下半頌合名行兼歎德義。
T34n1718_p0077c22║七種方便賢聖中尊。九種世間之父。一切眾
T34n1718_p0077c23║生皆是吾子一偈。頌合五道。義兼三十子。
T34n1718_p0077c24║三十子是緣因子。一切眾生。即是正因子也。
T34n1718_p0077c25║三界無安半偈。頌合家宅兼得一門義。眾
T34n1718_p0077c26║苦充滿一偈半。頌合火起。合總譬竟也。
T34n1718_p0077c27║從如來已離三界火宅下。三十行半。第二
T34n1718_p0077c28║頌合別譬。上頌開無不虛。今頌合則有。初
T34n1718_p0077c29║三偈頌見諸眾生為生老等合見火譬。上頌
T34n1718_p0078a01║見火譬文有三。【CL119n1491_p0093a01】今合亦三。初一偈頌上如
T34n1718_p0078a02║來能見。正由寂然閑居。能見五濁諸子也。
T34n1718_p0078a03║即合聞有人言。次今此三界下。第二一行半。
T34n1718_p0078a04║頌上所見諸眾生為生老病死之所燒煮合
T34n1718_p0078a05║第二所見火譬。唯我一人下。第三半偈。頌上
T34n1718_p0078a06║佛見此已便作是念。合驚入火宅也。雖復教
T34n1718_p0078a07║詔下。第二四行。頌捨几用車譬為二。初一
T34n1718_p0078a08║行頌捨几等。上開譬有三。擬宜無機息化。
T34n1718_p0078a09║今此一偈亦有三意。但總略。雖復教詔一句。
T34n1718_p0078a10║頌擬宜。而不信受一句。頌無機。下二句頌
T34n1718_p0078a11║息化。或可下二頌無機也。貪著深故。頌
T34n1718_p0078a12║上未免生老病死憂悲苦惱等也。以是方便
T34n1718_p0078a13║下。第二三偈。頌合用車救子得譬。上文有
T34n1718_p0078a14║四。今但頌三。合亦三。略不合知子先心。初
T34n1718_p0078a15║以是方便一句。頌上但以智慧方便欲擬宜。
T34n1718_p0078a16║從為說三乘下。第二一行一句。頌合上【CL119n1491_p0093b01】第
T34n1718_p0078a17║三歎三車希有。是諸子等下。第三一行半。頌
T34n1718_p0078a18║合第四適所願。上合三乘各有四句。今則
T34n1718_p0078a19║總頌。若心決定者。從苦法忍已上是真決
T34n1718_p0078a20║定。此之一句。總頌三乘馳走之位。後具足
T34n1718_p0078a21║下一行。各頌三乘爭出之位也。汝舍利弗
T34n1718_p0078a22║我為下第三有八行。頌合第三等賜大車
T34n1718_p0078a23║譬。長行不合索車及與歡喜。頌開則具頌。
T34n1718_p0078a24║今合等賜歡喜。不合免難索車。去取終成
T34n1718_p0078a25║有二文又二。初五行頌合等賜。後三行頌
T34n1718_p0078a26║歡喜。上合等賜有四不頌其二。今合又略。
T34n1718_p0078a27║但合二章門及第三廣大車。又頌釋有車
T34n1718_p0078a28║之由。初汝舍利下一行。先頌大車章門。上文
T34n1718_p0078a29║諸佛禪定等。次汝等若能下。第二一行。頌
T34n1718_p0078b01║合等心章門。上云是諸眾生脫三界者也。
T34n1718_p0078b02║次是乘微妙下。第三二行。頌合正廣大車。
T34n1718_p0078b03║上云皆是一相一種等。次無量【CL119n1491_p0094a01】億千諸力解
T34n1718_p0078b04║脫下。第四一行。是頌上有車之由也。得如
T34n1718_p0078b05║是乘下。第二三偈。頌得車歡喜。就此復二。
T34n1718_p0078b06║初二偈明各得大車。後以是因緣下。第二一
T34n1718_p0078b07║偈結勸信也。今初二偈。日夜者。初得佛知
T34n1718_p0078b08║見中道智光如日分。無明在如夜。自得中
T34n1718_p0078b09║道智如日。慈悲入生死如夜。常行二法
T34n1718_p0078b10║故言遊戲。三乘之人同入佛智。故云與諸
T34n1718_p0078b11║菩薩及聲聞眾。又此明自行化他。自獲是
T34n1718_p0078b12║乘故言日夜遊戲。以此化他故言與諸菩
T34n1718_p0078b13║薩及聲聞眾。能化三乘同乘寶乘也。次一
T34n1718_p0078b14║偈所說一乘無三因緣。於十方土審實而求
T34n1718_p0078b15║唯一無二。除佛方便則不在言耳。他云。菩
T34n1718_p0078b16║薩若不索車。何因乘車歡喜。告舍利弗汝
T34n1718_p0078b17║諸人等下。第四有十五行半偈。頌上第四
T34n1718_p0078b18║合不虛譬。上合有二。先舉二譬。後合不虛。
T34n1718_p0078b19║今但頌合不虛文為二。【CL119n1491_p0094b01】初三行半。正頌合
T34n1718_p0078b20║不虛章門。次若有菩薩下。第二十二偈。頌合
T34n1718_p0078b21║釋不虛。身子作稱本心不虛譬。父本欲
T34n1718_p0078b22║令子得出難故設三車。既得免難乃至不
T34n1718_p0078b23║與小車。亦不違先心。是故不虛。佛頌其
T34n1718_p0078b24║譬則明不虛。明佛本意。即欲說一但為五
T34n1718_p0078b25║濁不肯信受。故說於三濁障既除還說一
T34n1718_p0078b26║大即稱本心也。今初章門為三。初一行先
T34n1718_p0078b27║定父子。明本欲與大。故文云皆是吾子。理
T34n1718_p0078b28║應平等與大也。次汝等下。第二一偈。明乃
T34n1718_p0078b29║說三乘意為除障。故云汝等累劫眾苦所
T34n1718_p0078c01║燒。次我雖先下。第三一行半。既已障除還遂
T34n1718_p0078c02║本心與大乘法。故云今所應作唯佛智慧
T34n1718_p0078c03║也。若有菩薩下。第二十二行。頌合釋還釋
T34n1718_p0078c04║前三意。初二偈釋同皆是子理應平等。次若
T34n1718_p0078c05║人小智下。第二七偈。釋不能受故乃說三
T34n1718_p0078c06║乘。次其實未下。第【CL119n1491_p0095a01】三有三偈。釋後若堪能
T34n1718_p0078c07║還與其大。今初二行若有菩薩者。方便三乘
T34n1718_p0078c08║所化眾生。皆是昔日結緣佛子。亦皆同有真
T34n1718_p0078c09║如佛性。故云皆是菩薩也。若人小智下。第
T34n1718_p0078c10║二七行明小智障重不即信受為是方便開
T34n1718_p0078c11║三接引。小智為說苦諦者。聲聞於三乘中
T34n1718_p0078c12║最小。復以苦諦為初門。眾生心喜者。稱其
T34n1718_p0078c13║本習則喜。本厭生死自求涅槃。今聞出離
T34n1718_p0078c14║即會宿習故歡喜。此中正明有作四諦。但
T34n1718_p0078c15║離虛妄者。無明已是不實。通惑附無明起。
T34n1718_p0078c16║故呼之為虛妄。有作四諦但除此惑。名為
T34n1718_p0078c17║解脫。脫於分段未脫變易故非自在。其實
T34n1718_p0078c18║未得下。第三三偈。釋障既除情根又利還遂
T34n1718_p0078c19║本心與大乘法。佛本欲與一切解脫。今汝
T34n1718_p0078c20║始斷分段。非大涅槃。以其未得一切故。
T34n1718_p0078c21║終是未稱本心。故言我意不欲令至滅度。
T34n1718_p0078c22║今則還【CL119n1491_p0095b01】令得無上道入大涅槃。乃是究竟
T34n1718_p0078c23║稱佛本心。一切解脫即是無作滅諦。無上道
T34n1718_p0078c24║即是無作道諦。用二諦破無作苦習。昔欲
T34n1718_p0078c25║說此而此眾生不堪。障既已除還說此也。
T34n1718_p0078c26║佛為法王。於權實法已得自在。開三顯一
T34n1718_p0078c27║實。豈當有虛也。汝舍利弗我此法印下。六
T34n1718_p0078c28║十五行偈。勸信流通。信者信佛說不說也。
T34n1718_p0078c29║勸者勸可通不可通。有此二義故言勸信。
T34n1718_p0079a01║文為二。一標兩章。二釋。初一行標說不說
T34n1718_p0079a02║者。如來說此法印。為利益世間故說也。不
T34n1718_p0079a03║說者。四十餘年未是說時。五千未去是故不
T34n1718_p0079a04║說也。次在所遊方下半行。標可通不可通
T34n1718_p0079a05║章者。勿妄宣傳也。惡者強說令其墮苦。善
T34n1718_p0079a06║者不說誤其失樂。若大悲愍惡則不為通。
T34n1718_p0079a07║若大慈念善則應為通。是名標可通不可
T34n1718_p0079a08║通章也。從若有聞者。是第二釋又為二。初
T34n1718_p0079a09║【CL119n1491_p0096a01】八行釋可說不可說。第二五十行半。釋可通
T34n1718_p0079a10║不可通。今初八行。明如來利益世間之相
T34n1718_p0079a11║也。通論三世利益。別論令二乘入信。阿鞞跋
T34n1718_p0079a12║致是觀現在益。曾見者。觀過去善為說也。
T34n1718_p0079a13║信汝者我者。觀未來善為說也。下文云。若
T34n1718_p0079a14║深信解者。見佛常住靈鷲即其義也。斯法
T34n1718_p0079a15║華經一(行是)結上開下。如來觀知三世利益。
T34n1718_p0079a16║是故為說。淺智不解則不為說。此釋如來
T34n1718_p0079a17║說不說章也。從憍慢懈怠下。釋行人通
T34n1718_p0079a18║不通章又二。初三十六行半。明若用大悲
T34n1718_p0079a19║門莫為惡說。先引惡數。必起惡謗獲惡
T34n1718_p0079a20║果報。是故大悲不可為說。斷世間佛種者。
T34n1718_p0079a21║淨名以煩惱為如來種。此取境界性也。大
T34n1718_p0079a22║品以一切種智學般若。此取了因性為
T34n1718_p0079a23║佛種。涅槃用心性理不斷。此取正因性為
T34n1718_p0079a24║佛種。今經明小善成佛。此取緣因為佛【CL119n1491_p0096b01】種。
T34n1718_p0079a25║若不信小善成佛。即斷世間佛種也。若有
T34n1718_p0079a26║利根下十九行。釋弘經時用大慈門善人
T34n1718_p0079a27║應為宣說令不失樂。夫弘通之要諧和兩
T34n1718_p0079a28║門令其得所是善流傳。若不得所是妄宣
T34n1718_p0079a29║傳。文為二。初十七行。有五雙十隻善人之
T34n1718_p0079b01║相。可為宣說後二行總結應可說也。初過
T34n1718_p0079b02║現為一雙。利根是現在。植善是過去。強識
T34n1718_p0079b03║是現在。見百千是過去也。二上下為一雙。修
T34n1718_p0079b04║慈是愍下。恭敬是尊上也。三內外為一雙。
T34n1718_p0079b05║捨惡親善是外求。持戒如珠是內護。四自行
T34n1718_p0079b06║化他為一雙。質直敬佛是自行。譬喻說法是
T34n1718_p0079b07║化他。五始終為一雙。四方求法請益之始。頂
T34n1718_p0079b08║受專修是歸憑之終(云云)。告舍利弗下兩行總
T34n1718_p0079b09║結。善信甚多。略舉十相示流通方法。顯慈
T34n1718_p0079b10║悲兩門可通不可通之大要也。
T34n1718_p0079b11║【CL119n1491_p0097a01】　　釋信解品
T34n1718_p0079b12║有人言。信解三法。謂一往化隨逐化畢竟化。
T34n1718_p0079b13║昔說大為一往。背大後為隨逐。父子相見
T34n1718_p0079b14║為畢竟。又人天善為一往。說小乘齊法
T34n1718_p0079b15║華為隨逐。說法華得記為畢竟。又初說
T34n1718_p0079b16║二乘為一往。轉教為隨逐。法華為畢竟。又
T34n1718_p0079b17║轉教為一往。歷方等為隨逐。悟一乘為
T34n1718_p0079b18║畢竟。又說法華為一往。十地常教化為隨
T34n1718_p0079b19║逐。至金剛心為畢竟。又結僧那為一往。
T34n1718_p0079b20║中間為隨逐。得佛為畢竟。私謂諸解重疊
T34n1718_p0079b21║玉屑非寶。夫一往非本懷。畢竟是宗極。說
T34n1718_p0079b22║人天二乘為一往。可非本懷。昔為說大今
T34n1718_p0079b23║說法華。箇是畢竟那稱一往。若法華畢竟
T34n1718_p0079b24║而更成一往。人天一往還成畢竟。則大顛倒。
T34n1718_p0079b25║又二乘是一往草庵須破。昔大為一往。繫珠
T34n1718_p0079b26║亦須破。若一破一不破。一是一往一非【CL119n1491_p0097b01】一
T34n1718_p0079b27║往。又父子相見是畢竟者。前畢竟應悟一。
T34n1718_p0079b28║則後畢竟無復用。若後畢竟乃悟一。前畢
T34n1718_p0079b29║竟非畢竟。節節有妨今皆不用。有人言。此
T34n1718_p0079c01║品是跡。何者如來成道已久。乃至中間中止
T34n1718_p0079c02║亦是跡耳。私謂義理乃然在文不便。何者佛
T34n1718_p0079c03║未說本跡那忽豫領。若未會三已應悟
T34n1718_p0079c04║一(云云)。今釋品者。夫根有利鈍惑有厚薄。
T34n1718_p0079c05║說有法譬悟有前後。法華座前猶如豌豆。
T34n1718_p0079c06║文云。如來說法既久。我時在座身體疲懈。但
T34n1718_p0079c07║念空無相願。於菩薩法都無一念好樂之
T34n1718_p0079c08║心。初聞略說動執生疑。廣聞五佛蒙籠未
T34n1718_p0079c09║曉。今聞譬喻歡喜踊躍。信發解生疑去理
T34n1718_p0079c10║明。歡喜是世界。信生是為人。疑去是對治。理
T34n1718_p0079c11║明是第一義。以是因緣故名信解品。稟小
T34n1718_p0079c12║大教。初革凡成聖各有次位。但小乘信行
T34n1718_p0079c13║從聞生解。苦忍明發信則稱行。【CL119n1491_p0098a01】法行歷法
T34n1718_p0079c14║觀察。苦忍明發法則稱行。若信行人轉入修
T34n1718_p0079c15║道轉名信解。法行人入修道。轉名見得。準
T34n1718_p0079c16║小望大亦應如此。中根之人聞說譬喻。初
T34n1718_p0079c17║破疑惑入大乘見道故名為信。進入大乘
T34n1718_p0079c18║修道故名為解。文云。無上寶聚不求自得。
T34n1718_p0079c19║我等今日真是聲聞。以佛道聲令一切聞。
T34n1718_p0079c20║聞圓教入圓位故名信解品。本跡者。四大
T34n1718_p0079c21║弟子久入大乘成就佛法。跡引中根示初
T34n1718_p0079c22║信解。故名信解品。此是領解段。近領火宅
T34n1718_p0079c23║遠領方便。文為二。一經家敘歡喜。二白佛
T34n1718_p0079c24║自陳。先敘內心次敘外敬。善吉獨稱慧
T34n1718_p0079c25║命。三人摩訶者。通論皆大皆慧。別論善吉解
T34n1718_p0079c26║空空慧為命。此約行也。諸慧人中佛慧第
T34n1718_p0079c27║一。佛於般若命其轉教。其為慧人所命
T34n1718_p0079c28║故云慧命。三弟子被命少。不以空為行
T34n1718_p0079c29║宗。此約教也。摩訶如前說(云云)。得【CL119n1491_p0098b01】喜之由。
T34n1718_p0080a01║遠聞方便五段法說。經家但敘聞希有法聞
T34n1718_p0080a02║授記二種。或可聞希有法敘四段見受記是
T34n1718_p0080a03║第五段也。如此聞見昔未曾有歡喜之由
T34n1718_p0080a04║也。發希有心者。敘近聞譬喻四番之說希
T34n1718_p0080a05║有心發。心發故名之為信。以信故入入歡
T34n1718_p0080a06║喜位。即信解品意也。從座起者。敘外敬如
T34n1718_p0080a07║文。例身子亦應三業領解。準前可解。白佛
T34n1718_p0080a08║下口自陳。文為二。初長行及七十三偈半正
T34n1718_p0080a09║陳得解。次十三偈歎佛恩深。此解由佛故
T34n1718_p0080a10║先陳次歎。長行又二。初略法說。二譬廣說。略
T34n1718_p0080a11║又二法說略舉譬。法說又二。先明昔稟三
T34n1718_p0080a12║故不求。二明今會一故自得。不求中有標
T34n1718_p0080a13║有釋。標為三。一居僧首故。二俗年邁故。三
T34n1718_p0080a14║證得故。初居僧首者。我法臘既高。晚學以
T34n1718_p0080a15║我為軌。忽改途易轍棄小求大。為後來
T34n1718_p0080a16║所嫌。自固護彼所以不【CL119n1491_p0099a01】求。二俗年已邁。若
T34n1718_p0080a17║作菩薩當專任大道廣度眾生。今既朽老
T34n1718_p0080a18║無所堪任是故不求。三已得涅槃。無為正
T34n1718_p0080a19║位不能發大心。高原陸地不生蓮華。盡無
T34n1718_p0080a20║生智已立無所依求。所以者何。釋三不求
T34n1718_p0080a21║文不次第。先釋得涅槃不求。次釋年邁
T34n1718_p0080a22║即兼僧首或指昔說法既久心不喜樂。釋
T34n1718_p0080a23║居僧首。不求。既言在座復道年朽。知釋
T34n1718_p0080a24║僧首也。釋不求如文。我等今於佛前下。陳
T34n1718_p0080a25║得解之由。由遠聞五章略廣開三顯實。是故
T34n1718_p0080a26║慶幸。獲大善利者。正陳得解。是近聞四番
T34n1718_p0080a27║譬喻希有之法而獲開悟。開悟善利也。無量
T34n1718_p0080a28║珍寶下。第二是略舉譬。譬昔不求而今自
T34n1718_p0080a29║得希有法寶也。從世尊我等樂說譬喻下。
T34n1718_p0080b01║是廣領解有開譬合譬。欲開先諮發(云云)。譬
T34n1718_p0080b02║為五。一從捨父逃逝下。名父子相失譬。近
T34n1718_p0080b03║領火宅總譬。遠領方【CL119n1491_p0099b01】便略頌。二從窮子傭
T34n1718_p0080b04║賃下。名父子相見譬。近領火宅見火。遠領
T34n1718_p0080b05║方便我以佛眼觀見。三從即遣傍人急追將
T34n1718_p0080b06║還下。名追誘譬。近領火宅捨几用車。遠領
T34n1718_p0080b07║方便寢大施小。四從過是已後心相體信下。
T34n1718_p0080b08║委知家業譬。此非領上近遠。乃追取方等彈
T34n1718_p0080b09║呵大品轉教意耳。五從復經少時父知子
T34n1718_p0080b10║意下。名付家業譬。近領火宅賜一大車。遠
T34n1718_p0080b11║領法說正直捨方便。又合第四第五。共為
T34n1718_p0080b12║一領付譬。在下更明其意也。舊以西方無
T34n1718_p0080b13║量壽佛以合長者。今不用之。西方佛別緣
T34n1718_p0080b14║異。佛別故隱顯義不成。緣異故子父義不成。
T34n1718_p0080b15║又此經首末。全無此旨閉眼穿鑿。今依文
T34n1718_p0080b16║附義。若釋窮子。取二乘人半字法銷文。
T34n1718_p0080b17║若釋長者。取盧舍那佛滿字法門銷文。何
T34n1718_p0080b18║者宅內長者。脫纓珞著垢衣。衣纓有異
T34n1718_p0080b19║人秖是一。譬【CL119n1491_p0100a01】盧舍那佛隱無量神德示丈
T34n1718_p0080b20║六金輝執持糞器設三乘教。隱顯有殊何
T34n1718_p0080b21║關體別。舍那著脫近尚不知。爾陀在遠何
T34n1718_p0080b22║嘗變換(云云)。父子相失譬又為四。一子背
T34n1718_p0080b23║父去。二父求子中止。三子遇到本。四其父
T34n1718_p0080b24║憂念。四段各兩。初兩者一背父而去。領總
T34n1718_p0080b25║譬中五百人。昔結大乘子父。尋復失解流
T34n1718_p0080b26║浪五道。故言或十二十至五十歲。通是佛子
T34n1718_p0080b27║子義微弱故言幼稚。非結緣己界。故言久
T34n1718_p0080b28║住他國。二者向本而還。領總譬三十子。此
T34n1718_p0080b29║緣有微著之義故言長大。緣既經苦關佛
T34n1718_p0080c01║大悲。故言遇到本國。父求子而止為兩者。
T34n1718_p0080c02║一父求子不得。領總譬中長者。從眾生退
T34n1718_p0080c03║大之後。伺其大機未得其會。故言不得。
T34n1718_p0080c04║二中止一城。其家者。領總譬中宅。大富者。
T34n1718_p0080c05║領總譬中長者德業內外財富意耳。子到
T34n1718_p0080c06║父城為二。一【CL119n1491_p0100b01】到城之由。領火起苦惱之
T34n1718_p0080c07║相。從退大已後。處處遊歷備嬰辛苦。二遂
T34n1718_p0080c08║到父城者。以苦為機扣於大悲。故言遂到
T34n1718_p0080c09║父城。其父憂喜即是兩者。一念失子苦。
T34n1718_p0080c10║二念得子樂。領總譬中一門。子既幼稚取
T34n1718_p0080c11║門不當動父之憂。元以此門通之。故動
T34n1718_p0080c12║父之喜分章竟。銷文者。初子背父去有
T34n1718_p0080c13║二。初譬如有人。領二十子譬二乘人。菩薩
T34n1718_p0080c14║位行難知。且齊已領耳。年既幼稚者。舊云。
T34n1718_p0080c15║聞法少為稚。若爾下文云長大。應是聞法
T34n1718_p0080c16║多。今以無明厚重覆障解心。解心無力故
T34n1718_p0080c17║言幼稚。善根熏被稍稍欲著名為長大。捨
T34n1718_p0080c18║父逃逝者。退大為捨。無明自覆曰逃。趣向
T34n1718_p0080c19║生死為逝。　問。佛捨應後眾生起惑。是父離
T34n1718_p0080c20║子非是子捨父。　答。由眾生不感佛則去世。
T34n1718_p0080c21║還成子捨父義。久住他國者。涅槃法界是佛
T34n1718_p0080c22║自國。生死五欲是【CL119n1491_p0101a01】為他國。本求出離而退
T34n1718_p0080c23║墮不反故云久住。或十是天道。二十人道。
T34n1718_p0080c24║五十是五道。約於一人備輪諸道。年既長大
T34n1718_p0080c25║下。二向國而還者。幼有二義。一癡小故。二
T34n1718_p0080c26║未遭苦故則不知還。譬結緣已後。大解未
T34n1718_p0080c27║濃如癡不反。尚有殘福耽迷不反。今習
T34n1718_p0080c28║業冥薰微知向道。遭苦失樂思求出要此
T34n1718_p0080c29║二為機扣佛。名為漸向父國。上文云。若人
T34n1718_p0081a01║遭苦為說涅槃。若以人天二善非感佛緣。
T34n1718_p0081a02║在三界中不見佛父為窮。不得出要之
T34n1718_p0081a03║術又為窮。八苦火燒故為困。馳騁四方以
T34n1718_p0081a04║求衣食者。舊云。人天五戒十善各有因果。以
T34n1718_p0081a05║為四方用自資給。又於四生營生以求衣
T34n1718_p0081a06║食。下文云。一百三十劫今乃得一見。彼之
T34n1718_p0081a07║劫中非無人天因果不能感佛。故知此善
T34n1718_p0081a08║非見佛機。今佛既未出。諸凡夫人身受心法
T34n1718_p0081a09║起於四見。於【CL119n1491_p0101b01】中求正道如求食。求助道
T34n1718_p0081a10║如求衣。以厭苦求理。為可化之緣。佛初
T34n1718_p0081a11║出時諸外道等皆先得度。即此意也。大輕云。
T34n1718_p0081a12║諦觀四方喻於四諦準此可知。漸漸遊行
T34n1718_p0081a13║遇向本國者。明其厭苦希脫邪求涅槃。雖
T34n1718_p0081a14║非本意亦蒙值佛。故云遇向也。本國如
T34n1718_p0081a15║上說。下文明城舍云何分別。一切佛法為
T34n1718_p0081a16║國。此義則寬城語小密。以斷德涅槃防非
T34n1718_p0081a17║禦惡為城。舍語又親。同體大悲為舍也。其
T34n1718_p0081a18║父先來求子不得下。第二求子中止譬亦為
T34n1718_p0081a19║二。初從退大已後求機不會。不會故名
T34n1718_p0081a20║不得。二中止一城者。不為一子而廢家業。
T34n1718_p0081a21║譬佛不以一處無機而廢餘方施化。舊云。
T34n1718_p0081a22║二萬佛後。釋迦佛前。兩楹間為中止。今謂中
T34n1718_p0081a23║義可然。止國城家皆不可用。今取方便有
T34n1718_p0081a24║餘土為國。在同居實報兩間為中。有餘涅
T34n1718_p0081a25║槃為城。住此【CL119n1491_p0102a01】涅槃名止。處此為家。起勝
T34n1718_p0081a26║劣兩應。劣應應聲聞。勝應應菩薩。五人斷
T34n1718_p0081a27║通惑者。同生其土皆為菩薩。佛以勝應應
T34n1718_p0081a28║之。純以大乘家業訓令修學。中止於此
T34n1718_p0081a29║伺覓同居子機。非但中義得合。國城家業
T34n1718_p0081b01║皆悉分明。大富者。實相境為家。具足萬德。
T34n1718_p0081b02║名為富。五度福德名為財。般若智慧名為
T34n1718_p0081b03║寶。導一切悉摩訶衍名無量。金銀珠等。是
T34n1718_p0081b04║大乘三十七道品也。此即領上長者大富義
T34n1718_p0081b05║也。倉庫盈溢者。在內為盈在外為溢。盛米
T34n1718_p0081b06║為倉盛物為庫。倉譬禪定。禪生百八三昧
T34n1718_p0081b07║故。庫譬實相。能發十八空智慧故。自資為
T34n1718_p0081b08║盈外化為溢。領上多有田宅義也。僮僕者。
T34n1718_p0081b09║方便知見波羅蜜皆悉具足。屈曲隨機稱事
T34n1718_p0081b10║稱理。此領上又多僕從。就位為語。二乘及
T34n1718_p0081b11║通教菩薩。別教三十心悉如僮僕。別教圓教
T34n1718_p0081b12║十地如【CL119n1491_p0102b01】臣。十向如佐。十行如吏。十住如民。
T34n1718_p0081b13║初入佛境界。率土之賓無非王民。雖得為
T34n1718_p0081b14║民比吏佐等猶為疏遠。十行歷別修習諸
T34n1718_p0081b15║法。種種驅馳如吏。十迴向事理稍深。職近
T34n1718_p0081b16║王邊如佐。十地輔佛行化。降魔制敵故如
T34n1718_p0081b17║臣也。一心三觀如象。運圓教大乘。次第三
T34n1718_p0081b18║觀如馬。運別教大乘即空析空觀如牛。運
T34n1718_p0081b19║通教等大乘。析法觀自行如鹿羊等。運二乘
T34n1718_p0081b20║之法。無數者。權實諸法皆名車乘。權實智觀
T34n1718_p0081b21║名象馬牛羊。非但教法甚多。觀智亦復無數
T34n1718_p0081b22║也。出入者。二而不二是入。不二而二是出。又
T34n1718_p0081b23║不二而二是入。二而不二是出。無量還一是
T34n1718_p0081b24║入。一中無量是出。化他用為出。自行用為
T34n1718_p0081b25║入。出法益眾生為息。化功歸己為利。乃
T34n1718_p0081b26║遍他國者。遍於三土行於非道通達佛道
T34n1718_p0081b27║即其義也。唯法性是己國耳。商估賈【CL119n1491_p0103a01】客亦甚
T34n1718_p0081b28║眾多者。諸菩薩是商人。又遍入三土。以求
T34n1718_p0081b29║法利故云眾多。此土菩薩往他方聽法。他
T34n1718_p0081c01║方大士來此聞經。往還採利也。又應化二
T34n1718_p0081c02║身如賈客。將實法遍入三土。化益眾生而
T34n1718_p0081c03║歸法身故云甚多。如世間人令他捉財興
T34n1718_p0081c04║生亦自興生也。時貧窮子遊諸聚落下。第三
T34n1718_p0081c05║是子還近父譬。此亦二。一求衣食。二到父
T34n1718_p0081c06║城。初內合退大乘已備。遭諸苦深起厭
T34n1718_p0081c07║患欲求出離取理不中。致成邪僻因邪
T34n1718_p0081c08║慧歷心易可入正以求出世為感佛由
T34n1718_p0081c09║也。觀察五陰為聚落。十二入為邑。十八界
T34n1718_p0081c10║為國。歷此求理名求衣食。二遂到其父所
T34n1718_p0081c11║止下。此是正向其父所止之城者。苦境為
T34n1718_p0081c12║機感佛大悲名為到城。城即涅槃。涅槃通
T34n1718_p0081c13║半滿。眾生習解可有得涅槃之義故言到
T34n1718_p0081c14║城。父每念子下。第四即是父憂念子【CL119n1491_p0103b01】譬。此中
T34n1718_p0081c15║亦二。一念失子之苦。如來自昔至今。恒思
T34n1718_p0081c16║子大機故言每念。五十餘年者五道也。開
T34n1718_p0081c17║鬼出修羅故言餘也。未曾說者。未曾向方
T34n1718_p0081c18║便有餘土中。臣佐吏人說有此子機緣也。
T34n1718_p0081c19║又應世已來自昔華嚴方等大品諸座未曾
T34n1718_p0081c20║向諸大士說此聲聞本是大乘之子。既非
T34n1718_p0081c21║佛子不解佛法。或如聾啞。或花著拜座。
T34n1718_p0081c22║或棄缽茫然。種種不逮也。心懷悔恨悔昔
T34n1718_p0081c23║不勤教詔致令無訓逃逝。恨子不惟恩
T34n1718_p0081c24║義疏我親他。內合如來悔不殷勤令入
T34n1718_p0081c25║內凡遂使退失本解恨其無心不能精進
T34n1718_p0081c26║固志逃迷不返故言悔恨也。自念老朽者。
T34n1718_p0081c27║化期將畢無傳大法之人。如老朽而無子
T34n1718_p0081c28║也。　問。法身所化諸菩薩等悉堪補處。何遽
T34n1718_p0081c29║此憂。　答。法身所化本無興廢。誰談老朽此
T34n1718_p0082a01║非所論。今明化身眷屬則有二種。一【CL119n1491_p0104a01】法身
T34n1718_p0082a02║大士其相影嚮。跡雖弟子本或是師。亦不
T34n1718_p0082a03║約此自念老朽也。二者同居凡夫。始從化
T34n1718_p0082a04║佛初發道心者。名此為子也。子繼父業
T34n1718_p0082a05║令胤族不斷。若身子受決作華光佛。則一
T34n1718_p0082a06║方佛種相續不斷。大乘家業遞相傳付。若身
T34n1718_p0082a07║子無可化之機。則大乘法財現無付囑。後
T34n1718_p0082a08║來眾生佛種安寄。老朽興歎正為此也。復
T34n1718_p0082a09║作是念我若得子下。二念得子為樂。可度
T34n1718_p0082a10║之機名為得子。與受佛記名付法財。稱
T34n1718_p0082a11║於本心復言快樂。領上總譬竟。
T34n1718_p0082a12║【○】【○】妙法蓮華經文句卷第六上【○】【○】【CL119n1491_p0104b01】
T34n1718_p0082a13║【□】
T34n1718_p0082a14║【□】
T34n1718_p0082a15║【CL119n1491_p0105a01】妙法蓮華經文句卷第六下
T34n1718_p0082a16║【□】
T34n1718_p0082a17║　　　　天台智者大師說
T34n1718_p0082a18║【○】爾時窮子傭賃下。第二父子相見譬。近領
T34n1718_p0082a19║火宅中見火。遠領方便中五濁意為三。一
T34n1718_p0082a20║明窮子傭賃領火宅所見之火法說所見五
T34n1718_p0082a21║濁。二父見子領火宅長者見法說中佛眼見
T34n1718_p0082a22║也。三歡喜適願領火宅中驚怖法說中起大
T34n1718_p0082a23║悲心。法譬並明父前見子。此中明子前見
T34n1718_p0082a24║父。就佛則靈智。先知機後起應。故言父
T34n1718_p0082a25║先見子。若約眾生必先機而後應。故言子
T34n1718_p0082a26║先見父。機應不可思議。不後不前故前
T34n1718_p0082a27║後互舉也。今取文便但為二段。一子見父
T34n1718_p0082a28║二父見子。此兩段中各復為四。初子見父四
T34n1718_p0082a29║者。一見父之由。由求衣食。二見父之處。處
T34n1718_p0082b01║在門側。三見父之相踞師【CL119n1491_p0105b01】子床。四生畏
T34n1718_p0082b02║避悔來至此。見父之由。由厭苦欣樂推
T34n1718_p0082b03║求理味漸漸積習遂成出世善根。故言傭賃
T34n1718_p0082b04║展轉。以此善根能扣佛慈悲。故言遇到父
T34n1718_p0082b05║舍。父喻道後法身。舍喻無緣慈悲。大小二
T34n1718_p0082b06║機雙扣此舍。有大機故。故言遙見其父。有
T34n1718_p0082b07║小機故住在門側。若唯小無大則應不見
T34n1718_p0082b08║尊特之身。父不應言我財物庫藏今有所
T34n1718_p0082b09║付。若唯大無小。不應住立門側。子不應
T34n1718_p0082b10║言非我傭力得物之處也。見父之處者即
T34n1718_p0082b11║是門側。二觀為方便即門二邊。圓中之機當
T34n1718_p0082b12║門正見。二乘偏真故言門側。但空三昧偏真
T34n1718_p0082b13║慧眼。傍窺法身耳。遙見其父。正見有二種。
T34n1718_p0082b14║一近見。二遠見。今言大機始發扣召事遠。
T34n1718_p0082b15║是故言遙。又機微非應赴。名之為遙也。踞
T34n1718_p0082b16║師子床者。圓報法身安處空理。無復通別二
T34n1718_p0082b17║惑八魔等畏。故云踞【CL119n1491_p0106a01】師子床也。華嚴說。第
T34n1718_p0082b18║一義空四無所畏為床也。寶几承足者。定慧
T34n1718_p0082b19║為足實諦為几。無生定慧依真如境也。婆
T34n1718_p0082b20║羅門。舊云。高良大姓八地已上也。剎利者七
T34n1718_p0082b21║地已還也。居士內凡夫等。舊云。此經中明法
T34n1718_p0082b22║身。非常住法身也。乃是他方應身將應此
T34n1718_p0082b23║土。即為此間之法身。故有內凡諸人圍遶。
T34n1718_p0082b24║今謂不爾。若作他方佛者。子父機應體用
T34n1718_p0082b25║著脫。皆不成如前說。又不容小機扣此大
T34n1718_p0082b26║機扣彼。亦不應結大緣於彼結小緣於此。
T34n1718_p0082b27║亦不應雙結在此雙應在彼。如是大惑亂。
T34n1718_p0082b28║今明勝應應菩薩。即盧舍那尊特身。大機所
T34n1718_p0082b29║扣者也。劣應應小乘。丈六弊衣小機所扣者
T34n1718_p0082c01║也。今經明常住醍醐與涅槃等。法身圓頓
T34n1718_p0082c02║與華嚴等。所譬長者威德侍衛剎利婆羅
T34n1718_p0082c03║門恭敬圍遶。悉指華嚴中眷屬皆無異也。
T34n1718_p0082c04║所說【CL119n1491_p0106b01】法相如彼所明亦復無別。婆羅門名淨
T34n1718_p0082c05║行。貴族高潔即等覺離垢菩薩也。剎利即是
T34n1718_p0082c06║王種。九地已下初地已上也。居士富而不貴。
T34n1718_p0082c07║即三十心也。真珠瓔珞者。即戒定慧。陀羅尼
T34n1718_p0082c08║三昧四瓔珞也。價直千萬者即四十地功德。
T34n1718_p0082c09║以嚴法身也。吏民僮僕者。異門明義。即是
T34n1718_p0082c10║稟方便教。斷通惑者。名為民。稟別教斷
T34n1718_p0082c11║通惑者。名為吏。若同門明義者。還是方便
T34n1718_p0082c12║波羅蜜也。內與實智同。外與機緣同。喻如
T34n1718_p0082c13║吏民有內奉外役之義也。白拂者。即是權智
T34n1718_p0082c14║之用也。左右者。右即入空智用。拂四住塵。
T34n1718_p0082c15║左即入假智用。拂無知塵。此二為中道方
T34n1718_p0082c16║便故言侍立(云云)。覆以寶帳者。真實慈悲也。
T34n1718_p0082c17║垂諸花幡者。花即四攝。幡即神通。香水灑地。
T34n1718_p0082c18║降注法水灑諸菩薩心地以淹惑塵。亦是
T34n1718_p0082c19║定水灑散心也。散眾名花者。【CL119n1491_p0107a01】布以七淨花。
T34n1718_p0082c20║謂戒定慧斷疑道非道知見淨斷知淨也。戒
T34n1718_p0082c21║者。攝律儀等三種戒也。定者首楞嚴等也。慧
T34n1718_p0082c22║者實智慧也。斷疑者。已度二諦之疑也。道
T34n1718_p0082c23║非道淨者。行於非道通達佛道也。知見淨
T34n1718_p0082c24║者。智德圓滿了了見佛性也。斷知者。斷德
T34n1718_p0082c25║成就無明永盡也。羅列寶物者。羅列諸地真
T34n1718_p0082c26║實功德也。出內如前釋(云云)。威德特尊者。光
T34n1718_p0082c27║明無邊色像無邊相海巍巍堂堂。此義須作
T34n1718_p0082c28║舍那之佛。豈得作餘釋耶。窮子見父有大
T34n1718_p0082c29║力勢下。是第四見父畏避。大力勢者。智大故
T34n1718_p0083a01║名大力。神通大故名大勢。如上身手有力
T34n1718_p0083a02║義也。恐怖者。小機劣弱怯懼大道也。悔來
T34n1718_p0083a03║至此者。佛本欲以大法擬之。應不稱機但
T34n1718_p0083a04║有退大之意。故言悔來至此也。竊作是念
T34n1718_p0083a05║者。機中潛密冥有此事。非是顯對見勝應
T34n1718_p0083a06║身也。或是王【CL119n1491_p0107b01】王等者。波旬是王徒輩為等。
T34n1718_p0083a07║小機灰斷無言說道絕於色像。既見勝應之
T34n1718_p0083a08║像。非天人所及。所說法相迥異二乘。小智
T34n1718_p0083a09║薄德未曾見聞。便謂是魔是魔所說。略開三
T34n1718_p0083a10║顯一。身子狐疑將非魔作佛惱亂我心耶。
T34n1718_p0083a11║若初用大逗小疑佛為魔。有過今日也。
T34n1718_p0083a12║復次勝應譬長者。長者即表報身佛故是王
T34n1718_p0083a13║等。法身是報師。師即如王。諸經多名是經
T34n1718_p0083a14║王。智契於法即是智與法等。故名報佛為
T34n1718_p0083a15║等。此乃大乘法報。非是小乘得益之處故。
T34n1718_p0083a16║或是王王等也。非我傭力得物之處者。小機
T34n1718_p0083a17║不能受大化也。不如往至貧里乃至衣食
T34n1718_p0083a18║易得者。淨名云。能以貧所得法。度斯下劣
T34n1718_p0083a19║也。但空之理不含萬德非如來藏。故言貧
T34n1718_p0083a20║里。偏空稱於小智。故言肆力有地也。衣食
T34n1718_p0083a21║易得者。能得有餘涅槃無漏衣食。行行衣惠
T34n1718_p0083a22║【CL119n1491_p0108a01】行食也。若久住此或見逼迫強使我作者。行
T34n1718_p0083a23║大乘道經無量劫。故言久住。我本厭怖生
T34n1718_p0083a24║死。若修大乘必入生死。廣學萬行。故言逼
T34n1718_p0083a25║迫。我本樂小。而今令我發大乘菩提心。是
T34n1718_p0083a26║為強使。捨大取小故言疾走也。時富長者
T34n1718_p0083a27║下。第二父見子譬。亦有四。一父見子處。
T34n1718_p0083a28║二見子便識。三見子歡喜。四見子適願。
T34n1718_p0083a29║見子處者。即師子床也。如來法身。居第
T34n1718_p0083b01║一義空無畏之境。明照機也。見子便識者。
T34n1718_p0083b02║知是往日結緣眾生也。心大歡喜者。佛恒
T34n1718_p0083b03║伺子機。今機來稱慈。是故歡喜。即是領
T34n1718_p0083b04║法說而起大悲。火宅即大驚怖。彼明拔苦
T34n1718_p0083b05║故言驚怖。此明與樂故言歡喜。即作是念
T34n1718_p0083b06║庫藏今有所付者。是見子適願。昔見眾生
T34n1718_p0083b07║退大取小貧里求食資生艱難。常欲與財
T34n1718_p0083b08║無機不得。今日機來稱大慈心。故言庫藏
T34n1718_p0083b09║今有【CL119n1491_p0108b01】所付。我常思念者。明其非但貧無大
T34n1718_p0083b10║財。又流轉生死眾苦所逼。為大悲所痛。
T34n1718_p0083b11║故言常思念之。雖欲救拔無機叵濟。故
T34n1718_p0083b12║云無由見之。今有可度機生。故云而忽自
T34n1718_p0083b13║來。稱大悲心故云甚適我願。我雖年朽猶
T34n1718_p0083b14║故貪惜者。釋於適願之由。由一期化訖故
T34n1718_p0083b15║言年朽。未見大機法無委付。將來之徒從
T34n1718_p0083b16║誰得脫。為可度者故言貪惜。今機自來
T34n1718_p0083b17║無此憂念。故我願得適也。即遣傍人急追
T34n1718_p0083b18║將還下。第三明追誘譬。近領火宅捨几用
T34n1718_p0083b19║車。遠領法說寢大施小。此文為二。初遣傍
T34n1718_p0083b20║人追。次遣二人誘。前追領上身手有力。而
T34n1718_p0083b21║不用之。但方便品總誡勸為一。釋文為三。
T34n1718_p0083b22║火宅開勸出誡。釋各為三。而放捨文略。長
T34n1718_p0083b23║行合勸不合誡。而息化文廣。偈中但頌誡
T34n1718_p0083b24║不頌勸。又不頌息化。皆有出沒。火宅長行
T34n1718_p0083b25║誡勸釋各【CL119n1491_p0109a01】有三。今則併領。即遣傍人疾走往
T34n1718_p0083b26║捉。領上勸門之擬宜。窮子驚愕領上勸門之
T34n1718_p0083b27║無機。強牽將還領上誡門之擬宜。窮子自念
T34n1718_p0083b28║無罪。至悶絕躃地。領上誡門之無機。從父
T34n1718_p0083b29║遙見下。併領勸誡之息化。此探取佛意。佛
T34n1718_p0083c01║雖勸門擬宜無機。意猶未息。更作誡門擬
T34n1718_p0083c02║宜。事不獲已。然後息化也。遣傍人者。初勸
T34n1718_p0083c03║門擬宜也。智是能遣。教是所遣。理義為正
T34n1718_p0083c04║教義為傍。從佛出大乘十二部擬宜眾生。
T34n1718_p0083c05║無機不受於其如乳。故言遣傍人也。又
T34n1718_p0083c06║傍人者。傍臣佐等也。即是遣法身菩薩為
T34n1718_p0083c07║說大乘。如華嚴中令四菩薩說四十地。即
T34n1718_p0083c08║是遣傍人也。疾走往捉者。大乘明義顯露
T34n1718_p0083c09║正直。用此赴機疾趣菩提。故大車中云。其
T34n1718_p0083c10║疾如風。若以菩薩為傍人者。菩薩自有
T34n1718_p0083c11║神力。又被佛加亦能令彼疾入菩提。窮子
T34n1718_p0083c12║驚愕【CL119n1491_p0109b01】即勸門無機。既現無機縱昔曾發廢久
T34n1718_p0083c13║不憶卒聞大教。乖心故。驚不識故愕。稱怨
T34n1718_p0083c14║大喚者。小乘以煩惱為怨。生死為苦。若勸
T34n1718_p0083c15║煩惱即菩提。即大喚稱怨枉。若聞生死即涅
T34n1718_p0083c16║槃。即大喚稱苦痛。無機不受勸門也。我不
T34n1718_p0083c17║相犯者。我不干求何意用大化我。此領勸
T34n1718_p0083c18║門二意未領息化。次再喚不來執之逾急
T34n1718_p0083c19║者。領擬宜誡門也。前明勸善猶是容與。
T34n1718_p0083c20║我當為說怖畏之事。即是急切。雖強牽將還
T34n1718_p0083c21║者。誡以苦言令其遠惡。內既無機外逼大
T34n1718_p0083c22║化。即是強牽將還也。自念無罪者。領不受
T34n1718_p0083c23║誡門也。罪者慈悲也。眾生罪故入生死獄。
T34n1718_p0083c24║菩薩亦同罪入獄。二乘人無大悲。名為無
T34n1718_p0083c25║罪令入生死。即是而被囚執也。無大方便
T34n1718_p0083c26║而入生死。必當永失三乘慧命。故言必死。
T34n1718_p0083c27║思此等事故。言轉更惶怖也。強以大教。【CL119n1491_p0110a01】小
T34n1718_p0083c28║智不解故言悶絕。即起誹謗必墮三途。故
T34n1718_p0083c29║言躃地。亦是迷悶溺無明地。從父遙見之。
T34n1718_p0084a01║即是第三放捨勸誡息大乘化。就此為四。
T34n1718_p0084a02║一思惟息化。二釋息化。三正息化。四息化
T34n1718_p0084a03║得宜。初有兩意。一知大志弱。二知小志強。
T34n1718_p0084a04║父遙見者。小去大遠故名為遙。是結緣子故
T34n1718_p0084a05║言為見。而語使言者。約教為使者。智本
T34n1718_p0084a06║說教智知無機。智息故教息。約人為使者。
T34n1718_p0084a07║語諸菩薩不須現汝尊妙之身令二乘見。
T34n1718_p0084a08║淨名中攝汝身香。無令彼諸眾生而起惑
T34n1718_p0084a09║著。普賢入此娑婆。促身令小。皆是其義也。
T34n1718_p0084a10║勿強將來者。既無大機恐傷其善根。故言
T34n1718_p0084a11║勿強也。私謂不須此人者。思惟息勸門擬
T34n1718_p0084a12║宜。勿強將來者。思惟息誡門擬宜也。冷水
T34n1718_p0084a13║灑面者。第二知有小志。宜以灰斷理水
T34n1718_p0084a14║除見思之熱。面者。厭生死名背。向涅槃
T34n1718_p0084a15║【CL119n1491_p0110b01】如面也。醒悟者。開小逗機得離煩悶悟
T34n1718_p0084a16║四真諦也。莫復與語者。決定應息大乘教
T34n1718_p0084a17║也。所以者何下。第二釋息化之意。正厭苦
T34n1718_p0084a18║欣空。親狎下劣無慈悲心。即畏難大法。且
T34n1718_p0084a19║任其小志抑佛本懷。所以息化也。審知二
T34n1718_p0084a20║萬億佛所曾發道心非都無大機也。且息
T34n1718_p0084a21║大化佛意未已。更俟後期。不語他人者。於
T34n1718_p0084a22║昔小乘教中。隨他意語方便覆護稱是聲聞。
T34n1718_p0084a23║不說隨自意語云是菩薩也。使者語之
T34n1718_p0084a24║下。第三正明息化。我今放汝。即是知大機
T34n1718_p0084a25║弱。隨意所趣。即是知小善強。以此二緣故
T34n1718_p0084a26║息大化也。窮子歡喜下。第四即是息化稱
T34n1718_p0084a27║機。不為大教所逼。是故歡喜。無謗大罪
T34n1718_p0084a28║得免三途故言從地。有小善生故言而
T34n1718_p0084a29║起。又前擬宜大法迷悶不解臥無明地。今
T34n1718_p0084b01║逗以小可得醒悟。故言從地而起。於四諦
T34n1718_p0084b02║中欲【CL119n1491_p0111a01】求道法。故言往至貧里以求衣食。或
T34n1718_p0084b03║於四見之中求道。故言貧里。將欲誘引下
T34n1718_p0084b04║是密遣二人誘引。此為二。一齊教近領三
T34n1718_p0084b05║車救子。遠領波羅柰施權。次從又以他日
T34n1718_p0084b06║下。取意領法身地久照方便非道樹始知
T34n1718_p0084b07║用小。早鑒眾生致難尊特親狎垢衣。故追
T34n1718_p0084b08║領往前以成今解。　問。四大弟子。何因能知
T34n1718_p0084b09║法身久照。　答。推近知遠。若始道樹知無大
T34n1718_p0084b10║機。不應兜率降神正慧託胎乃至現有煩
T34n1718_p0084b11║惱納妃生子三十四心後身斷結。驗知脫
T34n1718_p0084b12║大小相海微妙瓔珞。更著麤弊丈六垢衣。其
T34n1718_p0084b13║已久矣。今初且釋齊教領者。譬喻品文有
T34n1718_p0084b14║四。一用方便擬宜。二知先心三歎三車。
T34n1718_p0084b15║四適其所願。方便品亦四。今領亦四。從將
T34n1718_p0084b16║欲誘引下。是領上擬宜。時二使人即求窮子
T34n1718_p0084b17║既已得之。領上知子先心有機也。具陳上【CL119n1491_p0111b01】事
T34n1718_p0084b18║領上歎三車希有。窮子先取其價下。領上
T34n1718_p0084b19║適願爭出火宅也。初將欲誘引者。既息大
T34n1718_p0084b20║化不容孤棄。欲設方便。故言將欲。密遣
T34n1718_p0084b21║二人者。四弟子齊己分領。不涉菩薩。故言
T34n1718_p0084b22║二人。約法是因緣四諦。約理是有作真俗。
T34n1718_p0084b23║約人是聲聞緣覺。初擬大乘云密遣傍人。
T34n1718_p0084b24║表一實諦一大乘教一菩薩人。今明方便隱
T34n1718_p0084b25║實為密。指偏真為遣。約教隱滿字為密。
T34n1718_p0084b26║指半字言遣。約人內祕菩薩行故言密。
T34n1718_p0084b27║外現是聲聞故言遣。形者。二乘教中不修
T34n1718_p0084b28║相好。但說苦無常不淨。即是形色憔悴也。約
T34n1718_p0084b29║人。則諸菩薩隱其本色示以跡形。非了義
T34n1718_p0084c01║說。無有十力無畏。名無威德也。汝可詣彼
T34n1718_p0084c02║者。即以小教擬小機也。大教明理直實。故
T34n1718_p0084c03║言疾走往捉。小教明理迂隱。故云徐語。此
T34n1718_p0084c04║有作處者。見修兩道是斷惑作處也。倍【CL119n1491_p0112a01】與汝
T34n1718_p0084c05║直者。五戒十善止出三途。今四諦十二因緣
T34n1718_p0084c06║能出生死。是為一倍。又外道六行但能伏
T34n1718_p0084c07║惑。今修四諦則能斷惑得至涅槃。是為
T34n1718_p0084c08║二倍也。窮子若許者。有機是許即設教。無
T34n1718_p0084c09║機是不許不設教。欲何所作者。二乘唯欲
T34n1718_p0084c10║除惑取證。不論淨佛國土成就眾生。所
T34n1718_p0084c11║以言雇汝除糞。我等二人亦共作者。二乘鈍
T34n1718_p0084c12║根憑教行行方能修業。約理者即是智諦
T34n1718_p0084c13║相資也。約人即權人共實人修行也。時二
T34n1718_p0084c14║使人即求窮子者。第二審知有機。故言
T34n1718_p0084c15║已得。領上知先心也。具陳上事下。第三
T34n1718_p0084c16║陳說雇作。領上歎三車也。除苦集之糞。
T34n1718_p0084c17║取道滅之價。窮子先取其價尋與除糞下。第
T34n1718_p0084c18║四尋即為作。領上適願爭出火宅也。二乘
T34n1718_p0084c19║慕果行因。所以先取也。其父見子愍而怪
T34n1718_p0084c20║之者。怪不求佛道。愍其取阿羅漢。所失
T34n1718_p0084c21║【CL119n1491_p0112b01】者大所得者寡。故言怪也。齊此領法譬中
T34n1718_p0084c22║意其文竟。從又以他日下。第二是取意領。
T34n1718_p0084c23║靈智先照久設權謀崎嶇隨逐。非止樹下
T34n1718_p0084c24║始見因緣。已如上說。此文為四。一又以他
T34n1718_p0084c25║日取意領先以權智久欲擬宜。二見子憔
T34n1718_p0084c26║悴。是久知方便是其玩好。三脫妙著麤。領
T34n1718_p0084c27║久知須歎三車。四親教子作。久知適願受
T34n1718_p0084c28║行今初。又者鄭重辭也。將欲取意領法身
T34n1718_p0084c29║之地久知大小之機(一三)施化。重述佛意故標
T34n1718_p0085a01║章稱又也。他日者。二乘自謂方便為己。非
T34n1718_p0085a02║二乘法為他。即擬法身也。日者時也亦智
T34n1718_p0085a03║也。依法身之時。用智照機。故言他日。若從
T34n1718_p0085a04║此義實智照實為自。權智照方便為他。齊
T34n1718_p0085a05║教領。領化身用事為己日。非化身用事為
T34n1718_p0085a06║他日。若就如來。自行權實之智皆名為己。
T34n1718_p0085a07║如來化他權實之照。皆名為他。如來【CL119n1491_p0113a01】自他
T34n1718_p0085a08║權實之照。照實為己照權為他。此之探領
T34n1718_p0085a09║法身之時。用化他之權智。照於權機若有若
T34n1718_p0085a10║無。照用權事若可若否。皆是權智所照。故
T34n1718_p0085a11║言他日。若從此義。齊教領領化他之權事。
T34n1718_p0085a12║故二乘稱己事。探領領自他之權。此權非
T34n1718_p0085a13║二乘事。故稱為他。雖有兩意他日俱成。今
T34n1718_p0085a14║依二乘所領。又逐他日之文。以探領領法
T34n1718_p0085a15║身中照機也。牖窗者。偏見則小。表權智照
T34n1718_p0085a16║彼偏機也。遙者小去大懸。故名為遙。見子
T34n1718_p0085a17║者。昔曾種大稱之為子。以大擬之故言為
T34n1718_p0085a18║見。窗牖偏狹未宜大化。故息大而施小也。
T34n1718_p0085a19║羸瘦下。第二是領先知有小玩好也。修因
T34n1718_p0085a20║智力少為羸。修因福力少為瘦。內怖無常
T34n1718_p0085a21║為憔。外遭八苦為悴。四住為糞土。無知
T34n1718_p0085a22║為塵坌也。即脫瓔珞下。第三是領先知須
T34n1718_p0085a23║歎三車希有也。脫妙服。譬隱報身【CL119n1491_p0113b01】無量功
T34n1718_p0085a24║德。四十二地戒定慧陀羅尼等瓔珞。寂滅忍
T34n1718_p0085a25║細軟上服。大小相海嚴飾之具。容服若盛子
T34n1718_p0085a26║則驚畏。二乘不宜見此相好。是故脫之。更
T34n1718_p0085a27║著麤弊者。現丈六形是麤。生忍法忍是弊
T34n1718_p0085a28║也。塵土坌身者。現有煩惱有為有漏也。執
T34n1718_p0085a29║除糞下。但治見思有漏之法。不論諸地清
T34n1718_p0085b01║淨智慧也。左手喻實右手喻權。權用便易自
T34n1718_p0085b02║以此法斷結成佛。又用此化人。狀有所畏
T34n1718_p0085b03║者。示同怖生死。又有寒風馬麥之報也。
T34n1718_p0085b04║語諸作人下。第四親教子作譬也。即是道品
T34n1718_p0085b05║中七科法門。以顯除糞之相。領上諸子心各
T34n1718_p0085b06║勇銳互相推排競共馳走爭出火宅也。一者
T34n1718_p0085b07║語作人譬。譬四念處是外凡位。二令勤作勿
T34n1718_p0085b08║得懈息譬。譬四正勤。三咄男子勿復餘去譬。
T34n1718_p0085b09║譬四如意足。四好自安意下。名安慰譬。譬
T34n1718_p0085b10║五根。五所以【CL119n1491_p0114a01】者何下。名無五過譬。譬五力。
T34n1718_p0085b11║此前四句是第二內凡位。六即時長者字以
T34n1718_p0085b12║為子譬。譬八正。七雖欣此遇下。名教常令
T34n1718_p0085b13║除糞譬。譬七覺。此二句是第三聖位也。今初
T34n1718_p0085b14║語諸作人者。即是說三藏示四念處。是除
T34n1718_p0085b15║糞之器。斷結之境故。遺教云。常依念處行
T34n1718_p0085b16║道能破四倒。領火宅中適願勇銳。即是聞
T34n1718_p0085b17║慧也。第二勿得懈息者。即是令勤修四念
T34n1718_p0085b18║處也。若起懈息不能滅二惡。不能生二
T34n1718_p0085b19║善。以二勤故能發煖火。對火宅互相推排。
T34n1718_p0085b20║入修慧煖位也。以方便故。得近其子者。念
T34n1718_p0085b21║處未得理火溫心。猶為疏外不可附近。
T34n1718_p0085b22║以初得煖方便。則可附近也。第三咄男子
T34n1718_p0085b23║者。咄是驚覺亦是責數。上正勤中紛動即是
T34n1718_p0085b24║智法。如男子是陽性。如意足是定法。如女
T34n1718_p0085b25║人是陰性。良以正勤策動不得與真相應
T34n1718_p0085b26║故咄驚【CL119n1491_p0114b01】責數。令捨散入靜。故咄男子也汝
T34n1718_p0085b27║常此作勿復餘去者。念處正勤動不專一不
T34n1718_p0085b28║名為常。四如意中定不異緣。思惟則定思惟
T34n1718_p0085b29║則斷。定斷專一故常。不紛動故勿復餘去。
T34n1718_p0085c01║此猶在互相推排中。即是頂法之位也。當加
T34n1718_p0085c02║汝價者。煖法意觀中不能發真。如意觀中
T34n1718_p0085c03║能發無漏故言加價。若有所須者。漏無漏
T34n1718_p0085c04║善助道正道。皆從如意觀求。欲須即得。四
T34n1718_p0085c05║禪體含支林如盆器。生空麤如米。法空細
T34n1718_p0085c06║如麵。此即正道。四諦下十六諦觀。無常如
T34n1718_p0085c07║鹽苦如醋。此即助道。如米麪難食須鹽
T34n1718_p0085c08║醋和之。正道難顯須助道助之。莫自疑難
T34n1718_p0085c09║者。結上正助。審在如意觀中故令勿疑。決
T34n1718_p0085c10║定可辦如己物想故言勿難。亦有老弊使
T34n1718_p0085c11║人者。若欲直取通以代手足如使人驅役
T34n1718_p0085c12║者。如意觀中亦有此通。但通劣弱事同老
T34n1718_p0085c13║弊。【CL119n1491_p0115a01】雖不丁壯亦堪運役。又以正道求理。
T34n1718_p0085c14║正道弱未能發真。欲須助道。九想十想八
T34n1718_p0085c15║背捨等。助道使人者。如意觀中亦有此法。若
T34n1718_p0085c16║得助助正。即成共解脫人也。第四好自安
T34n1718_p0085c17║意者。得五根安固難壞也。我如汝父者。忍
T34n1718_p0085c18║解鄰真似像未實。故言如父。亦是如子。勿
T34n1718_p0085c19║復憂慮者。令其安意破壞見思也。第五我
T34n1718_p0085c20║老汝少者。佛居道終已具智斷。故言老大。
T34n1718_p0085c21║汝居道始未有智斷。故名為少壯。此即忍
T34n1718_p0085c22║法位也。無五過者。得五力離五惡法也。
T34n1718_p0085c23║得信力故不欺。精進力故不怠。念力故不
T34n1718_p0085c24║瞋。定力故不恨。慧力故不怨言。餘作人者。
T34n1718_p0085c25║遠指外道。諸見求理名餘作人。近指煖等
T34n1718_p0085c26║四位未免五過。亦名餘作人。此文無五過
T34n1718_p0085c27║即五力也。自今已後如所生子者。下忍十六
T34n1718_p0085c28║剎那時節猶長。中忍雖復縮觀。亦未是一【CL119n1491_p0115b01】剎
T34n1718_p0085c29║那。若上忍世間最後一剎那心。鄰真逼聖故
T34n1718_p0086a01║名此位為如所生子。即世第一法位也。第
T34n1718_p0086a02║六即時長者更與作字名之為兒者。得八正
T34n1718_p0086a03║入見道中競共馳走。故言名之為兒。世第
T34n1718_p0086a04║一法與真不久故言即時。阿含說五種佛
T34n1718_p0086a05║子。四果及辟支佛名佛真子。菩薩不斷結
T34n1718_p0086a06║子義未成。爾時窮子雖欣此遇下。第七常令
T34n1718_p0086a07║傭作譬。譬雖為子思惟未盡猶居學位未
T34n1718_p0086a08║得無難故二十年常令除糞。亦復自知不
T34n1718_p0086a09║任紹大。正是依教修行盡苦耳。故云猶故
T34n1718_p0086a10║自謂客作賤人。若得初果厭小樂大。大乘
T34n1718_p0086a11║機發者。即應授以大乘。又不須進斷其餘
T34n1718_p0086a12║殘結。正由不捨小志大機不發。以是且
T34n1718_p0086a13║令依教盡漏。故言由是之故二十年中常
T34n1718_p0086a14║令除糞。二十年者。見諦一解脫一無礙。思惟
T34n1718_p0086a15║九無礙九解脫。故言二十年。【CL119n1491_p0116a01】又云見思二道
T34n1718_p0086a16║中斷結。名二十年。又云五下分五上分。為
T34n1718_p0086a17║二十年也。又云猶於二乘法中斷思惑故。
T34n1718_p0086a18║名二十年。又云依二使人。共斷餘結故。名
T34n1718_p0086a19║二十年也。從有二乘之機而來感佛。故云
T34n1718_p0086a20║自見子來已二十年。若住二乘位轉大乘
T34n1718_p0086a21║教。名為於二十年中執作家事也。二十語同
T34n1718_p0086a22║各有所以。指此一句。即是爭出三界火宅
T34n1718_p0086a23║位也。過是已後下。是第四領付家業譬。近
T34n1718_p0086a24║領火宅等賜大車。遠領法說中無上道。就
T34n1718_p0086a25║此為二。初領後付。又各為二。共領火宅等
T34n1718_p0086a26║賜車中四意。亦是方便品顯實四意。初章二
T34n1718_p0086a27║者。一心相體信。即領上免難。二委以家業。
T34n1718_p0086a28║漸以通泰成就大志。即領上索車。後章二
T34n1718_p0086a29║者。一付家業。即領等賜大車。二得付欣悅。
T34n1718_p0086b01║即領上得車歡喜也。由心相體信。故得委
T34n1718_p0086b02║以家業。家業既諳【CL119n1491_p0116b01】悉備知見則成就大志。
T34n1718_p0086b03║由意志通泰故。得付與家業。與家業故是
T34n1718_p0086b04║則歡喜。由有遠近。若不先教傭作與一日
T34n1718_p0086b05║之價。豈得相體委業付財。內合由三藏斷
T34n1718_p0086b06║結堪並聞大集受折淨名轉教般若而
T34n1718_p0086b07║致付財耳。當知傭作取價即是遠由。體信
T34n1718_p0086b08║委業即是近由。又前誘引譬中。有齊教領。始
T34n1718_p0086b09║自道樹終訖出宅。又有探領。始自法身終
T34n1718_p0086b10║訖思盡。今領亦二。始探領慈悲四位調熟。
T34n1718_p0086b11║終領付財究竟一味。遠近始終合論五味。何
T34n1718_p0086b12║者。即遣傍人。傍人所說乃譬華嚴圓頓。此教
T34n1718_p0086b13║最初。傍人譬牛。所說譬乳。內合從佛出十
T34n1718_p0086b14║二部經。即初味也。以此擬二乘人。無機不
T34n1718_p0086b15║受迷悶躃地。於其全生如乳味也。次明密
T34n1718_p0086b16║遣二人說除糞法。此譬息大之後鹿苑說
T34n1718_p0086b17║三。於小即信革凡成聖。如轉乳為酪。內
T34n1718_p0086b18║合從十二部【CL119n1491_p0117a01】出修多羅。即第二味也。次明
T34n1718_p0086b19║心相體信入出無難。譬三藏之後說方等
T34n1718_p0086b20║淨名揚大折小二乘聞大不謗折小不退。
T34n1718_p0086b21║良以三藏斷結取一日價故。得恣其褒貶。
T34n1718_p0086b22║若未斷結不堪聞揚大。如前不受勸門。
T34n1718_p0086b23║亦不堪聞折小。如前不受誡門。而今不
T34n1718_p0086b24║謗不退者。心相體信故也。親既證小則信
T34n1718_p0086b25║大不虛。得涅槃價故體折不瞋。雖非己
T34n1718_p0086b26║事而不疑謗。此心淳熟如從酪出生蘇。內
T34n1718_p0086b27║合從修多羅出方等經。第三味也。次明長
T34n1718_p0086b28║者自知將死不久下。譬方等心相體信入出
T34n1718_p0086b29║無難已後委以家業。使其領教為大菩薩
T34n1718_p0086c01║說摩訶般若。既領知眾物貫統法門。心明
T34n1718_p0086c02║口辯彌益慕樂。但恨住小非是己分。脫更
T34n1718_p0086c03║開許豈不樂哉。於是心漸通泰成就大志。
T34n1718_p0086c04║如似生蘇出於熟蘇。是從方等出摩訶般
T34n1718_p0086c05║若。第四味也。次【CL119n1491_p0117b01】臨欲終時而命其子者。此譬
T34n1718_p0086c06║般若之後判天性定父子會三歸一付
T34n1718_p0086c07║財與記說法華之教。開佛知見示真實
T34n1718_p0086c08║相菩薩疑除聲聞作佛悉以如來滅度而
T34n1718_p0086c09║滅度之。如從熟蘇出於醍醐。是從摩訶般
T34n1718_p0086c10║若出大涅槃。即第五味也。四大弟子深得
T34n1718_p0086c11║佛意。探領一化五味之教。始終次第其文出
T34n1718_p0086c12║此也。領家業文為二。一相體信。二命領
T34n1718_p0086c13║業。就體信復二。先明體信。二猶居本位。
T34n1718_p0086c14║今初相者是互相信也。謂於三藏中得涅槃
T34n1718_p0086c15║價此既不虛。今為菩薩說此大乘亦復非
T34n1718_p0086c16║虛。此即子信父也。佛知此等見思已斷聞
T34n1718_p0086c17║必不謗無漏根利聞微生信。此即父信子
T34n1718_p0086c18║也。由此見尊特身。聞大乘教。名此為入。復
T34n1718_p0086c19║被訶折。猶見丈六說小乘法。名此為出。大
T34n1718_p0086c20║小出入而無疑難也。第二然其所止猶在本
T34n1718_p0086c21║處者。雖復入【CL119n1491_p0118a01】出無難得聞大乘。而謂是菩
T34n1718_p0086c22║薩之事非己智分。不肯迴小向大。猶居羅
T34n1718_p0086c23║漢不言未來當得作佛。此領大集淨名生
T34n1718_p0086c24║蘇之教也。從世尊爾時長者有疾下。第二
T34n1718_p0086c25║委以家業。此領大品佛命轉教般若熟蘇
T34n1718_p0086c26║之教也。就此為二。一命知家事。二受命領
T34n1718_p0086c27║知。二章各為四。初四者。一明時節。二正命
T34n1718_p0086c28║知家事。三誡令體我心。四敕無令漏失。
T34n1718_p0086c29║初將死不久者。有機則應為生。機盡應謝為
T34n1718_p0087a01║死。今化機將畢。應謝非久也。語窮子言我
T34n1718_p0087a02║今多有下。第二命知家事。金即別教理。銀即
T34n1718_p0087a03║通教理。大品所明真諦不出此二。而云多
T34n1718_p0087a04║有者。理則非多約種種門亦得言多。例
T34n1718_p0087a05║如空非十八。約破十八法名十八空也。
T34n1718_p0087a06║勸學中明一切法門。皆是珍寶也。倉是定門。
T34n1718_p0087a07║即百八三昧。庫是慧門。十八空境也。通別兩
T34n1718_p0087a08║種定慧【CL119n1491_p0118b01】倉庫。包藏一切禪定智慧無所闕
T34n1718_p0087a09║少。內充外溢故云盈溢。其中多少者。說於
T34n1718_p0087a10║般若。則有廣略二門。菩薩行般若。應知略
T34n1718_p0087a11║廣相。略則為少廣則為多。自行為取化他
T34n1718_p0087a12║為與。大品中云汝當為菩薩說。故云汝
T34n1718_p0087a13║悉知之。我心如是下。第三誡體我心者。佛
T34n1718_p0087a14║以般若為心。汝今傳燈當隨佛意說也。
T34n1718_p0087a15║又二乘人本解是析法空。命當體此意者。
T34n1718_p0087a16║命轉教用誡令同我體法空也。昔時被命
T34n1718_p0087a17║謂傳燈與他。今乃知佛令我識體之門。故
T34n1718_p0087a18║言當體此意。今我與汝便為不異者。釋此有
T34n1718_p0087a19║三。一被加令說與佛不異。二就理以諸法
T34n1718_p0087a20║皆如故得不異。善吉如。如來如。一如無二
T34n1718_p0087a21║如。故言便為不異。三就今時。始悟父子天
T34n1718_p0087a22║性本來不異。而二乘人自謂被加異耳。宜
T34n1718_p0087a23║加用心下。第四敕無令漏失也。汝為菩薩
T34n1718_p0087a24║說般若【CL119n1491_p0119a01】教無令漏失。二者就理此即汝法
T34n1718_p0087a25║後時當用。是故無令漏失也。即受教敕下。
T34n1718_p0087a26║第二受命又為四。一正受命領知。二無悕
T34n1718_p0087a27║取。善吉雖說般若。自謂我無其分也。三未
T34n1718_p0087a28║捨劣心猶居本處者。住羅漢位。雖復慕
T34n1718_p0087a29║大亦未定言欲作菩薩也。未捨下劣心
T34n1718_p0087b01║者。雖復恥小。亦未定言捨於小證也。四
T34n1718_p0087b02║復經少時父知子意下。即是領上索車譬。鄙
T34n1718_p0087b03║棄先心欲求大道大機發也。　問。何時名少
T34n1718_p0087b04║時。　答。一云說般若竟。於異處遊觀。尋思
T34n1718_p0087b05║所領大乘法門生心貪樂。為失為不失。如
T34n1718_p0087b06║此等尋思。即是大乘機發時也。此時去法
T34n1718_p0087b07║華未遠故言少時。又當說無量義時大乘
T34n1718_p0087b08║機發。何以知然。無量義中明七種方便無量
T34n1718_p0087b09║漸頓從一法生。既聞此說思惟昔之三藏
T34n1718_p0087b10║三乘悉從一法生。如是三乘亦應入一。
T34n1718_p0087b11║如是思時漸【CL119n1491_p0119b01】已通泰大心即發。故言成就大
T34n1718_p0087b12║志也。臨欲終時下。第二正付家業。又為二。
T34n1718_p0087b13║謂一付業。二歡喜。初有四。一付業時。二命
T34n1718_p0087b14║子聚眾為證。三結會父子。四正付家業。初
T34n1718_p0087b15║付時。臨欲終者是明時節。化緣將訖。靈山
T34n1718_p0087b16║八載說法華經。唱入涅槃時也。而命其子
T34n1718_p0087b17║下。第二聚眾。即是二萬億佛所受化之徒。
T34n1718_p0087b18║名之為子。大機熟人十方雲集也。上四眾圍
T34n1718_p0087b19║繞者是也。并會親族者。舊云分身如親族。十
T34n1718_p0087b20║地如國王。九地如大臣。八地如剎利。七地
T34n1718_p0087b21║如居士。北人用分身為親族。多寶為國王
T34n1718_p0087b22║也。十地為大臣。八地為剎利。三十心為居
T34n1718_p0087b23║士。若爾跡門說法。分身多寶並未現前。何得
T34n1718_p0087b24║指此耶。彼解云。正是身子懷疑之時。於法
T34n1718_p0087b25║華中未能生信。是故多寶分身一時來證。
T34n1718_p0087b26║若疑除信解受記已竟。復用多寶何所證
T34n1718_p0087b27║【CL119n1491_p0120a01】耶。故知法說之時多寶已出。但出經者言不
T34n1718_p0087b28║疊安。為作次第置因門後耳。今謂此是人
T34n1718_p0087b29║情無以取據。說跡門近事未用古證。若
T34n1718_p0087c01║說本門遠事。必須先證昔。今不用彼解
T34n1718_p0087c02║依薩云經(云云)。今明十方法身菩薩影響者
T34n1718_p0087c03║為親族。影響之眾多是釋迦昔日同業。並共
T34n1718_p0087c04║如來於二萬億佛所共開化之。於其悉是
T34n1718_p0087c05║伯叔之行。故用此為親族。國王者。一切漸
T34n1718_p0087c06║頓諸經。無不稱所詮之處為經王。當機益
T34n1718_p0087c07║物興廢有時。部部不同名之為國。皆言第
T34n1718_p0087c08║一即是王。又此經會通諸教。豈非聚集國
T34n1718_p0087c09║王。故無量義中先已收集。彼云。初說四諦十
T34n1718_p0087c10║二緣生。次說方等十二部經。次說摩訶般若
T34n1718_p0087c11║華嚴海空。此則普集諸經。融通漸頓會入
T34n1718_p0087c12║此典。故名會國王也。彌勒等諸大菩薩。皆
T34n1718_p0087c13║是等覺為大臣。初地至九地為剎【CL119n1491_p0120b01】利。法王
T34n1718_p0087c14║種性中生。三十心為居士。此等皆從釋迦
T34n1718_p0087c15║受化。諸君當知下。第三結會父子。實從我
T34n1718_p0087c16║受學實是我子。從我起解是我所生。我實曾
T34n1718_p0087c17║於二萬億佛所嘗教大法。故我實是父。於
T34n1718_p0087c18║某城中者。此經西國文多度此甚少。或可
T34n1718_p0087c19║說昔名字國土如大通智勝因緣。今簡略
T34n1718_p0087c20║名字直言某甲。是諸眾生背此大乘。起無
T34n1718_p0087c21║明闇遁入生死。故言捨吾逃走。備經六
T34n1718_p0087c22║趣。故云五十餘年。昔在本城懷憂推覓。自
T34n1718_p0087c23║昔法身地中。常以二智觀覓可化之機也。
T34n1718_p0087c24║始於今日感應道交。故云忽於是間會遇見
T34n1718_p0087c25║之。今我所有下。第四正付家業。一切大乘
T34n1718_p0087c26║萬行萬德。故云一切所有也。先所出內是
T34n1718_p0087c27║子所知者。追指昔日大品領教所委有廣
T34n1718_p0087c28║略般若共不共法。是汝所知即是汝有。故
T34n1718_p0087c29║法華但明佛之知見。不更廣【CL119n1491_p0121a01】說一切行相
T34n1718_p0088a01║也。窮子聞父此言下。第二即是得付歡
T34n1718_p0088a02║喜。領上各乘大車得未曾有。自顧無心希
T34n1718_p0088a03║望佛道。而今忽聞得記作佛。故云不求自
T34n1718_p0088a04║得也。三藏中本心不求。方等中恥小望絕
T34n1718_p0088a05║故不求。般若中雖領非己分故不求。如
T34n1718_p0088a06║此不求而今自得也。世尊大富長者下。第
T34n1718_p0088a07║二合譬光宅合之。或前或後釋之甚略。今
T34n1718_p0088a08║但依文點意不復子派。合譬略者。貴在
T34n1718_p0088a09║得意不俟費辭。大富長者。合父子相失
T34n1718_p0088a10║譬。譬文有四。但合父子總得餘意。如來合
T34n1718_p0088a11║父似則合子。似有二義。一取大機為子。
T34n1718_p0088a12║昔未逃逝既非真位。猶居外凡故云似也。
T34n1718_p0088a13║取小機為子者。小機似像大乘根性耳。子
T34n1718_p0088a14║既逃父貶之言似(云云)。　問。初釋品云已得
T34n1718_p0088a15║入真。此那言似。　答。此合子逃父時是故言
T34n1718_p0088a16║似。品初明子開悟時。汝問非也。從如來常
T34n1718_p0088a17║【CL119n1491_p0121b01】說我等為子下合父子相見譬。但合長者見
T34n1718_p0088a18║子便識。從我等以三苦故下。合追誘譬。上
T34n1718_p0088a19║有傍追二誘。今合亦二。上初遣傍追。次再
T34n1718_p0088a20║追。次放捨。今合兩門之無機。何為見捉自
T34n1718_p0088a21║念無罪。合無大機也。樂著小法者。合有小
T34n1718_p0088a22║志不合放捨。今日世尊令我等下。合二誘
T34n1718_p0088a23║譬。上有齊教探領。今合二意。從蠲除下。
T34n1718_p0088a24║合齊教具陳上事。從我等於中勤加精進
T34n1718_p0088a25║下。合上尋與除糞。得至涅槃下。合上先取其
T34n1718_p0088a26║價也。從然世尊先知我等下。合上探領。上
T34n1718_p0088a27║譬有四今合三。不合正教作。指上勤加除
T34n1718_p0088a28║糞即兼之。不更合也。上言遙見。今言
T34n1718_p0088a29║先知。上言羸瘦憔悴。今言心著弊欲。上言
T34n1718_p0088b01║即脫瓔珞更著麤弊。今言便見棄捨不為分
T34n1718_p0088b02║別寶藏之分。從以方便力說如來智慧下。
T34n1718_p0088b03║合付家業譬。上有由有付。今合亦二。由【CL119n1491_p0122a01】為
T34n1718_p0088b04║兩。一相信。二委業。今合亦二。一相信有二。
T34n1718_p0088b05║先合體信。以方便力說如來智慧者。舊云。
T34n1718_p0088b06║如來智慧之因。持作二乘之果。今明帶三乘
T34n1718_p0088b07║方便。說大乘實相。故言以方便力。於我等
T34n1718_p0088b08║前說大乘法。亦是合出入無難。以方便力
T34n1718_p0088b09║出辯二乘。以佛智力入明實相。若不體信
T34n1718_p0088b10║豈於我前明佛慧耶。從我等從佛得涅槃
T34n1718_p0088b11║一日之價下。合猶在本處也。從我等又因
T34n1718_p0088b12║如來智慧下。合領家業。上有命有受今但
T34n1718_p0088b13║合受。受有四。一受命。二無希取。三不捨
T34n1718_p0088b14║下劣。四漸通泰。今但合二。初合受命領業。
T34n1718_p0088b15║而自於此下。合無希取兼得諸也。無志願
T34n1718_p0088b16║者。明佛加威力令如佛心而說也。故我
T34n1718_p0088b17║不志願。所以者何下。釋無希取意。以方
T34n1718_p0088b18║便力隨小乘心說言無分。由此不知真
T34n1718_p0088b19║是佛子。所以不取。佛以方便力隨我等說者。
T34n1718_p0088b20║【CL119n1491_p0122b01】佛帶方便力。以實相法共二乘說。我等不
T34n1718_p0088b21║識不共之意。故非佛子。今我等方知下。合
T34n1718_p0088b22║付家業。上有二有付有喜。今合亦二。上付
T34n1718_p0088b23║業有四。今則總合付與。付有二。一明佛
T34n1718_p0088b24║本於大無吝。二釋無吝。正由樂小不早
T34n1718_p0088b25║付大耳。此經中下舉今證昔。今理唯一故
T34n1718_p0088b26║知昔三非實。但為未堪。故於大前毀呰小
T34n1718_p0088b27║心。欲令捨偽取真。定知非吝。然佛實以大
T34n1718_p0088b28║乘而教化也。我等說本無心下。合歡喜。亦
T34n1718_p0088b29║是於三不求之意也。八十六行半偈。初七十
T34n1718_p0088c01║三行半頌上。次十三行歎佛恩深。初又二。初
T34n1718_p0088c02║二行頌法說。後七十一行半頌譬說。法說中
T34n1718_p0088c03║不頌不求。但頌自得。頌譬說又二。初四十
T34n1718_p0088c04║一偈頌開譬。次三十偈半頌合譬。上開有
T34n1718_p0088c05║四。父子相失相見委業付財今皆頌。初十三
T34n1718_p0088c06║行頌父子相失。上相失譬有四。一【CL119n1491_p0123a01】子背父。
T34n1718_p0088c07║二父求子。三子漸還。四父念子。今頌亦四。
T34n1718_p0088c08║但不次第。初一行半。頌第一子背父去。次
T34n1718_p0088c09║第二七行。頌弟二父求子不得。次第三二
T34n1718_p0088c10║行。超頌第四憂念轉深。次第四二行半。追
T34n1718_p0088c11║頌第三漸還近父。上四文各二。今初。譬如
T34n1718_p0088c12║下一行半。但頌子背父而去。不頌向國而
T34n1718_p0088c13║還也。火宅中明長者所王國邑聚落語寬。
T34n1718_p0088c14║此中明窮子輪迴三界名諸國。六道名五
T34n1718_p0088c15║十餘年也。其父憂念下。第二七行是頌父求
T34n1718_p0088c16║子不得。上亦有二。今頌亦二。初半行頌
T34n1718_p0088c17║覓子不得。求之既疲下六偈半。頌不以
T34n1718_p0088c18║失一子廢家業事。四方推求者不同於上。
T34n1718_p0088c19║上四方是約四諦推理。今四方是觀四生
T34n1718_p0088c20║中。覓可度之機也。造立舍宅者。有餘國中
T34n1718_p0088c21║有餘涅槃也。起慈悲舍。依性空宅也。往來
T34n1718_p0088c22║者眾者。諸土菩薩來往聽法也。而【CL119n1491_p0123b01】年朽邁下。
T34n1718_p0088c23║第三二行。超頌第四憂念轉深。上文有二。
T34n1718_p0088c24║此但頌先失子今苦。無所委付。是故憂耳。
T34n1718_p0088c25║爾時窮子求索衣食下。第四二行半。追頌上
T34n1718_p0088c26║第三漸還向父。上文有二。今頌亦二。初二
T34n1718_p0088c27║行頌近父之由。由求衣食也。漸次經歷下
T34n1718_p0088c28║半行。頌正近父城也。初近父由中。從邑至
T34n1718_p0088c29║邑者。根塵相涉如邑。十八界如國。修有漏
T34n1718_p0089a01║善如有所得。修二乘善如無所得。不得
T34n1718_p0089a02║大乘法食為飢餓。無大力用為羸。無大功
T34n1718_p0089a03║德為瘦。有無善上起見思如瘡癬。從傭
T34n1718_p0089a04║賃下七行半偈。頌第二父子相見。上文有
T34n1718_p0089a05║二。今頌亦二。初六行半頌子見父。次一行
T34n1718_p0089a06║頌父見子。上子見父文有四。今頌三。初半
T34n1718_p0089a07║行頌見父之由。由傭賃遂至父舍也。次爾
T34n1718_p0089a08║時長者下。第二二行半。頌第三見父之相
T34n1718_p0089a09║也。上明見父之處。處是門側。今【CL119n1491_p0124a01】言長者於
T34n1718_p0089a10║其門內者。兼得處也。施大寶帳等。正見父
T34n1718_p0089a11║相處踞師子座也。法身是師是王。報應是
T34n1718_p0089a12║長者。注記券疏即是授記明修行也。私謂
T34n1718_p0089a13║以廣顯略為注。授決為記。四弘誓為券。
T34n1718_p0089a14║修行為疏。窮子見父下三行半。頌第四生
T34n1718_p0089a15║畏避之心。長者是時下一行。頌第二父見
T34n1718_p0089a16║子。上文有四。一見處。二見即識。三見歡喜。
T34n1718_p0089a17║四者適願。今但頌二。上半頌見子之處。遙
T34n1718_p0089a18║見下第二半行。頌見子即識也。即敕使者
T34n1718_p0089a19║追捉將來下。第三十行半。頌上追誘譬。今初。
T34n1718_p0089a20║三行頌傍追。上傍人追文有三。一喚子不
T34n1718_p0089a21║來。二再喚不來。三放捨。今初三句頌初喚
T34n1718_p0089a22║無機不來。次迷悶下第二一句。頌再喚不來。
T34n1718_p0089a23║次是人下第三二行。頌無機。即是上釋放
T34n1718_p0089a24║捨意也。即以方便下。第二七行半。頌密遣
T34n1718_p0089a25║二人誘引。上文有二。今頌【CL119n1491_p0124b01】亦二。初三行頌
T34n1718_p0089a26║雇作譬。次四行半頌教作譬。上雇作文有
T34n1718_p0089a27║四。一設方便。二求之即得。三陳雇作。四取
T34n1718_p0089a28║價除糞。今但頌二。初二行頌第一設方便。
T34n1718_p0089a29║窮子聞之下一行。頌第四取價除糞也。今
T34n1718_p0089b01║初設方便。眇目是偏空。矬者豎短不窮實
T34n1718_p0089b02║相之源。陋者橫狹無摩訶衍眾善莊嚴也。
T34n1718_p0089b03║非四無畏名無威。異常樂我淨名無德。次
T34n1718_p0089b04║窮子聞之下。第二取價。淨六根房五陰舍
T34n1718_p0089b05║也。長者於牖下。第二四行半。頌上教作。上
T34n1718_p0089b06║文有四。今頌亦四。初半行頌牖中。念子愚
T34n1718_p0089b07║劣下。第二半行頌羸瘦。於是長者著下。第三
T34n1718_p0089b08║一行頌脫妙著麤。方便附近下。第四二行
T34n1718_p0089b09║半。頌正教作。上有七科法門。語者。即合
T34n1718_p0089b10║四念處也。令勤作者。即四正勤也。既益汝價
T34n1718_p0089b11║下一行。頌四如意足也。油塗足能履深水
T34n1718_p0089b12║如神通。又油能除風。【CL119n1491_p0125a01】定是無亂也。飲食充
T34n1718_p0089b13║足。即上米麪也。薦席厚暖。即是觀練熏修
T34n1718_p0089b14║定。能除散動也。如是苦言汝當勤作半行。
T34n1718_p0089b15║總頌上第四安慰第五無五過。根力既成乃
T34n1718_p0089b16║堪苦言。又以軟語半行。總頌第六作字第
T34n1718_p0089b17║七令常作。並是子位也。長者有智下。第四十
T34n1718_p0089b18║行。頌上第四領付家業。上文有二。今頌亦二。
T34n1718_p0089b19║今初三行半。頌付業之由。次六行半。頌正付
T34n1718_p0089b20║業。初由中有二。今頌亦二。初長者有智下半
T34n1718_p0089b21║行。總頌心相體信。即入出也。經二十年下。
T34n1718_p0089b22║第二三行。頌委領家業。上委業有命有受。
T34n1718_p0089b23║今但頌受命。上受命有四。今但頌三。初一行
T34n1718_p0089b24║半頌受命。次猶處門下。第二一行。頌猶居
T34n1718_p0089b25║本位未捨劣心。次父知子心下。第三半行。
T34n1718_p0089b26║頌通泰大志大乘機動也。初二十年者。不得
T34n1718_p0089b27║同上。上除見思名二十。此明執作家事。或
T34n1718_p0089b28║【CL119n1491_p0125b01】言轉大乘教教諸菩薩。斷大乘別惑見思。
T34n1718_p0089b29║名二十年。或言說般若時長。凡二十年。或
T34n1718_p0089c01║言住二乘位。轉大乘教為二十年。仁王般
T34n1718_p0089c02║若云。二十八年說摩訶般若。從欲與財物
T34n1718_p0089c03║下。第二六行半。頌第二正付家業。上文有
T34n1718_p0089c04║二。今頌亦二。初四行半頌正付業。次二行
T34n1718_p0089c05║頌得付歡喜。上正付業有四。今但頌三無
T34n1718_p0089c06║時節。初欲與下一行。頌上第二集親族。於
T34n1718_p0089c07║此大眾下。第二有二行半。頌上第三定父子
T34n1718_p0089c08║天性。凡我所有下。第三一行。頌上第四正付
T34n1718_p0089c09║與也。子念昔貧下。第二二行。頌得付歡喜
T34n1718_p0089c10║也。佛亦如是下。三十偈半。頌合譬。佛亦如是
T34n1718_p0089c11║合第一父子相失也。知我樂小一句。合父
T34n1718_p0089c12║子相見譬也。未曾說言二句。頌合第三追
T34n1718_p0089c13║喚譬。上合有二。一合再喚不來。二合放捨。
T34n1718_p0089c14║今總頌其意耳。而說我等下一【CL119n1491_p0126a01】行。頌上合
T34n1718_p0089c15║密遣二人誘引譬。上合齊教探教二章。今此
T34n1718_p0089c16║一行但總頌其意耳。佛敕我等下二十八行
T34n1718_p0089c17║半。頌合第四領家業。上合有二相信委業。
T34n1718_p0089c18║今初十八行半。但頌合委業。次十行頌合
T34n1718_p0089c19║正付。上受命中唯有二。一受命。二無希取。
T34n1718_p0089c20║今初一行長頌命領知。上領所無也。最上道
T34n1718_p0089c21║即是空般若。更無過其上也。次下十七行
T34n1718_p0089c22║半。正領受命及無希取等。無不捨及通泰。
T34n1718_p0089c23║我承佛教有五行。頌正受命。佛子聞法
T34n1718_p0089c24║得記者。明轉教益他也。爾時謂轉教教化
T34n1718_p0089c25║菩薩不言為我。如彼窮子下十二行半。頌
T34n1718_p0089c26║第二無希取。此文廣上也。於中又二。初一
T34n1718_p0089c27║行牒前譬帖合。次我等雖說下。第二十一行
T34n1718_p0089c28║半。正合無希取。又為三。初一行正頌無希
T34n1718_p0089c29║取。次我等內滅下九行半。具智斷故無希
T34n1718_p0090a01║取。又為三謂標釋結。【CL119n1491_p0126b01】初為二。初一行標斷
T34n1718_p0090a02║德具故無希取。次我等若聞下。第二一行。
T34n1718_p0090a03║標智德具故無希取。所以者何下六行。雙
T34n1718_p0090a04║釋智斷二章。次我等雖為下。第三一行半。
T34n1718_p0090a05║結釋自無希取。次導師見下。第三一行。明
T34n1718_p0090a06║佛見捨我。合無希取也。如富長者下十行。
T34n1718_p0090a07║頌正付業。上合有二。一正付業。二得付歡
T34n1718_p0090a08║喜。今頌亦二。初三行頌正付。次七行頌得
T34n1718_p0090a09║歡喜。初三行中。上總合正付業。今亦總頌。
T34n1718_p0090a10║但初一行半牒譬帖合。次一行半正頌合也。
T34n1718_p0090a11║我等今日下七行。頌第二得付歡喜也。得
T34n1718_p0090a12║道者。得實相道也。得果者。分得大乘習果
T34n1718_p0090a13║也。此二句明開佛知也。於無漏法得清淨
T34n1718_p0090a14║眼者。此二句明開佛見見實相理也。昔日
T34n1718_p0090a15║見無漏不落凡夫。今日見無漏。不落二
T34n1718_p0090a16║乘也昔日慧眼見空。今淨眼見中。持戒報
T34n1718_p0090a17║者。昔持戒梵行共【CL119n1491_p0127a01】顯無漏。灰身滅智無人
T34n1718_p0090a18║受此果報者。今日梵行能得無漏。即了因
T34n1718_p0090a19║取果義。持戒即緣因義。清淨眼所見理。即正
T34n1718_p0090a20║因義。我等真是聲聞者。即大乘真位也。十信
T34n1718_p0090a21║以一音。遍滿三千界似道非真。入十住即
T34n1718_p0090a22║是真也。真阿羅漢有三義。此中但舉應供一
T34n1718_p0090a23║義也。若不生變易殺通別惑。是不生殺賊
T34n1718_p0090a24║義。堪為十法界福田。即應供義。應供殺賊
T34n1718_p0090a25║互相顯也。下十三行。歎佛恩深難報如文。
T34n1718_p0090a26║私謂世尊大恩者一佛始建慈悲。拔六道苦
T34n1718_p0090a27║與四聖樂。普十法界入四弘中。此如來室
T34n1718_p0090a28║恩二如來行菩薩道示教利喜。曾教我大乘
T34n1718_p0090a29║雖復中忘智願不失。蓋如來室清涼溫煖。
T34n1718_p0090b01║大慈與樂恩。三眾生遭苦視父而已。佛伺
T34n1718_p0090b02║其宜如犢逐母。備行六度以利眾生。蓋如
T34n1718_p0090b03║來室遮寒障熱。大悲拔苦恩。四佛成道已。
T34n1718_p0090b04║應【CL119n1491_p0127b01】受無為寂滅之樂。而隱其神德。用貧所
T34n1718_p0090b05║樂法五戒十善。冷水灑面令得醒悟。蓋是
T34n1718_p0090b06║佛衣遮貪欲熱恩。五示老比丘像。方便附
T34n1718_p0090b07║近與一日價。蓋是佛衣除見寒愛熱恩。六
T34n1718_p0090b08║過是已後。心相體信彈訶貶斥。令恥小慕
T34n1718_p0090b09║大。蓋佛衣遮醜陋恩。七命領家業。金銀
T34n1718_p0090b10║庫藏皆悉令知。蓋是佛衣與我莊嚴恩。八
T34n1718_p0090b11║會親族定父子付以家業無上寶聚不求
T34n1718_p0090b12║自得。蓋如來座恩。九十既坐座已。身意泰然
T34n1718_p0090b13║快得安隱。以佛道聲令一切聞。一切天人
T34n1718_p0090b14║普於其中應受供養。蓋如來座令我具足。
T34n1718_p0090b15║自行化他恩。世尊大恩兩肩荷負所不能
T34n1718_p0090b16║報。此之謂也。
T34n1718_p0090b17║【○】【○】妙法蓮華經文句卷第六下
