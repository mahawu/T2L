T34n1721_p0542b14║
T34n1721_p0542b15║
T34n1721_p0542b16║法華義疏卷第七
T34n1721_p0542b17║
T34n1721_p0542b18║　　　　胡吉藏撰
T34n1721_p0542b19║　　信解品第四
T34n1721_p0542b20║信解義六門分別。一來意門。二釋名門。三出
T34n1721_p0542b21║體門。四信解相門。五信解位門。六同異門。來
T34n1721_p0542b22║意門者。為中根人說法凡有四章。初正說已
T34n1721_p0542b23║竟今是第二中根領解也。　問。方便品云。若實
T34n1721_p0542b24║得阿羅漢不信此法無有是處。若爾聞初法
T34n1721_p0542b25║說即應領悟。何待譬喻方信解耶。　答。經言必
T34n1721_p0542b26║信者。蓋據始終為言耳。不言初法說即能信
T34n1721_p0542b27║解。又中根之人初聞法說虛心已信。但由未
T34n1721_p0542b28║解故至譬喻方得分明。所以今文與方便品
T34n1721_p0542b29║不相違也。二釋名門者。然信解之名有離有
T34n1721_p0542c01║合。所言離者凡有三義。一者疑除稱信執破
T34n1721_p0542c02║名解。疑是猶預之名。信是決定旨。聲聞猶預
T34n1721_p0542c03║權實踟躕一三。此疑既息故稱為信。即信三
T34n1721_p0542c04║是權信一為實也。執破名解者。解是了悟為
T34n1721_p0542c05║義。執是迷執之名。既執三為實有則封一為
T34n1721_p0542c06║實無。此執既除是故稱解。解者解三是無悟
T34n1721_p0542c07║一為有。此釋出注法華經。故彼云不疑所譬
T34n1721_p0542c08║曰信遂悔封言稱解也。二者信起於不信解
T34n1721_p0542c09║生於不解。不信者不信三權一實。此心遂改
T34n1721_p0542c10║是故生信。信者信三為權信一為實。雖復信
T34n1721_p0542c11║三為權未解所以權。雖信一為實未悟所以
T34n1721_p0542c12║實。今遂悟所以權遂解所以實。故名為解。此
T34n1721_p0542c13║即信在其初解在其後。故智度論云信為能
T34n1721_p0542c14║入智為能度。即其證也。然初信非無有解但
T34n1721_p0542c15║解淺故名信。後解非無有前信信深故名解。
T34n1721_p0542c16║三者信破邪見解破無明。故涅槃經云有信
T34n1721_p0542c17║無慧則長無明有慧無信則長邪見。今有信
T34n1721_p0542c18║故破邪見有解故破無明。則二法相資也。但
T34n1721_p0542c19║此義難明。今更以四句釋之。一信而不解雖
T34n1721_p0542c20║復虛心信受而未能解。謂鈍根正見人也。二
T34n1721_p0542c21║者解而不信謂利根邪見人也。三亦信亦解
T34n1721_p0542c22║謂正見利根人也。即四大聲聞也四不信不
T34n1721_p0542c23║解謂鈍根邪見人也。次合釋信解者略有二
T34n1721_p0542c24║義。一者上有所對二下有所形。上有所對
T34n1721_p0542c25║者解有二種。一者見解二者信解。憑師義少
T34n1721_p0542c26║見理情多如諸菩薩。故譬喻品云若有菩薩
T34n1721_p0542c27║於是眾中能一心聽諸佛實法是名見解。若
T34n1721_p0542c28║憑師義多見理情少。故前文云其餘聲聞信
T34n1721_p0542c29║佛語故得入此經非己智分則是信解。今對
T34n1721_p0543a01║於菩薩見解故目聲聞為信解也。二下有所
T34n1721_p0543a02║形者信是決定為義雖。因佛得解解心堅明
T34n1721_p0543a03║謂理必爾。不同凡夫悠悠之解故云信解。三
T34n1721_p0543a04║出體門者依阿毘曇信解有二體。信是善大
T34n1721_p0543a05║地中信數。解是通大地中慧數。依成實論信
T34n1721_p0543a06║之與解並以心為體。然心上有信解之用故
T34n1721_p0543a07║義說為二。今明若見有心與數異體及以一
T34n1721_p0543a08║體皆是一異執見。非信解體。後門當具釋之。
T34n1721_p0543a09║第四信解相門者舊云信解義多不出四句。
T34n1721_p0543a10║謂權實有無。以三乘為權一乘為實。道理唯
T34n1721_p0543a11║一無有三乘。今明蓋是一往封執言未是虛
T34n1721_p0543a12║心妙悟。若必執一乘是實三乘為權捨三而
T34n1721_p0543a13║取一者還是取捨有所得心耳。涅槃經云有
T34n1721_p0543a14║所得者名為二乘。猶未領悟何名信解。又若
T34n1721_p0543a15║有所得則無道無果。下文何得云我今得道
T34n1721_p0543a16║得果耶。又若言三是定無謂一為實有。猶是
T34n1721_p0543a17║有無二見。如方便品云若有若無等具足六
T34n1721_p0543a18║十二。既具諸見即便有愛見。愛見即是煩惱
T34n1721_p0543a19║煩惱故業業故受苦。如此之人如服甘露還
T34n1721_p0543a20║成毒藥。是即舊病不除新惑更起故非信解
T34n1721_p0543a21║相。今言信解者可尋經本宗。方便品云諸法
T34n1721_p0543a22║從本來常自寂滅相。何一何三亦非權非實
T34n1721_p0543a23║但倒情既重不可頓階。故方便誘引漸令開
T34n1721_p0543a24║悟。故前說五戒十善以止三途之惡。次說三
T34n1721_p0543a25║乘之聖令捨三界之凡。乃至欲息三乘之麤
T34n1721_p0543a26║故明一乘為妙。如此皆是對治悉檀。以榍出
T34n1721_p0543a27║榍用輕倒除重倒耳。智度論云譬如執事比
T34n1721_p0543a28║丘舉手唱言眾皆寂靜。是為以聲遮聲非求
T34n1721_p0543a29║聲也。說善止惡非留於善。乃至說一除三寧
T34n1721_p0543b01║存於一。若能三一兩捨權實並除心無所依
T34n1721_p0543b02║乃名信解。故方便品云我以無數方便引導
T34n1721_p0543b03║眾生令離諸著即其證也。第五明信解位者
T34n1721_p0543b04║聲聞迴小入大。始得入菩薩十信之位。故
T34n1721_p0543b05║前文云汝舍利弗以信力故得入此經即其證
T34n1721_p0543b06║也。又真諦三藏云十七地論文亦作此判。又
T34n1721_p0543b07║理數應爾。學小乘猶未信大。今破小執而信
T34n1721_p0543b08║大者則知始學十信也。　問。聲聞迴小入大得
T34n1721_p0543b09║入十信位者。為入十信初心為十信滿足耶。
T34n1721_p0543b10║答。但入十信初心故涅槃經云。須陀洹人八
T34n1721_p0543b11║萬劫到乃至辟支佛人十千劫到。所言到者
T34n1721_p0543b12║至十住初心。故知迴小入大未具十信也。真
T34n1721_p0543b13║諦三藏云闡提有二。一凡夫二者二乘。凡夫
T34n1721_p0543b14║闡提不信三一二乘闡提信三不信一。今聞
T34n1721_p0543b15║法華破三始得入菩薩十信位。所言十信者
T34n1721_p0543b16║信進念定慧五根為五。第六不退心第七迴
T34n1721_p0543b17║向心。第八戒心第九護心第十願心。　問。迴小
T34n1721_p0543b18║入大至十信是何信耶。　答。但得初信心耳。何
T34n1721_p0543b19║以知然。如前引羅漢二萬劫十信始滿。故知
T34n1721_p0543b20║但是初心。　問。直往菩薩十信與迴小入大十
T34n1721_p0543b21║信何異。　答。互有優劣。直往菩薩十信方便用
T34n1721_p0543b22║強波若用弱。以諸菩薩多修眾行濟度眾生
T34n1721_p0543b23║故方便用強。不欲專心修於空觀斷除煩惱
T34n1721_p0543b24║故波若觀弱。二乘專修空觀以斷煩惱故波
T34n1721_p0543b25║若觀強。今迴小入大始學行行度物故方便
T34n1721_p0543b26║用弱。　問。羅漢迴小入大既在十信。為在界外
T34n1721_p0543b27║受生為在界內受生。　答。界外受生如釋論及
T34n1721_p0543b28║勝鬘經。皆云羅漢三界外受反易生。直往十
T34n1721_p0543b29║信菩薩則在界內受生。　問。若爾直往十信則
T34n1721_p0543c01║劣迴小十信則勝。何得前云迴小之人在初
T34n1721_p0543c02║心耶。　答。已如前互有強弱釋之。迴小之人偏
T34n1721_p0543c03║修空觀斷除煩惱故在界外受生直往之人
T34n1721_p0543c04║不專觀空斷結故在界內受生。而涉有化人
T34n1721_p0543c05║慈悲深淳則迴小之人所不能及故直往為
T34n1721_p0543c06║勝。　問。二乘斷結受生是菩薩何位。　答。依法華
T34n1721_p0543c07║論釋分別功德品。地前菩薩界內受生。登地
T34n1721_p0543c08║已上界外受生。依智度論七地菩薩肉身中
T34n1721_p0543c09║得無生忍。捨肉身即受三界外法性生身。依
T34n1721_p0543c10║真諦三藏釋攝大乘論意自十行第六心去則
T34n1721_p0543c11║三界外受生。經論不同難可詳定也。第六同
T34n1721_p0543c12║異門者凡有七異。一略廣異。身子述解則略
T34n1721_p0543c13║中根陳悟則廣。二遠近異。身子近序現在迦
T34n1721_p0543c14║葉遠陳往昔。然身子序現在但從鹿園已去
T34n1721_p0543c15║至於法華。迦葉自華嚴已去竟一乘之說。三
T34n1721_p0543c16║通別異。身子別序自身迦葉通陳一切眾也。
T34n1721_p0543c17║四有無異。上無譬說今則有之。五少多異。上
T34n1721_p0543c18║但序三教今具述五乘。六歡喜異。身子昔憂
T34n1721_p0543c19║今喜迦葉昔不懷憂。但今非意所求忽得大
T34n1721_p0543c20║珍故生歡喜也。　問。何故爾耶。　答。蓋是互現不
T34n1721_p0543c21║同又示身子利根能推理同教異。故昔憂今
T34n1721_p0543c22║喜中根之人但保執小教謂為至極。故昔不
T34n1721_p0543c23║懷憂也。七約人異。上根領解唯有一人。中根
T34n1721_p0543c24║領解則有四人。下根領解其數無量也。　問。毘
T34n1721_p0543c25║婆沙言一切聲聞開為三品。上根唯一人以
T34n1721_p0543c26║身子獨六十劫修行故。中根亦一人謂目連
T34n1721_p0543c27║也。餘一切聲聞並屬下根。今何故中根有四
T34n1721_p0543c28║人耶。　答。目連乃是聲聞之中根悟入大乘。未
T34n1721_p0543c29║必勝於迦葉。故入中根之數也。品開為二。初
T34n1721_p0544a01║經家序其得解之相。第二發言自述領解。就
T34n1721_p0544a02║初又有四別。一辨得解之人二明所聞之法
T34n1721_p0544a03║三內心歡喜四外形致敬。初人法一雙後喜敬
T34n1721_p0544a04║一雙也。四人之中初明善吉者。或可當時
T34n1721_p0544a05║起席善吉在初故爾。或可善吉有轉教之工
T34n1721_p0544a06║故在初列也。　問。淨名經四大聲聞與今何異。
T34n1721_p0544a07║答。彼經明身子之慧目連之定善吉空解迦葉
T34n1721_p0544a08║有行。以此四人為大聲聞。此經明身子利根
T34n1721_p0544a09║獨拔眾人之外非四大聲聞所攝。乃以善吉
T34n1721_p0544a10║解空旃延達有迦葉頭陀目連禪定也。　問。度
T34n1721_p0544a11║佛境界經明八大聲聞是何人耶。　答。未見經
T34n1721_p0544a12║說。意謂十弟子中四大聲聞即為四人。又三
T34n1721_p0544a13║藏法師云迦旃延解修多羅藏。優波離解毘
T34n1721_p0544a14║尼藏。富留那解阿毘曇藏。阿難總持三藏。合
T34n1721_p0544a15║八大人也。從佛所聞下第二明所聞之法即
T34n1721_p0544a16║是得解之緣。但得解之緣凡有二種。一以法
T34n1721_p0544a17║為緣二以人為緣。即授身子記是也。以法為
T34n1721_p0544a18║緣現生歡喜。以人為緣預欣得記故喜也。發
T34n1721_p0544a19║希有心下第三內心歡喜正是領解也。即從
T34n1721_p0544a20║坐起下第四明外形致敬。偏袒右肩者未起
T34n1721_p0544a21║之時正被袈裟。外國依律不著障𦝨及偏袒
T34n1721_p0544a22║衣著者得突吉羅罪。今言偏袒者直是露於
T34n1721_p0544a23║右肩更無內衣也。而白佛言下第二發言自
T34n1721_p0544a24║述領解就文為二。初正述領解次歎佛恩深
T34n1721_p0544a25║難報。以解由佛得故歎佛恩又良由領解方
T34n1721_p0544a26║識佛恩故歎佛恩深以成領解。初文又二。前
T34n1721_p0544a27║長行次偈頌。長行為三。謂法譬合。以類相從
T34n1721_p0544a28║開之為二。初法說略述領解次譬說以下廣
T34n1721_p0544a29║述領解。前略後廣為解義故。就初又二。第一
T34n1721_p0544b01║序昔迷第二述今悟。序昔迷又二。初明執小
T34n1721_p0544b02║故不求大。二明聞大亦不求大。所以但明此
T34n1721_p0544b03║二者蓋是具迷大小二種教也。佛說小本欲
T34n1721_p0544b04║令悟大。如舉指本為示月。今逐執小不求大
T34n1721_p0544b05║守指而忘月。蓋是迷小教也。二者昔親聞大
T34n1721_p0544b06║法令其捨小悟大。而遂樂小不欣於大復是
T34n1721_p0544b07║迷於大法。自靈山之前唯此二病故具序之
T34n1721_p0544b08║也。我等居僧之首者四因緣故不求無上菩
T34n1721_p0544b09║提。一者居僧之首但是誨授於他非自進求
T34n1721_p0544b10║之時也。二年已朽邁者意志衰畢不堪自進
T34n1721_p0544b11║業也。三自謂已得涅槃者謂所得究竟不更
T34n1721_p0544b12║修因也。四無所堪任者沈寂空理不能更須
T34n1721_p0544b13║修行。如四河合流同注海口非大力龍莫能
T34n1721_p0544b14║自返。三解脫俱流注涅槃海。聲聞小力不能
T34n1721_p0544b15║自出故云無所堪任。亦如淨名經云猶如敗
T34n1721_p0544b16║種不任生牙。具此四義故不進求菩提也。世
T34n1721_p0544b17║尊往昔說法既久第二明聞大不求於大。前
T34n1721_p0544b18║迷小教後迷大乘者以佛初說小後說大故
T34n1721_p0544b19║也。就文為三。初明欣小不樂大。次解釋之
T34n1721_p0544b20║也。後結也。說法既久者說大乘法久也。身體
T34n1721_p0544b21║疲懈者心不樂大。故不能忘惓所以疲懈也。
T34n1721_p0544b22║但念三空者厭此報身欲入空以忘之也。於
T34n1721_p0544b23║菩薩法下上明樂小今不欣大。遊戲神通者
T34n1721_p0544b24║大士現變不難喻之如戲。又現通度物可以
T34n1721_p0544b25║自娛故名為戲。又如通非真實故稱為戲也。
T34n1721_p0544b26║淨佛國土成就眾生者起願為淨土興行為成
T34n1721_p0544b27║就眾生也。心不喜樂者前明住小不求於大。
T34n1721_p0544b28║今明非但不求親聞大法亦不一念好樂。所
T34n1721_p0544b29║以者何下第二釋不樂大也。就文為二。初明
T34n1721_p0544c01║昔不樂大。又今我等下明今不樂大。於佛教
T34n1721_p0544c02║化菩薩下第三結不求大。我等今於佛前下
T34n1721_p0544c03║第二明今了悟序得解歡喜。聞授聲聞記者
T34n1721_p0544c04║明得解緣也。上雖聞法譬二說義猶未決。聞
T34n1721_p0544c05║授聲聞記方審一乘。又法譬二說為令聲聞
T34n1721_p0544c06║作佛故授二乘記。是此經之正宗故偏舉之。
T34n1721_p0544c07║智度論云法華經授二乘記作佛即其證也。
T34n1721_p0544c08║心甚歡喜正明歡喜也。不謂於今忽然得聞
T34n1721_p0544c09║者釋歡喜義則簡異身子。身子以昔憂故今
T34n1721_p0544c10║喜。迦葉本無心悕求非意而獲大寶故喜也。
T34n1721_p0544c11║深自慶幸者前明歡喜今自慶也。獲大善利
T34n1721_p0544c12║者即佛道也。世尊我等今者樂說譬喻以明
T34n1721_p0544c13║斯義下第二廣序領解也。又開為三。初請樂
T34n1721_p0544c14║說二正說譬第三合譬。上來法說略序釋迦
T34n1721_p0544c15║一期大小二教事猶未盡。今舉喻廣述無量
T34n1721_p0544c16║事及始終法門。方得顯迷悟之情及歎佛功
T34n1721_p0544c17║德也。以明斯義者譬文雖長但明得失義。初
T34n1721_p0544c18║二章為失後章為得。設譬明此二義。譬若有
T34n1721_p0544c19║人下第二開譬。今以三門釋譬喻義。一來意
T34n1721_p0544c20║門二少多門三領解門。來意門者依法華論
T34n1721_p0544c21║說火宅譬破於凡夫。明窮子譬斥二乘人執。
T34n1721_p0544c22║所以前破凡夫次須斥二乘者示次第法門破
T34n1721_p0544c23║病階漸也。聲聞人謂三乘所得涅槃法同三
T34n1721_p0544c24║乘並是三無學人亦無異。故今明二乘所得
T34n1721_p0544c25║法如彼草庵。如來所得法猶如大宅。二乘之
T34n1721_p0544c26║人猶如窮子。如來之人如大富長者。是故迦
T34n1721_p0544c27║葉自說大小具明優劣。令諸學小乘人捨小
T34n1721_p0544c28║入大故說此譬喻也。二者令諸菩薩知大乘
T34n1721_p0544c29║尊勝小乘鄙劣。決定住大不退取小故說此
T34n1721_p0545a01║譬。又令稟佛教人具識釋迦一化始終法門。
T34n1721_p0545a02║知權實前後淺深顯密等教。故說此喻也。第
T34n1721_p0545a03║二定譬少多門者釋此喻不同。今宜開為十
T34n1721_p0545a04║一。初為父子喻。二中途相失喻。三子漸還鄉
T34n1721_p0545a05║喻。四父子相見喻。五喚子不得喻。六冷水
T34n1721_p0545a06║灑面喻。七誘引還家喻。八付財密化喻。九陶
T34n1721_p0545a07║練小心喻。十委囑家業喻。初為父子喻者釋
T34n1721_p0545a08║迦於過去世時為其說大乘法名之為父。其
T34n1721_p0545a09║曾稟大化故稱為子。故下文云此是我子我
T34n1721_p0545a10║之所生也。中途相失喻者觀心微弱煩惱強
T34n1721_p0545a11║盛為惑所牽流浪生死子失父也。如來覓其
T34n1721_p0545a12║大乘善根成就不得謂父失子也。子漸還鄉
T34n1721_p0545a13║譬者法種眾苦樂求涅槃故苦極有反源之
T34n1721_p0545a14║義。故積習善根漸有趣向大理故名子漸還
T34n1721_p0545a15║鄉譬。父子相見譬者於一形之內大乘善根
T34n1721_p0545a16║成就。有悟入大義名子見父。見其一形之
T34n1721_p0545a17║內大乘善根成就名父見子。喚子不得譬者
T34n1721_p0545a18║初成道時大機未熟不堪受大化故名喚子不
T34n1721_p0545a19║得。冷水灑面喻者初成道時大乘善根未熟
T34n1721_p0545a20║但有人天善根成就。故為說人天之教如冷
T34n1721_p0545a21║水灑面即便醒𮠬故名冷水灑面譬。誘引還
T34n1721_p0545a22║家譬者前於道樹下說人天教。蓋是世間生
T34n1721_p0545a23║死乘譬向他家。次趣鹿園說於二乘是出世
T34n1721_p0545a24║法令從世間歸於出世。出世之法是長者家。
T34n1721_p0545a25║故名誘引還家譬。付財密化譬者小志漸移
T34n1721_p0545a26║大機遠動故命說大法密誨小心故名付財密
T34n1721_p0545a27║化譬。陶練小心譬者從波若以後法華之前
T34n1721_p0545a28║諸方等教毀訾聲聞讚揚菩薩。令稍鄙小心
T34n1721_p0545a29║漸欣大道名陶練小心譬。委囑家業譬者小
T34n1721_p0545b01║執既除大機成就故為說一乘令紹繼佛業故
T34n1721_p0545b02║名委屬家業喻也。第三頌解門者此之十譬
T34n1721_p0545b03║還領解譬喻品六譬。初為父子譬領上總譬
T34n1721_p0545b04║中長者及三十子也。中途相失譬領上見火
T34n1721_p0545b05║譬中汝諸子等先因遊戲來入此宅也。子漸
T34n1721_p0545b06║還鄉譬還領見火譬中聞有人言汝諸子等先
T34n1721_p0545b07║因遊戲來入此宅。蓋是眾生有機扣佛故佛
T34n1721_p0545b08║應入生死有機感佛即是子漸還鄉。佛應入
T34n1721_p0545b09║生死如父知子應反故中止一城。父子相見
T34n1721_p0545b10║譬還領見火譬。眾生有機感佛如子見父。佛
T34n1721_p0545b11║應入生死如父見子。今三譬同領上見火譬。
T34n1721_p0545b12║但大格相擬不可一一全同。今喚子不得譬
T34n1721_p0545b13║領上救子不得譬。冷水灑面譬領上三車譬
T34n1721_p0545b14║中如此種種之言也。上文云如此種種羊車
T34n1721_p0545b15║鹿車牛車即是。三乘三車之前明種種者謂
T34n1721_p0545b16║三乘之前說人天乘也。蓋是注經舊解勿得
T34n1721_p0545b17║疑之也。誘引還家譬領上三車中羊鹿二車
T34n1721_p0545b18║化子得譬。領上二車故今還明二使人也。付
T34n1721_p0545b19║財密化陶練小心二譬領上三車中大車。以
T34n1721_p0545b20║三車中大車正明大乘法即是法華之前諸大
T34n1721_p0545b21║乘。是故二譬還領之。委囑家業譬領上等賜
T34n1721_p0545b22║大車譬。所以不領第六不虛譬者既得領解
T34n1721_p0545b23║即知佛不虛故不領不虛譬也。然舊經師一
T34n1721_p0545b24║向以後譬必須同前。蓋是失經旨趣。所以然
T34n1721_p0545b25║者佛及弟子共顯發密教調伏眾生故轉勢說
T34n1721_p0545b26║法。故佛說六譬於前弟子明十譬於後。乃大
T34n1721_p0545b27║格相領而形勢各異。宜用後十譬次第為正。
T34n1721_p0545b28║領前六為傍例如譬喻品及方便品大意乃同
T34n1721_p0545b29║而轉變即異也。譬如有人者第一初為父子
T34n1721_p0545c01║譬也。此文明父子凡有四番。初番就子明三
T34n1721_p0545c02║譬。次父就文明三譬。次父就子明二義。次番
T34n1721_p0545c03║約父明二義。初文就子明三譬者一初為子
T34n1721_p0545c04║時譬。二中途失父譬。三子漸還鄉譬。後就父
T34n1721_p0545c05║亦明三義。譬如有人者即此會三根聲聞也。
T34n1721_p0545c06║有人即譬子義。昔佛為菩薩時如行而說眾
T34n1721_p0545c07║生如說而行。同共一行義如父子。幼稚者此
T34n1721_p0545c08║明小義子通大小故別序幼稚。受化始爾為
T34n1721_p0545c09║幼觀解微弱稱稚也。捨父逃逝者第二中途
T34n1721_p0545c10║相失譬。由受化始爾觀解微弱不能自固遂
T34n1721_p0545c11║為惑所牽所以失父。佛能說教表理以佛。為
T34n1721_p0545c12║父迷教惑理不能感佛為失父也。但失父有
T34n1721_p0545c13║二。一根本失如涅槃經云。隨其流處六味不
T34n1721_p0545c14║同失佛性故六道差別。由此失故諸佛菩薩
T34n1721_p0545c15║說大乘正教令反失從得。但眾生惑強觀弱
T34n1721_p0545c16║復惑教迷理。是為失中復更失也。前是任運
T34n1721_p0545c17║失後是學教失。　問。後失有始前失何時耶。　答。
T34n1721_p0545c18║前失有始無始二俱有過。故智度論云深水
T34n1721_p0545c19║火坑俱能害人有始無始俱害正觀。華嚴經
T34n1721_p0545c20║云有始無始是無記問佛不答之。又經云有
T34n1721_p0545c21║一比丘問佛。十二因緣自作他作無明自起
T34n1721_p0545c22║是有始義。名為自作他作者更從他起是無
T34n1721_p0545c23║始義。佛種種因緣而呵嘖之。如人為毒箭
T34n1721_p0545c24║所中但須請醫拔之不應求毒箭所以。如此
T34n1721_p0545c25║一句是學者致迷之處故略述之。逃逝者迷
T34n1721_p0545c26║教惑理是隱密之事而眾生不知不覺故名為
T34n1721_p0545c27║逃。背理向惑所以稱逝。久住他國者以大乘
T34n1721_p0545c28║理為自國背理起惑惑即是他國也。違理積
T34n1721_p0545c29║時為久執惑不捨為住也。或十二十至五十
T34n1721_p0546a01║歲者釋上久住之義也。十謂天趣二十謂人
T34n1721_p0546a02║趣五十即餘三趣。初失觀起惑猶輕故生天。
T34n1721_p0546a03║惑勢漸重故生人。惑勢轉重遂至三途。而言
T34n1721_p0546a04║或者不定之辭不必備經或可遍歷。又言或
T34n1721_p0546a05║者如下五十餘年。餘年既擬修羅今或還例
T34n1721_p0546a06║之也。年既長大者以去大化久故稱長大。加
T34n1721_p0546a07║復窮困者背化轉久。新善不生為窮舊善稍
T34n1721_p0546a08║盡稱困。窮子之名顯在斯句。馳騁四方以求
T34n1721_p0546a09║衣食者第三子漸還鄉譬。衣食者人天樂也。
T34n1721_p0546a10║四方者四生也。又四方者除地獄畜生餘四
T34n1721_p0546a11║趣也。無處不求為馳騁也。　問。眾生既背理
T34n1721_p0546a12║起惑具受眾苦。善根何由生耶。　善根有三
T34n1721_p0546a13║義故生。一者法種眾苦而樂求涅槃故苦極
T34n1721_p0546a14║而求離。二者眾生曾稟大化而善根種子不
T34n1721_p0546a15║可朽滅。三者諸佛菩薩有三種化。初一往化
T34n1721_p0546a16║即昔為說大乘。二隨遂化眾生背化起惑流
T34n1721_p0546a17║浪生死。諸佛菩薩隨入生死而化度之。三畢
T34n1721_p0546a18║竟化令得成佛然後乃捨。今是三化之中隨
T34n1721_p0546a19║遂化故得生善根也。漸漸遊行遇向本國。本
T34n1721_p0546a20║國者即大乘理也。法華三昧經云反源盡欲
T34n1721_p0546a21║室令人歸古鄉。古鄉名無為無為故號清淨
T34n1721_p0546a22║室。佛答婆羅門云波若郡本際縣超入城絕
T34n1721_p0546a23║句里薩波若樹．下止。背惡向善善理不可
T34n1721_p0546a24║頓修為漸漸。當此時唯有人天善望大化難
T34n1721_p0546a25║至亦是漸漸。人天善非是本善失其所居為
T34n1721_p0546a26║遊行。人天善雖非本善而善力冥資大機故
T34n1721_p0546a27║言遇向。釋論云有所得善者是無所得初門
T34n1721_p0546a28║即其事也。前即捨父之始宜名為背。今是歸
T34n1721_p0546a29║本之初故云向也。　問。若漸漸遊行猶是人天
T34n1721_p0546b01║善者。人天善猶是五十餘年則猶住他國。何
T34n1721_p0546b02║名遊行遇向本國也。　答。經既稱漸漸非但有
T34n1721_p0546b03║人天善根。亦有發大心行大行義。就初為言
T34n1721_p0546b04║故云世間善也。其父先來求子不得此就父
T34n1721_p0546b05║明三義。一為父時二中途失子時三中止一
T34n1721_p0546b06║城時。其父者即初為父時也。對上第一初為
T34n1721_p0546b07║子時也。先來求子不得者對上第二子失於
T34n1721_p0546b08║父。由子失父故父覓子大乘善根成就不得。
T34n1721_p0546b09║中止一城者第三對上子漸還鄉也。就譬而
T34n1721_p0546b10║言父子天性感應道交。子既漸還本國父則
T34n1721_p0546b11║中止一城以待子也。就理而明三根聲聞道
T34n1721_p0546b12║緣應熟。如來居法身地照彼機緣故垂應成
T34n1721_p0546b13║佛也。中止者據身而言。此文始終具有三
T34n1721_p0546b14║身。前言求子不得即是法身謂前時也。今是
T34n1721_p0546b15║舍那身初成道時化諸菩薩未化二乘名中止
T34n1721_p0546b16║時。後脫珍御服著弊垢衣為釋迦佛化彼二
T34n1721_p0546b17║乘謂後時也。如人趣道未至所期而中道止
T34n1721_p0546b18║息。就聲聞領解為譬如來出世為化諸子。大
T34n1721_p0546b19║機已熟故但化菩薩未至化二乘處。故云中
T34n1721_p0546b20║止。亦得昔化今化二楹之間故云中止也。垂
T34n1721_p0546b21║應居一方作佛故言一城。又垂應為顯一道
T34n1721_p0546b22║故名為一。防於邪非以稱城也。其家大富者
T34n1721_p0546b23║就跡而言。昔菩薩時共為父子而子背父流
T34n1721_p0546b24║浪生死貧窮困苦。而父失子行滿成佛眾德
T34n1721_p0546b25║圓具如大富也。此文大意對子貧窮歎父巨
T34n1721_p0546b26║富故無物不備也。就文為三。一歎化主二明
T34n1721_p0546b27║徒眾三辨教門。即是真法說者及以聽人略
T34n1721_p0546b28║擬初成道時華嚴之會有三事也。若取上中
T34n1721_p0546b29║止一城擬於化處則是摩竭提界寂滅道場也。
T34n1721_p0546c01║大富者佛地眾德也。十力無畏其體可珍義
T34n1721_p0546c02║同七寶。眾德中養慧命者如倉安法身者如
T34n1721_p0546c03║庫。又法寶無能窺窬亦如倉庫。圓滿義如盈
T34n1721_p0546c04║出用義如溢。多有僮僕者第二明徒眾。初成
T34n1721_p0546c05║道時所化非一故言多有。外凡如僮僕內凡如
T34n1721_p0546c06║吏民。登地已上能助佛揚化為臣佐也。此時
T34n1721_p0546c07║未有聲聞不得舉二乘合之。象馬車乘下第
T34n1721_p0546c08║三明教門也。象馬能負重致遠教門能運凡
T34n1721_p0546c09║登聖。即五乘之教如華嚴性起品具說五乘。
T34n1721_p0546c10║無數者八萬法藏及不可說法門也。出入息
T34n1721_p0546c11║利者化從佛出為出化工歸佛為入。教授為
T34n1721_p0546c12║資息迴向為大利也。乃遍他國者化流十方
T34n1721_p0546c13║也。商估賈客亦甚眾多者俗民有四業謂農
T34n1721_p0546c14║商工估。農者田也。商者商量物價謂行貨也。
T34n1721_p0546c15║工者工匠。估者坐販也。此字應西下為貝。今
T34n1721_p0546c16║經文估字乃是估稅之估耳。賈客者(假音)上是
T34n1721_p0546c17║貨物人。今賈客者即賈物人。此土稟道傳化
T34n1721_p0546c18║他方謂商也。此土受化即此土說法謂估也。
T34n1721_p0546c19║通稟前二人所化如賈客也。即成道時有斯
T34n1721_p0546c20║事故借以為喻也。時貧窮子下第三重序子
T34n1721_p0546c21║就文為二。初明近父緣由。二正明近父也。遊
T34n1721_p0546c22║諸聚落經歷國邑者近父緣由也。注經解云。
T34n1721_p0546c23║惡趣如聚落善趣如國邑。皆是生死所經歷
T34n1721_p0546c24║也。又釋聚落小故喻人乘國邑大故喻天乘。
T34n1721_p0546c25║又釋此明善根漸增長義如遊聚落漸至國
T34n1721_p0546c26║邑。然上中止一城既是佛初成道時窮子不
T34n1721_p0546c27║應始遊歷生死。但今追序其往事。所以得至
T34n1721_p0546c28║城者由逕歷國邑所以至耳。由過去從惡趣
T34n1721_p0546c29║至善趣及以善根漸增長故得近大乘理也。
T34n1721_p0547a01║遂到其父所止之城者第二正明近父。善緣
T34n1721_p0547a02║漸牽近至理也。父每念子下第四重序父就
T34n1721_p0547a03║文為二。初明失子之苦謂大悲心。次假設得
T34n1721_p0547a04║子之樂謂大慈心。　問。前已明父與今何異。　答。
T34n1721_p0547a05║前明父求子不得故中止一城即是求子大乘
T34n1721_p0547a06║善根不得。而垂應化諸菩薩。今明雖化菩薩
T34n1721_p0547a07║而心不捨二乘故言父每念子。若以二化分
T34n1721_p0547a08║門者上不廢家業謂化菩薩也。從此文去盡
T34n1721_p0547a09║譬皆是化二乘也。復每念子者以其背化久
T34n1721_p0547a10║處生死大悲常欲濟之是故念也。而未曾向
T34n1721_p0547a11║人說如此事者初成道時但說菩薩大行。未
T34n1721_p0547a12║說二乘人本是佛子曾受大化今違化久也。
T34n1721_p0547a13║又釋即詺二乘為人。初成道時二乘大機未
T34n1721_p0547a14║發不堪聞說是子也。但自思惟心懷悔根者。
T34n1721_p0547a15║悔恨者昔化不濃遂令失大乘流浪五趣也。
T34n1721_p0547a16║蓋是悲心內切寄名悔恨耳。自念老朽者釋
T34n1721_p0547a17║念子之意一方之跡一時之化將滅不久故言
T34n1721_p0547a18║老朽。又廢大化來久故言老朽。又如來亦以
T34n1721_p0547a19║化工為命。所化之善既弱能化之工亦微義
T34n1721_p0547a20║同老朽。又最後應付如老朽也。多有財物者
T34n1721_p0547a21║文理無量也。無有子息者初成道時雖多菩
T34n1721_p0547a22║薩實堪紹佛業。但為二乘作譬故言無有子
T34n1721_p0547a23║息。二乘未能自悟如無子。復不未能傳化如
T34n1721_p0547a24║無息也。是以慇懃下結念子意有二因緣。一
T34n1721_p0547a25║佛去世二無人紹繼故法寶散失所以憶子。
T34n1721_p0547a26║復作是念下第二作假設復子之樂。上憶子
T34n1721_p0547a27║之苦作前無大機譬。今明得子之樂作當有
T34n1721_p0547a28║大機譬。以佛必知當有大機堪紹佛業。是以
T34n1721_p0547a29║預想得子樂耳。無復憂慮者既一期得子即
T34n1721_p0547b01║付之以法財。令傳化不絕為無盡法燈則暢
T34n1721_p0547b02║佛本心。故無復覓不得之憂亦無散失大乘
T34n1721_p0547b03║法財之慮也。世尊爾時窮子下第四父子相
T34n1721_p0547b04║見譬。於一形內大乘善根成就必得領悟為
T34n1721_p0547b05║子見父也。佛見其一形內必悟大乘如父見
T34n1721_p0547b06║子。就文為二。初明子見父次明父見子。子見
T34n1721_p0547b07║父中有四句合之為三。初明見父緣由次正
T34n1721_p0547b08║明見父後辨正見父不識起避畏心也。傭賃
T34n1721_p0547b09║展轉者由傭賃展轉故至父舍。由修行增長
T34n1721_p0547b10║冥資大乘。如遇到父舍。父舍者大乘正理也。
T34n1721_p0547b11║必應悟理與理交接如至舍也。　問。初云向國
T34n1721_p0547b12║次云到城今明至舍此三譬何義耶。　答。此皆
T34n1721_p0547b13║是去悟一乘近遠義耳。大意明悟一乘善根
T34n1721_p0547b14║凡有三品。一者下品善根去悟一乘理遠如
T34n1721_p0547b15║向國。中品善根去悟一乘理稍近如到城。上
T34n1721_p0547b16║品善根與理交接如至舍也。住立門側者始
T34n1721_p0547b17║未信受如住。終必當行如立。未有大機不堪
T34n1721_p0547b18║受大教如門側也。遙見其父者第二正明子
T34n1721_p0547b19║見父。始未信受如門側終有悟大如遙見。其
T34n1721_p0547b20║父者上序能見之機今出所見事也。　問。初云
T34n1721_p0547b21║舍次云門今言父後明珍寶。此四何異耶。　答。
T34n1721_p0547b22║皆是大乘正道隨義立名。至理為眾聖所栖
T34n1721_p0547b23║如舍。虛通無礙稱門。能生物善根為父。可貴
T34n1721_p0547b24║重故如珍也。序所見文凡有六事。而初五別
T34n1721_p0547b25║明所見。但所見既多不可具序。後一句總而
T34n1721_p0547b26║結之。初五句者一見父踞師子床寶机承足。
T34n1721_p0547b27║二眷屬圍遶。三莊嚴其身。四左右侍立。五
T34n1721_p0547b28║覆以寶帳乃至出內取與。此五皆是歎父之
T34n1721_p0547b29║富責。如歎佛住大乘無德不圓無累不盡。以
T34n1721_p0547c01║對小乘貧賤令時眾起欣厭二心也。踞師子
T34n1721_p0547c02║床寶机承足者宜就佛內外二德釋之。外德
T34n1721_p0547c03║者華嚴經云處蓮華藏師子之坐如踞師子床
T34n1721_p0547c04║也。其地金剛謂寶机承足也。內德者一乘以
T34n1721_p0547c05║中道正觀為體。不受斷常故云無畏。中道正
T34n1721_p0547c06║觀必履實相之境如寶机承足也。諸婆羅門
T34n1721_p0547c07║剎利居士皆恭敬圍遶者上歎能化今美所化
T34n1721_p0547c08║也。又上嘆富今嘆貴。又八地已上法身清淨
T34n1721_p0547c09║如波羅門七地得無生忍名。入佛眼地。即是
T34n1721_p0547c10║王種義同剎利。初地以上檀行滿足義同大
T34n1721_p0547c11║富譬居士也。皆翊讚如來助佛揚化故云恭
T34n1721_p0547c12║敬圍繞也。如華嚴十世界微塵數菩薩也。以
T34n1721_p0547c13║真珠瓔珞價直千萬莊嚴其身者重歎能化
T34n1721_p0547c14║也。形無非法則是法寶莊嚴。法寶莊嚴有其
T34n1721_p0547c15║二種。一者外具相好二者內備眾德。皆廣劫
T34n1721_p0547c16║所修世間無比故云價直千萬也。吏民僮僕
T34n1721_p0547c17║手執白拂侍立左右者此重序所化也。吏民
T34n1721_p0547c18║者內凡也僮僕者外凡也。前辨登地以上菩
T34n1721_p0547c19║薩從高位以至下。今序地前人亦從內以至
T34n1721_p0547c20║外。此是說門次第非修行階漸。亦得吏民僮
T34n1721_p0547c21║僕四種擬宜地前四十心也。俱稟大化皆修
T34n1721_p0547c22║除垢之法如手執白拂也。實是眾生除垢。言
T34n1721_p0547c23║為長者拂塵者以眾生病故菩薩病眾生除故
T34n1721_p0547c24║菩薩亦除也。悟淺如左照深如右。隨行所取
T34n1721_p0547c25║故云侍立也。覆以寶帳垂諸華幡下歎教門
T34n1721_p0547c26║也。慈悲蔭覆為寶帳。然眾生斷結如長者拂
T34n1721_p0547c27║塵。亦慈被眾生如帳蔭長者。四攝下垂喻如
T34n1721_p0547c28║華幡。以禪定之水灑淨戒地。淹煩惱塵散智
T34n1721_p0547c29║慧華。闡揚正法以示於人如羅列寶物也。化
T34n1721_p0548a01║從佛出故言出化功。歸佛故言內。前人稟道
T34n1721_p0548a02║為取。如來授道為與。畏則為威愛則為德。又
T34n1721_p0548a03║折伏名威攝受名德。人天無敵故稱特尊也。
T34n1721_p0548a04║窮子見父下第三明子見父不識起避畏心。
T34n1721_p0548a05║理能伏情名有大勢力情憚於理如即懷恐怖
T34n1721_p0548a06║也。悔來至此者小機稟大進無入理之福退
T34n1721_p0548a07║有違教之罪故稱為悔。此或是王或是王等
T34n1721_p0548a08║者神通化物自在如王說法化物如王等。猶
T34n1721_p0548a09║是上衣裓机案二物耳。有人言法身如王報
T34n1721_p0548a10║身如王等。非我傭力得物之處者大乘道玄
T34n1721_p0548a11║理絕。非修五戒十善得人天小果之物處也。
T34n1721_p0548a12║不如往至貧里肆力有地者上明不堪受大今
T34n1721_p0548a13║明正堪行小耳。人天乘是生死法無出世聖
T34n1721_p0548a14║果為貧里。肆力者恣力也。五欲果報如衣食。
T34n1721_p0548a15║求小果之樂不難名為易得。若久住此或見
T34n1721_p0548a16║逼迫強使我作者此明小機不應住持大教。
T34n1721_p0548a17║若住持大教則教不稱機。違情為逼迫非樂
T34n1721_p0548a18║為強使也。作是念已疾走而去者背理順情。
T34n1721_p0548a19║其義如崩走故云疾走。　問。窮子前何故來今
T34n1721_p0548a20║何故去耶。　答。前明大機終有發義譬來。今據
T34n1721_p0548a21║始有小機不堪受大故去也。時富長者下第
T34n1721_p0548a22║二明父見子就文為三。初明見子處。二明見
T34n1721_p0548a23║子便識。第三明以識故歡喜。然父子相見實
T34n1721_p0548a24║無前後。但欲示由感故應故初說子見父後
T34n1721_p0548a25║明父見子耳。於師子座者見子處也。見子便
T34n1721_p0548a26║識第二句見其終有大機識子曾受大化也。
T34n1721_p0548a27║心大歡喜下第三句由識是兒故心生歡喜。
T34n1721_p0548a28║雖始無稟大之機終有悟一之理故言心大歡
T34n1721_p0548a29║喜。即作是念下釋歡喜凡有三意。初明既有
T34n1721_p0548b01║可化之理。將可付以法財故歡喜。我常思念
T34n1721_p0548b02║是子下第二明本願滿故喜。慈悲者常欲被
T34n1721_p0548b03║物。但昔日未見可救之理而今化緣既發適
T34n1721_p0548b04║慈悲之願是故歡喜也。　問。生善由佛云何名
T34n1721_p0548b05║為自來耶。　答。雖由佛為外緣。但善機是眾
T34n1721_p0548b06║生之感稱之為自。以其冥發所以名來也。我
T34n1721_p0548b07║雖年朽由故貪惜者第三明老年見子喜之甚
T34n1721_p0548b08║也。財物於老年無用而貪惜為子。教法於佛
T34n1721_p0548b09║乃無用貪惜為於眾生也。即遣傍人下第五
T34n1721_p0548b10║喚子不得譬領上長者救子不得譬。上火宅
T34n1721_p0548b11║中開誡勸二門化子不得。今領此意而文開
T34n1721_p0548b12║為兩別。初各領二門化物不得。次合領二門
T34n1721_p0548b13║息化。初別領二門化物不得即為兩別。第一
T34n1721_p0548b14║正明大乘化子不得。第二假設強授之以大
T34n1721_p0548b15║則有損無益。此二與方便品二思惟大同。不
T34n1721_p0548b16║與火宅之誡勸文同也。舊經師云領火宅誡
T34n1721_p0548b17║勸門者失經旨也。就初文為二。第一正明為
T34n1721_p0548b18║說大乘。二明無機不堪。初文二句前明遣使
T34n1721_p0548b19║譬佛念欲遣化物。初成道時即欲為二乘人
T34n1721_p0548b20║說於大法故名則遣也。傍人者在長者左右
T34n1721_p0548b21║者故言傍人。大乘是佛常用法去佛親近故
T34n1721_p0548b22║稱為傍。教能詮理如人能示語故云人也。急
T34n1721_p0548b23║追將還者初成道時即顯說大乘欲令了悟大
T34n1721_p0548b24║乘故稱為急。追其惑情使其反本還受大化
T34n1721_p0548b25║故云急追將還。爾時使者疾走往捉第二明
T34n1721_p0548b26║使者受旨。譬佛正說教被緣。教能宣傳佛
T34n1721_p0548b27║意譬之如使。初成道時則欲為二乘人說於
T34n1721_p0548b28║大法名為疾走。教正被緣故稱往捉也。窮子
T34n1721_p0548b29║驚愕稱怨大喚我不相犯何為見捉者第二明
T34n1721_p0548c01║無機不受化也。大教被於小機非本意所期
T34n1721_p0548c02║故云驚。小機不惻大教所由為愕。大教違小
T34n1721_p0548c03║心而強授之為稱怨。怨謂怨枉怨枉事甚為
T34n1721_p0548c04║大顯彰於外稱喚。教大而機小其猶方蓋而
T34n1721_p0548c05║圓底理不相稱名不相犯。不應授之如云何
T34n1721_p0548c06║為見捉也。使者執之逾急第二假設。強授之
T34n1721_p0548c07║以大則有損無益就文亦二。前明強授之以
T34n1721_p0548c08║大。次明無益有損。必欲授之以大如執之逾
T34n1721_p0548c09║急。知機小不堪大違情使其了悟為強牽將
T34n1721_p0548c10║還也。于時窮子自念無罪而被囚執下第二
T34n1721_p0548c11║明有損無益。無大機稱為無罪。以大教被之
T34n1721_p0548c12║如被囚執也。此必定死者教大機小乖其本
T34n1721_p0548c13║情。心生不信則起誹謗斷於慧命如必定死。
T34n1721_p0548c14║又現世起謗後墮地獄亦名定死也。轉更惶
T34n1721_p0548c15║怖悶絕避地者小機聞大起驚疑怖畏故名惶
T34n1721_p0548c16║怖。不能解大稱為悶絕。又不能行譬之僻地
T34n1721_p0548c17║也。父遙見子下第二合明息化就文為二。初
T34n1721_p0548c18║正明息化。二明息化稱機。初文又二。前念欲
T34n1721_p0548c19║息化。二正息化。就初又二。前開兩章門。次釋
T34n1721_p0548c20║兩章門。開兩章門者。前開息大章門。次標授
T34n1721_p0548c21║小章門。所言遙見者。既不受大化。見彼小機
T34n1721_p0548c22║去理遙遠故名遙見。念欲息化如語使言。大
T34n1721_p0548c23║乘理不容小機為不須此人。未可以大化之
T34n1721_p0548c24║為勿強將來。以冷水灑面令得醒悟者第二
T34n1721_p0548c25║標授小章門也。即是第六冷水灑面譬。初成
T34n1721_p0548c26║道時既未堪授大化。但有人天小機故為說
T34n1721_p0548c27║人天乘也。人天人機喻之如面。五戒十善能
T34n1721_p0548c28║釋迷解滯稱彼根情。譬之冷水也。莫復與語
T34n1721_p0548c29║者不可說大也。所以者何者雙釋二門也。父
T34n1721_p0549a01║知其子志意下劣者。此明有小機釋上授小
T34n1721_p0549a02║也。自知豪貴為子所難者。明大乘尊極釋上
T34n1721_p0549a03║息大化也。審知是子者。知其過去曾發大心
T34n1721_p0549a04║故云審知是子。而以方便不語他人云是我
T34n1721_p0549a05║子者。此是釋疑故來也。既實是子。何不語使
T34n1721_p0549a06║云是我子令使往捉耶。即詺使為他人。猶是
T34n1721_p0549a07║上傍人也。故今釋云。雖云審知是子而以方
T34n1721_p0549a08║便不得語使云是我子。此意明初成道時教
T34n1721_p0549a09║門中不得說二乘人本是佛子。不說之意隱
T34n1721_p0549a10║於實說即是方便也。前遣使喚子不得。謂不
T34n1721_p0549a11║得以華嚴頓教化二乘人。今審知是子不語
T34n1721_p0549a12║他人云是我子。即是不得漸說法華中一乘
T34n1721_p0549a13║以化窮子也。使者語之下第二正息化也。亦
T34n1721_p0549a14║有二句。初明大教不復被小機稱為我今放
T34n1721_p0549a15║汝也。隨意所趣者順小機行小教也。窮子歡
T34n1721_p0549a16║喜下第二息大授小稱彼根情也。亦有二句。
T34n1721_p0549a17║初領息大。次領授小。以大教不稱小機如被
T34n1721_p0549a18║囚執。是故驚怖。息於大化稱彼根情。故心生
T34n1721_p0549a19║歡喜也。從地而起者領授小教也。牽往父所
T34n1721_p0549a20║故僻地。放之故起行。不行大乘如僻地。堪修
T34n1721_p0549a21║小教如起行也。爾時長者下第七誘引還家
T34n1721_p0549a22║譬就文為二。第一雇子除糞譬。第二教作人
T34n1721_p0549a23║譬。所以有此二譬者。初領隱實教起權教。次
T34n1721_p0549a24║領隱本身起跡身。故初成道華嚴之會則雙
T34n1721_p0549a25║說從鹿園以去為雙覆。至法華時為雙開。今
T34n1721_p0549a26║是雙覆也。初譬有四。第一知小機喻。第二說
T34n1721_p0549a27║小教譬。第三稟教得益譬。第四愍怪譬。將欲
T34n1721_p0549a28║誘引其子者譬說二乘教意也。所以說二乘
T34n1721_p0549a29║教者。欲誘引令悟入一乘也。而設方便者明
T34n1721_p0549b01║誘引之事也。無二說二故稱方便也。密遣二
T34n1721_p0549b02║人者出方便之事也。若顯灼云是長者之使。
T34n1721_p0549b03║窮子則畏憚不受。若言開一為三。即是方便
T34n1721_p0549b04║之三物不信受。故隱於此說而覆相示三故
T34n1721_p0549b05║名密。二者昔說三乘是佛祕密之言。非二
T34n1721_p0549b06║乘之所能解故名為密。三者雖復唱三密引
T34n1721_p0549b07║歸一故云密遣。四者說三乃欲令眾生了悟
T34n1721_p0549b08║非三非一言斷意亡。是故此三名之為密也。
T34n1721_p0549b09║問。安樂行品云佛教菩薩但以大乘法而為解
T34n1721_p0549b10║說。佛今何故自說小乘耶。　答。今文嘆佛有知
T34n1721_p0549b11║機力能說小為通大。安樂行品始行菩薩不
T34n1721_p0549b12║知因小悟大但應說大乘法也。二人者即四
T34n1721_p0549b13║諦十二因緣二教。能詮於理故名人也。形色
T34n1721_p0549b14║憔悴無威德者釋二乘教之名體也。教則淺
T34n1721_p0549b15║近為形色憔悴。理非究竟為無威德。又生身
T34n1721_p0549b16║相好不圓如憔悴。法身眾德不滿如無威德。
T34n1721_p0549b17║又自調自度自淨常行獨善如憔悴。外無濟
T34n1721_p0549b18║物之功如無威。內無慈悲之心如無德。又菩
T34n1721_p0549b19║薩有折伏攝受二能。折伏如威攝受如德。二
T34n1721_p0549b20║乘不具故言無威德也。汝可詣彼徐語窮子
T34n1721_p0549b21║者二乘教可施之於彼人為詣彼也。誘引將
T34n1721_p0549b22║順之言為徐語也。又大乘化物取成佛義速
T34n1721_p0549b23║為疾走。小乘去佛奢緩為徐語。此有作處倍
T34n1721_p0549b24║與汝直者。窮子前從地而起往至貧里以求
T34n1721_p0549b25║衣食。即是行人天乘名為彼處。今對世間之
T34n1721_p0549b26║彼故說二乘出世間法。名之為此。示四諦十
T34n1721_p0549b27║二因緣是修行之所故稱為處。示小涅槃之
T34n1721_p0549b28║樂過人天之樂為倍與汝直。窮子若許者稱
T34n1721_p0549b29║彼根緣堪受小化名為若許。將來使作者從
T34n1721_p0549c01║世間入出世間為將來。正稟於教令如說修
T34n1721_p0549c02║行稱為使作。若言欲何所作者小乘機發感
T34n1721_p0549c03║化為欲何所作也。又釋假設作機未解教意
T34n1721_p0549c04║欲顯教宗故有此責也。便可語之雇汝除糞
T34n1721_p0549c05║者正教其修行斷結顯示小乘教之正宗也。
T34n1721_p0549c06║以二涅槃之直與於窮子稱為雇之。然後令
T34n1721_p0549c07║彼斷於煩惱名為除糞也。　問。若以斷結為除
T34n1721_p0549c08║糞者。聲聞但斷見思。大士具除五住。則菩薩
T34n1721_p0549c09║是大除糞人也。　答。二乘見有煩惱可生故修
T34n1721_p0549c10║解滅之。即是生滅斷常故為鄙賤如除糞之
T34n1721_p0549c11║人。菩薩了惑本自不生今亦無滅名無生滅
T34n1721_p0549c12║觀。故除無所除非除糞人也。故方便品云諸
T34n1721_p0549c13║法從本來常自寂滅相。淨名經云為增上慢
T34n1721_p0549c14║人說斷三毒耳。無增上慢者三毒即是解脫。
T34n1721_p0549c15║故無所斷也。我等二人亦共汝作者二乘不
T34n1721_p0549c16║能離文求理。籍教詮理方能斷結。則教有助
T34n1721_p0549c17║智斷結之功。為共作義也。於四緣中是增上
T34n1721_p0549c18║緣。時二使人下第二領上為緣說教。緣教相
T34n1721_p0549c19║會名為既已得之。為緣說教稱具陳上事也。
T34n1721_p0549c20║爾時窮子先取其價尋與除糞第三領上得
T34n1721_p0549c21║益。貧賤之人其心局小恐不得直而有徒勞
T34n1721_p0549c22║之弊。故先取其價然後乃作。二乘小心畏不
T34n1721_p0549c23║得果。故前期涅槃之果然後修行斷結。此譬
T34n1721_p0549c24║即鄙之深也。其父見子愍而怪之第四父生
T34n1721_p0549c25║愍怪。昔日本有大乘願行而遂不受大法樂
T34n1721_p0549c26║於小乘故可傷愍。愍不信大怪其取小。此中
T34n1721_p0549c27║四大聲聞作鄙斥小乘之譬。從上即遣傍人
T34n1721_p0549c28║喚子不來至其父見子而生愍怪明好事喚
T34n1721_p0549c29║子不來惡事呼而來何鄙之甚耶。今實得羅
T34n1721_p0550a01║漢遂是除糞鄙賤之人。況未得果欲學小乘
T34n1721_p0550a02║之者。如一形之內保執毘曇及成論者乎。又
T34n1721_p0550a03║以他日於窗牖中第二領身之真應也。　問。何
T34n1721_p0550a04║故先領二教後領二身耶。　答。要前照機不堪
T34n1721_p0550a05║受一化信受二乘。然後隱法身而垂應跡然
T34n1721_p0550a06║後為說小法。即是次第。　問。云何為二教二身
T34n1721_p0550a07║耶。　答。即遣傍人謂一乘實教也。密遣二人謂
T34n1721_p0550a08║方便教也。故前隱於實教而起方便教。二身
T34n1721_p0550a09║者師子座之長者謂真身也。脫珍御服著弊
T34n1721_p0550a10║垢衣謂化身也。既隱實教而說權教亦隱真
T34n1721_p0550a11║身而起化身也。　問。上譬喻品云。但明實教化
T34n1721_p0550a12║子不得權教化子得。不明真應兩身。今何所
T34n1721_p0550a13║領耶。　答。上品具有二教二身。門外長者謂
T34n1721_p0550a14║法身也。驚入火宅謂應身也。是故今文還
T34n1721_p0550a15║領上說。乃非是身教次第而大意有之故今
T34n1721_p0550a16║領也。又四大聲聞助佛揚化。佛既說教有權
T34n1721_p0550a17║實。彼以教例身身亦有權實也。　問。今文辨真
T34n1721_p0550a18║應與譬喻品何異耶。　答。譬喻品明門外長者
T34n1721_p0550a19║即是法身驚入火宅謂應身也。今此文明居
T34n1721_p0550a20║師子座長者即遣傍人。此譬初成道時盧舍
T34n1721_p0550a21║那佛說大乘之教。次脫珍御服著弊垢衣語
T34n1721_p0550a22║令懃作。即是隱舍那之身起釋迦之化說小
T34n1721_p0550a23║乘教門。故以實身說實教權身說權教。此並
T34n1721_p0550a24║是跡中開本跡耳。就文亦四。一照機。二隱本
T34n1721_p0550a25║垂跡。三說教門。四者明得益。此四即是次第。
T34n1721_p0550a26║又以他日者。前是思惟不堪受大教堪受小
T34n1721_p0550a27║教時。今是思惟不堪見本身堪見跡身故云
T34n1721_p0550a28║他日也。於窗牖中者。長者隱大處而於小處
T34n1721_p0550a29║見子。如不得用實智照小機而用權智照也。
T34n1721_p0550b01║遙見其子者。見子去理遠故名之為遙。又爾
T34n1721_p0550b02║時猶居本身未垂應跡。去感尚遠稱為遙見。
T34n1721_p0550b03║故下隱本垂跡得近其子也。羸瘦憔悴糞土
T34n1721_p0550b04║塵坌污穢不淨者出所照之機也。上明見其
T34n1721_p0550b05║不堪受大教堪受小教。今照不堪見本身機
T34n1721_p0550b06║堪見跡身機。無大乘之解為羸瘦。無大乘之
T34n1721_p0550b07║行如憔悴。有凡夫二乘諸結使未除垢障所
T34n1721_p0550b08║染。如糞土塵坌污穢不淨。即脫瓔珞下第二
T34n1721_p0550b09║明隱本垂跡。初明隱本次辨垂跡。隱舍那之
T34n1721_p0550b10║三德名為隱本。即脫瓔珞謂隱解脫也。細軟
T34n1721_p0550b11║上服隱般若也。嚴身之具隱法身也。此非是
T34n1721_p0550b12║法身地三德。何以知之。從中止一城以來
T34n1721_p0550b13║竟又以他日遙見其子皆是初成道時有如此
T34n1721_p0550b14║事。但二乘不堪見於此身故隱彼舍那示釋
T34n1721_p0550b15║迦耳。　問。華嚴經云亦名為舍那亦名釋迦文。
T34n1721_p0550b16║即猶是一佛。何以開為二身耶。　答。二佛有同
T34n1721_p0550b17║義亦有異義。同義如向引文。異義如梵網經
T34n1721_p0550b18║云。本身為舍那跡身為釋迦。像法決疑經云。
T34n1721_p0550b19║或見我身為報佛為百千釋迦之所圍繞。此
T34n1721_p0550b20║與梵網意同。今欲顯二教二身為異。本身說
T34n1721_p0550b21║實教化菩薩。跡身說權教化聲聞。故且用舍
T34n1721_p0550b22║那釋迦二佛以明本跡。然身處及教無有定
T34n1721_p0550b23║判也。菩薩即見舍那在淨土說大乘。二乘見
T34n1721_p0550b24║釋迦居穢土說小教。更著麤弊垢膩之衣者
T34n1721_p0550b25║第二垂應身也。然二乘所見具有八相成道。
T34n1721_p0550b26║今文略舉凡聖二事。即更著麤弊垢膩之衣
T34n1721_p0550b27║即父母生身同物有大患也。塵土坌身示同
T34n1721_p0550b28║心有煩惱也。如納妃生子為貪使。六年苦行
T34n1721_p0550b29║為癡使。罵五人為嗔使。亦有三毒如塵土坌
T34n1721_p0550c01║身也。右手執持除糞之器。上二句示凡方便。
T34n1721_p0550c02║從兜率天下竟道樹之前事等也。今示聖方
T34n1721_p0550c03║便。即樹王成道及趣鹿苑轉法輪事也。又
T34n1721_p0550c04║前示凡方便以聖同凡。今示聖方便令凡同聖。
T34n1721_p0550c05║右手執作之便。真智有除結之能。手執器故
T34n1721_p0550c06║除糞。智會理故斷惑。狀有所畏者釋斷結之
T34n1721_p0550c07║意也。畏糞污身是故除糞。恐惑染心所以斷
T34n1721_p0550c08║惑。如三毒是三衰因。故出城四門即知貪欲
T34n1721_p0550c09║致老瞋恚致病愚癡致死。畏三毒能生三衰。
T34n1721_p0550c10║是故斷惑。語諸作人下第三明說教。即是趣
T34n1721_p0550c11║鹿苑轉四諦法輪也。就文為四。一誡勸二益
T34n1721_p0550c12║價三安慰四稱歎。汝等懃作者勸令精進也。
T34n1721_p0550c13║勿得懈息者誡令勿懈怠也。精進成眾德之
T34n1721_p0550c14║根。懈怠敗萬行之本。是故命初以誡勸也。　問。
T34n1721_p0550c15║趣鹿苑應說四諦。云何乃明誡勸耶。　答。領教
T34n1721_p0550c16║權實中已明說二乘法窮子修行。今隱本垂
T34n1721_p0550c17║跡明教作人義故誡勸也。以方便故得近其
T34n1721_p0550c18║子者釋隱本垂跡之意也。佛理玄遠。非此方
T34n1721_p0550c19║便無由近之。後復告言咄男子第二明加價
T34n1721_p0550c20║也。汝常此作者令其常在正教之中修行也。
T34n1721_p0550c21║勿復餘去者勿放逸入五欲心也。當加汝價
T34n1721_p0550c22║者。上雖勸常在此作誡令勿復餘去。恐不受
T34n1721_p0550c23║誡勸故以加價誘之。舊云初成道已與人天
T34n1721_p0550c24║乘竟今復賜其出世二種涅槃名為加價。今
T34n1721_p0550c25║謂教權實中云此有作處倍與汝價。即是對
T34n1721_p0550c26║人天乘說出世涅槃名為倍價。今言加價者
T34n1721_p0550c27║於倍價上更復加之。謂涅槃果外諸餘功德
T34n1721_p0550c28║為加價也。諸有所須者涅槃果外餘功德智
T34n1721_p0550c29║慧悉是資神所用也。盆器米麪下別出所須
T34n1721_p0551a01║物也。凡加四物。一瓮器有盛貯之用。如戒為
T34n1721_p0551a02║定慧之本。經云依因此戒則生諸禪定及滅
T34n1721_p0551a03║苦智慧也。米麪者即所食之物。米麤喻定。麪
T34n1721_p0551a04║細如慧。鹽酢之屬者五門三觀等也。無常鹹
T34n1721_p0551a05║味。苦為酢味。不淨無我是此比例。故云之屬。
T34n1721_p0551a06║注經解云定麤如米。精進行細如麪。無礙如
T34n1721_p0551a07║鹽。解脫如酢。鹽酢為眾味之主。雙道為二乘
T34n1721_p0551a08║之根。有人言盆器如四禪。米麪謂禪地諸功
T34n1721_p0551a09║德。有漏功德麤如米。無漏功德細如麪。鹽酢
T34n1721_p0551a10║為眾味之主。止觀為諸行之要也。莫自疑難
T34n1721_p0551a11║者修之必得也。亦有老弊使人須者相給者
T34n1721_p0551a12║雖與諸物復須人使。今故與老弊使人也。上
T34n1721_p0551a13║賜其三學自德。今與其六通外化。菩薩神通
T34n1721_p0551a14║運用廣遠猶如少壯。二乘神通力用狹劣喻
T34n1721_p0551a15║老弊也。　問。何故許其瓮器乃至老弊使人。　答。
T34n1721_p0551a16║欲示二乘人功德智慧淺劣不足珍貴用此以
T34n1721_p0551a17║斥保小之流令厭小欣大耳。好自安意下第
T34n1721_p0551a18║三明慰喻。非止內給所須。外復有善言慰喻
T34n1721_p0551a19║令安心於道門。故云好自安意也。我如汝父
T34n1721_p0551a20║者欲密示是父子也。就昔為言。聲聞是小行。
T34n1721_p0551a21║佛為大乘。非真父子。但稟教生解故言如子。
T34n1721_p0551a22║勿復憂慮者若修無漏必不懼老病死苦也。
T34n1721_p0551a23║所以者何我年老大而汝小壯者釋父子義
T34n1721_p0551a24║也。以道高是為老大。德淺為小壯。此領鹿苑
T34n1721_p0551a25║時師資之義也。汝常作時下第四稱嘆也。上
T34n1721_p0551a26║明內給所須外善慰喻。今即如說修行得於
T34n1721_p0551a27║教益故稱嘆之也。如說行故無欺。常精進故
T34n1721_p0551a28║無怠。知教不乖理故無嗔。得教益故無恨。知
T34n1721_p0551a29║教等益無私故無怨言也。都不見汝有此諸
T34n1721_p0551b01║惡如餘作人者明無五種過故云無惡。反此
T34n1721_p0551b02║五種則餘作人也。自今以後如所生子者。上
T34n1721_p0551b03║歎無過今為其立名。既無五失則有五德入
T34n1721_p0551b04║於無漏。從佛口生從法化生。取佛法分故
T34n1721_p0551b05║名如所生子也。即時長者更與作字名之為
T34n1721_p0551b06║兒者。既入無漏為立賢聖之名稱為佛子也。
T34n1721_p0551b07║爾時窮子雖欣此遇下大章第四明稟教得
T34n1721_p0551b08║益。蒙上加價慰喻稱嘆三事故云欣此遇也。
T34n1721_p0551b09║猶故自謂客作賤人者。未識大乘為客作。尚
T34n1721_p0551b10║守小分為賤人也。由是之故於二十年中常
T34n1721_p0551b11║令除糞者。由未識大乘守於小分。是故於二
T34n1721_p0551b12║乘法中修行斷惑。二十年即二乘教也。有人
T34n1721_p0551b13║言。斷見思二惑為二十年。有人言。斷見諦惑
T34n1721_p0551b14║一無礙一解脫。斷思惟惑九無礙九解脫。名
T34n1721_p0551b15║為二十年。故雜心云。一種一種九種九種合
T34n1721_p0551b16║二十也。過是以後心相體信者。上來序小乘
T34n1721_p0551b17║法中修行斷結竟。此下已去令其預聞大乘
T34n1721_p0551b18║法也。過是以後者依二乘教修行斷結得果已
T34n1721_p0551b19║後也。心相體信者大機漸發堪聞大教也。出
T34n1721_p0551b20║入無難者聞大乘法不生疑心。然其所止猶
T34n1721_p0551b21║在本處者雖聞大教猶謂是菩薩法非已所學
T34n1721_p0551b22║也。　問。付財之教即是大品。大品是大乘之初。
T34n1721_p0551b23║自大品之前但明三藏。故釋論云佛於三藏
T34n1721_p0551b24║中未說菩薩行。若爾前未明大乘。聲聞何由
T34n1721_p0551b25║已解耶。　答。大品前亦明已說大乘。舊相傳云
T34n1721_p0551b26║佛成道六年說鴦崛摩羅經廣明大乘法。又
T34n1721_p0551b27║云佛成道六年說大波若十萬偈。不來此土。
T34n1721_p0551b28║又仁王經明金剛波若在大品前說。此法中
T34n1721_p0551b29║善吉已聞波若悲喜交集。即是出入無難事。
T34n1721_p0551c01║良由已聞大乘故大機漸動堪付財耳。若大
T34n1721_p0551c02║機猶未發者不堪付財故說大機已動也。爾
T34n1721_p0551c03║時長者有疾下第八付財密化譬。因聞法華
T34n1721_p0551c04║得悟大品故領大品付財教也。然大品之與
T34n1721_p0551c05║法華雖同是大乘。但大品顯教菩薩密化二
T34n1721_p0551c06║乘。以顯教菩薩故菩薩領解得記成佛。密化
T34n1721_p0551c07║二乘二乘未悟。至於法華顯教二乘方乃得
T34n1721_p0551c08║悟。始知昔日大品以去即是教我一乘。所以
T34n1721_p0551c09║作此領解者。蓋是自傷之甚也。前說小令我
T34n1721_p0551c10║入大而未解者其失猶輕。大品之時親付我
T34n1721_p0551c11║大法而我不知。蓋是愚之甚也。有人言波若
T34n1721_p0551c12║教中聲聞已得悟道者。蓋是未善法華付財
T34n1721_p0551c13║譬意故作此說耳。今謂大品教明悟聲聞。法
T34n1721_p0551c14║華教辨聲聞悟也。大品教辨悟聲聞者有二
T34n1721_p0551c15║種人。一者本是小乘聞說般若遂得小果。二
T34n1721_p0551c16║者本是大乘人聞說波若證於羅漢。六十菩
T34n1721_p0551c17║薩即其事也。法華教明聲聞悟者亦有二人。
T34n1721_p0551c18║一者本聲聞人悟於法華並成菩薩。二者菩
T34n1721_p0551c19║薩之人聞法華經疑網皆除住不退轉。就文
T34n1721_p0551c20║為二。初命二受命。命中為二。一命之緣由二
T34n1721_p0551c21║正命。自知有疾者。有人言如來一化前說小
T34n1721_p0551c22║乘後說大乘。從波若以前說小乘教。終波若
T34n1721_p0551c23║以後竟於雙林說大乘教。然化功訖喻於命
T34n1721_p0551c24║終。今廢少化譬同有疾。若聞大教則知雙林
T34n1721_p0551c25║稍近譬之將終。故云將死不久。有人言三乘
T34n1721_p0551c26║化功為命。今將說法華三乘化功應斷。斷故
T34n1721_p0551c27║稱死。大品去法華已短故言將死不久。今謂
T34n1721_p0551c28║說大品時去涅槃小近名為有疾將死不久。
T34n1721_p0551c29║說法華去涅槃轉近如臨欲終時。正入滅度
T34n1721_p0552a01║如死時也。不須餘釋。語窮子言下第二正命
T34n1721_p0552a02║又有二。初付財次密化。如大品之初告身子
T34n1721_p0552a03║轉教之始命善吉也。我今多有金銀者。如大
T34n1721_p0552a04║品勸學中舉因果德行八十餘科故言多有
T34n1721_p0552a05║也。其中德行能續慧命者如倉。能養法身者
T34n1721_p0552a06║如庫。內德圓滿如盈。化功外流如溢。其中多
T34n1721_p0552a07║少所應取與者。廣說為多。略說為少。受法者
T34n1721_p0552a08║為取。授法為與。注經云應根利鈍為多少。隨
T34n1721_p0552a09║機抑揚為取與也。汝悉知之者令其知上略
T34n1721_p0552a10║廣受授之事也。我心如是當體此意者。上是
T34n1721_p0552a11║付財今是密化。使善吉領佛心也。所以者何
T34n1721_p0552a12║我今與汝便為不異者釋上當體此意也。就
T34n1721_p0552a13║昔而言。明善吉承佛力說即是佛說故云不
T34n1721_p0552a14║異。據密教聲聞者佛為法王應自化菩薩。而
T34n1721_p0552a15║今令小乘弘大道化菩薩者。將明小乘之人
T34n1721_p0552a16║終與佛不異。意在於此故云當體此意。又菩
T34n1721_p0552a17║薩化他二乘自行。今令自行之人而化他。即
T34n1721_p0552a18║密示二乘是菩薩也。又令小乘人而說大法。
T34n1721_p0552a19║密令小乘人學大法也。依智度論釋者。命聲
T34n1721_p0552a20║聞說凡有二義。一者顯示教中明菩薩煩惱
T34n1721_p0552a21║未清淨。人不信受故不命菩薩。聲聞煩惱清
T34n1721_p0552a22║淨人則信受故命聲聞。二者佛與菩薩其德
T34n1721_p0552a23║尊高。眾有疑問不能自盡。故佛與菩薩不說
T34n1721_p0552a24║大法。命於聲聞則有下接之義所以命說也。
T34n1721_p0552a25║問。龍樹何故不依法華意釋命說耶。　答。夫前
T34n1721_p0552a26║教未得開後教。後教必得開前。龍樹但當教
T34n1721_p0552a27║明義故作此說。又實有斯義。所以作此釋之。
T34n1721_p0552a28║後教開前者。命小人而說大法有二種義。一
T34n1721_p0552a29║者得密教小人。二者得顯教菩薩。若命菩薩
T34n1721_p0552b01║而說大法。則唯得顯教菩薩不得密教二乘
T34n1721_p0552b02║也。宜加用心無令漏失者用心謂順法隨機。
T34n1721_p0552b03║無令漏失謂勿違理差機。密表大法將為已
T34n1721_p0552b04║任故有此誡也。爾時窮子下第二受命而說。
T34n1721_p0552b05║就文為二。一者領佛語。二者不識佛意。謂不
T34n1721_p0552b06║領密化。領知眾物者。序品初身子白佛。三假
T34n1721_p0552b07║品始善吉受命。所以受命者。佛不妄敕宜從
T34n1721_p0552b08║命而說。而無希取一餐之意者。佛言勸菩薩
T34n1721_p0552b09║而意在聲聞。今但領其言未知是己物故不
T34n1721_p0552b10║體此意。然其所止故在本處下劣之心亦未
T34n1721_p0552b11║能捨者。上明不取於大。此辨未捨於小也。　問。
T34n1721_p0552b12║大品付財定在法華前不。　答。初分經在法華
T34n1721_p0552b13║前。何以知然。智度論云十二年未制戒已說
T34n1721_p0552b14║波若。又仁王經云佛成道二十九年說摩訶
T34n1721_p0552b15║波若。而此經云四十餘年方說法華。故知大
T34n1721_p0552b16║品初分在於法華前也。龍樹釋畢定品云。須
T34n1721_p0552b17║菩提聞波若中明菩薩有退。又聞法華經說
T34n1721_p0552b18║一切皆作佛。以二經相違故取決於佛。所以
T34n1721_p0552b19║問云。是菩薩為畢定為不畢定。佛答云是菩
T34n1721_p0552b20║薩畢定。則以法華為實說。若爾則大品後分
T34n1721_p0552b21║在法華之後。故龍樹云是波若非一坐一時
T34n1721_p0552b22║說也。復逕少時下第九陶練小心譬。所以須
T34n1721_p0552b23║此譬者。二乘聞大品既不悟。何因緣故至法
T34n1721_p0552b24║華便解耶。故須明大品已後諸方等經陶練
T34n1721_p0552b25║其心。令稍鄙小心漸欣大道。至於法華方得
T34n1721_p0552b26║取悟也。　問。此品始終明幾教耶。　答。凡有五雙
T34n1721_p0552b27║十教。一頓漸一雙。初化子不得謂華嚴頓教
T34n1721_p0552b28║也。從冷水灑面譬說人天乘至法華教謂漸
T34n1721_p0552b29║說大乘。則頓漸一雙也。頓教化直往菩薩漸
T34n1721_p0552c01║教通化二種菩薩。此中所明正化迴小入大
T34n1721_p0552c02║之人。就漸教中人天乘為世間教。從雇子除
T34n1721_p0552c03║糞竟法華為出世教。即世出世一雙也就出
T34n1721_p0552c04║世教中雇子除糞喻謂小乘教。付財譬謂大
T34n1721_p0552c05║乘教。謂大小一雙也。大乘教中付財命說陶
T34n1721_p0552c06║練小心此二密教聲聞。法華已去顯教聲聞。
T34n1721_p0552c07║謂顯密一雙也。就密教中付財命說令小乘
T34n1721_p0552c08║人說於大法以化小人名為自教。陶練小心
T34n1721_p0552c09║明大人說於大法以化小人名為他教。自他
T34n1721_p0552c10║一雙也。則此自他兩教名為密教。委囑家業
T34n1721_p0552c11║謂顯教也。此五雙十教非但領釋迦一化總
T34n1721_p0552c12║攝十方諸佛法門。　問。初化窮子不得。以幾種
T34n1721_p0552c13║教門即柔伏其心後得入法華耶。　答。初華嚴
T34n1721_p0552c14║教門此教直往菩薩令入佛乘。從華嚴以後
T34n1721_p0552c15║依此品始終之意凡有四教。調伏迴小入大
T34n1721_p0552c16║之人方得入於佛慧。言四教者。一冷水灑面
T34n1721_p0552c17║即人天教。令其離三塗之惡。次雇子除糞譬
T34n1721_p0552c18║說二乘教。令離凡夫煩惱。三者付財密化譬
T34n1721_p0552c19║及陶練小心譬此之二譬化彼二乘。同令離
T34n1721_p0552c20║二乘煩惱。所以但舉此二譬者。以大法化小
T34n1721_p0552c21║凡有二門。一者令小人說大以化小人。則付
T34n1721_p0552c22║財教名為自教。二者令大士說大而化小人。
T34n1721_p0552c23║謂大品以後諸方等經名為他教。一切大乘
T34n1721_p0552c24║中唯此二事。故用斯二調其小心。然後得悟
T34n1721_p0552c25║一乘也。　問。此四教調伏小心得悟一乘者。此
T34n1721_p0552c26║之四教悉是入一乘之方便。若爾四教應俱
T34n1721_p0552c27║是方便說教耶。　答。不然。前之二教是方便教。
T34n1721_p0552c28║故籍方便教悟入一乘。則以方便教為一乘
T34n1721_p0552c29║方便也。後之二教並是大乘即是真實教。但
T34n1721_p0553a01║籍真實教悟入一乘。故以真實教為入法華
T34n1721_p0553a02║之方便也。父知子心漸以通泰第十委囑家
T34n1721_p0553a03║業譬。就文為三。一父知子大志譬。二正委付
T34n1721_p0553a04║家業譬。三領解歡喜譬。初有二句。第一句明
T34n1721_p0553a05║大機動也。自鄙先心第二句明小執移。異上
T34n1721_p0553a06║付財中有二。一不取大二不捨小也。臨欲終
T34n1721_p0553a07║時而命其子下第二正說法華。就文為四。一
T34n1721_p0553a08║辨時節。二明召集眾證明。三結會父子。四委
T34n1721_p0553a09║囑家業。臨欲終時者第一付財時節也。舊云
T34n1721_p0553a10║如來三十成道八十滅度。其間五十年說法。
T34n1721_p0553a11║此經鄰次涅槃。故壽量品云於伽耶成道至
T34n1721_p0553a12║今四十餘年。諸師並云四十九年說法華。今
T34n1721_p0553a13║明若說法華必是四十九年。則佛非十九出
T34n1721_p0553a14║家三十成道。何以知之。若十九出家三十成
T34n1721_p0553a15║道者則出家以後經十二年。而經及釋論云
T34n1721_p0553a16║踰城之夜生羅云。若爾何故知十二年耶。又
T34n1721_p0553a17║經皆言六年苦行。若十二年者其間復何所
T34n1721_p0553a18║為耶。以此推之非十九出家而三十年成道。
T34n1721_p0553a19║若必十九出家者即二十五年成道。壽量品
T34n1721_p0553a20║應云五十餘年。不應言四十餘年也。今依釋
T34n1721_p0553a21║論引經云我年二十九出家。若爾即三十五
T34n1721_p0553a22║年成道。而壽量品云四十餘年。即會其文也。
T34n1721_p0553a23║若言經教不同適緣而見者。斯則時節不定
T34n1721_p0553a24║也。既鄰次涅槃如臨終義也。而命其子下第
T34n1721_p0553a25║二召集證明。即序品中列眾事也。集二乘眾
T34n1721_p0553a26║如命其子。此經初分正為聲聞。故云為諸聲
T34n1721_p0553a27║聞說大乘經名妙法蓮華教菩薩法。所以云
T34n1721_p0553a28║而命其子也。又從三昧起告舍利弗。即是而
T34n1721_p0553a29║命其子。并會親族者謂佛同行之人為親族
T34n1721_p0553b01║也。國王者多寶分身也。大臣者諸菩薩眾也。
T34n1721_p0553b02║剎利者諸天等幽眾也。居士者人王等顯眾
T34n1721_p0553b03║也。不列聲聞眾者。而命其子即聲聞眾也。即
T34n1721_p0553b04║自宣言下第三會於父子正說法華也。文有
T34n1721_p0553b05║三句。一明初為父子時。二辨中途相失時。三
T34n1721_p0553b06║明父得於子時。此略舉十譬始終三事也。此
T34n1721_p0553b07║是我子者明聲聞人本是佛子也。我之所生
T34n1721_p0553b08║者昔日為說大乘教生其大乘之解。即以後
T34n1721_p0553b09║句釋上是子之言也。於某城中下第二明中
T34n1721_p0553b10║途相失時。跉跰(跉零音跰破寧)行不正貌也。五十餘
T34n1721_p0553b11║年者流浪五道及修羅也。其本字某者昔受
T34n1721_p0553b12║化時之稱名謂也。我名某甲者能化之時名
T34n1721_p0553b13║字也。昔在本城懷憂推覓者第三明得子時
T34n1721_p0553b14║也。初句舉不得昔大乘理法稱為本城。猶是
T34n1721_p0553b15║故鄉耳。推覓大機猶未熟也。忽於是間會遇
T34n1721_p0553b16║得子正明得子。此實我子我實其父者。　問。上
T34n1721_p0553b17║已云此是我子我之所生。今何故復說耶。　答。
T34n1721_p0553b18║聲聞本非佛種。今忽言是子則似如權引。故
T34n1721_p0553b19║重有此實之言也。又前明初為父子時。今欲
T34n1721_p0553b20║付子之財故重言實是我子。今我所有下第
T34n1721_p0553b21║四正委家業。即領上授身子記之言也。道合
T34n1721_p0553b22║機熟父子義定法財大業並皆是付之。餘緣
T34n1721_p0553b23║眾生一解一惑留託繼人。故言前所出內是
T34n1721_p0553b24║子所知也。又前所出內正指大品時。爾時雖
T34n1721_p0553b25║復出內猶未知是己物。今乃知之故云是子
T34n1721_p0553b26║所知也。是時窮子下第三領解歡喜也。大富
T34n1721_p0553b27║長者下第三合譬但合五譬。一合初為父子
T34n1721_p0553b28║譬。二合中途相失譬。三合誘引還家譬。四合
T34n1721_p0553b29║付財密化譬。五合委囑家業譬。所以但合五
T34n1721_p0553c01║者。初為父子是結緣之始故須合之。背化流
T34n1721_p0553c02║浪生死。蓋是中途相失時亦須合也。後之三
T34n1721_p0553c03║譬是釋迦一期出世大小顯密始終教門亦須
T34n1721_p0553c04║合之。餘譬說已顯不待合也。世尊大富長者
T34n1721_p0553c05║合父義也。我等皆似佛子者合子義也。菩薩
T34n1721_p0553c06║為真子二乘非真故云似也。又過去始學大
T34n1721_p0553c07║乘位行猶淺故言皆似佛子。若得真無生方
T34n1721_p0553c08║是真子。如來常說我等為子者釋上皆似佛
T34n1721_p0553c09║子之言。如來常說我等為子。非我自稱也。又
T34n1721_p0553c10║佛眼照知我等昔稟大乘而背化入於五道。
T34n1721_p0553c11║今復得悟雖復迷悟輪迴未始非子故云常說
T34n1721_p0553c12║也。世尊我等以三苦故下第二合中途相失
T34n1721_p0553c13║譬。背大乘理已後凡有二事。一受三界之苦。
T34n1721_p0553c14║二樂著小乘。故智度論云。退菩薩有二事。一
T34n1721_p0553c15║貪三界二樂小乘。以三苦故者即貪著三界
T34n1721_p0553c16║故受三苦也。所言三苦者。一苦苦二壞苦三
T34n1721_p0553c17║行苦。有人言苦受是苦中之苦故有重苦之
T34n1721_p0553c18║名。有人言。心為苦體。緣逼生苦。體具合說故
T34n1721_p0553c19║名苦苦。眾事分毘曇云。欲界為苦苦。色界為
T34n1721_p0553c20║壞苦。無色界為行苦。欲界雖具三苦。但欲界
T34n1721_p0553c21║有苦受故名苦苦。色界無外逼生苦。但有果
T34n1721_p0553c22║報壞時苦。無色界非但無外逼生苦。而果報
T34n1721_p0553c23║壞持苦亦不顯。但有無常所役故苦。夫有重
T34n1721_p0553c24║必有輕。則欲界具三苦。色界具二苦。無色界
T34n1721_p0553c25║但一苦。俱舍論約三受釋三苦。苦受為苦苦。
T34n1721_p0553c26║以苦受生時苦住時苦。以二時苦故受重苦
T34n1721_p0553c27║名稱為苦苦。樂受為壞苦。以樂受生時不苦
T34n1721_p0553c28║住時不苦但壞時苦故名壞苦。捨受名行苦。
T34n1721_p0553c29║捨受三時苦皆不顯但有無常所切故云行
T34n1721_p0554a01║苦。迷惑無知下第二貪著小乘。凡夫時受
T34n1721_p0554a02║三苦而不知出。今厭患三苦不求大乘而樂
T34n1721_p0554a03║著小乘。所以樂小法者。正由迷惑無知故爾。
T34n1721_p0554a04║今日世尊下合第三誘引還家譬。上有二。一
T34n1721_p0554a05║領二教次領二身。今文轉勢合之。但領於教
T34n1721_p0554a06║不復領身。就領教為二。初正領權教第二釋
T34n1721_p0554a07║疑。上領權教有四。今但合說教及信受。初文
T34n1721_p0554a08║合上說教。我等於中下合上信受。然世尊下
T34n1721_p0554a09║第二釋疑。疑云既是父子恩情。何因緣故但
T34n1721_p0554a10║令除糞不與妙樂。是故釋云。佛知情樂小不
T34n1721_p0554a11║受大化。是以不為說大而授小也。就文為二。
T34n1721_p0554a12║初知根情故隱大不說。寶藏之分者即涅槃
T34n1721_p0554a13║經貧女寶藏也。以方便力下第二授小。說如
T34n1721_p0554a14║來智慧者如來智慧即是一乘。故於一佛乘
T34n1721_p0554a15║分別說三也。一日之價者小乘果卑賤微也。
T34n1721_p0554a16║如一年傭作一日詶勞。我等又因如來智慧
T34n1721_p0554a17║下第四合付財密化譬。上有父付及子受。今
T34n1721_p0554a18║但合子受。子受之內具合領父言不知父意。
T34n1721_p0554a19║以方便力隨我等說者明昔付財之時。佛知
T34n1721_p0554a20║其樂小不得顯教大乘。但得以方便力密化
T34n1721_p0554a21║之耳。今我等方知下第五合委囑家業譬。上
T34n1721_p0554a22║文有三。一知子志大譬。二委囑家業譬。三領
T34n1721_p0554a23║解歡喜譬。今但合二。謂委囑家業及得家業
T34n1721_p0554a24║歡喜也。方知世尊於佛智慧無所吝惜者。昔
T34n1721_p0554a25║見佛獨以佛慧為菩薩說不為二乘說。則謂
T34n1721_p0554a26║佛於二乘吝惜智慧。今得領悟始知佛無吝
T34n1721_p0554a27║也。所以者何下舉三事釋佛無吝。一者我昔
T34n1721_p0554a28║有大機即為說大。由我昔無大機故佛不為
T34n1721_p0554a29║說大。故知佛昔無吝也。於此經中唯說一乘
T34n1721_p0554b01║下。第二以佛今為我說一乘故知佛無吝也。
T34n1721_p0554b02║而昔於菩薩前毀訾聲聞下。第三義明昔讚
T34n1721_p0554b03║大呵小即是為我說一乘意。但我自不知謂
T34n1721_p0554b04║佛慳耳。是故我等下合第二領解歡喜譬也。
T34n1721_p0554b05║如佛子所應得者皆以得之者。佛子所得凡
T34n1721_p0554b06║有三事。一菩提心二菩薩行三未來得佛道。
T34n1721_p0554b07║今具得三事也。爾時摩訶迦葉下第二偈頌。
T34n1721_p0554b08║問。何故長行初明善吉今辨迦葉說偈。　答。善
T34n1721_p0554b09║吉迦葉各有一能。善吉有轉教之功。迦葉有
T34n1721_p0554b10║持法之用。是以二人前後互出也。　問。大品不
T34n1721_p0554b11║明迦葉轉教。今偈中何云佛敕我等說最上
T34n1721_p0554b12║道耶。　答。上已通之。又迦葉善吉異口同音。迦
T34n1721_p0554b13║葉說偈即善吉說也。又智度論云波若有二
T34n1721_p0554b14║種。一獨為菩薩說。二三乘共說。大品則是共
T34n1721_p0554b15║說。迦葉雖復無言。而猶是善吉類故得言迦
T34n1721_p0554b16║葉說。　問。舊義亦明大品是付財教。與今何異。
T34n1721_p0554b17║答。有三種異。一者舊但明大品是付財不會
T34n1721_p0554b18║父子。今明大品有付財有會父子。所言會者。
T34n1721_p0554b19║如上引畢定品事釋之。二者舊明大品淺法
T34n1721_p0554b20║華深。今明二經無異。非但二經無異。一切大
T34n1721_p0554b21║乘經同辨一道同為菩薩。如長者家業始終
T34n1721_p0554b22║無異。但說非子是子為別耳。　問。即說子為深
T34n1721_p0554b23║不說為淺。云何不異。　答。本以長者家業喻大
T34n1721_p0554b24║乘之理。家業既不異則知大乘理無別。但二
T34n1721_p0554b25║乘在波若坐大機未熟。故不得說是子耳。如
T34n1721_p0554b26║五百聲聞在華嚴坐不得說其是子。可言華
T34n1721_p0554b27║嚴淺法華深耶。三者法華波若眼目異名。法
T34n1721_p0554b28║華會父子即是波若會父子也。七十三行半
T34n1721_p0554b29║偈還頌長行二段。初二行頌法說。次七十一
T34n1721_p0554c01║行半頌譬說。上法說有二。初序昔迷二陳今
T34n1721_p0554c02║悟。今但頌悟不頌迷也。二偈為二。初偈明聞
T34n1721_p0554c03║法故歡喜。次偈明見人得記故喜。亦初是現
T34n1721_p0554c04║喜後是預喜。譬如童子下第二頌譬說。上文
T34n1721_p0554c05║有三。初請說二開譬三合譬。今但頌後二。上
T34n1721_p0554c06║開譬有十。今但頌八譬。不頌冷水灑面及陶
T34n1721_p0554c07║練小心。上明父子有四番。初番明子有三義。
T34n1721_p0554c08║一初為子義。二中途失父義。三子漸還鄉義。
T34n1721_p0554c09║今具頌之。但類例相從轉勢為異耳。初明子
T34n1721_p0554c10║二義。一為子時。二失父時。子漸還鄉迴在後
T34n1721_p0554c11║頌之。初半行明為子時。童子者喻初發菩提
T34n1721_p0554c12║心也。幼稚者明善根微淺也。無識者上明解
T34n1721_p0554c13║小今辨惑多也。次一行頌中途相失也。其父
T34n1721_p0554c14║憂念下第二頌上父也。長行明父有三。一為
T34n1721_p0554c15║父時。二失子時。三中止一城以待子時。今偈
T34n1721_p0554c16║以類相從超取重明父入今文頌之。則開為
T34n1721_p0554c17║四。三文如上。第四明憶子之苦也。其父二字
T34n1721_p0554c18║頌上為父義也。憂念已下頌上第二失子義
T34n1721_p0554c19║也。四方者四生也。子失父而稱五道。父失子
T34n1721_p0554c20║據於四生。蓋互現文耳。求之既疲下頌上第
T34n1721_p0554c21║三頓止一城以待於子。長行有四。一化處二
T34n1721_p0554c22║化主三教門四徒眾。今具頌之。頓止一城者
T34n1721_p0554c23║頌化處也。造立舍宅者第二明垂應成佛頌
T34n1721_p0554c24║化主也。無為而無不為故言造立。覆陰眾生
T34n1721_p0554c25║稱之為舍。又垂應自居亦是舍也。五道皆化
T34n1721_p0554c26║淺深隨機謂五欲也。至人以度物為樂稱為
T34n1721_p0554c27║自娛。其家大富歎化主也。此文大意對子失
T34n1721_p0554c28║父之貧賤。歎父失子而富貴。明聲聞失大乘
T34n1721_p0554c29║故貧賤佛得大乘故富貴。以此抑揚令時眾
T34n1721_p0555a01║欣大而惡小也。執文為三。初明父大富義。次
T34n1721_p0555a02║嘆父大貴義。三雙結富貴義。富貴各明三事。
T34n1721_p0555a03║富三事者。一者內多珍寶。二外豐象馬車乘
T34n1721_p0555a04║田業人民。三出入息利遍於他國。今嘆內富
T34n1721_p0555a05║即是內備眾德。象馬牛羊下此歎外富謂教
T34n1721_p0555a06║門也。僮僕人民下猶是歎外富謂所化徒眾
T34n1721_p0555a07║也。出入息利下。上明一國之富。今明富遍他
T34n1721_p0555a08║國。猶是釋迦所化徒眾義耳。商估價人者。商
T34n1721_p0555a09║估謂行商。坐估謂賣物人也。價人謂買物人
T34n1721_p0555a10║也。此長安地呼買為賈。不必依書典也。千萬
T34n1721_p0555a11║億眾下第二嘆父貴義亦開三別。初半行明
T34n1721_p0555a12║近眾。次半行明十方佛之所愛念。次半行明
T34n1721_p0555a13║十方菩薩所共宗重也。以諸緣故下一行結
T34n1721_p0555a14║富貴義。以富貴具足故往來者眾。赴機為往。
T34n1721_p0555a15║受道為來。其數塵沙故云眾也。而年朽邁益
T34n1721_p0555a16║憂念子下第四頌上重明父義。上有二章。一
T34n1721_p0555a17║憶子之苦。二假設得子之樂。今但頌初也。爾
T34n1721_p0555a18║時窮子下此第三番重頌子也。長行明子有
T34n1721_p0555a19║三義。一為子時。二失父時。三漸還鄉時。初番
T34n1721_p0555a20║已頌其二。今次頌第三子漸還鄉。所以迴初
T34n1721_p0555a21║置今頌者。欲明子還鄉有近遠三時。一向國
T34n1721_p0555a22║時二到城時三至舍時。蓋是類例相從故轉
T34n1721_p0555a23║勢頌也。初半行頌上馳騁四方以求衣食謂
T34n1721_p0555a24║向國時也。從邑至邑下二偈頌上第二至城
T34n1721_p0555a25║時也。然善根有二種。一者平品相生。如從邑
T34n1721_p0555a26║至邑從國至國。二者增品相生。如從邑至國。
T34n1721_p0555a27║長行顯其增品。今明其平品也。或有所得或
T34n1721_p0555a28║無所得者。行善因得善果為有所得。行無記
T34n1721_p0555a29║因不得果為無所得。又定得果為有所得。緣
T34n1721_p0555b01║差不得果為無所得也。飢餓羸瘦者。樂果不
T34n1721_p0555b02║得自充足為飢餓。福因不能自強如羸瘦也。
T34n1721_p0555b03║體生瘡癬者。上明善小今辨惑多。外則受於
T34n1721_p0555b04║譏毀。內為眾惑所瘵塵也。傭賃展轉下第四
T34n1721_p0555b05║父子相見譬有二。初頌子見父。次頌父見子。
T34n1721_p0555b06║子見父中長行有三。一明見父緣由。二明正
T34n1721_p0555b07║見父。三起避畏心。今具頌之。爾時長者下頌
T34n1721_p0555b08║正見父。長行有六句。今但頌三。一行頌化主。
T34n1721_p0555b09║半行頌徒眾。一行頌教門。此既是真法說者
T34n1721_p0555b10║聽人三事故頌之也。門內者至理虛通為門。
T34n1721_p0555b11║長者既在門內。顯窮子居理外也。眷屬圍遶
T34n1721_p0555b12║者頌長行婆羅門等登地已上人也。諸人侍
T34n1721_p0555b13║衛頌長行吏民僮僕地前人也。或有計算者
T34n1721_p0555b14║明教門也。非長者自計算乃使人為之。初成
T34n1721_p0555b15║道時七處八會加被菩薩說即是其事也。計
T34n1721_p0555b16║算者明少多義。如五十二位深淺不同。又如
T34n1721_p0555b17║初地百法明門二地千法門等。注記者現在
T34n1721_p0555b18║行因未來得果也。計算明說法。注記謂授記
T34n1721_p0555b19║也。窮子見父下第三頌子見父赴避畏心。借
T34n1721_p0555b20║問貧里者。于時佛未說人天之教但有人天
T34n1721_p0555b21║之機。扣佛說人天之教。如借問貧里也。長者
T34n1721_p0555b22║是時在師子座下第二頌父見子。上有三句。
T34n1721_p0555b23║一見子處。二見子便識。三見子歡喜。今但頌
T34n1721_p0555b24║二不頌歡喜。初成道時未說是子故云默而
T34n1721_p0555b25║識之。即敕使者下頌第五喚子不得譬。上有
T34n1721_p0555b26║二。初喚子不得。二息化。今但頌初上喚子不
T34n1721_p0555b27║得。不得中又二。初正喚子不得。二強牽將還。
T34n1721_p0555b28║今但頌初半行頌正喚子。一行半頌無機不
T34n1721_p0555b29║受也。何用衣食使我至此者何用人天樂以
T34n1721_p0555c01║小善扣大聖也。長者知子下頌第七誘引還
T34n1721_p0555c02║家譬也。上有二。初領二教次領二身。今具頌
T34n1721_p0555c03║之。二教中有四。今但頌二。初三行頌說教。次
T34n1721_p0555c04║一行頌信受。初三行為二。初一行明無大機。
T34n1721_p0555c05║次二行正說小教。不信我言者不信實教也。
T34n1721_p0555c06║不信是父者不信實身也。即以方便者第二
T34n1721_p0555c07║說小教也。前已遣傍人喚子不得故云更遣
T34n1721_p0555c08║餘人。眇目矬陋無威德者。目視不正為眇。又
T34n1721_p0555c09║云一目少為眇。譬二乘所見空有悉皆不正。
T34n1721_p0555c10║涅槃云見菩薩八相成道名二乘曲見。謂有
T34n1721_p0555c11║見不正也。又言若以聲聞辟支佛心言無布
T34n1721_p0555c12║施是則名為破戒邪見。謂空見不正也。但度
T34n1721_p0555c13║三百由旬志不及遠名之為矬。不得中道正
T34n1721_p0555c14║觀但是斷常行心名陋也。外無濟物之功如
T34n1721_p0555c15║無威。內無救物之心稱為無德。攝大乘論明
T34n1721_p0555c16║二乘無三德。一無斷德但除惑障不除智障。
T34n1721_p0555c17║二無智德謂無一切智。三無恩德不能普救
T34n1721_p0555c18║眾生也。窮子聞之下第二頌上信受也。淨諸
T34n1721_p0555c19║房舍者六根非一如諸房舍。除六根中煩惱
T34n1721_p0555c20║如淨也。長者於牖下第二頌上二身。上有四。
T34n1721_p0555c21║一照機二隱本。垂跡三說教四得益。今頌初
T34n1721_p0555c22║三不頌後一也。初行頌第一。次偈頌第二也。
T34n1721_p0555c23║方便附近下頌第三說教。上有四一。誡勸二
T34n1721_p0555c24║益價三安慰四稱嘆。今轉勢亦四。二同上
T34n1721_p0555c25║三苦言四柔語也。若如我子者古語呼汝為
T34n1721_p0555c26║若也。并塗足油者。外國作使之人足多龜坼
T34n1721_p0555c27║故以油塗之。譬得六通而足不履地也。飲食
T34n1721_p0555c28║充足薦席厚煖者。作使之人必多飢寒。今賜
T34n1721_p0555c29║其飽煖。無漏定慧如飲食。戒以安身如厚煖
T34n1721_p0556a01║也。長者有智下頌第八付財密化譬。上文有
T34n1721_p0556a02║二。一父付二子受。今二行頌父付。一行頌子
T34n1721_p0556a03║受也。經二十年者。得羅漢果後始命說波若。
T34n1721_p0556a04║如除糞已後方乃付財。則知命說之時猶住
T34n1721_p0556a05║二乘位故稱經二十年也。父知子心下頌第
T34n1721_p0556a06║十委囑家業譬。上父有三。一知子大志譬。二
T34n1721_p0556a07║委囑家業譬。三得家業歡喜譬。今具頌之。半
T34n1721_p0556a08║行頌第一。欲與財物下頌第二委囑家業譬。
T34n1721_p0556a09║上有四。一明時節謂付財緣由。二召集證明。
T34n1721_p0556a10║三結會父子。四委囑家業譬。今不頌初一但
T34n1721_p0556a11║頌後三。初一偈頌召集證明。於此大眾下頌
T34n1721_p0556a12║第三結會父子。上父有三。一初為父子時。二
T34n1721_p0556a13║中途相失時。三父得子時。今具頌之。半行頌
T34n1721_p0556a14║第一。一行頌第二。上半明捨父之歲。下半辨
T34n1721_p0556a15║見子之年。　問。稟人天教亦是見子。何故但說
T34n1721_p0556a16║行二乘教為二十年耶。　答。二乘方是佛子。人
T34n1721_p0556a17║天未是佛子。故五種佛子中謂四果并緣覺。
T34n1721_p0556a18║不說人天也。昔於某城下頌第三父得於子。
T34n1721_p0556a19║上半辨失子之城。下半明得子之處。凡我所
T34n1721_p0556a20║有下頌第四正季付財物。子念昔貧下頌第
T34n1721_p0556a21║三得家業歡喜。又開三別。初半行序昔貧。次
T34n1721_p0556a22║一行明今富。後之半行辨歡喜。三門各二。初
T34n1721_p0556a23║門有二者。一昔貧二志意下劣。次門二者。半
T34n1721_p0556a24║行明內富半行明外富。後門二者。一甚大歡
T34n1721_p0556a25║喜二得未曾有也。佛亦如是下第二頌合譬。
T34n1721_p0556a26║上長行合五譬。一合初為父子譬。二合中途
T34n1721_p0556a27║相失譬。三合誘引還家譬。四合付財密化譬。
T34n1721_p0556a28║五合委囑家業譬。今亦合五但轉勢頌之。第
T34n1721_p0556a29║一合喚子不得譬。第二合誘引還家譬。第三
T34n1721_p0556b01║合付財密化譬。第四合陶練小心譬。第五合
T34n1721_p0556b02║委囑家業譬。初文有一偈。上半明有小機。下
T34n1721_p0556b03║半明不說大法。次文有一偈。上半明得小法。
T34n1721_p0556b04║下半辨成小乘人。佛敕我等下頌第三付財
T34n1721_p0556b05║密化譬。今就此譬大開三別。第一合付財密
T34n1721_p0556b06║化。第二合陶練小心。第三雙明佛昔不為顯
T34n1721_p0556b07║說大乘。合初文為二。初一偈合父付。第二合
T34n1721_p0556b08║子受。父付中上半明所付波若是最上之道。
T34n1721_p0556b09║下半明波若教宗唯菩薩辨成佛。明顯教菩
T34n1721_p0556b10║薩及密化聲聞並令作佛。蓋是大品教宗。非
T34n1721_p0556b11║三乘通教意也。我承佛教下第二頌子受。前
T34n1721_p0556b12║文有二。一領父言二不識父意。今具領之。就
T34n1721_p0556b13║領父言復開四別。初一行半正明受命轉教。
T34n1721_p0556b14║次一行明菩薩悟道。第三一行序佛授菩薩
T34n1721_p0556b15║記。第四一行半結大品教但為菩薩說不為
T34n1721_p0556b16║二乘也。如彼窮子下第二有三行頌不識父
T34n1721_p0556b17║意。三行即三。初偈譬說次偈合譬後偈釋無
T34n1721_p0556b18║悕取。我等內滅者凡有三種義。一約大小乘
T34n1721_p0556b19║明內外。大乘具滅三界內外。小乘但滅三
T34n1721_p0556b20║界內故稱內滅。二者菩薩並濟眾生內外俱
T34n1721_p0556b21║滅。二乘但滅自惑不滅他惑故稱內滅。三者
T34n1721_p0556b22║約餘無餘明內外滅。結業既亡則未來生盡。
T34n1721_p0556b23║入無餘時於外山河日月亦隨分得滅。今住
T34n1721_p0556b24║有餘未得無餘故云內滅也。我等若聞淨佛
T34n1721_p0556b25║國土下合第二陶練小心譬。就文為二。初明
T34n1721_p0556b26║保小故不欣大因。二明保小不樂大果。所以
T34n1721_p0556b27║但明此二者。大品教後諸方等經陶練小心
T34n1721_p0556b28║凡有二種。一者以大因陶練。二者以大果陶
T34n1721_p0556b29║練。故今但明二種也。初文為二。前明不欣大
T34n1721_p0556c01║因。次二偈解釋也。　問。何以故此文是合陶練
T34n1721_p0556c02║小心譬耶。　答。前章明為他說大乘。今文辨從
T34n1721_p0556c03║他聞大。故知是付財之後諸大乘經也。所以
T34n1721_p0556c04║者何下二偈釋不欣大也。空無大小者此是
T34n1721_p0556c05║成論人聲聞空也。成論師不體此意謂是探
T34n1721_p0556c06║明大乘。蓋是小乘教中自有二說。毘曇悟人
T34n1721_p0556c07║空但得其淺。成論悟法空則得其深也。　問。成
T34n1721_p0556c08║論亦辨法空。與大乘何異。　答。略明四異。一者
T34n1721_p0556c09║大乘明人法本性空。小乘明折法空。故大乘
T34n1721_p0556c10║是真空小乘非真空。故方便品云。小乘涅槃
T34n1721_p0556c11║非是真滅。諸法從本來常自寂滅相。大乘涅
T34n1721_p0556c12║槃方是真滅。滅諦即空。滅既有真偽空亦然
T34n1721_p0556c13║也。二者小乘但明三界內人法空。空義即短。
T34n1721_p0556c14║大乘明三界內外皆空。空義即長。三者小乘
T34n1721_p0556c15║人但見於空不見不空。大乘人具見空與不
T34n1721_p0556c16║空故名中道。以空無諸累不可言有。有於眾
T34n1721_p0556c17║德不可言無。非有非無即中道。四者小乘
T34n1721_p0556c18║人入空則失有。出有則失空。是故取捨行心
T34n1721_p0556c19║斷常二見。中論云。若有所受法則墮於斷常。
T34n1721_p0556c20║當知所受法若常若無常。大乘人不壞假名
T34n1721_p0556c21║而說實相。故即有而常空。不動真際建立諸
T34n1721_p0556c22║法。即空而常有。故不墮斷常名中道觀。　問。大
T34n1721_p0556c23║乘何位得並觀耶。　答。成實師云。六地未並七
T34n1721_p0556c24║地學並八地真並。而瓔珞經云初地已並者。
T34n1721_p0556c25║成實師釋云。凡夫著有二乘沈空。今初地對
T34n1721_p0556c26║此故云並耳。其實未並。雖言八地並然照空
T34n1721_p0556c27║之智終自四絕。鑒有之智萬像不同。空有恒
T34n1721_p0556c28║異。何由並耶。我等長夜下第二聞佛果德不
T34n1721_p0556c29║生欣樂。就文為二。初一行正明不欣果德。
T34n1721_p0557a01║次三行釋執小故不欣大。三行復開三意。初
T34n1721_p0557a02║半偈謂小是究竟與佛德齊故不欣大。次一
T34n1721_p0557a03║行半所作已竟故不欣大。第三一行明報恩
T34n1721_p0557a04║已畢故不欣大。依教得果是法供養。前二明
T34n1721_p0557a05║所作已辦。此序報恩已畢故不進求也。我等
T34n1721_p0557a06║雖為諸佛子等第三雙釋付財密化及陶練小
T34n1721_p0557a07║心二譬意也。就文為二。初一行半重牒付財
T34n1721_p0557a08║譬略不牒陶練小心。第二偈明佛昔知未有
T34n1721_p0557a09║大機但得密說不顯言勸學大乘也。如富長
T34n1721_p0557a10║者下此頌合第十委囑家業譬。上長行有二。
T34n1721_p0557a11║一委囑家業二得家業歡喜。今具頌之。頌初
T34n1721_p0557a12║委囑家業又二。前一行半雙標二譬。第二一
T34n1721_p0557a13║行半雙合二譬。所以雙牒合者。此二相開故
T34n1721_p0557a14║舉始以成終也。以方便力者。若別取即是第
T34n1721_p0557a15║七誘引還家。說二乘譬名為方便。故上文云。
T34n1721_p0557a16║將欲誘引其子而設方便。若通論方便者。從
T34n1721_p0557a17║一乘頓化不得故後以四教為方便。謂人天
T34n1721_p0557a18║乘乃至陶練小心。如上釋也。又合此四教亦
T34n1721_p0557a19║得為三方便。人天乘謂世間方便。次說二乘
T34n1721_p0557a20║謂出世方便。後付財密化陶練小心謂大乘
T34n1721_p0557a21║方便。此即是下中上品方便調柔其心然後
T34n1721_p0557a22║始得悟入一乘也。　問。此與五時教次第有何
T34n1721_p0557a23║異耶。　答。法華文自作此判之。非人之穿鑒
T34n1721_p0557a24║也。而與舊不同者。舊明波若及諸方等經皆
T34n1721_p0557a25║劣於法華故是法華之方便。今明諸菩薩等
T34n1721_p0557a26║於波若中皆已得悟。聲聞鈍根假菩薩究竟
T34n1721_p0557a27║之教為得悟緣由。故云方便耳。非是大品未
T34n1721_p0557a28║究竟稱為方便也。故前文云。波若是諸佛密
T34n1721_p0557a29║藏。但為菩薩演其實事。即其證也。二者五時
T34n1721_p0557b01║教人謂波若淨名法華之佛皆非究竟。今明
T34n1721_p0557b02║三教辨佛皆究竟。三者他云華嚴一乘法華
T34n1721_p0557b03║一乘淺深為異。今明二種無異。但初說一乘
T34n1721_p0557b04║化子不得。後說一乘化子方得。得與未得其
T34n1721_p0557b05║義乃殊。論其一乘理無異也。佛亦如是下一
T34n1721_p0557b06║行半偈雙合二譬也。我等今日下第二頌上
T34n1721_p0557b07║領解歡喜。就文為二。初一行半總明得益。世
T34n1721_p0557b08║尊我今下五行半別明得益。就文為二。初三
T34n1721_p0557b09║行明得法益。次二行半明得人益。初三偈即
T34n1721_p0557b10║三。第一偈明得慧益。得道得果者。昔得小乘
T34n1721_p0557b11║道諦之道滅諦之果。今得大乘道果。如大品
T34n1721_p0557b12║云。有法是菩薩道。即是無生滅觀。無法是菩
T34n1721_p0557b13║薩果。謂諸法實相。　問。云何名無生滅觀耶。　答。
T34n1721_p0557b14║昔謂滅惑生解是生滅觀。今知惑本不生今
T34n1721_p0557b15║亦無滅故名無生滅觀。即是道果也。於無漏
T34n1721_p0557b16║法得清淨眼者。昔日會空斷惑。乃至毘曇見
T34n1721_p0557b17║有斷惑稱為無漏。今明二乘皆是斷常之心
T34n1721_p0557b18║悉名為有漏。今得平等正觀始是無漏為清
T34n1721_p0557b19║淨眼。昔日二乘人斷常覆心無清淨眼。在華
T34n1721_p0557b20║嚴坐猶如聾盲。今得了悟則同入法界也。我
T34n1721_p0557b21║等長夜下第二明得戒果。昔持淨戒得小解
T34n1721_p0557b22║脫。今悟一乘得大解脫。解脫是木叉之果。故
T34n1721_p0557b23║以解脫為戒果也。　問。昔持小戒云何今得大
T34n1721_p0557b24║果。　答。佛昔令持小戒為令悟大。故小戒為因
T34n1721_p0557b25║悟大為果。如勝鬘云。為大乘故說於六處。謂
T34n1721_p0557b26║波羅提木叉出家受戒．具足戒．正法住．正
T34n1721_p0557b27║法滅等。法王法中下第三有人言。通取一
T34n1721_p0557b28║切戒為梵行。別名斷婬為梵行。故大品云。婬
T34n1721_p0557b29║欲障生梵天。何況菩提。今謂前已明戒果。今
T34n1721_p0557c01║明定果。昔行小行至小涅槃。今悟平等至大
T34n1721_p0557c02║涅槃也。我等今者下。前三即是三學之法次
T34n1721_p0557c03║第。今明人利益。初偈明智果謂為他說法生
T34n1721_p0557c04║他之慧。次一偈半明斷果謂受他供養生他
T34n1721_p0557c05║之福。又前偈自為法施主眾生為福田。後偈
T34n1721_p0557c06║明自為福田眾生為施主。所以然者。始捨小
T34n1721_p0557c07║乘斷常信今日中道。堪為人天二乘福田。如
T34n1721_p0557c08║大品。身子問菩薩住何等地為二乘福田。佛
T34n1721_p0557c09║答從初發心為二乘福田也。
T34n1721_p0557c10║世尊大恩下第二大段嘆佛恩深難報。此經
T34n1721_p0557c11║始終佛有十恩。一通結緣恩。謂佛初發心時
T34n1721_p0557c12║立四弘誓願。故方便品云。我本立誓願欲令
T34n1721_p0557c13║一切眾如我等無異。三根聲聞入此法門願
T34n1721_p0557c14║海。謂通結緣恩。二者別結緣恩。於過去世為
T34n1721_p0557c15║說大乘曾為父子。謂父子結緣恩。三隨逐化
T34n1721_p0557c16║恩。諸子觀弱倒強。流浪生死周旋諸國五十
T34n1721_p0557c17║餘年。如來隨入生死而教化之。故云其父憂
T34n1721_p0557c18║念四方推求。謂隨逐化恩。四隱本垂跡恩。如
T34n1721_p0557c19║來久證法身常樂我淨。為諸子道緣應至方
T34n1721_p0557c20║示修行成佛。故云中止一城以待於子。謂隱
T34n1721_p0557c21║本垂跡恩。五思惟救濟恩。初成道時三七日
T34n1721_p0557c22║思惟欲救濟大悲深厚。謂思惟救濟恩。六捨
T34n1721_p0557c23║深說淺恩。初成道時既不堪受窮深之佛慧。
T34n1721_p0557c24║為說極淺之人天能為下劣忍于斯事。謂隱
T34n1721_p0557c25║深說淺恩。七權誘恩。脫珍御服著弊垢衣。為
T34n1721_p0557c26║說二乘令漸悟入。謂權誘恩。八付財密化恩。
T34n1721_p0557c27║九陶練小心恩。十委囑家業恩。就文為二。初
T34n1721_p0557c28║標作恩報恩二章。次釋二門。前偈標作恩章
T34n1721_p0557c29║門。半行標報恩章門。手足供給下釋二章門。
T34n1721_p0558a01║前逐近釋報恩章門。次釋作恩章門。就初有
T34n1721_p0558a02║二。一行標敬養二章門。上半標敬下半標養。
T34n1721_p0558a03║次一行釋恭敬章門。次三行釋供養章門。中
T34n1721_p0558a04║二偈半明其供養廣。次半偈辨其時長皆不
T34n1721_p0558a05║能報。諸佛希有下釋作恩章門又二。初二
T34n1721_p0558a06║行明神通輪恩。次四行半明說法輪恩。又前
T34n1721_p0558a07║是大悲恩。後大慈恩。又初是隱本垂跡恩。次
T34n1721_p0558a08║是隱實教而說權教恩。恩雖復十種略攝不
T34n1721_p0558a09║出本跡二身權實二教。忍於斯事者。佛久積
T34n1721_p0558a10║大乘為鈍根故忍而不說。如淨名云。釋迦
T34n1721_p0558a11║如來隱其無量功德。以貧所樂法度脫眾生
T34n1721_p0558a12║也。
T34n1721_p0558a13║法華義疏卷第七
T34n1721_p0558a14║　永仁甲午夷則二八嫡胤道尊大姊妙法同
T34n1721_p0558a15║　紀氏女孫女藤氏此昆弟戮力刊當卷義疏
T34n1721_p0558a16║　適當先妣十三之遠辰以擬丁蘭木母之至
T34n1721_p0558a17║　孝乃至蠢蠢含靈同會如如妙理而已。
T34n1721_p0558a18║　　　　　　　　都幹緣沙門素慶謹誌
