T34n1723_p0713a07║
T34n1723_p0713a08║
T34n1723_p0713a09║妙法蓮華經玄贊卷第四(本)
T34n1723_p0713a10║
T34n1723_p0713a11║　　　　沙門基撰
T34n1723_p0713a12║一乘之義正是經宗。今且略以五門分別。一
T34n1723_p0713a13║出體性。二釋名字。三明說意。四彰差別。五
T34n1723_p0713a14║問答辨。　體性者略為三類。一總含體。二隨
T34n1723_p0713a15║勝體。三真實體。一總含體者。一切無漏若種
T34n1723_p0713a16║若現。有為．無為．若因．若果。根本．方便能成。
T34n1723_p0713a17║佛德皆名一乘。一乘即大乘大乘即無上乘。
T34n1723_p0713a18║故勝鬘云一乘者即大乘也。此本論云開是
T34n1723_p0713a19║無上義。辨中邊論無上乘品有三無上。一
T34n1723_p0713a20║正行無上謂十度隨修差別有六正行。二所
T34n1723_p0713a21║緣無上有十二種所緣。三修證無上謂種姓
T34n1723_p0713a22║修證等十種修證。通攝一切菩薩所有境行
T34n1723_p0713a23║果。故勝鬘又云阿羅漢辟支佛有恐怖有歸
T34n1723_p0713a24║依。四智不究竟名向涅槃界。又云正法住．
T34n1723_p0713a25║正法滅．波羅提木叉．毘尼．出家．受具足。此
T34n1723_p0713a26║六法為大乘故說。故知一切根本方便一切
T34n1723_p0713a27║無漏若種若現。有為無為若因若果。能成
T34n1723_p0713a28║佛德並名一乘。三種意生身皆入初地故。
T34n1723_p0713a29║二隨勝體此有六類。一攝事歸理體。涅
T34n1723_p0713b01║槃勝鬘等中多以法身真理佛性名為一乘。
T34n1723_p0713b02║故勝鬘云一乘者即大乘。大乘者即佛乘。
T34n1723_p0713b03║佛乘者即涅槃界。又云於恒沙劫行六波
T34n1723_p0713b04║羅蜜。不如有人聽受讀誦乃至執持經卷。
T34n1723_p0713b05║何況有人為他廣說。以有為行比無為
T34n1723_p0713b06║乘故。涅槃經言一乘者即是佛性。此滅化
T34n1723_p0713b07║城至於寶所。唯以真如法身平等名為一
T34n1723_p0713b08║乘。　二攬餘歸智體。亦以真智名為一乘。
T34n1723_p0713b09║上文自云方便知見皆已具足。不退諸菩薩
T34n1723_p0713b10║其數如恒沙。一心共思求不能測佛智。智
T34n1723_p0713b11║體多是正體．後得。若在因位智劣識強。在
T34n1723_p0713b12║果位中智強識劣故。　三隱劣從勝體。下經
T34n1723_p0713b13║自云說佛智慧故諸佛出於世。唯此一事
T34n1723_p0713b14║實。餘二即非真。是法住．法位世間相常住。
T34n1723_p0713b15║於道場知已導師方便說。分別功德品云。
T34n1723_p0713b16║有為無上正等菩提。於八十萬億那由他劫
T34n1723_p0713b17║行五波羅蜜。不如有人一念生信。所得
T34n1723_p0713b18║功德不可比喻。由以佛果理智二種名為
T34n1723_p0713b19║一乘。理凝本有。離纏而號涅槃。智照新生。
T34n1723_p0713b20║果圓而稱正覺。乃四德之鴻源三明之妙
T34n1723_p0713b21║本。故揚為彼智見出現於世。以理智二
T34n1723_p0713b22║為一乘體。智性智相合名為智。　四二運用
T34n1723_p0713b23║廣體。唯以因智名為一乘。火宅喻中與諸
T34n1723_p0713b24║菩薩及聲聞眾乘此寶乘直至道場。唯因
T34n1723_p0713b25║行故。　五勝出分段體。通取因果出分段
T34n1723_p0713b26║死所有理智以為一乘。開示悟入四義之
T34n1723_p0713b27║中前三為果二。後一為因二。如前已說。故
T34n1723_p0713b28║略不論。勝鬘亦云如取為緣有漏業因續
T34n1723_p0713b29║後有者。而生三有。如是無明習地為緣無
T34n1723_p0713c01║漏業因。有阿羅漢．獨覺．已得自在菩薩三種
T34n1723_p0713c02║意生身生。故意生身所乘之乘名因中二。攝
T34n1723_p0713c03║大乘中萬行．真如俱名大乘故。　六引攝殊
T34n1723_p0713c04║勝體。以詮旨二名為一乘。教隨物設趣妙
T34n1723_p0713c05║難知。理假智冥體深頗測。故方便品初以
T34n1723_p0713c06║所詮智慧能詮教門名為一乘。無量義經十
T34n1723_p0713c07║七名中彼第十四亦名一乘。由此蓮華。論
T34n1723_p0713c08║有二義。一體出水。二能開敷。初喻智慧後
T34n1723_p0713c09║喻慧門。若但以真如為一乘得出水之一
T34n1723_p0713c10║義失開敷之二能。然今蓮華既具四義。
T34n1723_p0713c11║何獨法唯二種。　三真實體者。根本大乘教．
T34n1723_p0713c12║理．行．果．及能入大乘方便．四法皆名一乘。
T34n1723_p0713c13║咸有運載之功能故。根本教者。此品初云其
T34n1723_p0713c14║智慧門難解難入。本論釋言阿含甚深。華開
T34n1723_p0713c15║敷義以喻妙法。下文亦言法華經藏深固
T34n1723_p0713c16║幽遠等。攝大乘云阿毘達磨大乘經等。方
T34n1723_p0713c17║便教者。此品下云。或說修多羅．伽陀．及本
T34n1723_p0713c18║事．本生．未曾有。亦說於因緣．譬喻．並祇夜．
T34n1723_p0713c19║優婆提舍經。我此九部法入大乘為本。隨
T34n1723_p0713c20║順眾生說。以故說是經。勝鬘亦云正法住
T34n1723_p0713c21║等為大乘故說此六處。故小三藏皆大方
T34n1723_p0713c22║便。根本理者謂法性真如。六度等行乘此真
T34n1723_p0713c23║理能有所往故名大乘。此經上云諸佛智
T34n1723_p0713c24║慧甚深無量。下文亦云是法住．法位．世間相
T34n1723_p0713c25║常住。於道場知已導師方便說。本論亦云。
T34n1723_p0713c26║念觀者謂大乘人觀法無我真如法界等故。
T34n1723_p0713c27║無性亦云或乘大性故名大乘辨中邊說
T34n1723_p0713c28║真如法界名所緣無上。方便理者謂四諦理。
T34n1723_p0713c29║二乘所觀皆方便理。故勝鬘云聲聞知有作
T34n1723_p0714a01║四聖諦。佛知無作四聖諦。涅槃亦言聲聞
T34n1723_p0714a02║有苦有諦而無有實。菩薩具有。本論亦云
T34n1723_p0714a03║念觀者。聲聞觀人無我等。由此二理皆理。
T34n1723_p0714a04║一乘根本行者謂六度等菩薩萬行。菩薩地
T34n1723_p0714a05║說七地所修四菩薩行。安樂行品皆菩薩行。
T34n1723_p0714a06║又云乘此寶乘直至道場。即行大乘。攝大乘
T34n1723_p0714a07║云亦乘亦大故名大乘。辨中邊說十波羅蜜
T34n1723_p0714a08║名正行無上。方便行者勝鬘亦云正法住等
T34n1723_p0714a09║為大乘說。依三藏教進善滅惡修無漏
T34n1723_p0714a10║行。皆行大乘。法花論云方便者聲聞觀蔭．
T34n1723_p0714a11║界．入。厭苦離苦。菩薩修六度．四攝．二利
T34n1723_p0714a12║行。由此二行皆一乘故。根本果者佛身所有
T34n1723_p0714a13║菩提．涅槃。即前所說法．報二身理智二見
T34n1723_p0714a14║故。下經云說佛智慧故諸佛出於世。唯此一
T34n1723_p0714a15║事實餘二則非真。又云是法住．法位．世間相
T34n1723_p0714a16║常住。於道場知已導師方便說。又壽量品所
T34n1723_p0714a17║說法．報．化身皆果一乘。辨中邊說十修證
T34n1723_p0714a18║中。第七淨土．第九佛地．第十示現菩提。方便
T34n1723_p0714a19║果者二乘所有菩提．涅槃。此經下言汝等所
T34n1723_p0714a20║行是菩薩道。羊車．鹿車為求牛車出於火
T34n1723_p0714a21║宅方便施設。中路化城為至寶所。息處故
T34n1723_p0714a22║說二。唯有一非餘。勝鬘亦云聲聞緣覺四智
T34n1723_p0714a23║不究竟名向涅槃界。言得蘇息處。四智究
T34n1723_p0714a24║竟得涅槃者。是佛方便。故二乘果亦是一
T34n1723_p0714a25║乘。由頓悟者正學根本教理行果。兼為伏
T34n1723_p0714a26║化二乘者故亦學方便教．理．行．果。其漸悟
T34n1723_p0714a27║者初學方便。後迴心已方學根本。所學法同
T34n1723_p0714a28║初後全別。故知但有二種佛性理智二因。無
T34n1723_p0714a29║漏現．種。有為．無為。根本．方便所有教．理．行．
T34n1723_p0714b01║果能成佛者。皆一乘體。兼取有漏地前功
T34n1723_p0714b02║德及十地者助為一乘。未乖正理。法華經
T34n1723_p0714b03║論及餘教中。隨依於此三種體中一門出
T34n1723_p0714b04║體。未必攝盡。若依此解總含諸文無不
T34n1723_p0714b05║盡矣。然此體性合有五門。一詮旨分別通
T34n1723_p0714b06║教及理。二因果分別通行及果。三智福分別
T34n1723_p0714b07║通福及智。四覺寂分別通滅道諦菩提涅
T34n1723_p0714b08║槃。五二利分別通自利利他。此說一乘故
T34n1723_p0714b09║義通貫。若言佛乘舉果攝因名若云菩
T34n1723_p0714b10║薩乘舉因攝果稱。名便不通義可兼有。
T34n1723_p0714b11║又由行者修習二智正體．後得觀於二理
T34n1723_p0714b12║生空．法空。斷於二障煩惱．所知。息於二死
T34n1723_p0714b13║分段．變易。證於二果菩提．涅槃。圓得二滅
T34n1723_p0714b14║無餘．無住。行於二利自利．利他。稱果滿也。
T34n1723_p0714b15║所斷二障集諦所攝。所息二死苦諦所攝。
T34n1723_p0714b16║所修二智所證菩提道諦所攝。所觀二理所
T34n1723_p0714b17║得二滅所證涅槃滅諦所攝。所行二利滅道
T34n1723_p0714b18║諦攝。合此滅．道名為一乘。故此本論解遮
T34n1723_p0714b19║中云。無二乘者無二乘涅槃。唯佛如來證
T34n1723_p0714b20║大菩提。究竟滿足一切智慧名大涅槃。
T34n1723_p0714b21║唯一佛乘故。涅槃經中既以摩訶般若法
T34n1723_p0714b22║身．解脫三事圓滿名大涅槃。故此一乘二
T34n1723_p0714b23║諦為體。　釋名字者。乘是運載義。故廣雅
T34n1723_p0714b24║云乘駕也。周禮云乘載也。運載行者至
T34n1723_p0714b25║彼岸故。故此經云乘此寶乘直至道場。攝
T34n1723_p0714b26║論亦云六度萬行亦乘亦大。法性真如所乘
T34n1723_p0714b27║大性。事．理俱能運載行者。自運運他至於
T34n1723_p0714b28║彼岸皆名為乘。　問。因行能自運至果可名
T34n1723_p0714b29║乘。佛果自運息應非是乘體。　答。有五義。
T34n1723_p0714c01║一者運載以名乘。因中通二運至果廣
T34n1723_p0714c02║運他。由此亦名乘。二者體．能．通二運。能
T34n1723_p0714c03║體並名乘。果中體有。能非無。亦乘攝。如割
T34n1723_p0714c04║名為刀有能即刀攝。非要廣現割有能非
T34n1723_p0714c05║是刀。佛果德體能為二運。非要廣用方名
T34n1723_p0714c06║為乘。三者二乘唯自運小尚得乘名況佛
T34n1723_p0714c07║廣運他何理非乘攝。四者因中理智能雙運。
T34n1723_p0714c08║二用勝故得名乘。果中理智因修成。因乘種
T34n1723_p0714c09║類亦乘攝。五者因中二運常增進。作用現
T34n1723_p0714c10║勝得名乘。果中自運窮未來令他增進得
T34n1723_p0714c11║乘稱。初之四義隨他不正答。後之一義隨
T34n1723_p0714c12║自正義答。故對法論云。自他並利所依止。
T34n1723_p0714c13║一有三義。一簡別故名一。二破別故名一。
T34n1723_p0714c14║三會別故名一。簡別故名一者。昔日說三
T34n1723_p0714c15║今時說一。故知所詮理極一而為實。能詮之
T34n1723_p0714c16║教二即稱權。無別二理以為極也。無我．解
T34n1723_p0714c17║脫雖悉皆等。然至佛果方名為極。故所詮
T34n1723_p0714c18║理佛智名一。非別簡三唯無二極故。論解
T34n1723_p0714c19║遮云。無二乘者無二涅槃體。然經云我設
T34n1723_p0714c20║是方便令得入佛慧。又云火宅之內許以
T34n1723_p0714c21║三車。出門已後但與牛車。又云雇其除
T34n1723_p0714c22║糞經二十年假名為子。故二乘者是後真
T34n1723_p0714c23║子付家事因。又以果一簡別因三。即有二
T34n1723_p0714c24║簡。一理簡教。二果簡因。汝等所行是菩薩
T34n1723_p0714c25║道故。破別故名一者。二乘不知二為方便。
T34n1723_p0714c26║執二乘果以為真極。今說二涅槃但為化
T34n1723_p0714c27║城。說二菩提。但是羊鹿權教所設。非是二
T34n1723_p0714c28║果所得所證。菩提涅槃真勝極也。破彼情執
T34n1723_p0714c29║有二果極。故說為一。即經所言諸求三
T34n1723_p0715a01║乘人有懷疑網者。佛當為除斷令盡無
T34n1723_p0715a02║有餘。鶖子亦言。然我等不解方便隨宜所
T34n1723_p0715a03║說。初聞佛法遇便信受。乃至斷諸疑悔。迦
T34n1723_p0715a04║葉亦言又今我等得涅槃證於菩薩法不
T34n1723_p0715a05║生好樂之心。攝論亦云斷除四處障二
T34n1723_p0715a06║乘作意等。即是此執。本論末後亦云方便品
T34n1723_p0715a07║有五分示現。破二明一不說破三等。或
T34n1723_p0715a08║有說言破三執故非唯破二。如薩婆多執
T34n1723_p0715a09║佛化身以為真佛。今說為化故破三執。此
T34n1723_p0715a10║亦不然。法華但以自修所得一乘為宗。會
T34n1723_p0715a11║破彼乘令入於一。非以所知一身為宗
T34n1723_p0715a12║會破彼身令入一身。又無執彼化身為
T34n1723_p0715a13║極趣求至彼。更不趣求餘身。今破彼執
T34n1723_p0715a14║令求一身故。但破執二乘為極。不破執
T34n1723_p0715a15║彼二身極也。亦有解云聞昔說三執三皆
T34n1723_p0715a16║極。今說一極故破三執。此乃地前菩薩起
T34n1723_p0715a17║故。若破執大極還為說一乘。更增其病
T34n1723_p0715a18║何名為破。又未出宅許以牛車。既亦破大
T34n1723_p0715a19║後出宅與。是何等車。若言與白牛棄本黃
T34n1723_p0715a20║牛故。既爾即應捨頓學漸。黃．白牛相因行
T34n1723_p0715a21║何殊。既還本牛明不破大。若執一極不違
T34n1723_p0715a22║趣大。何須破之。執二為極不趣大故可
T34n1723_p0715a23║須破也。若隨位得即執為極。未見趣大
T34n1723_p0715a24║乘因中有此執。設爾許亦破即應破無窮。
T34n1723_p0715a25║由此但破執二為極。又非破執四乘為
T34n1723_p0715a26║極。為無種姓說人天乘。解有四乘不執
T34n1723_p0715a27║極故。執二為極不異破二。無執人天
T34n1723_p0715a28║乘為極者。執者不解乘。解乘不執故。若
T34n1723_p0715a29║一對四。一是方便乃應破一執而歸四
T34n1723_p0715b01║乘故。亦非破五。執不定乘同執三故。由
T34n1723_p0715b02║此勝鬘唯云阿羅漢．辟支佛．有恐怖。有歸
T34n1723_p0715b03║依。言得四智及涅槃者是佛方便。此經亦
T34n1723_p0715b04║云唯此一事實。餘二則非真。密遣二人
T34n1723_p0715b05║息處說二。羊鹿非真不說三言。從勝至劣
T34n1723_p0715b06║數。佛乘第一．獨覺第二．聲聞第三。無第二
T34n1723_p0715b07║獨覺無第三聲聞。非無三乘之中大乘體
T34n1723_p0715b08║極。勘梵本云無第二第三。今翻之略故云
T34n1723_p0715b09║無二亦無三也。此有難言。經說別體三寶。
T34n1723_p0715b10║不破別體而歸一體。何故破二乘而歸一
T34n1723_p0715b11║乘。此亦不然。若執別體三寶為極。亦同
T34n1723_p0715b12║破之。若別相三寶體亦無三極故。雖爾亦
T34n1723_p0715b13║無求住別體。然可會之入於同體。廣如
T34n1723_p0715b14║經說非權實宗。會別故名一者。教理行果
T34n1723_p0715b15║皆有根本及以方便。會漸悟者先二乘中所
T34n1723_p0715b16║修成得教理行果為大方便。依此本論初
T34n1723_p0715b17║地已上離分段死。見道已前教理行果為
T34n1723_p0715b18║不退地之根本因。總依諸文會一有四。
T34n1723_p0715b19║一者會教。無垢稱云佛以一音演說法眾
T34n1723_p0715b20║生各各隨所解。此經下云一雨普潤三草二
T34n1723_p0715b21║木生長不同。此會教同而機有異。三乘取
T34n1723_p0715b22║教有偏．普故。二者會理。寶性論云如㝹．
T34n1723_p0715b23║馬．象三獸度河河性無差得有淺深。又
T34n1723_p0715b24║下經云譬於高原穿鑿須水。若見乾土
T34n1723_p0715b25║知水尚遠。若見濕土知水不遠。若見於
T34n1723_p0715b26║泥知水極近。水性無差得之有異。此會
T34n1723_p0715b27║理同而證有異。三乘證理有圓．缺故。三者
T34n1723_p0715b28║會行。鶖子自言為是究竟法為是所行道。
T34n1723_p0715b29║佛自亦言我設是方便令得入佛慧。勝鬘
T34n1723_p0715c01║亦言。此六處為大乘故說。故知行同而修有
T34n1723_p0715c02║異。三乘修行有分．全故。四者會果。此經下
T34n1723_p0715c03║言息處故說二。中路設化城。為引至寶所
T34n1723_p0715c04║方為究竟處。為求牛車出於火宅。權設
T34n1723_p0715c05║羊．鹿後皆與牛。勝鬘亦言聲聞．緣覺四智
T34n1723_p0715c06║不究竟名向涅槃界。即會二乘菩提涅槃
T34n1723_p0715c07║若理若智皆歸一乘。故知果同而證有異。
T34n1723_p0715c08║三乘取果有初後故。雖依諸教總會此
T34n1723_p0715c09║四。然法華中顯會教理密會行果。會教
T34n1723_p0715c10║理者。即前所標諸佛智慧及智慧門。一雨
T34n1723_p0715c11║普潤會教也。牛車寶所會理也。此以所詮
T34n1723_p0715c12║名之為理．非要真如。欲顯所得甚深難
T34n1723_p0715c13║解。有所言說意趣難知。道場所得法無能
T34n1723_p0715c14║發問者。我意難可測亦無能問者。亦顯法
T34n1723_p0715c15║華開方便門顯真實相。即是法華開敷秀
T34n1723_p0715c16║出。密亦通會行．果二同。我設是方便令
T34n1723_p0715c17║得入佛慧乘此寶乘。直至道場即會行
T34n1723_p0715c18║故。中設化城為至寶所即會果。故勝鬘
T34n1723_p0715c19║經中顯會行．果。六處正為大乘故說。正會
T34n1723_p0715c20║行故。二乘四智非為究竟名向涅槃界。即
T34n1723_p0715c21║會果故。勝鬘正說一乘因果故。顯會行果
T34n1723_p0715c22║密會教理。法華正顯昔權今實故顯會教
T34n1723_p0715c23║理。令其修證密會行果。由此一乘據實。通
T34n1723_p0715c24║會教理行果。總解諸文於理名矣。故云會
T34n1723_p0715c25║別名之為一。此經正取一乘因果為真乘
T34n1723_p0715c26║體。教為方便。故不相違。今此小義雖未動
T34n1723_p0715c27║於智海。如愚所知頗亦絕於今古。博識深
T34n1723_p0715c28║智當自詳之。三義之中初二解通定性．不
T34n1723_p0715c29║定性。後一多唯依不定性。大乘．無上雖
T34n1723_p0716a01║即一乘。非經所須。故略不說。　明說意者。
T34n1723_p0716a02║攝大乘云。為引攝一類　及任持所餘
T34n1723_p0716a03║　由不定種姓　諸佛說一乘　法．無我．解
T34n1723_p0716a04║脫　等故姓不同　得二意樂化　究竟說一
T34n1723_p0716a05║乘　此中十因。一為引攝一類不定種姓聲
T34n1723_p0716a06║聞獨覺。令依大乘般涅槃。故法華一會多
T34n1723_p0716a07║為此類說於一乘。法華論名退已還發大
T34n1723_p0716a08║菩提心。由鶖子等昔皆求大退修小果。名
T34n1723_p0716a09║退還發非諸不定姓皆退還發心。此應名
T34n1723_p0716a10║不定種姓。二為任持所餘。不定種姓地前
T34n1723_p0716a11║菩薩第六住前猶在退位。恐於大乘精進。
T34n1723_p0716a12║且壞退依二乘般涅槃故。故此經云。菩薩
T34n1723_p0716a13║聞是法疑網皆已除。本論亦言如來為二種
T34n1723_p0716a14║人正與解釋。此二皆是不定種姓。為此二
T34n1723_p0716a15║種故說一乘。三法等故。行乘雖異所趣真
T34n1723_p0716a16║如無差別。故法華論說。多與此同。四無我
T34n1723_p0716a17║等故。若有真實補特伽羅。可有乘別。我既
T34n1723_p0716a18║無異故說一乘。五解脫等故。三乘並於煩
T34n1723_p0716a19║惱障中而得解脫。解脫無差別故。六姓
T34n1723_p0716a20║不同故。二乘之中不定種姓有差別故。此
T34n1723_p0716a21║聲聞身具有聲聞及佛種姓。由有此姓故
T34n1723_p0716a22║說一乘。第七佛於有情得同自體意樂故。
T34n1723_p0716a23║言我即是彼．彼即是我。我既成佛彼亦成佛。
T34n1723_p0716a24║第八二乘於佛得同自體意樂。同名菩薩得
T34n1723_p0716a25║受記別故。謂於此會佛與二乘授佛記
T34n1723_p0716a26║別。為令攝得如是意樂。我等與佛平等
T34n1723_p0716a27║無二。又此會上有諸菩薩與彼名同。因得
T34n1723_p0716a28║記別故。佛一言含二種益。謂二乘者得同
T34n1723_p0716a29║佛自體意樂。及諸菩薩得受記別。九化故。
T34n1723_p0716b01║如世尊說。汝等苾芻我憶往昔。無量百返
T34n1723_p0716b02║依聲聞乘而般涅槃。云何已成佛。後依二
T34n1723_p0716b03║乘而般涅槃。即為調伏所化聲聞。佛菩薩
T34n1723_p0716b04║等自化其身為彼同類。於無餘依現般涅
T34n1723_p0716b05║槃。經百千劫耽寂滅酒醉逸而臥。後從彼
T34n1723_p0716b06║起現受佛記。令諸不定種姓二乘盡作是
T34n1723_p0716b07║心。往昔耆尊入涅槃者今皆復起現受佛
T34n1723_p0716b08║記。況我今者不希作佛而入涅槃。今此會
T34n1723_p0716b09║中富樓那等即其類也。法華論中為化聲聞
T34n1723_p0716b10║授記即此。是故亦為降彼二乘者慢。我亦
T34n1723_p0716b11║得汝之涅槃故。廣如楞伽說。阿羅漢入無
T34n1723_p0716b12║餘涅槃經百千劫。耽三昧酒醉逸而臥。後
T34n1723_p0716b13║從彼起方發大心。皆佛菩薩之所化作。若
T34n1723_p0716b14║不爾者。實入無餘涅槃身智都盡。後從彼
T34n1723_p0716b15║起法從何生。故知是化。十究竟故。由過此
T34n1723_p0716b16║外無別勝乘。依理究竟最為殊勝。故說為
T34n1723_p0716b17║一。今此會中依論但與二人記別。一不定
T34n1723_p0716b18║姓二應化者。為不定姓者即第一第二第
T34n1723_p0716b19║八少分。為應化者即第九義及餘少分說
T34n1723_p0716b20║於一乘。非全撥其無定性。故此一乘是
T34n1723_p0716b21║密意說。解深密經云相．生．勝義無自性。如
T34n1723_p0716b22║是我皆已顯示。若不知佛此密意失壞正
T34n1723_p0716b23║道不能往。依諸淨道清淨者。唯依此一
T34n1723_p0716b24║無第二故。於其中立一乘非有情性無
T34n1723_p0716b25║差別。於定．不定有性．無性合說一。故涅槃
T34n1723_p0716b26║亦言。一乘一道四果聖人皆得作佛。不解
T34n1723_p0716b27║我意故。但應如是所說善。今此十義說
T34n1723_p0716b28║於一乘。法華論中無此具足。顯揚說六因
T34n1723_p0716b29║莊嚴論八義說於一乘。不過此十。故不敘
T34n1723_p0716c01║之。　第四彰差別者。此說一乘。與勝鬘
T34n1723_p0716c02║涅槃經所說一乘差別之相。此通理．智。彼
T34n1723_p0716c03║唯佛性。此唯攝入彼通出生。此唯有性彼
T34n1723_p0716c04║通無性。此唯不定性彼通定性此多說教．
T34n1723_p0716c05║理。彼多說行．果。此說一乘為實二乘為
T34n1723_p0716c06║權。彼說一乘為權四乘為實。故勝鬘云若
T34n1723_p0716c07║如來隨彼意欲。而方便說唯有一乘無有
T34n1723_p0716c08║餘乘等也。與無量經所說一乘辨差別
T34n1723_p0716c09║者。如釋名中已廣解釋。是差別相。及第五問
T34n1723_p0716c10║答辨等。皆如別章不繁具舉。
T34n1723_p0716c11║經。舍利弗(至)若二若三。　贊曰。此與記中。第
T34n1723_p0716c12║四令住一乘。以此一乘為眾說法。都無
T34n1723_p0716c13║第二獨覺第三聲聞。從勝至劣為次第故。
T34n1723_p0716c14║不以修習淺深難易為次第也。故此經中
T34n1723_p0716c15║第一周云。餘二則非真。第二周云密遣二
T34n1723_p0716c16║人。第三周云息處故說二。不說於三。
T34n1723_p0716c17║故知不是總無三乘。但應如今所說義
T34n1723_p0716c18║也。會彼所修教理行果為今大因。勸住大
T34n1723_p0716c19║乘。
T34n1723_p0716c20║經。舍利弗(至)法亦如是。　贊曰。自下第五依
T34n1723_p0716c21║法顯今釋迦依一切佛說法軌則。初說方
T34n1723_p0716c22║便後說真實。勸彼生信引他成已。大文有
T34n1723_p0716c23║三。初明十方佛法式如是。次明三世佛法
T34n1723_p0716c24║式如是。後明我由此法式亦如是。此初
T34n1723_p0716c25║也。雖離三世更無十方離於十方更無
T34n1723_p0716c26║三世。橫豎有殊故分差別。攝大乘云。人
T34n1723_p0716c27║趣諸有情處數皆無量。念念證等覺故不
T34n1723_p0716c28║應退屈。由此現在十方佛亦無窮法式皆
T34n1723_p0716c29║同。
T34n1723_p0717a01║經。舍利弗(至)一佛乘故。　贊曰。下明三世佛
T34n1723_p0717a02║法式。有二。初別明三世法式。後結所為皆
T34n1723_p0717a03║同。初中有三。初過去。次未來。後現在。三中
T34n1723_p0717a04║各二。初明佛說法法式同。後明所度眾生得
T34n1723_p0717a05║道同。此明過去佛法式同。初以種種因緣
T34n1723_p0717a06║等說法為方便者。皆為後得一佛乘。故本
T34n1723_p0717a07║論云方便者小乘中觀陰．界．入厭苦離苦
T34n1723_p0717a08║得解脫故。大乘中諸波羅蜜．四攝法攝取自
T34n1723_p0717a09║身．他身利益．對治法故。因緣者本論於其
T34n1723_p0717a10║六義。第二說中解故。指前云如向所說。
T34n1723_p0717a11║種種因緣者。謂三乘法。彼三乘唯名字章句
T34n1723_p0717a12║說非有實義。故以彼實義不可說故。譬喻
T34n1723_p0717a13║者如依牛有乳．酪．生蘇．熟蘇．乃至醍醐。
T34n1723_p0717a14║醍醐為第一。小乘如乳大乘如醍醐故。此
T34n1723_p0717a15║譬喻明大乘無上。諸聲聞等亦同大乘無上
T34n1723_p0717a16║故。聲聞同者示諸佛如來法身之性同。諸凡
T34n1723_p0717a17║夫聲聞辟支佛等法身平等無差別故。在此
T34n1723_p0717a18║譬喻示現。此中意說。凡夫如牛。聲聞如乳。
T34n1723_p0717a19║辟支如酪。小菩薩如生蘇。大菩薩如熟蘇。
T34n1723_p0717a20║佛如醍醐。醍醐為第一。佛乘亦爾。由本一
T34n1723_p0717a21║牛腹中乳性展轉增勝乃至醍醐。故從凡
T34n1723_p0717a22║夫乃至成佛相貌有差。體性平等本無二
T34n1723_p0717a23║也。今此經文唯有此三。本論釋經更有念
T34n1723_p0717a24║觀。念觀者於小乘中人無我等。於大乘中
T34n1723_p0717a25║真如．法界．實際．人無我．法無我等觀故．此
T34n1723_p0717a26║經以方便．因緣．譬喻．言詞為次第。本論釋
T34n1723_p0717a27║經以譬喻．因緣．念觀．方便為次第故。今
T34n1723_p0717a28║引釋與論不同學者應悉。
T34n1723_p0717a29║經。是諸眾生(至)一切種智。　贊曰。此明過去
T34n1723_p0717b01║已度眾生得道皆同。初雖作二乘後皆作
T34n1723_p0717b02║佛。得一切種智。一切種智即佛正智。種別
T34n1723_p0717b03║能知一切法故。正是牛車。
T34n1723_p0717b04║經。舍利弗(至)一佛乘故。　贊曰。此明未來佛
T34n1723_p0717b05║法式同。
T34n1723_p0717b06║經。此諸眾生(至)一切種智。　贊曰。此明未來
T34n1723_p0717b07║當度眾生得道皆同。
T34n1723_p0717b08║經。舍利弗(至)一佛乘故。　贊曰。此明現在佛
T34n1723_p0717b09║法式同。饒益者利益之。安樂者與樂也。拔
T34n1723_p0717b10║苦與樂．與智與福．與世出世果。與小果
T34n1723_p0717b11║大果。如次配之。
T34n1723_p0717b12║經。是諸眾生(至)一切種智。　贊曰。此明現在
T34n1723_p0717b13║眾生得道皆同。
T34n1723_p0717b14║經。舍利弗(至)入佛知見道故。　贊曰。此結所
T34n1723_p0717b15║為。所為眾生究竟之時。但為菩薩當作佛
T34n1723_p0717b16║故。往因發心所修諸行。皆向大故皆名菩
T34n1723_p0717b17║薩所為法者皆為一乘。以佛知見示彼眾
T34n1723_p0717b18║生故。悟眾生故欲令眾生入佛知見道故。
T34n1723_p0717b19║經文無開。以總義故示義如前論更不解。
T34n1723_p0717b20║復解悟者令外道眾生生覺悟故迴邪入
T34n1723_p0717b21║正。復解入者令得聲聞果者入大菩提故
T34n1723_p0717b22║迴小向大。本論一番開解無上義。二番解
T34n1723_p0717b23║示同義。有疑修行。三番解悟不知義。未發
T34n1723_p0717b24║心令發令外道生覺悟。四番解入。入
T34n1723_p0717b25║不退位。已發心令入法。令得聲聞者入
T34n1723_p0717b26║大菩提。且隨文別第一番配在正解大事
T34n1723_p0717b27║之中。第二番配在結大事文中。第三配在
T34n1723_p0717b28║依法之中。論文並於大事中解。理亦無失。
T34n1723_p0717b29║經。舍利弗(至)一切種智故。　贊曰。此明我由
T34n1723_p0717c01║斯法式亦如是。唯佛有種種勝解智力故
T34n1723_p0717c02║知諸眾生種種欲。有遍趣行智力故知深
T34n1723_p0717c03║心所著。著謂所樂著所修行也。或即情欲
T34n1723_p0717c04║所起樂著。即眾生處處著引之出。故並是勝
T34n1723_p0717c05║解智力所知。有種種界智力故知其本性。
T34n1723_p0717c06║既知不定種姓界欲所修故。初說三乘為
T34n1723_p0717c07║方便。今說一乘為究竟。皆為眾生得一佛
T34n1723_p0717c08║乘一切種智故。上文皆言得一佛乘一切種
T34n1723_p0717c09║智。故知種智即一佛乘。
T34n1723_p0717c10║經。舍利弗(至)何況有三。　贊曰。此第六遮。尚
T34n1723_p0717c11║無第二獨覺乘何況第三聲聞乘也。由此經
T34n1723_p0717c12║云羊車．鹿車為求牛車出於火宅。故唯破
T34n1723_p0717c13║二。不說更別破牛車故。此無二乘涅槃體
T34n1723_p0717c14║究竟故。論云無二乘者無二乘涅槃。唯佛
T34n1723_p0717c15║如來證大涅槃。究竟滿足一切智慧名大
T34n1723_p0717c16║涅槃。三事體義皆具足故。二乘不然。唯假擇
T34n1723_p0717c17║滅無大智法身。非諸聲聞緣覺等有大涅槃
T34n1723_p0717c18║法。唯一佛乘故。一佛乘者依四種義如前
T34n1723_p0717c19║已說。論以與授記中六義配如前所說。
T34n1723_p0717c20║何等法乃至何體法等五義。何等法者謂前
T34n1723_p0717c21║第一未聞令聞。謂說未曾有法令聞故。云
T34n1723_p0717c22║何法者謂第二說。初以方便．種種言詞．譬
T34n1723_p0717c23║喻說故。何似法者。謂前第三依何等義。唯
T34n1723_p0717c24║為一大事故。何相法者。謂第四令住一乘。
T34n1723_p0717c25║隨眾生根器有於佛性故。令住諸佛法故。
T34n1723_p0717c26║何體法者。謂第六遮。遮無二體唯一乘體。
T34n1723_p0717c27║即是諸佛如來平等法身也。三乘因果．觀行
T34n1723_p0717c28║不同可有差別。非此所遮。今所遮者遮無
T34n1723_p0717c29║二種法身之體。三乘真如法身同故。非謂
T34n1723_p0718a01║遮無二乘體故。一切皆無。以此義理推論
T34n1723_p0718a02║可解。不爾論文稍隱難解。唯無第五諸佛
T34n1723_p0718a03║法式。故以餘五次第配之便可解矣。
T34n1723_p0718a04║經。舍利弗(至)命濁。　贊曰。就第三段開斯實
T34n1723_p0718a05║相啟彼權門。中有二。上來已解取與二記。
T34n1723_p0718a06║下第二段破四種疑。論科五分中。下第五
T34n1723_p0718a07║斷疑分。論說四種疑者。一何時說。二云何
T34n1723_p0718a08║知增上慢。三云何堪說。四云何不成妄語。
T34n1723_p0718a09║此破初疑論云諸佛如來於何等時中起
T34n1723_p0718a10║方便說法。謂佛於何時中初說二乘權。
T34n1723_p0718a11║後明一乘實。此下答中有二。初標五濁時
T34n1723_p0718a12║出後明所由。此初也。　五濁義以五門分
T34n1723_p0718a13║別。一釋名．二出體．三對治．四廢立．五相攝。
T34n1723_p0718a14║釋名者。濁者滓穢義。如食滓穢下惡可污
T34n1723_p0718a15║名之為濁。此言意說。劫增之時三災漸輕煩
T34n1723_p0718a16║惱轉薄。眾生向好惡見漸微．命根轉長．漸
T34n1723_p0718a17║漸向勝。以上好可欣名之為清。眾生無
T34n1723_p0718a18║苦化佛不出世。諸化佛出世必向劫減。
T34n1723_p0718a19║小災漸起煩惱轉厚。眾生向惡染見漸盛命
T34n1723_p0718a20║根轉短。漸漸向劣下惡可厭。故立濁名。
T34n1723_p0718a21║五者是數帶數釋也。釋別名者。皆持業
T34n1723_p0718a22║釋。或以別簡總亦依主釋。　出體者。地持
T34n1723_p0718a23║論云。謂今世人多皆短壽。極長百歲。是名
T34n1723_p0718a24║命濁。此以本識名言種子由業所引功能
T34n1723_p0718a25║差別命根為體。善業力弱命根漸短。由殺
T34n1723_p0718a26║生業之所感故。若諸眾生不識父母。不識
T34n1723_p0718a27║沙門婆羅門及宗族尊長。不脩義理。不怖
T34n1723_p0718a28║不畏今世後世惡業果報。不脩惠施不作
T34n1723_p0718a29║功德。不脩齊法不持禁戒。是名有情濁。
T34n1723_p0718b01║雖第八識名為有情。今說由近惡外緣故
T34n1723_p0718b02║五薀假者作惡無善名有情濁。合以第八識
T34n1723_p0718b03║及五薀為性。若此眾生增非法貪。或惠刀
T34n1723_p0718b04║劍成施器杖。諍訟鬥亂諂曲妄語。攝受邪
T34n1723_p0718b05║法及餘惡不善法是名煩惱濁。除五見外
T34n1723_p0718b06║所餘一切煩惱隨煩惱皆煩惱濁體。此非法
T34n1723_p0718b07║貪惠刀劍等令行殺害。或慳好財但捨刀
T34n1723_p0718b08║劍。因非法貪諍訟等起。乃至及餘惡不善
T34n1723_p0718b09║法。通攝一切煩惱隨煩惱盡。由性數習逢
T34n1723_p0718b10║惡境牽煩惱尤重。若於今世法壞法沒。像
T34n1723_p0718b11║法漸起邪法轉生。是名見濁。此以五見而
T34n1723_p0718b12║為體性。多近外道惡見數生。若飢饉劫起．
T34n1723_p0718b13║疾病劫起．刀兵劫起。是名劫濁。此以色薀
T34n1723_p0718b14║四塵為體。或通五薀。仍是不相應時為其
T34n1723_p0718b15║體。依四五薀而建立故。煩惱增多惡業尤重。
T34n1723_p0718b16║便招惡果。三災遂生。　對治者謂隨其相說
T34n1723_p0718b17║對治法。智度論中立四悉檀。悉檀宗也。一世
T34n1723_p0718b18║界悉檀二各各為人悉檀．三對治悉檀．四第一
T34n1723_p0718b19║義諦悉檀。劫濁眾生濁世界悉檀治之。識器
T34n1723_p0718b20║世間眾生世間悉皆虛幻。厭怖脩道即永離
T34n1723_p0718b21║故。命濁以各各為人悉檀治之。識知人由
T34n1723_p0718b22║善業所得脩持淨戒行不殺等命自長故。
T34n1723_p0718b23║或為三乘之人各說自乘之法。令得自乘
T34n1723_p0718b24║涅槃之果便除生死所有命濁。煩惱濁見濁
T34n1723_p0718b25║對治悉檀治之。脩習隨應對治之道令不
T34n1723_p0718b26║起故。由三悉檀破五濁故。入第一義證
T34n1723_p0718b27║會真宗。　廢立者。何故唯立五濁不增減
T34n1723_p0718b28║耶。答眾生有二。一惡行謂在家白衣。二邪
T34n1723_p0718b29║行謂出家外道。白衣無慧煩惱增時名煩惱
T34n1723_p0718c01║濁。外道邪解浪推求時立為見濁。又諸鈍惑
T34n1723_p0718c02║名煩惱濁。諸餘利惑名為見濁。由此二因
T34n1723_p0718c03║得當果時。離合不同。復分二濁。合二內
T34n1723_p0718c04║果名眾生濁惡眾生故。合二外果總名劫
T34n1723_p0718c05║濁。惡器具故。劫謂時分。時無別時依法
T34n1723_p0718c06║辨故。劫濁故以惡器為體。此惡眾生及與
T34n1723_p0718c07║外果。雖復總陳是二濁果。未辨何者正惡
T34n1723_p0718c08║果體。今顯根本故立命濁。或內惡果名為
T34n1723_p0718c09║命濁。外惡果者名為劫濁。此惡因果由誰
T34n1723_p0718c10║而有。謂惡眾生故名眾生濁。由此五濁據
T34n1723_p0718c11║增行相。欲令生厭故偏說五。　問。何故惑苦
T34n1723_p0718c12║名為障。今離以為濁。業亦是障攝不立於
T34n1723_p0718c13║濁中。　答。障是礙義三皆是礙。礙聖道故。
T34n1723_p0718c14║濁滓穢義。業濁義微故不立濁。又劫中刀兵
T34n1723_p0718c15║亦即業濁。劫濁寬故從寬為名。立亦無爽。
T34n1723_p0718c16║相攝者。薩遮尼乾子經立十二濁。一示
T34n1723_p0718c17║現劫濁．二示現時濁．三示現眾生濁．四示現
T34n1723_p0718c18║煩惱濁．五示現命濁．六示現三乘差別濁．七
T34n1723_p0718c19║示現不淨國土濁．八示現難化眾生濁．九示
T34n1723_p0718c20║現說種種煩惱濁．十示現外道亂濁．十一示
T34n1723_p0718c21║現魔濁．十二示現魔業濁．善男子諸佛國土。
T34n1723_p0718c22║皆是出世功德莊嚴。具足清淨。無有諸濁。
T34n1723_p0718c23║如是過失。皆是諸佛方便示現。為利眾生
T34n1723_p0718c24║唯言示現。故知業等亦可立濁。此十二濁
T34n1723_p0718c25║唯大乘有。隨佛化土勝劣二法示現立之。
T34n1723_p0718c26║開合不同。五濁唯據穢土相增義門乃通
T34n1723_p0718c27║大小乘有。其劫及時即劫濁。眾生及難化
T34n1723_p0718c28║眾生即眾生濁。煩惱及說種種煩惱即煩惱
T34n1723_p0718c29║濁。命即命濁。外道亂即是見濁。此八濁
T34n1723_p0719a01║即五濁。餘之四種謂三乘差別。不淨國土．魔．
T34n1723_p0719a02║及魔業非五濁攝。五濁據勝唯實雜染。十
T34n1723_p0719a03║二濁通能化能障。佛示現故。若依毘尼母
T34n1723_p0719a04║經五濁中無見濁立業濁。若依彼經煩惱
T34n1723_p0719a05║及業各合為一。果中分三。一正報體謂命
T34n1723_p0719a06║濁。二內報體謂眾生濁。三外果體謂劫濁。
T34n1723_p0719a07║障據類同合立三障。或并法障。濁據滓穢
T34n1723_p0719a08║或合或開隨機不同遣生厭怖。不可為
T34n1723_p0719a09║難。十地論第一卷云。清淨者不濁義。濁有
T34n1723_p0719a10║六種離此諸濁故名清淨。一不欲濁。二威
T34n1723_p0719a11║儀濁。三蓋濁。四異想濁。起妒勝心破壞心
T34n1723_p0719a12║故五不足功德濁。善根微少於彼說中心不
T34n1723_p0719a13║樂住。六癡濁。謂愚癡等。此唯據行濁不通
T34n1723_p0719a14║依諸法。有六對治故。離懈怠故。嚴故。淨
T34n1723_p0719a15║故堅固故。功德具足故。智具足故。此六所治
T34n1723_p0719a16║故立六濁。不須和會。餘如別章恐繁且
T34n1723_p0719a17║止。法爾佛出必五濁時。故言諸佛出於五
T34n1723_p0719a18║濁惡世。　問。何因彌勒八萬歲時生。釋迦
T34n1723_p0719a19║佛百歲時出。　答。願力異故。俱是濁世並化
T34n1723_p0719a20║三乘。初權後實並化身故。若諸報佛及化佛
T34n1723_p0719a21║中。不化二乘。初權後實未必濁時佛方出
T34n1723_p0719a22║世。若化二乘初權後實。必濁時出。惡生難
T34n1723_p0719a23║化漸入道故。此言濁者。入減劫中漸生此
T34n1723_p0719a24║五即名濁時。故彌勒佛初減八萬漸向五
T34n1723_p0719a25║濁方出世。故非要人壽三二十歲小災起時
T34n1723_p0719a26║方名劫濁。故諸論云劫減佛興世。劫增時
T34n1723_p0719a27║轉輪王。　問。若劫減時佛方出世。劫增輪王。
T34n1723_p0719a28║何故儴佉與彌勒同世。又佛不出家當
T34n1723_p0719a29║為輪王。日月燈明八子皆統四天下也。
T34n1723_p0719b01║答。儴佉劫增時出。命長故逢彌勒。非彌勒
T34n1723_p0719b02║佛不減時出。又佛不出家應為金輪之位。
T34n1723_p0719b03║非定作也。燈明八子義理亦同。彼是報身故
T34n1723_p0719b04║無此失。此說金輪必劫增出。銀銅鐵輪王
T34n1723_p0719b05║出時不定。是以無憂王世佛滅。百年鐵輪王
T34n1723_p0719b06║也。
T34n1723_p0719b07║經。如是舍利弗(至)分別說三。　贊曰。下釋五
T34n1723_p0719b08║濁佛出所由。牒指前標所說五濁。故言如
T34n1723_p0719b09║是。劫濁亂時者牒前劫濁。飢饉．疫病．刀兵
T34n1723_p0719b10║起時。眾生垢重牒眾生濁。垢謂六垢。污染
T34n1723_p0719b11║身心點染不淨名之為垢。增強難破名之
T34n1723_p0719b12║為重。一害二恨三惱四諂五誑六憍。於有情
T34n1723_p0719b13║所樂為損惱名害。由忿為先結怨不捨
T34n1723_p0719b14║名恨。已追往惡觸現違緣心便佷戾。多
T34n1723_p0719b15║發囂暴凶鄙麤言蛆螫名惱。此三以瞋為
T34n1723_p0719b16║體。為網冒他或藏已失。或取他意。矯設
T34n1723_p0719b17║異儀險曲名諂。為獲利譽矯現有德詭詐
T34n1723_p0719b18║名誑。謂矯誑者心懷異謀多現不實邪命
T34n1723_p0719b19║事故。此二貪．癡二法為體。於自盛事深生
T34n1723_p0719b20║染著醉傲名憍。以貪為體。由諸眾生六垢
T34n1723_p0719b21║重故。不識沙門不修善法故眾生濁。慳
T34n1723_p0719b22║貪嫉妒即煩惱濁。耽著已得財法不能惠
T34n1723_p0719b23║捨秘吝名慳。於諸未得有及有具希欲名
T34n1723_p0719b24║貪。慳雖即貪已得未得染希別故。分成二
T34n1723_p0719b25║門。嫉音秦悉．秦血．辭栗三反。或作愱疾毒
T34n1723_p0719b26║害也。殉自名利不耐他榮妒忌憂慼名
T34n1723_p0719b27║為嫉妒。嫉雖即妒緣他正法名體稱嫉。
T34n1723_p0719b28║緣他榮樂名利稱妒。說文玉篇云害賢曰
T34n1723_p0719b29║嫉。害色曰妒。成就諸不善根者。不善根有
T34n1723_p0719c01║三。謂貪．瞋．癡。由具二義立不善根。一是
T34n1723_p0719c02║根本煩惱能生他故。簡諸隨惑不得立
T34n1723_p0719c03║之。二遍六識有過失深廣。餘慢見疑非
T34n1723_p0719c04║不善根唯意有故。由具此二義唯三名不
T34n1723_p0719c05║善根。根者出生義。生惡緣故。亦即煩惱濁。
T34n1723_p0719c06║唯說三濁不說見命濁者。劫濁攝命由
T34n1723_p0719c07║飢．兵．疾命多短故。煩惱濁攝見。及舉不
T34n1723_p0719c08║善根煩惱之本攝一切煩惱故。由於彼時
T34n1723_p0719c09║人天減少惡道增多。眾生難可卒以大乘而
T34n1723_p0719c10║可教化故。以智方便於一佛乘分別說為
T34n1723_p0719c11║三令漸入道。故下經云但讚佛乘眾生沒
T34n1723_p0719c12║苦不能信受。故方便說。
T34n1723_p0719c13║經。舍利弗(至)非辟支佛。　贊曰。自下釋第二
T34n1723_p0719c14║疑第二疑云。如來既不為增上慢人說者。
T34n1723_p0719c15║云何知彼是增上慢。文中有三。初顯非真
T34n1723_p0719c16║二乘聖相。次顯增上慢者相。後結成二真
T34n1723_p0719c17║聖相。此初文也。聲聞辟支真聖趣寂。若遇佛
T34n1723_p0719c18║者多不愚法。其不定姓可迴心者。不問近
T34n1723_p0719c19║遠必能聞知佛化菩薩事故。名自謂是真
T34n1723_p0719c20║二聖而得遇佛。都不聞知化菩薩事。非
T34n1723_p0719c21║佛聖弟子。亦非真二聖。
T34n1723_p0719c22║經。又舍利弗(至)皆是增上慢人。　贊曰。此顯增
T34n1723_p0719c23║上慢者相。凡夫得第四禪未離三界染。自
T34n1723_p0719c24║謂真二聖是阿羅漢最後之身究竟涅槃。不
T34n1723_p0719c25║求正覺心不信向。是增上慢。
T34n1723_p0719c26║經。所以者何(至)無有是處。　贊曰。此結成二
T34n1723_p0719c27║聖相。但是真聖而遇我者趣寂。多是不愚
T34n1723_p0719c28║法人。雖不能行聞之亦信。不定種姓理
T34n1723_p0719c29║信脩覺故真二聖。若不信者必無有是
T34n1723_p0720a01║處。彼非道理故。其趣寂者不能證入。初猶
T34n1723_p0720a02║未信名損驚怖。返道疑生後必信之成不
T34n1723_p0720a03║愚法。故此結云不信一乘無有是處。
T34n1723_p0720a04║經。除佛滅後現前無佛。　贊曰。自下釋第三
T34n1723_p0720a05║疑。云何堪說。謂有疑云。從佛聞法而起謗
T34n1723_p0720a06║心。云何如來不成不堪說法人。此意說言。
T34n1723_p0720a07║亦有趣寂真實二聖。而愚法者聞法起謗。
T34n1723_p0720a08║亦不聞知但化菩薩事。即是世尊不能
T34n1723_p0720a09║得化。何故佛不成不堪說法人。既成不
T34n1723_p0720a10║堪說法人。翻結之曰。如何世尊可堪為
T34n1723_p0720a11║眾生說法。而稱種智也。故佛答言。除佛
T34n1723_p0720a12║滅度後現前無佛。雖真趣寂而遇我者。
T34n1723_p0720a13║多不愚法。皆定聞知化菩薩事。若不遇
T34n1723_p0720a14║我而趣寂者。有愚於法即不能知但化
T34n1723_p0720a15║菩薩。此文有三。初標。次釋。後結成。此初
T34n1723_p0720a16║也。
T34n1723_p0720a17║經。所以者何(至)是人難得。　贊曰。此釋前標。
T34n1723_p0720a18║我滅度後以無良緣善方便誘。諸趣寂中
T34n1723_p0720a19║多愚於法。於此等經受持解義。乃為難
T34n1723_p0720a20║得。不解意故。故我滅後有真二聖。不聞
T34n1723_p0720a21║不知但化菩薩。
T34n1723_p0720a22║經。若遇餘佛(至)便得決了。　贊曰。此結成前
T34n1723_p0720a23║義。此愚法者若我滅後更遇餘佛方便說化。
T34n1723_p0720a24║於此法中便得決了。故亦能知但化菩薩。
T34n1723_p0720a25║不逢佛者即有不知。是故我今非不堪說
T34n1723_p0720a26║等。故瑜伽云。若已建立阿賴耶識。依無色
T34n1723_p0720a27║界。亦入滅定。信有藏識不斷絕故。或復
T34n1723_p0720a28║此疑非疑趣寂。即疑增上慢。既不化得。云
T34n1723_p0720a29║何世尊不成不堪說法人故。此釋言。我在
T34n1723_p0720b01║必化得除我滅後等。
T34n1723_p0720b02║經。舍利弗(至)唯一佛乘。　贊曰。此下釋第四疑
T34n1723_p0720b03║云。前說三乘今說為一。今說法異。今說法
T34n1723_p0720b04║異云何世尊不成妄語。故佛答言我已證
T34n1723_p0720b05║解汝。全未知。行位未到但當一心信我所
T34n1723_p0720b06║說。汝創發心初可信故。阿羅漢迴心經二
T34n1723_p0720b07║萬劫。始至三大阿僧祇劫初信心之位故。但
T34n1723_p0720b08║應信勿生疑惑。佛語無妄。理唯一乘。不定
T34n1723_p0720b09║種姓究竟成果智。亦唯一乘無二乘故般若
T34n1723_p0720b10║論云。佛說四事無虛妄者。菩提．授記．小
T34n1723_p0720b11║乘．大乘。今即大乘及授記故成不妄語也。
T34n1723_p0720b12║此品初首初歎法妙及法師妙。已有定疑分。
T34n1723_p0720b13║於定記分有此四疑。初疑於與記上生。
T34n1723_p0720b14║於何時中初說方便。後說真實。既第二
T34n1723_p0720b15║疑於取記上生。有增上慢從生起去故。
T34n1723_p0720b16║云何知是。若依初解第三疑於因記上生。
T34n1723_p0720b17║佛心本定為二人說。不為愚法。故生此疑。
T34n1723_p0720b18║云何堪說。若依後解亦取記上生。第四疑
T34n1723_p0720b19║於一切上生。初說．後說自相違故。云何不
T34n1723_p0720b20║成妄語。
T34n1723_p0720b21║經。爾時世尊(至)優婆夷不信。　贊曰。下有一
T34n1723_p0720b22║百二十一頌。中後之三頌入品第四段。勸發
T34n1723_p0720b23║喜心令知作佛。即初一百一十八頌頌前
T34n1723_p0720b24║長行第三開斯實相啟彼權門。分二。初一
T34n1723_p0720b25║百一十五頌頌前二記。後之三頌頌破四
T34n1723_p0720b26║疑。初中復二。初四頌頌取記中惡人退席。
T34n1723_p0720b27║後一百一十一頌頌與授記。四中初一頌
T34n1723_p0720b28║頌增上慢。後之三頌頌罪根深重。四頌如
T34n1723_p0720b29║次慢犯．覆．障。此頌慢也。出家之人道證
T34n1723_p0720c01║為首。少得謂多得多起增上慢。在俗男
T34n1723_p0720c02║子多計著我自恃高心。故生我慢。在俗女
T34n1723_p0720c03║人多生卑慢無恃勝道。少計著我隨順夫
T34n1723_p0720c04║朋亦懷不信。
T34n1723_p0720c05║經。如是四眾等(至)於戒有缺漏。　贊曰。下三頌
T34n1723_p0720c06║頌罪根深重。犯戒．覆罪．法障別故。此犯
T34n1723_p0720c07║戒也。少犯為缺多犯為漏。可毀責故。壞
T34n1723_p0720c08║戒名缺。壞見名漏。或煩惱漏起仍不見
T34n1723_p0720c09║覺。自恃高心。戒中既云除增上慢自稱得
T34n1723_p0720c10║聖。方犯重罪。故此尤過。不是尸羅不清
T34n1723_p0720c11║淨故三昧不現前攝。今言犯戒總相而說
T34n1723_p0720c12║不知犯相。
T34n1723_p0720c13║經。護惜其瑕疵(至)佛威德故去。　贊曰。覆罪
T34n1723_p0720c14║也。玉內有病為瑕。玉外有疾為玼。犯戒亦
T34n1723_p0720c15║爾。世譏嫌如玼內起過如瑕。身語過如玭。
T34n1723_p0720c16║即缺也。內心過如瑕。即前漏也。犯性罪
T34n1723_p0720c17║名瑕。犯遮罪名玼。其玉外病應為玼
T34n1723_p0720c18║字。今為疵者法內之人有煩惱病如玉
T34n1723_p0720c19║有瑕。喻法合說。疵者病故護惜不陳。覆
T34n1723_p0720c20║藏已失。酒滓曰糟。極沈濁故。米糩名糠輕
T34n1723_p0720c21║無用故。不但小智。背法自行。佛威拂之令
T34n1723_p0720c22║避廗去。恐聞妙法誹謗增罪。於彼無益
T34n1723_p0720c23║故威逼之令其起去。
T34n1723_p0720c24║經。斯人尟福德(至)唯有諸真實。　贊曰。法障
T34n1723_p0720c25║也。夙造匱法業法障在身。不堪聞法。故
T34n1723_p0720c26║尟少也。鮮．尟俱得。
T34n1723_p0720c27║經。舍利弗善聽(至)而為眾生說。　贊曰。下第二
T34n1723_p0720c28║段一百一十一頌。頌與授記。長行有六。今
T34n1723_p0720c29║亦分六。初六頌頌說。次七頌半頌令住。
T34n1723_p0721a01║次一頌半頌遮。次十八頌半頌依何等義。次
T34n1723_p0721a02║七十頌半頌依法。後七頌頌未聞令聞。
T34n1723_p0721a03║於六不同中前後不同。故頌曰　六說七半
T34n1723_p0721a04║住　次一頌半遮　十八半何等　七十半
T34n1723_p0721a05║七二　初六頌說中分二。初四頌半頌所以
T34n1723_p0721a06║者何下釋文。後一頌半頌前標中隨宜所說
T34n1723_p0721a07║意趣難解。初中復三。一頌頌無數方便二頌
T34n1723_p0721a08║頌種種因緣譬喻言詞。即譬喻．因緣．念觀．
T34n1723_p0721a09║方便也。一頌半頌演說諸法。此初也。前長行
T34n1723_p0721a10║中標云諸佛隨宜所說。釋中云我以無數
T34n1723_p0721a11║方便。今此頌釋云諸佛所得法無量方便力
T34n1723_p0721a12║者。前後影彰他自互顯。亦不相違。
T34n1723_p0721a13║經。眾生心所念(至)令一切歡喜。　贊曰。頌種
T34n1723_p0721a14║種因緣等於中有二。初頌知機。後頌因
T34n1723_p0721a15║緣譬喻。心所念行道遍趣行也。諸欲者種
T34n1723_p0721a16║種勝解也。諸性者種種界也。先世善惡業者
T34n1723_p0721a17║處非處及自業也。說佛有五智力種種念觀
T34n1723_p0721a18║也。能知眾生此之五種故。以因緣譬喻言
T34n1723_p0721a19║詞方便說法皆令歡喜。釋前種種言詞所
T34n1723_p0721a20║由。
T34n1723_p0721a21║經。或說脩多羅(至)優婆提舍經。　贊曰。一頌
T34n1723_p0721a22║半頌演說諸法。依諸處說十二部經次第。
T34n1723_p0721a23║一契經經云脩多羅。二應頌經云祇夜。三
T34n1723_p0721a24║記別此中無。四諷誦經云伽陀。五自說此中
T34n1723_p0721a25║無。六緣起經云因緣。七譬喻。八本事。九本
T34n1723_p0721a26║生。三名同此。十方廣此中無。十一希法。經
T34n1723_p0721a27║云未曾有。十二論議經云優婆提舍經於
T34n1723_p0721a28║此義中以三門分別。一辨相二釋名三差
T34n1723_p0721a29║別。辨相者。契經有二相。一通二別。涅槃經
T34n1723_p0721b01║云從如是我聞乃至歡喜奉行。如是一切
T34n1723_p0721b02║名脩多羅。攝十二盡名通相也。以教貫
T34n1723_p0721b03║理及攝生故對法論云。謂以長行綴緝略
T34n1723_p0721b04║說所應說義名為契經。此唯長行名為別
T34n1723_p0721b05║相。偈頌便非別契經攝。　應頌有二相一
T34n1723_p0721b06║為益後來二顯前未了義。對法等云謂諸
T34n1723_p0721b07║經中或中或後以頌重頌前長行義名益
T34n1723_p0721b08║後來。又云不了義經應更頌釋。長行雖說義
T34n1723_p0721b09║未了故名顯前未了義。涅槃唯說初之一
T34n1723_p0721b10║義。　記別有三相。一記弟子死生因果。二分
T34n1723_p0721b11║明記深密之義三記菩薩當成佛事。對法等
T34n1723_p0721b12║云謂於是處聖弟子等謝往過去。記別德
T34n1723_p0721b13║失生處差別。此記弟子死生因果。又云又了
T34n1723_p0721b14║義經說名記別。記別開示深密義故。即此
T34n1723_p0721b15║第二記深密義。故此本論云授記有四。謂
T34n1723_p0721b16║決定心．因．取．與記等。涅槃經云。如來為諸
T34n1723_p0721b17║大人授記。汝阿逸多未來有王名曰儴佉。
T34n1723_p0721b18║當於是世而得成佛。名曰彌勒。是記別
T34n1723_p0721b19║經。此即第三記當成佛。　諷誦相者。顯揚
T34n1723_p0721b20║等云謂諸經中非長行直說。然以一句結
T34n1723_p0721b21║成。或以二句三四五六句等說。並為諷誦。
T34n1723_p0721b22║自說相者。瑜伽等云。謂於是中不顯請
T34n1723_p0721b23║者。為令當來正法久住。正教久住不請而
T34n1723_p0721b24║說。並名自說。　緣起有三相。一因請而說
T34n1723_p0721b25║二因犯制戒。三因事說法。對法論云因緣者
T34n1723_p0721b26║謂因請而說。又有因緣制立學處即初二
T34n1723_p0721b27║義名為緣起。涅槃經言如諸經偈所因根
T34n1723_p0721b28║本。如舍衛國有一丈夫羅網捕鳥得已還
T34n1723_p0721b29║放。世尊知其本末因緣而說偈言　莫輕
T34n1723_p0721c01║小罪　以為無殃　水渧雖微　漸盈大
T34n1723_p0721c02║器　是名緣起。即是第三因事說法。　譬
T34n1723_p0721c03║喻相者。瑜伽論云謂諸經律所有譬喻而
T34n1723_p0721c04║說諸法。　本事相者。瑜伽論云謂除佛本生
T34n1723_p0721c05║宣說前際若人若法諸所有事。涅槃經中唯
T34n1723_p0721c06║說往法如我出世所可說法名曰界經。
T34n1723_p0721c07║呴樓秦佛名甘露鼓。呴那含牟尼佛名曰
T34n1723_p0721c08║法鏡。迦葉佛時名分別空。不說往人據實
T34n1723_p0721c09║通也。　本生相者。顯揚論云謂於是中宣說
T34n1723_p0721c10║世尊在過去世。彼彼方所若死若生。行菩
T34n1723_p0721c11║薩行行難行行是名本生。說佛為菩薩
T34n1723_p0721c12║時若身若行。皆本生故。涅槃經中唯說菩
T34n1723_p0721c13║薩往身不說菩薩往行。作鹿作熊作獐作
T34n1723_p0721c14║菟乃至廣說。作金翅鳥等。　方廣有二相。
T34n1723_p0721c15║一說菩薩道二法廣多。極高大故時長遠故。
T34n1723_p0721c16║此通聲聞亦有方廣。今取涅槃具二為正。
T34n1723_p0721c17║希法相者。謂諸經中宣說諸佛及聖弟子
T34n1723_p0721c18║八眾所有共不共德。及餘最勝殊特驚異之
T34n1723_p0721c19║法是為希法涅槃經中唯說佛事。如佛初
T34n1723_p0721c20║生即行七步放大光明遍照十方。彌猴獻
T34n1723_p0721c21║蜜白狗聽法魔變為青牛行瓦缽間。令相
T34n1723_p0721c22║棠觸無所傷損。但說弟子及非弟子希有
T34n1723_p0721c23║之事皆名希法。　論議有二相。一佛自說。
T34n1723_p0721c24║二弟子說。瑜伽論云謂諸經典循環研覈摩
T34n1723_p0721c25║呾理迦。一切了義經皆名摩呾理迦。謂於
T34n1723_p0721c26║是處世尊自廣分別法相又聖弟子已見諦
T34n1723_p0721c27║跡依自所證無倒分別諸法體性。此亦名
T34n1723_p0721c28║為摩呾理迦。亦名阿毘達磨。今此且引
T34n1723_p0721c29║攝義周文。其餘偏教恐繁不引。　釋名者。
T34n1723_p0722a01║先釋總名。先德翻為十二部經。部含二義
T34n1723_p0722a02║一部𭿾二部類。此是部類十二義類有差別
T34n1723_p0722a03║故。古人疑云十二部𭿾經。由此道士說三
T34n1723_p0722a04║十六部。老莊之徒各為一部。今言十二分
T34n1723_p0722a05║教分謂分段。文義差別有十二分段故。又
T34n1723_p0722a06║云經者乃濫契經。今翻為教十二通稱。更無
T34n1723_p0722a07║所濫。帶數釋也。釋別名者。總為三類。應
T34n1723_p0722a08║頌諷誦自說緣起希法方廣。此之六名唯依
T34n1723_p0722a09║主釋。應重述頌乃至方理之廣故。論議一種
T34n1723_p0722a10║唯持業釋。論體即議故。或諷誦亦持業釋
T34n1723_p0722a11║可諷可誦故。不同應頌。彼頌是教．此誦是
T34n1723_p0722a12║言故。契經記別譬喻本事本生此之五名通
T34n1723_p0722a13║持業依主兩釋。能契即經契理之經。乃至本
T34n1723_p0722a14║體即生本世之生故。差別者一體差別。二教
T34n1723_p0722a15║差別。體差別者應頌之中定無諷誦。諷誦
T34n1723_p0722a16║之中定無應頌。初後別故單重別故。本事之
T34n1723_p0722a17║中定無本生。本生之中定無本事。師．資別
T34n1723_p0722a18║故。此之四部唯具十一。所餘八部皆具十二。
T34n1723_p0722a19║隨其所應有前所說差別相故。涅槃經云始
T34n1723_p0722a20║從如是終至奉行皆脩多羅。故通十二。別
T34n1723_p0722a21║相即無。唯取長行為契經故。二偈便非。自
T34n1723_p0722a22║餘七教皆具十二准此可知。其應頌中具
T34n1723_p0722a23║十一者。譬喻品云。舍利弗來世成佛普智尊
T34n1723_p0722a24║號名曰華光。當度無量眾。即有記別之應
T34n1723_p0722a25║頌也。應頌之中亦有自說。方便品云。世雄不
T34n1723_p0722a26║可量。諸天及世人一切眾生類無能知佛
T34n1723_p0722a27║者。即是自說之應頌也。應頌之中亦有緣
T34n1723_p0722a28║起。方便品云舍利弗善聽。諸佛所得法無量。
T34n1723_p0722a29║方便力而為眾生說。即是因緣之應頌也。
T34n1723_p0722b01║因鶖子請而說法故。應頌之中亦有譬喻。
T34n1723_p0722b02║譬如長者有一大宅。其宅久故。而復頓弊
T34n1723_p0722b03║等。即是譬喻之應頌也。應頌之中亦有本事。
T34n1723_p0722b04║序品中云彼佛滅度後。懈怠者汝是。妙光
T34n1723_p0722b05║法師者今即我身是。即是本事之應頌也。應
T34n1723_p0722b06║頌之中亦有本生。常不輕品云彼時不輕即
T34n1723_p0722b07║我身是。即是本生之應頌也。應頌之中亦
T34n1723_p0722b08║有方廣。方便品云十方佛土中唯有一乘
T34n1723_p0722b09║法無二亦無三。除佛方便說。即是方廣之
T34n1723_p0722b10║應頌也。應頌之中亦有希法。化城品云大
T34n1723_p0722b11║通智勝佛十劫坐道場。佛法不現前。不得
T34n1723_p0722b12║成佛道。即是希法之應頌也。應頌之中亦
T34n1723_p0722b13║有論議。壽量品云眾生既信伏質直意柔軟。
T34n1723_p0722b14║一心欲見佛不自惜身命。時我及眾僧俱
T34n1723_p0722b15║出靈鷲山。我時語眾生常在此不滅。以方
T34n1723_p0722b16║便力故現有滅不滅。此即論議之應頌也。
T34n1723_p0722b17║自餘三教皆具十一。准此應知。然此經中
T34n1723_p0722b18║具十二分。一部皆是契經通相。重宣此義
T34n1723_p0722b19║處並是應頌諸為授記解深義處皆是記
T34n1723_p0722b20║別。化城品中東方梵天以偈頌言。世尊甚
T34n1723_p0722b21║希有難可得值遇。具無量功德。能救護
T34n1723_p0722b22║一切等。皆是諷誦。方便品初即是自說故。前
T34n1723_p0722b23║偈云。無問而自說稱歎所行道。鶖子三請彌
T34n1723_p0722b24║勒三請等。所說權實處皆是緣起。譬喻品
T34n1723_p0722b25║等皆是譬喻說諸弟子過去事處皆是本事。
T34n1723_p0722b26║自說佛身過去事處皆是本生。說一乘處
T34n1723_p0722b27║皆是方廣。說現神通處皆是希法。壽量品
T34n1723_p0722b28║中佛自往復說三身相可名論議。　教差別
T34n1723_p0722b29║者。一大全小九。即此經文。小乘唯無授記
T34n1723_p0722c01║自說方廣三種。不遮大乘有十二分。二小
T34n1723_p0722c02║全大九。涅槃第三云護大乘者受持九部。
T34n1723_p0722c03║彼除因緣譬喻論議。不遮小乘有十二分。
T34n1723_p0722c04║三大全小十一瑜伽三十八云方廣一分唯
T34n1723_p0722c05║菩薩藏。所餘諸分有聲聞藏。四大一小十一。
T34n1723_p0722c06║瑜伽八十五云除方廣一分。餘名聲聞乘
T34n1723_p0722c07║相應契經。何故此文大全小九。依授弟子
T34n1723_p0722c08║得成佛記名為記別。說聲聞無彼先未
T34n1723_p0722c09║求大菩提故。譬如以寶示其愚人愚人便
T34n1723_p0722c10║笑。聲聞聞記亦復如是。故說為無。非記
T34n1723_p0722c11║別弟子謝往死生之事亦無。又聲聞乘多聞
T34n1723_p0722c12║淺法。若不待請而即為說。憍慢便生。言
T34n1723_p0722c13║無自說其實亦有。又聲聞人但證小果不
T34n1723_p0722c14║得正覺。理非至極行不苞弘。說無方廣。
T34n1723_p0722c15║其實亦有正法廣陳之方廣也。故此頌中唯
T34n1723_p0722c16║為聲聞說於九部。理通十二。涅槃經中小
T34n1723_p0722c17║全大九者。因犯制戒說為因緣。菩薩無犯
T34n1723_p0722c18║故略云無。非無因請因事說法之緣起
T34n1723_p0722c19║也。夫說譬況開中下根。至如鶖子利根
T34n1723_p0722c20║上品尚多不待喻。況諸菩薩多分不待
T34n1723_p0722c21║故說為無。理亦有也。又大菩薩性皆利根
T34n1723_p0722c22║舉宗便解。不假徵詰。方生慧心。說無
T34n1723_p0722c23║論議。理實非無。又護法者多誦素呾纜藏。
T34n1723_p0722c24║緣起譬喻多調伏藏論議多是對法藏攝。故
T34n1723_p0722c25║言大唯九。理非無十二。瑜伽三十八大全
T34n1723_p0722c26║小十一者。小乘亦記弟子謝往。及不待請
T34n1723_p0722c27║佛悲深故具有記別及自說等。故有十一。
T34n1723_p0722c28║無方廣者不求正覺說理麤淺名之為
T34n1723_p0722c29║無。實亦有也。瑜伽八十五文與前無別。
T34n1723_p0723a01║然以十一說為聲聞。對之方廣說為菩
T34n1723_p0723a02║薩。非菩薩藏無餘十一。皆是隨於一別之
T34n1723_p0723a03║義說數不同。理實聲聞菩薩二藏皆具十
T34n1723_p0723a04║二。今隨所要且略分別。自餘廣釋如章應
T34n1723_p0723a05║知。
T34n1723_p0723a06║經。鈍根樂小法(至)為是說涅槃。　贊曰。此一頌
T34n1723_p0723a07║半頌前標中隨宜所說意趣難解。略由五
T34n1723_p0723a08║義。一鈍根難悟。二樂小怖大。三耽生死
T34n1723_p0723a09║不怖出世。四逢緣不修。五現眾苦迫。由
T34n1723_p0723a10║此五義為說涅槃。以鈍根故著於生死。
T34n1723_p0723a11║雖逢諸佛往日已化。不行大乘深妙之
T34n1723_p0723a12║道。由行惡故退還受苦。由勸離苦故初為
T34n1723_p0723a13║說二乘涅槃。故信解品最初逢佛退流生
T34n1723_p0723a14║死後化二乘。正與此同。
T34n1723_p0723a15║經。我設是方便(至)當得成佛道。　贊曰。下第二
T34n1723_p0723a16║段有七頌半。第四令住。中分四。一頌標。一
T34n1723_p0723a17║頌釋半會。一頌勸住。此初也。初設二權
T34n1723_p0723a18║為令究竟入於佛慧住一乘故。
T34n1723_p0723a19║經。所以未曾說(至)決定說大乘。　贊曰。此釋
T34n1723_p0723a20║前標會於已前。汝根未熟未悟大乘不
T34n1723_p0723a21║堪為說。汝今根熟正是其時。故為說也。同
T34n1723_p0723a22║化城品云。諸比丘若如來自知涅槃時到。
T34n1723_p0723a23║眾又清淨信解堅固了達空法深入禪定。便
T34n1723_p0723a24║集諸菩薩及聲聞眾為說是經。世間無有
T34n1723_p0723a25║二乘而得滅度。唯一佛乘得滅度耳。
T34n1723_p0723a26║經。我此九部法(至)以故說是經。　贊曰。下四頌
T34n1723_p0723a27║半會。中分三。一頌顯小法非真說為大本。
T34n1723_p0723a28║一頌半顯大法勝妙為勝人說。二頌結成
T34n1723_p0723a29║勝妙人法勸捨非妙人法。此初也。隨順初
T34n1723_p0723b01║機說此九部。為入大本非究竟也。故應
T34n1723_p0723b02║住大。
T34n1723_p0723b03║經。有佛子心淨(至)說是大乘經。　贊曰。顯大法
T34n1723_p0723b04║勝妙為勝人說。勸捨劣法勿成惡人頓
T34n1723_p0723b05║悟漸悟一切菩薩皆名佛子。此有五德。一心
T34n1723_p0723b06║淨。專求大乘佛之智慧非樂下劣除二障
T34n1723_p0723b07║故。二柔軟下心耐勞倦。堪能作大業精勤
T34n1723_p0723b08║不息故。三利根。性多拔苦樂與他樂。一切
T34n1723_p0723b09║均平聞法速入。四無量。諸佛所久遇良緣
T34n1723_p0723b10║恒自磨瑩。五而行深妙道。齊修福慧寶
T34n1723_p0723b11║規真覺。發菩提心經說具十種法堪發菩
T34n1723_p0723b12║提心。一親近善友。二供養諸佛。三修習善
T34n1723_p0723b13║根。四志求勝法五心常柔和。六遭苦能忍。
T34n1723_p0723b14║七慈悲淳厚。八深心平等。九愛樂大乘。十
T34n1723_p0723b15║求佛智慧。皆此五攝。心淨攝二句愛樂大
T34n1723_p0723b16║乘。求佛智慧。柔軟攝二句。心常柔和。遭苦
T34n1723_p0723b17║能忍。利根攝二句。慈悲淳厚。深心平等。
T34n1723_p0723b18║無量佛所攝二句。親近善友。供養諸佛。行
T34n1723_p0723b19║深妙通攝二句。修習善根。志求勝法。有具
T34n1723_p0723b20║此五德成十法之子。方為說大乘令其
T34n1723_p0723b21║發趣。
T34n1723_p0723b22║經。我記如是人(至)故為說大乘。　贊曰。結成
T34n1723_p0723b23║勝妙二勸捨非妙二。記五德人來世成佛。
T34n1723_p0723b24║以深心念佛脩持淨戒故。念佛有二一
T34n1723_p0723b25║語念二心念。或心緣事佛願救。希成。智念
T34n1723_p0723b26║理身。求證滅障。定慧既爾。又持淨戒三學
T34n1723_p0723b27║既成故為之記。此等聞得佛順心故歡喜。
T34n1723_p0723b28║佛既知心故為說大。
T34n1723_p0723b29║經。聲聞若菩薩(至)皆成佛無疑。　贊曰。此勸
T34n1723_p0723c01║住也。讚法聞益勸住大乘。
T34n1723_p0723c02║經。十方佛土中(至)引導於眾生。　贊曰。此第三
T34n1723_p0723c03║段一頌半頌第六遮。無二者無第二獨覺乘。
T34n1723_p0723c04║無三者無第三聲聞乘。從勝向劣佛乘為
T34n1723_p0723c05║初。此據真理無二極乘。除方便說。方便說
T34n1723_p0723c06║中可有三故。以假三名引導生故。用假
T34n1723_p0723c07║羊鹿之名引生出於火宅。非有實二以度
T34n1723_p0723c08║眾生此說二乘涅槃菩提俱無實體。並稱
T34n1723_p0723c09║假名。然涅槃可證而縛除。種智不成以無
T34n1723_p0723c10║覺故。化城入之以息苦羊鹿有名而不登。
T34n1723_p0723c11║問三事稱大般。但得解脫言入城。二空智
T34n1723_p0723c12║名牛但得生智上羊鹿。答解脫諸苦息方
T34n1723_p0723c13║名入化城。種智二乘無故不上羊鹿。又解
T34n1723_p0723c14║脫二乘同息苦。彼亦分得與入名。真智種
T34n1723_p0723c15║類獨佛圓。雖亦分得不名上理實無別。又
T34n1723_p0723c16║惑障因果彼皆除。解脫化城稱暫入。智障
T34n1723_p0723c17║因果彼不滅。二車種智不言登。
T34n1723_p0723c18║經。說佛智慧故(至)濟度於眾生。　贊曰。下第
T34n1723_p0723c19║四段有十八頌半。頌第三依何等義。中有
T34n1723_p0723c20║二。一頌半頌標一大事。十七頌頌開示悟
T34n1723_p0723c21║入。此初也。佛之智慧如前所說。合有五種。
T34n1723_p0723c22║今此多說佛果二法。菩提．涅槃智性．慧用合
T34n1723_p0723c23║多智慧。或唯真智不取真如。佛出世者為
T34n1723_p0723c24║顯此一令生欣趣。唯此一實。究竟極果。勝
T34n1723_p0723c25║妙無上。餘之二乘體非真極究竟勝妙。故經
T34n1723_p0723c26║下文以前五度校量此經。不說般若故。
T34n1723_p0723c27║終不以小乘濟生。或此一事多說智性。
T34n1723_p0723c28║涅槃經中師子吼說。佛性即空。空即智慧。由
T34n1723_p0723c29║此智性亦名智慧。今此多取初解為正。
T34n1723_p0724a01║二乘無故既言餘二則非是真。故知不
T34n1723_p0724a02║是破三會三以歸於一。
T34n1723_p0724a03║經。佛自住大乘(至)以此度眾生。　贊曰。下十七
T34n1723_p0724a04║頌頌開示悟入。中分四。一頌開。五頌悟。一
T34n1723_p0724a05║頌入十頌示。此初也。大乘合取真理．正智。
T34n1723_p0724a06║假者佛身恒安處此涅槃菩提名住。住即依
T34n1723_p0724a07║止安處之義。所得唯是法身真理。或大乘
T34n1723_p0724a08║者唯取真理。正智證會名之為住。以此法
T34n1723_p0724a09║身萬德具足真德性故。故佛報身如其所證
T34n1723_p0724a10║法身真理。還以無量定慧莊嚴。定即福也慧
T34n1723_p0724a11║即智也。攝持一切有為德盡。內冥真理
T34n1723_p0724a12║涅槃已滿真智遂生具福慧嚴。菩提復滿自
T34n1723_p0724a13║德既圓。故以二法開於眾生名之為度。
T34n1723_p0724a14║顯二體性是無上故令生欣樂。
T34n1723_p0724a15║經。自證無上道(至)此事為不可。　贊曰。下有
T34n1723_p0724a16║五頌悟中有三。一頌半顯平等。二頌半顯
T34n1723_p0724a17║勝德。一頌令悟。此初也。無上道者正智。
T34n1723_p0724a18║勝故。無上大乘者真理。勝故。一無上言貫
T34n1723_p0724a19║通二處。二皆平等無能所取。無有自他．物
T34n1723_p0724a20║我異故。又大乘者即無上道。運用勝故。佛
T34n1723_p0724a21║既證此平等理智。何有自他物我二別。內智
T34n1723_p0724a22║若不平等自取大乘。外智不平等令他
T34n1723_p0724a23║取小。則墮慳法。貪求名利惑既未盡。
T34n1723_p0724a24║何名證得正覺大乘廣運一切。此為不
T34n1723_p0724a25║可。
T34n1723_p0724a26║經。若人信歸佛(至)而獨無所畏。　贊曰。下二頌
T34n1723_p0724a27║半顯勝德。有二。初一頌半顯內離染無所
T34n1723_p0724a28║畏德。後一頌顯外莊嚴說實法德。此初也。
T34n1723_p0724a29║若人信佛初發心也。歸佛者後脩正行。如
T34n1723_p0724b01║來不為欺陵輕賤而不授大純化以小。亦
T34n1723_p0724b02║不誑逗。初許與大後不與之。所以者何。
T34n1723_p0724b03║以佛亦無貪惜大乘誑而不與。亦無嫉妒
T34n1723_p0724b04║畏彼證大而欺網之。由斷一切法中惡
T34n1723_p0724b05║故。惡者煩惱．業．苦。生死惡法已永斷故。
T34n1723_p0724b06║既無如上所說諸事。正智圓滿。故於十方
T34n1723_p0724b07║都無所畏作師子吼。我是一切智者一切
T34n1723_p0724b08║見者。平等化者。若有上事惡既未盡智果
T34n1723_p0724b09║未圓。如何於十方能作無畏吼。故俗中云
T34n1723_p0724b10║父聞子健恨不殺身。自外何吝。故無貪
T34n1723_p0724b11║嫉。
T34n1723_p0724b12║經。我以相莊嚴身(至)為說實相印。　贊曰。
T34n1723_p0724b13║顯外莊嚴說實法德。形骸相好端嚴其身。
T34n1723_p0724b14║身光智光復能朗。照器及眾生二種世間。由
T34n1723_p0724b15║此眾人皆尊敬我名世間解。若內有染外
T34n1723_p0724b16║無此相。外現此相明內無染。故我今者說
T34n1723_p0724b17║實相印。實相印者謂即二空大乘之理。以
T34n1723_p0724b18║此理印印大教故。大教決定勝實非權。如
T34n1723_p0724b19║小乘中說三法印印定教法。
T34n1723_p0724b20║經。舍利弗當知(至)如我等無異。　贊曰。此一頌
T34n1723_p0724b21║令悟。汝應如我悟先所不知大乘真智。我
T34n1723_p0724b22║昔立誓願令一切眾生與我無異。願令
T34n1723_p0724b23║悟故。願以信．欲．勝解為性。
T34n1723_p0724b24║經。如我昔所願(至)皆令入佛道。　贊曰。此一頌
T34n1723_p0724b25║令入。今者果滿遂昔願心。故化眾生入於
T34n1723_p0724b26║佛道。道者因義。令入八地或初地上不退轉
T34n1723_p0724b27║位佛之因故。
T34n1723_p0724b28║經。若我遇眾生(至)迷惑不受教。　贊曰。下有
T34n1723_p0724b29║十頌頌示。有二。初八頌示初不同。後二頌
T34n1723_p0724c01║示後還同。初中復三。一頌示不同意。六頌
T34n1723_p0724c02║示不同相。一頌結不同。此初也。若教眾生
T34n1723_p0724c03║盡以大乘。智者可爾。無智愚人錯學亂行。
T34n1723_p0724c04║心迷不信。疑惑誹謗。便返增惡。不能領
T34n1723_p0724c05║受。亦如覆杯水於坳塘致杯即膠故。
T34n1723_p0724c06║由此返增愚人之咎故不純以大乘教
T34n1723_p0724c07║化。
T34n1723_p0724c08║經。我知此眾生(至)癡愛故生惱。　贊曰。下有
T34n1723_p0724c09║六頌示不同相。中分二。初一頌標無善有
T34n1723_p0724c10║惡故不同。後五頌釋有惡無善故不同。此
T34n1723_p0724c11║初也。未曾脩善本。即是出世方便善根。無始
T34n1723_p0724c12║雖起多分暗劣。唯生得善無無漏因。由著
T34n1723_p0724c13║五境堅執不捨。以此為緣癡便發業。愛便
T34n1723_p0724c14║潤生。故諸生死生老死支一切苦惱苦樹增
T34n1723_p0724c15║長。由無出世方便善本。有癡愛二以為其
T34n1723_p0724c16║因。著五欲境不肯捨故。發業無明多由
T34n1723_p0724c17║迷內發。潤生貪愛多緣五欲生。今據欲界
T34n1723_p0724c18║無明發業通言著欲說重處故。
T34n1723_p0724c19║經。以諸欲因緣(至)世世常增長。　贊曰。下五頌
T34n1723_p0724c20║釋有惡無善故不同。中有二。初四頌有惡
T34n1723_p0724c21║故不同。後一頌無善故不同。初中復二。初一
T34n1723_p0724c22║頌半由處俗塵五欲沈沒故不同。後二頌
T34n1723_p0724c23║半求邪出離錯行亂學故不同。此初由諸
T34n1723_p0724c24║欲故純起不善業墜墮惡趣。由雜業故輪
T34n1723_p0724c25║迴六趣備受諸苦。四生生長皆有業故。三
T34n1723_p0724c26║苦八苦五苦迫故。偏指一生現苦為論。故
T34n1723_p0724c27║言受胎之微形世世常增長。微者劣也。胎
T34n1723_p0724c28║謂胎藏。不淨纏裹可厭可惡。微劣生故。
T34n1723_p0724c29║瑜伽論說初受生者本居中有。中有極長七
T34n1723_p0725a01║日命終。極多不過七七日住。造惡業者中
T34n1723_p0725a02║有如黑羺光或陰暗夜。造善業者如白衣
T34n1723_p0725a03║光或晴明夜。隨當生相所住無礙見已同
T34n1723_p0725a04║類及當生處。造惡業者眼視不淨伏面
T34n1723_p0725a05║行。往天趣者向上仰面。往人趣者傍
T34n1723_p0725a06║面而行。若造不律儀生地獄中見昔同
T34n1723_p0725a07║類。喜樂馳趣遂被拘礙。純苦鬼界傍生亦
T34n1723_p0725a08║爾。若餘雜業隨業善惡何處生長。於其父
T34n1723_p0725a09║母隨男隨女生憂生喜。以潤當生攬父
T34n1723_p0725a10║母之遺體。迷醉之時便被拘礙。一七日內名
T34n1723_p0725a11║羯剌藍此云雜穢。父母不淨共和名雜。深
T34n1723_p0725a12║可厭惡名穢。若已結凝箭內稀故。二七日
T34n1723_p0725a13║內名頞部曇此云皰。猶如艼豆瘡皰之形。
T34n1723_p0725a14║表裏如酪未至肉故。三七日內名閉尸。此
T34n1723_p0725a15║云凝結。猶如就血稍凝結故。西域呼就血
T34n1723_p0725a16║云閉尸。若已成肉仍極柔軟四七日內名
T34n1723_p0725a17║健南此云凝厚。漸凝厚故。若已堅厚稍堪
T34n1723_p0725a18║摩觸。五七日內名缽羅賒佉。此云形位。猶
T34n1723_p0725a19║如埿團。五分相連一身四支。內風向外擊
T34n1723_p0725a20║生根形差別相故。即前肉團增長支分相現。
T34n1723_p0725a21║六七日內名髮毛爪位髮毛生故。七七日內
T34n1723_p0725a22║名具根位。五根圓滿明盛顯故。至此初復
T34n1723_p0725a23║方釣三月。種種成就。若不增減。如是合經
T34n1723_p0725a24║三十八七日。在腹圓滿。更經四日。頭趣向
T34n1723_p0725a25║下。雙足向上。胎衣遂裂。逼趣產門。種種眾
T34n1723_p0725a26║苦于時迫迮。或由先業母食灰鹽。子髮毛
T34n1723_p0725a27║稀尟。或由先業母食煖熱。子黑黯色。或赤
T34n1723_p0725a28║色生。或由先業母食冷食或近寒室子多
T34n1723_p0725a29║頑白。母習婬欲。子多疥癩癬病等生。母多跳
T34n1723_p0725b01║躑威儀不憖。子支缺減繚戾不安。男居右
T34n1723_p0725b02║脅倚腹向脊。女居左脅倚脊向腹。隨於
T34n1723_p0725b03║父母生愛染故。初既攬父母不淨以為身
T34n1723_p0725b04║後以母之不淨以資長。現緣既爾故業不
T34n1723_p0725b05║善。百惡所感。三十六物不淨為體。如是惡
T34n1723_p0725b06║身不可愛樂。輪轉不窮名世世增長。
T34n1723_p0725b07║經。薄德少福人(至)諂曲心不實。　贊曰。此二頌
T34n1723_p0725b08║半求邪出離。錯行亂學故不同。初一頌半
T34n1723_p0725b09║明起身邊邪見成六十二見。後之一頌因
T34n1723_p0725b10║起見戒取所餘惑生。或初一頌總明起
T34n1723_p0725b11║五見。後一頌半別明起五見。彼諸眾生無始
T34n1723_p0725b12║已來。薄德少福故為苦所迫。雖祈出
T34n1723_p0725b13║要不悟邪正。錯入外道不正見中。錯行錯
T34n1723_p0725b14║學名為邪見。五見皆邪。此依後科非要撥
T34n1723_p0725b15║無方名邪見。邪見煩惱拘礙眾生。難可出
T34n1723_p0725b16║離不能解脫名為稠林。此為總見。後方別
T34n1723_p0725b17║顯。若有若無等者此有二解。依後科者五
T34n1723_p0725b18║見之中四見為有皆執有故。邪見為無多撥
T34n1723_p0725b19║無故。等言顯示種種煩惱。若依初科邪見
T34n1723_p0725b20║稠林者撥無邪見。若有者執我後身為有常
T34n1723_p0725b21║見也。若無者執我後身。為無斷見也。此二
T34n1723_p0725b22║為邊見。等取身見見取戒取。由六十二見
T34n1723_p0725b23║以邪見邊見二為自體故別舉之。以餘二
T34n1723_p0725b24║見而為眷屬。依於身見以為根本。如六十
T34n1723_p0725b25║二見章廣述。云何六十二見。頌曰　二四八
T34n1723_p0725b26║十劫　見生死遍常　梵餘大種心　戲憤
T34n1723_p0725b27║恚一分　有色有邊等　各死生想地　一
T34n1723_p0725b28║種小無量　純樂等有想　即有色邊等　生
T34n1723_p0725b29║無想俱非　人欲天色界　四無色斷滅　從
T34n1723_p0725c01║無想天沒　尋伺計無因　憶上下傍俱
T34n1723_p0725c02║　壞劫有邊等　怖無知行諂　懷怖戇矯
T34n1723_p0725c03║亂　人欲天欲樂　四靜慮涅槃　此諸見中
T34n1723_p0725c04║幾前際過去攝．幾後際未來攝。幾現在通二
T34n1723_p0725c05║際中攝遍一分。無因。邊矯亂前際。所餘四十
T34n1723_p0725c06║四皆後際見攝　此六十二經論俱言邪見邊
T34n1723_p0725c07║見二見所攝　誰幾見攝遍．一分各四有想
T34n1723_p0725c08║成十六。無俱非各八。七斷。皆邊見。即彼二
T34n1723_p0725c09║無因．邊．邪．亂各四。五現涅槃論皆邪見所
T34n1723_p0725c10║攝。由執神我起我見已便起如是六十
T34n1723_p0725c11║二見。後起見取執見等法為勝為因。又起
T34n1723_p0725c12║戒取執戒等法為因為勝。著此妄法曾
T34n1723_p0725c13║不肯捨。我慢自恃矜誇自高而陵薎他互於
T34n1723_p0725c14║所師諂曲相讚矯求名利。心何曾實。以具
T34n1723_p0725c15║如是。耽欲著邪故不堪任即化大法。
T34n1723_p0725c16║經。於千萬億劫(至)如是人難度。　贊曰。此一頌
T34n1723_p0725c17║無善故不同。善人皆修四親近行。一親近
T34n1723_p0725c18║善友。二聽聞正法。三如理思惟。四如說修
T34n1723_p0725c19║行。此等惡人千萬億劫不聞佛名。何得親
T34n1723_p0725c20║近一切善友。既不見佛亦不聞法。既無聞
T34n1723_p0725c21║慧入法初因。思惟脩習理不可得故。如是
T34n1723_p0725c22║人甚為難度。如何初首即教大乘。
T34n1723_p0725c23║經。是故舍利弗(至)示之以涅槃。　贊曰。此結
T34n1723_p0725c24║不同。由如此故為設方便。初示涅槃且令
T34n1723_p0725c25║苦息。
T34n1723_p0725c26║經。我雖說涅槃(至)開示三乘法。　贊曰。上顯初
T34n1723_p0725c27║不同。此二頌示後令同。勸捨解脫身取
T34n1723_p0725c28║佛法身。所說二乘涅槃猶如化城。是非真
T34n1723_p0725c29║滅。法從無始性常寂故。即是自性清淨涅
T34n1723_p0726a01║槃。性離言法非今新有。如寶所者乃是真
T34n1723_p0726a02║滅。真滅既爾。故行道已來世證此法本性
T34n1723_p0726a03║滅。得成佛道。我本智慧巧用方便。初開二
T34n1723_p0726a04║權後示一實。總名開示三乘之法。
T34n1723_p0726a05║法華經玄贊卷第四(本)
T34n1723_p0726a06║　保安三年七月二十九日以興福寺圓如房
T34n1723_p0726a07║　本移點已了法隆寺僧覺印為令法久住為
T34n1723_p0726a08║　也。
T34n1723_p0726a09║
T34n1723_p0726a10║
T34n1723_p0726a11║妙法蓮華經玄贊卷第四(末)
T34n1723_p0726a12║
T34n1723_p0726a13║　　　　沙門基撰
T34n1723_p0726a14║經一切諸世尊(至)唯一無二乘。　贊曰。下第
T34n1723_p0726a15║五段七十頌半。頌第五依法。有三。初一
T34n1723_p0726a16║頌半頌十方佛法。次三十八頌半頌三世佛
T34n1723_p0726a17║法。後三十頌半頌我亦如是。此初也。既唯
T34n1723_p0726a18║一無二乘。云何破三以歸一。
T34n1723_p0726a19║經。過去無數劫(至)其數不可量。　贊曰。下三十
T34n1723_p0726a20║八頌半頌三世。中分三。初二十七頌半頌
T34n1723_p0726a21║過去。次六頌半頌未來。後四頌半頌現在。
T34n1723_p0726a22║初中有二。初四頌半頌佛說法初權後實。後
T34n1723_p0726a23║二十三頌頌眾生聞法皆究竟得一切種智。
T34n1723_p0726a24║初中有四。一頌佛多。一頌開權。一頌顯實一
T34n1723_p0726a25║頌半釋開權顯實之意。此初也。
T34n1723_p0726a26║經。如是諸世尊(至)演說諸法相。　贊曰。明初
T34n1723_p0726a27║開權。
T34n1723_p0726a28║經。是諸世尊等(至)令入於佛道。　贊曰。明後
T34n1723_p0726a29║顯實。
T34n1723_p0726b01║經。又諸大聖主(至)助顯第一義。　贊曰。釋開
T34n1723_p0726b02║權顯實之義。知諸眾生未能頓學一乘教
T34n1723_p0726b03║故。識其根欲。故初以權方便助顯一乘。後
T34n1723_p0726b04║令入實。又菩薩根性有二。一不定性二定
T34n1723_p0726b05║性。為不定性初權後實。顯暢一乘。前二頌
T34n1723_p0726b06║是。為定性者說頓教一乘。此文是也。謂知
T34n1723_p0726b07║眾生心性頓欲故。以異方便不從權取實
T34n1723_p0726b08║顯助一乘。一乘者第一義諦真如等是。初三
T34n1723_p0726b09║後一是權實之方便。頓說一乘故名異方
T34n1723_p0726b10║便。
T34n1723_p0726b11║經。若有眾生類(至)皆已成佛道。　贊曰。下二十
T34n1723_p0726b12║三頌頌眾生聞法究竟皆得一切種智。為
T34n1723_p0726b13║三。初二頌佛在。次二十頌滅後。後一頌結。
T34n1723_p0726b14║此初也。逢佛聞法修行六度四攝無量等。
T34n1723_p0726b15║名種種福德。修佛之因菩薩行故皆已成
T34n1723_p0726b16║道。
T34n1723_p0726b17║經。諸佛滅度已(至)皆已成佛道。　贊曰。下二十
T34n1723_p0726b18║頌頌佛滅後。分五。一頌慈心。四頌半造塔。
T34n1723_p0726b19║六頌半造像。七頌供養。一頌稱佛。此初也。有
T34n1723_p0726b20║善剛強非菩薩。心柔軟非善亦非菩薩。
T34n1723_p0726b21║要善而耎方菩薩心。順理益物極柔和故。已
T34n1723_p0726b22║成佛道。植佛因故。後文且據佛滅之。行
T34n1723_p0726b23║後。難作故。是別行故。非是佛在作此諸行。
T34n1723_p0726b24║而非佛因在易修故。准上六度佛滅後行
T34n1723_p0726b25║是總行故亦成佛道。
T34n1723_p0726b26║經。諸佛滅度已(至)莊校於諸塔。　贊曰。下四頌
T34n1723_p0726b27║半造塔成佛。分二。初四頌明造塔。後半頌
T34n1723_p0726b28║結。初文有三。初二頌造塔。數多八珍嚴瑩。
T34n1723_p0726b29║次一頌九物為塔。後一頌下至戲笑劣物為
T34n1723_p0726c01║塔。此初也。佛地論數七寶無玫瑰。仍琉璃
T34n1723_p0726c02║與珠別。珠謂赤真珠。今此若以琉璃為珠
T34n1723_p0726c03║即為七寶。不爾故八。琉璃與珠別故。頗梨
T34n1723_p0726c04║多白紅色。車渠青白間色。馬腦有多色或
T34n1723_p0726c05║純白．或純青黃．或眾色間．玫瑰赤色。說文火
T34n1723_p0726c06║齊珠也。一曰石之美好曰玫圓好曰瑰。餘
T34n1723_p0726c07║者可知。增一阿含經中佛告諸比丘。我今當
T34n1723_p0726c08║說四梵之福。一若有信心善男子等未曾
T34n1723_p0726c09║起塔處能起於塔。二補持故寺。三和合
T34n1723_p0726c10║聖眾。四佛初成道諸天人等請轉法輪。是
T34n1723_p0726c11║名四梵之福。比丘白佛梵福多少。佛言四
T34n1723_p0726c12║天下及六欲天所有福德。猶不如一梵王之
T34n1723_p0726c13║福。故勸造塔當得菩提。
T34n1723_p0726c14║經。或有起石廟(至)磚瓦埿土等。　贊曰。此一
T34n1723_p0726c15║頌九物為塔。石廟者石佛堂。古云支提今
T34n1723_p0726c16║云制多翻為靈廟。應作廟字廟貌也。
T34n1723_p0726c17║白虎通玉篇云先祖尊貌所在故謂之廟
T34n1723_p0726c18║木櫁者字林香木。切韻作榓玉篇作櫁。其
T34n1723_p0726c19║樹似槐而香極大。伐之五年始用。若取其
T34n1723_p0726c20║香皆預研久乃香出。
T34n1723_p0726c21║經。若於曠野中(至)皆已成佛道。　贊曰。初一頌
T34n1723_p0726c22║下至戲笑。劣物為塔後半頌結之。論云聚
T34n1723_p0726c23║沙為佛塔已成佛道者。謂發菩提心行
T34n1723_p0726c24║菩薩行者。所作善根能證菩提。非諸凡夫
T34n1723_p0726c25║及決定種姓聲聞。未發菩提心者之所能
T34n1723_p0726c26║得故。如是乃至上文及下小低頭等亦如
T34n1723_p0726c27║是。
T34n1723_p0726c28║經。若人為佛故(至)皆已成佛道。　贊曰。下六頌
T34n1723_p0726c29║半明造像中有二。初五頌造。後一頌半結。
T34n1723_p0727a01║初中分四。一頌刻彫。二頌十物嚴飾。一頌
T34n1723_p0727a02║綵畫。一頌戲作。此初也。明作佛像非作餘
T34n1723_p0727a03║像。故言為佛。為求作佛為思敬佛故名
T34n1723_p0727a04║為佛。又說為佛而作諸像。為莊嚴佛故名
T34n1723_p0727a05║為佛。造像功德經說。造像得十一種果。一
T34n1723_p0727a06║世世所生眼目淨潔面目端正。二生處無惡。
T34n1723_p0727a07║三常生貴家。四身體姝好紫磨金色。五常豐
T34n1723_p0727a08║珍翫。六生賢善家。七後生為王王中最勝。
T34n1723_p0727a09║八金輪化王九後生梵天壽命一劫。十不
T34n1723_p0727a10║隨惡道。十一後生之中還重三寶。喜持妙
T34n1723_p0727a11║物復造功德。一之梵福多四天下大海
T34n1723_p0727a12║十倍。
T34n1723_p0727a13║經。或以七寶成(至)皆已成佛道。　贊曰。此二頌
T34n1723_p0727a14║十物嚴飾作像。切韻鈆即錫也。有云錫銀．
T34n1723_p0727a15║鈆之間。玉篇青金也。
T34n1723_p0727a16║經。綵畫作佛像(至)皆已成佛道。　贊曰。此頌
T34n1723_p0727a17║畫佛。
T34n1723_p0727a18║經。乃至童子戲(至)而畫作佛像。　贊曰。此頌
T34n1723_p0727a19║戲作。
T34n1723_p0727a20║經。如是諸人等(至)度脫無量眾。　贊曰。此結
T34n1723_p0727a21║也。具足大悲心者。凡所作善必帶悲心。方
T34n1723_p0727a22║成到彼岸故成佛道。
T34n1723_p0727a23║經。若人於塔廟(至)敬心而供養。　贊曰。下有
T34n1723_p0727a24║七頌明供養。有二。初五頌半明供養。後一。
T34n1723_p0727a25║頌半結成。初中有五。一頌四物供養。一頌半
T34n1723_p0727a26║音樂供養。一頌歌唄供養。一頌華供養。一
T34n1723_p0727a27║頌身業行敬供養。此初也。發菩提心經云。若
T34n1723_p0727a28║以華施得七覺華故。以香施得五分法身
T34n1723_p0727a29║香故。以幡施得陀羅尼轉眾惡故。以蓋
T34n1723_p0727b01║施獲四無量覆眾生故。業報差別經說各
T34n1723_p0727b02║得十德。
T34n1723_p0727b03║經。若使人作樂(至)盡持以供養。　贊曰。此以
T34n1723_p0727b04║音樂供養。樂音五覺反以生樂故。亦慮各
T34n1723_p0727b05║反。黃帝世伶倫作樂。說文五聲八音之總名。
T34n1723_p0727b06║禮記干戚羽毛謂之樂。鄭玄云八音克諧
T34n1723_p0727b07║謂之樂。鼓動也鳴也。凡出音曰鼓。今木有
T34n1723_p0727b08║皮動之即鳴。角者曲形而似角。貝者螺也。
T34n1723_p0727b09║涅槃經吹貝知時。簫管也玉篇編小管所
T34n1723_p0727b10║吹又箾也。笛七孔籥俗名直。玉篇五孔竹
T34n1723_p0727b11║笛。羌笛三孔。琴禁也君子守正自禁。神農
T34n1723_p0727b12║所作。箜篌．琵琶相可知矣鏡如鈴而大。玉
T34n1723_p0727b13║篇小鉦也。軍法十長執鐃。五人為伍。五伍
T34n1723_p0727b14║二十五人為兩。兩司馬執鐸。銅拔兩扇相
T34n1723_p0727b15║擊出聲。有作鈸無所從。或為跋字。發菩
T34n1723_p0727b16║提心經云。音樂．女色不以施人亂眾生故。
T34n1723_p0727b17║此供養佛故不相違。如金藏中音樂供養
T34n1723_p0727b18║事。
T34n1723_p0727b19║經。或以歡喜心(至)皆已成佛道。　贊曰。此以
T34n1723_p0727b20║歌唄供養。當得大士梵音聲故。梵云婆陟
T34n1723_p0727b21║此言讚歎。唄匿訛也。陳思登漁山聞巖
T34n1723_p0727b22║岫誦經。清婉遒亮遠谷流響。遂擬其聲而
T34n1723_p0727b23║製梵唄。故今俗中謂之漁梵。冥合西域三
T34n1723_p0727b24║契七聲聞俱胝耳等所作也。
T34n1723_p0727b25║經。若人散亂心(至)漸見無數佛。　贊曰。此以
T34n1723_p0727b26║華供養。與前四事中華施何別。彼專善心
T34n1723_p0727b27║此以散心。故不相違。略言供養畫像。供養
T34n1723_p0727b28║餘像亦得。
T34n1723_p0727b29║經。或有人禮拜(至)或復小低頭。　贊曰。此明
T34n1723_p0727c01║身業行敬供養。上歌唄是語業也。其能發
T34n1723_p0727c02║心即是意業。自餘皆是外財供養。三業行供
T34n1723_p0727c03║養。
T34n1723_p0727c04║經。以此供養像(至)如薪盡火滅。　贊曰。結成
T34n1723_p0727c05║供養。
T34n1723_p0727c06║經。若人散亂心(至)皆已成佛道。　贊曰。此稱
T34n1723_p0727c07║佛作佛。且舉一稱。尚得作佛何況多稱。
T34n1723_p0727c08║如藥王藥上經云我常稱五十三佛名故。
T34n1723_p0727c09║今得作佛即其事也。
T34n1723_p0727c10║經。於諸過去佛(至)皆已成佛道。　贊曰。頌眾
T34n1723_p0727c11║生聞法得種智中。此為第三結成佛道。
T34n1723_p0727c12║經。未來諸世尊(至)亦方便說法。　贊曰。下六
T34n1723_p0727c13║頌半頌未來法。中分二。初三頌半標同今
T34n1723_p0727c14║說實。後三頌重釋前義。初中有三。一頌標
T34n1723_p0727c15║同初方便。一頌半標後成說實。一頌釋前
T34n1723_p0727c16║所由。此初也。
T34n1723_p0727c17║經。一切諸如來(至)無一不成佛。　贊曰。此頌
T34n1723_p0727c18║標後成說實。令聞法者皆得作佛。佛及
T34n1723_p0727c19║眾生二俱合說。
T34n1723_p0727c20║經。諸佛本誓願(至)亦同得此道。　贊曰。釋前
T34n1723_p0727c21║所由由本願故。
T34n1723_p0727c22║經。未來世諸佛(至)其實為一乘。　贊曰。下三
T34n1723_p0727c23║頌重釋前義。有二。初一頌明初方便皆為
T34n1723_p0727c24║一乘。後二頌明悟三性諸法歸趣所以如
T34n1723_p0727c25║此。此初也。
T34n1723_p0727c26║經。諸佛兩足尊(至)導師方便說。　贊曰。明悟
T34n1723_p0727c27║三性諸法歸趣。所以初權後說一乘。真如
T34n1723_p0727c28║妙理體性常住。佛能證知。遍計所執生法
T34n1723_p0727c29║二我體性是無。佛證無我理故亦知此無是
T34n1723_p0728a01║凡虛妄執。佛種從緣起者。無漏依他報佛種
T34n1723_p0728a02║子因緣所生從緣所起因脩作故。由證
T34n1723_p0728a03║真理斷能執心染分依他。知所執無。從於
T34n1723_p0728a04║淨分依他因緣修佛種者為一乘故。何者
T34n1723_p0728a05║一乘重顯常法即圓成實。法住法位者真如
T34n1723_p0728a06║住在諸法之中體性常有名為法住。法有
T34n1723_p0728a07║染淨離染得淨分位顯之故名法位。相者
T34n1723_p0728a08║體性世間本體。即是常住真如實性。一乘
T34n1723_p0728a09║體也。於金剛座道場之中知此諸法本體
T34n1723_p0728a10║性已。於無名相法中導師方便以名相說。
T34n1723_p0728a11║一切法中略有二種。一空二有。空無差別
T34n1723_p0728a12║總立一性名遍計所執。有法有差別分之
T34n1723_p0728a13║為二。一者常二者無常。常者名圓成實性。
T34n1723_p0728a14║無常者為依他起性。依他起性復分為二。一
T34n1723_p0728a15║有漏二無漏。有漏為依他起性。無漏為圓成
T34n1723_p0728a16║實性。今依前門無常為依他。依他有漏皆悉
T34n1723_p0728a17║除斷。就中但取無漏無常淨分依他。究竟滿
T34n1723_p0728a18║位成菩提故。故言佛種從緣起也。意顯能
T34n1723_p0728a19║證常住法性真如無我理故。乃能了知二
T34n1723_p0728a20║我為無。依於善友修習智慧。從緣起法
T34n1723_p0728a21║菩提覺滿。為證一乘真如妙理。妙理即是法
T34n1723_p0728a22║住法位世間常住相。大般涅槃於道場中
T34n1723_p0728a23║既證知已。今為眾生方便說之令欣趣證。
T34n1723_p0728a24║今此依他即菩提。圓成即涅槃合成一乘。
T34n1723_p0728a25║圓成勝故獨名一乘。由斷有漏依他起性
T34n1723_p0728a26║遣遍計所執。證此二果。由了依他．所執
T34n1723_p0728a27║性故初說阿含次說般若。純有．空教名為
T34n1723_p0728a28║方便。今三俱說故名真實。三性之義如別章
T34n1723_p0728a29║說。
T34n1723_p0728b01║經。天人所供養(至)亦說如是法。　贊曰。下有
T34n1723_p0728b02║四頌半頌現在。有三。初一頌半標。一頌開
T34n1723_p0728b03║權顯實。二頌顯意。此初也。
T34n1723_p0728b04║經。知第一寂滅(至)其實為一乘。　贊曰。此初開
T34n1723_p0728b05║權。後還顯實。
T34n1723_p0728b06║經。知眾生諸行(至)隨應方便說。　贊曰。此顯
T34n1723_p0728b07║初權後實之意。眾生諸行者總句。心行相也。
T34n1723_p0728b08║下是別句。或勝解也。心所念者遍趣行也。
T34n1723_p0728b09║業力者自業也。欲力謂勝解也。性力謂種
T34n1723_p0728b10║種界也。精進力者謂處非處等。或精進等體。
T34n1723_p0728b11║即性力。以種性體即五根故。下一力字貫
T34n1723_p0728b12║通上也。根利鈍者根勝劣力也。佛有此智
T34n1723_p0728b13║力能知之故。所以初權後還真實。前未來
T34n1723_p0728b14║佛由悟三性。此現在佛由知眾生互相
T34n1723_p0728b15║影顯。故初方便後說真實。
T34n1723_p0728b16║經。今我亦如是(至)皆令得歡喜。　贊曰。下三十
T34n1723_p0728b17║頌半頌我亦如是釋迦同。中分二。初二頌
T34n1723_p0728b18║標。後二十八頌半廣釋。此初也。初頌今實。
T34n1723_p0728b19║後頌昔權。皆令歡喜漸入道故。
T34n1723_p0728b20║經。舍利弗當知(至)貧窮無福慧。　贊曰。下廣
T34n1723_p0728b21║釋。分二。初二十一頌半頌初以三乘方便
T34n1723_p0728b22║誘引。即長行云。知諸眾生有種種欲深心
T34n1723_p0728b23║所著。隨其本性以種種因緣譬喻言辭方便
T34n1723_p0728b24║力而為說法。後有七頌頌今說真實。即
T34n1723_p0728b25║長行云。如此皆為得一佛乘一切種智故。
T34n1723_p0728b26║即頌初權後實之義。就初文分四。初三頌
T34n1723_p0728b27║半見生處危難。次三頌思救不可得。次
T34n1723_p0728b28║十一頌半請念設權方。後三頌半正說三
T34n1723_p0728b29║乘化。初中有二。一頌無善。二頌半有惡。此
T34n1723_p0728c01║初也。般若經說佛有五眼。一肉眼非脩定
T34n1723_p0728c02║生。四大所造。或長養或異熟。淨色為性。二
T34n1723_p0728c03║天眼斷於定障修習所起。唯是長養。四大
T34n1723_p0728c04║所造淨色為性。三法眼觀事有慧四慧眼
T34n1723_p0728c05║觀空理慧五佛眼因積而果圓。攬前四
T34n1723_p0728c06║為體龍樹解云。如四大河流至天池通名
T34n1723_p0728c07║大海。如是四眼流至佛果通為佛眼。初二
T34n1723_p0728c08║體色。次二體智。後一通二。又言人等有肉
T34n1723_p0728c09║眼。天等有天眼。二乘有慧眼。菩薩有法
T34n1723_p0728c10║眼。佛有佛眼。由此說五。瑜伽十四說有
T34n1723_p0728c11║三眼。一肉眼能照顯露無障礙色。二天眼能
T34n1723_p0728c12║照隱顯有無障色。三慧眼能照一切種若色
T34n1723_p0728c13║非色。法眼體慧合慧為一。不同色眼境有
T34n1723_p0728c14║隱顯。故略不論。佛眼即前四眼。或談因非
T34n1723_p0728c15║果。故亦不說。華嚴經說十眼。一肉眼見一
T34n1723_p0728c16║切色。二天眼見死此生彼。三慧眼見諸
T34n1723_p0728c17║眾生諸根差別。四法眼見一切法第一義。
T34n1723_p0728c18║五佛眼見佛十力。六智眼分別了知一切種
T34n1723_p0728c19║法。七光明眼見一切佛光明。八出生死眼
T34n1723_p0728c20║見涅槃法。九無礙眼見一切法無有障礙。
T34n1723_p0728c21║十普眼謂見法界平等法門。十中第一是五
T34n1723_p0728c22║中第一見諸色故。此中第二是前第二。此
T34n1723_p0728c23║中第三第五第六第七第九五眼是前法眼。
T34n1723_p0728c24║此第四第八是前慧眼見真諦故。或第四第
T34n1723_p0728c25║八第九三眼是前慧眼俱見理故。第十普眼
T34n1723_p0728c26║是前佛眼普見法界平等性故。以佛眼觀
T34n1723_p0728c27║者以五眼中佛眼觀也。十中佛眼不見眾
T34n1723_p0728c28║生見十力故。六道眾生無始不修福智二
T34n1723_p0728c29║因。未獲七種聖財及人天七法財。謂施戒
T34n1723_p0729a01║忍勤定慧方便故無福及慧。
T34n1723_p0729a02║經。入生死險道(至)盲瞑無所見。　贊曰。下二
T34n1723_p0729a03║頌半有惡。為二。初一頌半現苦沈溺煩惱增
T34n1723_p0729a04║多。後一頌設求出要而行邪行。此初也。世
T34n1723_p0729a05║間犛牛由自愛尾藏身護尾。人貪其尾
T34n1723_p0729a06║遂殺其身。眾生亦爾。貪著五欲以自藏身。
T34n1723_p0729a07║遂以貪愛而自弊敗。反自弊困墜墮惡道。
T34n1723_p0729a08║有本云自蔽。蔽掩障也。如犛牛愛尾以弊
T34n1723_p0729a09║其心遂致喪命。眾生亦爾。貪愛蔽心。犛
T34n1723_p0729a10║牛說文西南夷長髭牛也。有作貓字。人間
T34n1723_p0729a11║捕鼠者。非此中義。有作貓犛不知所
T34n1723_p0729a12║從。
T34n1723_p0729a13║經。不求大勢佛(至)以苦欲捨苦。　贊曰。設求
T34n1723_p0729a14║出要而行邪行。佛有神通威勢及以智慧斷
T34n1723_p0729a15║苦之法而不求趣。翻墮外道邪見網中。行
T34n1723_p0729a16║諸身苦行以捨生死苦。此為未可。所以六
T34n1723_p0729a17║年麻麥尚不證於菩提。坐臥荊棘何容得
T34n1723_p0729a18║於道果。如狗逐塊塊打轉多。豈同師子逐
T34n1723_p0729a19║人非塊。
T34n1723_p0729a20║經。為是眾生故而起大悲心。　贊曰。下三頌
T34n1723_p0729a21║思救不可得。為三。初半頌思起因行。一
T34n1723_p0729a22║頌得果已思。一頌半思救不可得。此初
T34n1723_p0729a23║也見諸眾生有此二緣遂起悲心。發心修
T34n1723_p0729a24║行思惟將救。
T34n1723_p0729a25║經。我始坐道場(至)思惟如是事。　贊曰。得果
T34n1723_p0729a26║已思。佛成道已樹下經行。觀樹喜自道圓。
T34n1723_p0729a27║經行思惟利物。又觀樹心凝妙理。經行想
T34n1723_p0729a28║化群生。又觀樹想蔭四生。經行思施福
T34n1723_p0729a29║慧。諸經說佛成道已後說法時節各各不
T34n1723_p0729b01║同。此云三七日。彌沙塞律三昧七日。與十
T34n1723_p0729b02║地經同。七日不說法顯示自受法樂故。為
T34n1723_p0729b03║令眾生增愛敬故。律及薩婆多傳過六七
T34n1723_p0729b04║四十二日方說法。梵天來請。憍陳如等根
T34n1723_p0729b05║方熟故。又有說云夏安居後方度五人。十
T34n1723_p0729b06║二由經成道後二年方度五人。智度論說五
T34n1723_p0729b07║十箇七日不說法。此皆諸部宜見不同。
T34n1723_p0729b08║未可和會。然今解者。大乘以法華為正。
T34n1723_p0729b09║此說通行四諦法輪故三七日。若唯說大乘
T34n1723_p0729b10║法輪十地為正。第二七日說十地故。
T34n1723_p0729b11║經。我所得智慧(至)云何而可度。　贊曰。思
T34n1723_p0729b12║救不可得。有四因故。一法深難解。二根鈍
T34n1723_p0729b13║難救。三著樂難捨。四癡盲難悟云何可
T34n1723_p0729b14║度。
T34n1723_p0729b15║經。爾時諸梵王(至)請我轉法輪。　贊曰。下十一
T34n1723_p0729b16║頌半請念設權方。中分四。初二頌諸天請
T34n1723_p0729b17║說。次三頌示相思惟。次四頌半化遇良緣。
T34n1723_p0729b18║後二頌念隨權誘。此初也。大自在天色界天
T34n1723_p0729b19║也。今對三乘法爾說法皆待請故。智度論
T34n1723_p0729b20║云淨居天勸出家。四天王獻缽。帝釋獻寶
T34n1723_p0729b21║座。梵王請轉法輪。佛初不許。梵王說有三
T34n1723_p0729b22║根重請慇懃。佛方許之初說三乘。勝天王
T34n1723_p0729b23║般若云。四天王等獻缽。天帝釋獻座。佛為
T34n1723_p0729b24║受之。各見獨為受之皆發勝心。然下大通
T34n1723_p0729b25║智勝唯梵王請。此說通諸天者。彼舉勝
T34n1723_p0729b26║類。非無餘天請彼佛也。
T34n1723_p0729b27║經。我即自思惟(至)疾入於涅槃。　贊曰。下三頌
T34n1723_p0729b28║示相思惟。有二。初二頌即說大乘。眾生有
T34n1723_p0729b29║損。後一頌且說三乘眾生有益。此初也。
T34n1723_p0729c01║以諸眾生處俗現在苦中。出家妄行苦行。
T34n1723_p0729c02║無暇頓能信大乘法。若為說者返生誹謗
T34n1723_p0729c03║疑惑破壞。脫生不信卻墮惡道。又在俗者
T34n1723_p0729c04║沒苦故不信外道出家者破法故不信。既
T34n1723_p0729c05║有此損寧不說法疾入涅槃。何得翻損
T34n1723_p0729c06║諸眾生也。即同智論初不許也。
T34n1723_p0729c07║經。尋念過去佛(至)亦應說三乘。　贊曰。且說
T34n1723_p0729c08║三乘眾生有益同諸佛故。此同智論重請
T34n1723_p0729c09║方許。
T34n1723_p0729c10║經。作是思惟時(至)而用方便力。　贊曰。下有四
T34n1723_p0729c11║頌半。化遇良緣。有三。初一頌半佛現讚揚。
T34n1723_p0729c12║次半頌勸同諸佛。後二頌半引己為證。後
T34n1723_p0729c13║實初權。此初二也。十方佛現歎佛稱善。讚
T34n1723_p0729c14║第一師得無上法。勸隨諸佛後實初權。釋
T34n1723_p0729c15║迦能姓。牟尼寂號。今略言文如音訓說。法
T34n1723_p0729c16║爾隨喜皆云善哉。
T34n1723_p0729c17║經。我等亦皆得(至)分別說三乘。　贊曰。下二頌
T34n1723_p0729c18║半引己為證。後實初權。中有三初一頌引
T34n1723_p0729c19║己為證。次一頌釋此所由。後半頌結歸真
T34n1723_p0729c20║實。此初也。引已初時說三乘也。
T34n1723_p0729c21║經。少智樂小法(至)但為教菩薩。　贊曰。此釋
T34n1723_p0729c22║所由。及結歸真實。以不定人創在凡夫小
T34n1723_p0729c23║智樂小無欣大意。不信自作佛故。初說
T34n1723_p0729c24║三乘。雖復初權後必真實。但化菩薩。
T34n1723_p0729c25║經。舍利弗當知(至)喜稱南無佛。　贊曰。下二頌
T34n1723_p0729c26║念隨權誘。分二。初頌聞之敬讚。後頌思
T34n1723_p0729c27║順彼行。此初也。有本云稱南無諸佛。應
T34n1723_p0729c28║從喜稱為正正言納慕亦言納莫。此云
T34n1723_p0729c29║敬禮。若言伴談或言伴題。此云禮拜。舊
T34n1723_p0730a01║云和南訛略也。
T34n1723_p0730a02║經。復作如是念(至)我亦隨順行。　贊曰。思順
T34n1723_p0730a03║彼行也。既遇良緣勸我權化。思生濁劫
T34n1723_p0730a04║應順彼行。
T34n1723_p0730a05║經。思惟是事已(至)為五比丘說。　贊曰。下三頌
T34n1723_p0730a06║半正說三乘。化分三。初一頌半正起權化。
T34n1723_p0730a07║次一頌三寶遂興。後一頌會成今古。此初也。
T34n1723_p0730a08║梵云婆羅痆斯云波羅奈訛也。中印度境。
T34n1723_p0730a09║往昔此地有兩群鹿各五百餘。佛為一群
T34n1723_p0730a10║鹿王。提婆達多復為一王。時此國王畋遊原
T34n1723_p0730a11║澤。菩薩鹿王前請王曰。大王狡獵中原縱
T34n1723_p0730a12║獠飛矢。凡我徒屬命盡斯晨。即日腐臭無
T34n1723_p0730a13║所充膳。願欲次差日輸一鹿。王有割鮮
T34n1723_p0730a14║之膳我延旦夕之命。王善其言迴駕而返。
T34n1723_p0730a15║兩群之鹿更次輸命。提婆群中有懷孕鹿。次
T34n1723_p0730a16║當就死。白其王曰。身雖應死子未次也。
T34n1723_p0730a17║願暫差替誕訖當往。鹿王怒曰誰不寶命。
T34n1723_p0730a18║雌鹿歎曰吾王不仁死無日矣。乃急告菩
T34n1723_p0730a19║薩菩薩鹿王曰悲哉慈母之心恩及未形。
T34n1723_p0730a20║吾今代汝。遂至王門。道路之人傳聲唱
T34n1723_p0730a21║曰。彼大鹿王今來入邑。都人士庶莫不馳
T34n1723_p0730a22║觀。王之聞也以為不誠。門者白王王乃信
T34n1723_p0730a23║然。王曰鹿王何遽來耶。鹿王曰有雌鹿當
T34n1723_p0730a24║死。胎子未產心不能忍。敢以身代。王聞歎
T34n1723_p0730a25║曰。我人身鹿也無慈育之心。爾鹿身人也
T34n1723_p0730a26║有代命之德。於是悉放諸鹿不復輸命。
T34n1723_p0730a27║即以其林為諸鹿藪。因而謂之施鹿林焉。
T34n1723_p0730a28║鹿野之號自此而興。初薩縛喝剌他悉陀
T34n1723_p0730a29║(唐言一切義成古曰悉達多訛略也)太子踰城之後棲山隱谷
T34n1723_p0730b01║亡身殉法。淨飯王乃命家族三人舅氏二
T34n1723_p0730b02║人曰。我子一切義成捨家脩學。孤遊山澤
T34n1723_p0730b03║獨處林藪。故命爾曹隨知所止。內則叔父
T34n1723_p0730b04║伯舅外則君而且臣。凡厥動靜宜知進止。
T34n1723_p0730b05║五人銜命相望營衛。因即懃求欲期出離。
T34n1723_p0730b06║每相謂曰。夫修道者苦證耶樂證耶。二人
T34n1723_p0730b07║曰安樂為道。三人曰勤苦為道。二三交諍
T34n1723_p0730b08║未有以明。於是太子思惟至理為伏苦
T34n1723_p0730b09║行外道即麻麥以支身。彼二人者見而言
T34n1723_p0730b10║曰。太子所行非真實法夫道也者樂以證
T34n1723_p0730b11║之。今乃勤苦非吾徒也。捨而遠遁思惟果
T34n1723_p0730b12║證。太子六年苦行未證菩提。欲驗苦行非
T34n1723_p0730b13║真受乳糜而證果。斯三人者聞而歎曰功
T34n1723_p0730b14║垂成焉今其退矣。六年苦行一旦捐功亦捨
T34n1723_p0730b15║而去。於是相從求訪二人。既相見已匡坐
T34n1723_p0730b16║高論更相議曰。昔見太子一切義成。出王
T34n1723_p0730b17║宮就荒谷。去珍服被鹿皮。精勤勵志貞
T34n1723_p0730b18║節苦心。求深妙法期無上果。今乃受牧
T34n1723_p0730b19║牛女乳糜。敗道虧志吾知之矣。無能為
T34n1723_p0730b20║也。彼二人曰君何見之晚歟。此猖蹶人耳。
T34n1723_p0730b21║夫處乎深宮安乎尊勝。不能靜志遁跡山
T34n1723_p0730b22║林。棄轉輪王位為鄙賤人行何可念哉。言
T34n1723_p0730b23║增磣切。菩薩浴尼連河坐菩提樹。成等
T34n1723_p0730b24║正覺號天人師。寂默宴然惟察應度。思曰
T34n1723_p0730b25║彼鬱頭藍子者證非想定堪受我法。空中諸
T34n1723_p0730b26║天尋聲報曰。鬱頭藍子命終已來經今七日。
T34n1723_p0730b27║如來歎惜斯何不遇。垂聞妙法遽從變化。
T34n1723_p0730b28║重更觀察有阿藍迦藍。得無所有處定可
T34n1723_p0730b29║授至理。諸天又曰。命終已經五日。如來再
T34n1723_p0730c01║歎愍其薄祐。又更諦觀誰應受教。唯施
T34n1723_p0730c02║鹿林有五人者可先誘導。如來爾時起菩
T34n1723_p0730c03║提樹趣鹿野園。威儀寂靜神光晃曜。豪含
T34n1723_p0730c04║玉彩身瑩金色。安詳前進導彼五人斯
T34n1723_p0730c05║之五人遙見如來。互相謂曰。一切義成彼
T34n1723_p0730c06║來是歲月遽淹。聖果不證心期已返。故尋
T34n1723_p0730c07║吾徒宜各默然勿起迎禮。如來漸近威神動
T34n1723_p0730c08║物。五人忘制拜迎問訊。侍從如儀。如來
T34n1723_p0730c09║漸誘示之妙理。相傳解云。言五人者。一
T34n1723_p0730c10║陳如。二十力迦葉。三頞鞞．有云即馬勝比
T34n1723_p0730c11║丘。四跋提。五摩訶男拘利。應勘婆沙。何故
T34n1723_p0730c12║唯五人。有云迦葉佛時同學九人。四人利根
T34n1723_p0730c13║已前得道。五人鈍根故今始悟。願逢釋迦
T34n1723_p0730c14║佛出成道故。又經云釋迦過去作大魚身。
T34n1723_p0730c15║願先食我者先度。五人先食故先度之。又
T34n1723_p0730c16║經云六人曾供養佛五人取稻華供養。一
T34n1723_p0730c17║人待熟。五人初悟一人在後。即須跋陀羅。
T34n1723_p0730c18║又即五夜叉食慈力王肉也。五人中陳如得
T34n1723_p0730c19║初果。四人在四善根至夏初方得道。西
T34n1723_p0730c20║域記云夏安居畢方得道跡。法寂滅相即是
T34n1723_p0730c21║真如。不可言宣性離言故。無名相法以
T34n1723_p0730c22║名相說名方便力。趣波羅捺為五人
T34n1723_p0730c23║說。
T34n1723_p0730c24║經。是名轉法輪(至)法僧差別名。　贊曰。三寶遂
T34n1723_p0730c25║興也。此法輪義略以五門分別。一出體。
T34n1723_p0730c26║二釋名。三轉相。四差別。五三乘。　出體者。俱
T34n1723_p0730c27║舍論第二十四說。所說沙門性亦名婆羅
T34n1723_p0730c28║門。亦名為梵輪。真梵所轉故。於中唯見
T34n1723_p0730c29║道說名為法輪。由速等似輪或具輻等
T34n1723_p0731a01║故。即於此中依見道。世尊有處說名法輪。
T34n1723_p0731a02║如世間輪有速等相。見道似彼故名法輪。
T34n1723_p0731a03║謂見諦道速疾行故。有取捨故降未伏故。
T34n1723_p0731a04║鎮已伏故。上下轉故。具此五相似世間輪。
T34n1723_p0731a05║故顯宗云。如聖王輪取前捨後。見道亦爾
T34n1723_p0731a06║捨苦等境取集等故。此意顯示。見四諦理
T34n1723_p0731a07║必不俱時。如聖王輪降未伏故。尊者妙音
T34n1723_p0731a08║作如是說。如世間輪有輻等故。八聖道
T34n1723_p0731a09║支似彼名輪。謂正見．正思惟．正懃．正念似
T34n1723_p0731a10║世輪輻正語．正業．正命似轂。正定似輞。故
T34n1723_p0731a11║名法輪。寧知法輪唯是見道。憍陳那等見
T34n1723_p0731a12║道生時說名已轉正法輪故。天親論主依
T34n1723_p0731a13║經部宗破薩婆多言。三轉行相非唯見道。
T34n1723_p0731a14║如何可說唯於見道立法輪名。是故唯應
T34n1723_p0731a15║即此三轉十二行相。所有法門名為法輪
T34n1723_p0731a16║可應正理。云何名轉。由此法門往他相續
T34n1723_p0731a17║令解義故。或諸聖道皆名法輪。於所化生
T34n1723_p0731a18║身中轉故。於他相續見道生時。已至轉初
T34n1723_p0731a19║故名已轉。此有釋言。初說見道名為法輪。
T34n1723_p0731a20║非薩婆多正義。雜心亦敘不正義云。牟尼
T34n1723_p0731a21║說見道速疾名法輪。俱舍復言或諸聖道皆
T34n1723_p0731a22║是法輪等。此是薩婆多師本意。故顯宗云毘
T34n1723_p0731a23║婆沙師本意。總說一切聖道皆名法輪。以
T34n1723_p0731a24║說三轉三道攝故。於他相續見道生時。
T34n1723_p0731a25║已至轉初故名已轉。非唯見道以八聖道
T34n1723_p0731a26║支獨名法輪妙音所說非正義故。成實論
T34n1723_p0731a27║說。初轉生聞慧第二轉生思慧。第三轉生
T34n1723_p0731a28║修慧亦無十二行相。唯作一空行今者
T34n1723_p0731a29║大乘總貫諸文法輪有五。一輪自性。謂擇
T34n1723_p0731b01║法覺支．正見．正智等。瑜伽九十五云。正見
T34n1723_p0731b02║等法所成性故說名法輪。自他三轉通見及
T34n1723_p0731b03║脩無學道故。諸聖慧眼能摧煩惱說名輪
T34n1723_p0731b04║故。俱舍亦言一切聖道名法輪故。或體唯
T34n1723_p0731b05║取八聖道支。具轂．輞．輻圓滿義故。正見．正
T34n1723_p0731b06║思惟．說名為轂。是根本故。正語．業．命說名
T34n1723_p0731b07║為輻。因轂有故。正念．勤．定說名為輞。攝
T34n1723_p0731b08║錄餘故。不同小乘。此八聖道別脩行相雖
T34n1723_p0731b09║在脩道。體實通餘見無學道。世尊應無八
T34n1723_p0731b10║聖道故。二法輪因。謂能生後聖道諸教。聞．
T34n1723_p0731b11║思．脩等。無量義經十七名中亦名法輪故。
T34n1723_p0731b12║諸經論中說佛教法名法輪故。俱舍亦言。
T34n1723_p0731b13║此即三轉十二行相所有法門名法輪故。瑜
T34n1723_p0731b14║伽亦說三周十二行相。名得所得之方便
T34n1723_p0731b15║故。前為後因。合為果因故名為方便。又
T34n1723_p0731b16║云三周正轉見．脩．無學隨其次第。智．見現
T34n1723_p0731b17║觀名為方便。三輪眷屬。謂諸聖道助伴五
T34n1723_p0731b18║蘊。瑜伽等說聖所愛戒．及信等法助觀增明。
T34n1723_p0731b19║助道除惑非正斷故。四法輪境。謂四聖
T34n1723_p0731b20║諦十二因緣三性等法。瑜伽又說為得所
T34n1723_p0731b21║得。所緣境者謂四聖諦。此經亦說大通智勝
T34n1723_p0731b22║轉十二因緣。解深密經說依顯了相。說三
T34n1723_p0731b23║無性皆依遍計所執已名法輪故。五法輪
T34n1723_p0731b24║果。瑜伽又說為得所得者。謂大菩提。後文
T34n1723_p0731b25║又說四沙門果所攝受。聲聞．菩提．獨覺菩
T34n1723_p0731b26║提。若諸如來無上菩提是法論果。瑜伽又說
T34n1723_p0731b27║三周十二行相名得所得之方便。又云三周
T34n1723_p0731b28║正轉見．脩．無學隨其次第。智．見現觀名得
T34n1723_p0731b29║方便。故菩提涅槃名所得果。然此五體不
T34n1723_p0731c01║過四種。一教二理三行四果。　釋名者一
T34n1723_p0731c02║名梵輪。如來應供是梵增語。彼所轉故亦名
T34n1723_p0731c03║梵輪。二名法輪。法者可軌持義。正見等法
T34n1723_p0731c04║所成性故說名法輪。輪有四義。一圓滿義。
T34n1723_p0731c05║具轂．輞．輻。或擇法覺等體用周備名之為
T34n1723_p0731c06║輪。二摧壞義。此四種法若伏若斷若助．若
T34n1723_p0731c07║正未斷煩惱皆能摧故。三鎮遏義。已伏煩惱
T34n1723_p0731c08║令勢遠故。四不定義。從自見至自脩從
T34n1723_p0731c09║自脩至自無學。從自無學智發言教。他
T34n1723_p0731c10║從言教解於諦理。他從諦理起於正行。
T34n1723_p0731c11║他從正行起於果智。如是展轉復為他說。
T34n1723_p0731c12║如轉輪王所有輪寶。能降未伏諸煩惱故。
T34n1723_p0731c13║能鎮已伏諸煩惱故。往復往故。瑜伽論說
T34n1723_p0731c14║當知世尊轉所解法置於阿若憍陳如身
T34n1723_p0731c15║中。此復隨轉置餘身中。彼復隨轉置餘身
T34n1723_p0731c16║中。以是展轉隨轉義故說名為輪。法即是
T34n1723_p0731c17║輪持業釋也。轉者動也顯也。運也起也。動
T34n1723_p0731c18║宣言教顯揚妙理。運聖道於聲前。起真
T34n1723_p0731c19║智於言後。圓摧障惱名轉法輪。所轉即法
T34n1723_p0731c20║輪。法輪之轉。二釋皆得。　轉相者。九十五說
T34n1723_p0731c21║由五種相轉法輪者。當知名為善轉法輪。
T34n1723_p0731c22║一者世尊為菩薩時。為得所得所緣境界。
T34n1723_p0731c23║二者為得所得方便。三者證得自所應得。
T34n1723_p0731c24║四者得已樹他相續令於自證深生信解。
T34n1723_p0731c25║五者令於他所證深生信解。此意總說化
T34n1723_p0731c26║身化相自證果時。令聲聞等亦有所證。不
T34n1723_p0731c27║依菩薩報身成義。或亦依實菩薩轉義。總
T34n1723_p0731c28║依始終究竟作論。不依一會得成三轉。
T34n1723_p0731c29║所緣境者謂四聖諦。依安立諦非安立諦
T34n1723_p0732a01║依於三性。皆此攝故。得方便者。謂即於此
T34n1723_p0732a02║四聖諦中。三周正轉十二相智。此自三周轉
T34n1723_p0732a03║法輪相。為得無上菩提因故。最初轉者謂
T34n1723_p0732a04║昔菩薩入現觀時。如實了知。是苦聖諦。廣
T34n1723_p0732a05║說乃至。是道聖諦。於中所有現量聖智能
T34n1723_p0732a06║斷見道所斷煩惱爾時說名真聖慧眼。即此
T34n1723_p0732a07║由依去來今世有差別故。如其次第名
T34n1723_p0732a08║智明覺。此說一智總名法眼。有三行相名
T34n1723_p0732a09║智明覺。非於一諦別起四智。由真見道唯
T34n1723_p0732a10║一剎那。不同小乘上下別觀。依詮證滅說
T34n1723_p0732a11║通三世。非是滅諦通三世有。第二轉者。謂
T34n1723_p0732a12║是有學以其妙慧如實通達。我當於後猶
T34n1723_p0732a13║有所作。應當遍知未知苦諦。應當永斷未
T34n1723_p0732a14║斷集諦。應當作證未證滅諦。應當脩習未
T34n1723_p0732a15║脩道諦。如是亦有四種行相。如前應知。第
T34n1723_p0732a16║三轉者謂是無學已得盡智無生智故。言所
T34n1723_p0732a17║應作我皆已作。謂我已遍知未知苦諦。乃至
T34n1723_p0732a18║廣說。我已脩習未脩道諦。亦有四行類前
T34n1723_p0732a19║應知。　此差別者。謂前二轉四種行相是其
T34n1723_p0732a20║有學真聖慧眼。最後一種是其無學真聖慧
T34n1723_p0732a21║眼。觀此文意初轉之時見道以前加行智位。
T34n1723_p0732a22║雖知四諦但是轉因猶非正轉。未摧壞故。
T34n1723_p0732a23║由此但名損力益能轉位所攝。入見道中
T34n1723_p0732a24║真無間道正名為轉。正斷惑故。其解脫道及
T34n1723_p0732a25║相見道亦名初轉。雖不斷惑斷麤重故。
T34n1723_p0732a26║鎮已伏故。亦非別知四諦相故。此後脩道
T34n1723_p0732a27║未斷惑前。所起行相應遍知等。是正轉相。
T34n1723_p0732a28║正起真智乃至金剛心。斷諸煩惱亦此轉
T34n1723_p0732a29║攝。起別行相但擬趣聖斷惑道故折伏正
T34n1723_p0732b01║斷俱名轉故。至其無學解脫道後起我已
T34n1723_p0732b02║作所應作智。後更不斷。但鎮已伏無降
T34n1723_p0732b03║未伏。然見道前雖有伏道不與轉名。非無
T34n1723_p0732b04║漏故。前無無漏故不同脩。如是菩薩自
T34n1723_p0732b05║為三轉。初轉在見道名印相轉。次轉在脩
T34n1723_p0732b06║道名應脩轉。後轉在無學道名已作轉。一
T34n1723_p0732b07║一轉時於一一諦生四行相。三轉豎論成
T34n1723_p0732b08║十二相。如是四諦合四十八。不過十二以
T34n1723_p0732b09║數等故。總名三轉十二行相。俱舍亦說眼．
T34n1723_p0732b10║智．明．覺別觀諦故。彼以法忍．法智．類忍．類
T34n1723_p0732b11║智如次為四。若作此釋所作八諦觀於
T34n1723_p0732b12║一一諦便無四行相。或忍．智一一皆具四
T34n1723_p0732b13║行相。照境分明者名眼。對治無知名智。
T34n1723_p0732b14║對治無明名明。對治邪覺名覺。不同於
T34n1723_p0732b15║此證得自所應得者。謂得無上正等菩
T34n1723_p0732b16║提。謂即雙取菩提．涅槃。前為後因。前無間
T34n1723_p0732b17║道為解脫道因。此說菩薩自三周轉法輪之
T34n1723_p0732b18║果。或說法身涅槃真理名無上菩提。起
T34n1723_p0732b19║無學位菩提報身已作之智證法身故。俱舍
T34n1723_p0732b20║論等無佛自轉樹他相續令於自證生信
T34n1723_p0732b21║解者。謂如長老阿若憍陳如。從世尊所聞
T34n1723_p0732b22║正法已。最初悟解四聖諦法。又答問言我
T34n1723_p0732b23║已解法。從此已後如前所說究竟行相。五
T34n1723_p0732b24║皆證得阿羅漢果生解脫處。此說世尊自得
T34n1723_p0732b25║道故。復為於他三轉法輪。同俱舍說三周
T34n1723_p0732b26║循歷四聖諦故。謂此是苦。乃至此是道。是
T34n1723_p0732b27║名初轉。謂此應遍知。乃至此應脩習。是第
T34n1723_p0732b28║二轉。此已遍知乃至此已脩習。是第三轉。
T34n1723_p0732b29║如次顯示見道．脩道．無學道三。此是佛為
T34n1723_p0732c01║他三轉者。初名示相示四諦相故。次名勸
T34n1723_p0732c02║脩勸脩諦行故。後名作證為作證明知
T34n1723_p0732c03║彼滿故。由彼憍陳最初悟解入見道已。佛
T34n1723_p0732c04║問彼言。汝已解耶。彼答已解故得解名。第
T34n1723_p0732c05║二第三轉已遂得阿羅漢。生解脫智處證
T34n1723_p0732c06║得無為果。是名轉在他身於佛所證深生
T34n1723_p0732c07║信解。最後令他於他所證生信解者。謂如
T34n1723_p0732c08║長老阿若憍陳那。起世間心我已解法。如
T34n1723_p0732c09║來知已起世間心。阿若憍陳已證我法。地神
T34n1723_p0732c10║知已舉聲傳告。經於剎那瞬息須臾其聲展
T34n1723_p0732c11║轉乃至梵世。世間心者緣事之心。非要散
T34n1723_p0732c12║心此前第四樹聖道於他五人身中。令於
T34n1723_p0732c13║佛自所證深生信解。第五令他地神等知
T34n1723_p0732c14║阿若憍陳所證深生信解。差別者。雖轉四
T34n1723_p0732c15║諦法相不殊。三乘之人各各證果。聲聞姓
T34n1723_p0732c16║人已於三生或六十劫。先脩習已。聞佛所
T34n1723_p0732c17║說。依蘊．處．界證四諦理。名聲聞法輪。獨
T34n1723_p0732c18║覺姓人已於四生或於百劫。先脩習已
T34n1723_p0732c19║聞佛所說。依十二緣起脩證四諦名獨
T34n1723_p0732c20║覺法輪。菩薩姓人已於一大阿僧祇劫。先脩
T34n1723_p0732c21║習已聞佛所說。依三性等證四諦理名菩
T34n1723_p0732c22║薩法輪。不爾三乘俱觀四諦。俱時證聖。有
T34n1723_p0732c23║何差別。大般若云世尊初於波羅奈國轉四
T34n1723_p0732c24║諦法輪時。無量眾生發聲聞心證聲聞果。
T34n1723_p0732c25║無量眾生發獨覺心。無量眾生發起無上正
T34n1723_p0732c26║等覺心。證於初地二地三地。乃至一生當
T34n1723_p0732c27║得菩提。故知鹿野創轉三乘通行法輪。若
T34n1723_p0732c28║不爾者第二七日已說十地。何故不名轉
T34n1723_p0732c29║法輪也。彼非三乘同所脩故。不與初轉
T34n1723_p0733a01║法輪之名。然實他身三時智起。亦有經生
T34n1723_p0733a02║而證聖果名三轉者。其解憍陳等。佛於鹿
T34n1723_p0733a03║苑一時之間令其次第得此三果。名為三
T34n1723_p0733a04║轉無垢稱經云。三轉法輪於大千。其輪能
T34n1723_p0733a05║寂．本性寂。希有法智天人證。三寶於是現
T34n1723_p0733a06║世間。即此經言便有涅槃言音出現．及阿
T34n1723_p0733a07║羅漢法之與僧三寶現也。佛為佛寶。涅槃．
T34n1723_p0733a08║及言．果法教法名為法寶。阿若多等名之
T34n1723_p0733a09║為僧。阿羅漢者即是陳如。復言僧者餘之
T34n1723_p0733a10║四人住有學故。能證智．所證諦即行．理法
T34n1723_p0733a11║寶。四法已周。並佛．及僧能化．所化既有體
T34n1723_p0733a12║出。合名三寶出現世間。　三乘者。佛．及菩
T34n1723_p0733a13║薩．並以聲聞。說法令他得智斷惑。可名
T34n1723_p0733a14║轉法輪。獨覺不爾。涅槃經言緣覺說法不
T34n1723_p0733a15║能令人得燸等法。由聲聞等不識藥．病
T34n1723_p0733a16║不與聲聞轉法輪名。理亦何爽。
T34n1723_p0733a17║經。從久遠劫來(至)或常如是說。　贊曰。結會
T34n1723_p0733a18║今古。非但今日方讚涅槃永盡眾苦。久來
T34n1723_p0733a19║常說。故古同今。
T34n1723_p0733a20║經。舍利弗當知(至)方便所說法。　贊曰。下有
T34n1723_p0733a21║七頌。今說真實。頌如是皆為得一切種智。
T34n1723_p0733a22║中分四。初二頌根熟來逢。一頌念之應度。
T34n1723_p0733a23║三頌正說真實。一頌結成法儀。此初也。我
T34n1723_p0733a24║見先以權教度者。曾於佛所已聞權教。善
T34n1723_p0733a25║根熟故。今來逢我。故上文云是會眾生曾見
T34n1723_p0733a26║諸佛。亦曾見釋迦。今總言諸佛。
T34n1723_p0733a27║經。我即作是念(至)今正是其時。　贊曰。念之
T34n1723_p0733a28║應度。為說佛慧令生脩學。今根已熟何得
T34n1723_p0733a29║不教。
T34n1723_p0733b01║經。舍利弗當知(至)不能信是法。　贊曰。下三
T34n1723_p0733b02║頌正說真實。分二。初一頌明鈍不堪授。後
T34n1723_p0733b03║二頌明利則堪授。此初也有五過失不堪
T34n1723_p0733b04║受大。一鈍根聞法不解。或阿顛底迦。二小
T34n1723_p0733b05║智雖復聰明情見不廣。或趣寂者。三者著
T34n1723_p0733b06║相謂起計執空．有二相錯學亂行。或不
T34n1723_p0733b07║定種姓。執有非空根未熟故。四憍者恃己
T34n1723_p0733b08║盛事。諸富貴者醉逸縱任。或根未熟有性凡
T34n1723_p0733b09║夫稟性醉逸。五慢者恃己陵他。五千之輩。
T34n1723_p0733b10║或復具起七種慢等諸煩惱者。不能信大。
T34n1723_p0733b11║不應授與。
T34n1723_p0733b12║經。今我喜無畏(至)悉亦當作佛。　贊曰。此明
T34n1723_p0733b13║堪授。初頌明捨權就實後頌除疑。記得
T34n1723_p0733b14║喜者喜無量。不嫉眾生成佛事。無畏者決
T34n1723_p0733b15║定義。作師子吼理決定故。於菩薩中者對
T34n1723_p0733b16║勝人前故。二乘發心皆菩薩故。依真實理
T34n1723_p0733b17║說一乘道名為正直。不隨機權說有三故
T34n1723_p0733b18║名捨方便。但說無上一乘之道。即顯今直
T34n1723_p0733b19║唯說一道非於餘故。地前頓悟菩薩疑自
T34n1723_p0733b20║獨得菩提聲聞無分。不定種姓菩薩疑於
T34n1723_p0733b21║佛果自亦無分。欲退向小故。今聞法此疑
T34n1723_p0733b22║皆除。現前名高千二百聲聞。疑不得作
T34n1723_p0733b23║佛。今正為說悉當作佛。涅槃由此說須
T34n1723_p0733b24║陀洹八萬劫乃至辟支十千劫到。到於十
T34n1723_p0733b25║信初發心也。此等脩行極為遲鈍。不如初
T34n1723_p0733b26║脩始業菩薩。此據不定。非諸二乘皆定作
T34n1723_p0733b27║佛。故涅槃第三十四云。我於一時說一乘
T34n1723_p0733b28║一道一行一緣能為眾生作大寂靜。永斷
T34n1723_p0733b29║一切結縛愁苦苦及苦因。令一切眾生到於
T34n1723_p0733c01║一有。我諸弟子不解我意。於大眾中唱如
T34n1723_p0733c02║是言。如來說須陀洹乃至阿羅漢皆得佛
T34n1723_p0733c03║道等故。
T34n1723_p0733c04║經。如三世諸佛(至)說無分別法。　贊曰。結成
T34n1723_p0733c05║法儀也。大乘妙理體無分別。三乘不異悉
T34n1723_p0733c06║皆作佛。故說之也。
T34n1723_p0733c07║經。諸佛興出世(至)斯人亦復難。　贊曰。下第六
T34n1723_p0733c08║段有七頌。頌前第一未聞令聞。分四。二頌
T34n1723_p0733c09║法說四希。二頌半喻顯二希。一頌半勸信。
T34n1723_p0733c10║一頌歎結。此初也。一佛出希。二說法希。三
T34n1723_p0733c11║難聞希。四能聽希。佛出希者如賢劫千佛。
T34n1723_p0733c12║今第九住劫已四佛出。後第十劫彌勒佛出。
T34n1723_p0733c13║至第十五劫有九百九十四佛出。此劫壞已
T34n1723_p0733c14║鶻盧支佛獨王一劫。經十二劫後始有星
T34n1723_p0733c15║宿劫。千佛中初淨光稱王佛出。後更三百劫
T34n1723_p0733c16║空過無有佛。故佛希也。如迦葉佛住壽七
T34n1723_p0733c17║日不說此法。及今釋迦成佛四十年。方說
T34n1723_p0733c18║此經故是說希。常處八難。叵與佛相逢。
T34n1723_p0733c19║故難聞希。雖逢出日更聞小乘不希大
T34n1723_p0733c20║法。故能聽希。
T34n1723_p0733c21║經。譬如優曇華(至)過於優曇華。　贊曰。喻顯
T34n1723_p0733c22║二希也。一頌頌法出希。一頌半頌聞讚希。
T34n1723_p0733c23║聞法及讚歎過優曇華故。行真法行。則
T34n1723_p0733c24║為供養三世佛故。自聽聞教他聞合名聞
T34n1723_p0733c25║法。慶慰聞此云歡喜。讚歎聞此云讚。行
T34n1723_p0733c26║此四種皆真行故。
T34n1723_p0733c27║經。汝等勿有疑(至)無聲聞弟子。　贊曰。勸信
T34n1723_p0733c28║勿疑。
T34n1723_p0733c29║經。汝等舍利弗(至)諸佛之祕要。　贊曰。歎結
T34n1723_p0734a01║深妙。此為諸佛祕藏勝道。
T34n1723_p0734a02║經。以五濁惡世(至)終不求佛道。　贊曰。下第二
T34n1723_p0734a03║大段有三頌。頌破四疑分三。初一頌佛何
T34n1723_p0734a04║時出化以三乘。出五濁世。次一頌云何知
T34n1723_p0734a05║增上慢。若我弟子自謂阿羅漢不信此法
T34n1723_p0734a06║無有是處。一頌云何堪說。除佛滅後現前
T34n1723_p0734a07║無佛。此初也。
T34n1723_p0734a08║經。當來世惡人(至)破法墮惡道。　贊曰。頌釋。
T34n1723_p0734a09║云何知增上慢當來惡人不信此法者多
T34n1723_p0734a10║是增上慢。不但增上慢所餘惡人亦不能
T34n1723_p0734a11║信。佛在慢者上已說相。滅後難知故此獨
T34n1723_p0734a12║舉。
T34n1723_p0734a13║經。有慚愧清淨(至)廣讚一乘道。　贊曰。頌釋
T34n1723_p0734a14║云何堪說。有具四德。一慚崇重賢善復顧
T34n1723_p0734a15║自身羞恥過罪。二愧輕拒暴惡。復顧世間
T34n1723_p0734a16║羞恥過罪。三清淨內外無瑕。棄世名利。四
T34n1723_p0734a17║志求佛道不顧二乘。能信此經不愚法類
T34n1723_p0734a18║乃可為說。設愚法者。若遇餘佛便得決了
T34n1723_p0734a19║一乘道也。
T34n1723_p0734a20║經。舍利弗當知(至)自知當作佛。　贊曰。此中
T34n1723_p0734a21║三頌頌品第四大段。勸發喜心令欣作
T34n1723_p0734a22║佛。初一頌半明佛法皆同不學。不了後
T34n1723_p0734a23║一頌半勸知生喜欣求作佛。如文可解。
T34n1723_p0734a24║法華經玄贊卷第四(末)
T34n1723_p0734a25║
T34n1723_p0734a26║　大治五年庚戌十月二十六日乙未申時藥
T34n1723_p0734a27║　師寺善明房得業奉讀受已了覺印之。
T34n1723_p0734a28║　同年十月三十日以興福寺圓如房之本移
T34n1723_p0734a29║　點已了覺印本者皆點本也以此可悉之也。
T34n1723_p0734b01║　保安三年五月三日書畢法隆寺僧覺印之。
