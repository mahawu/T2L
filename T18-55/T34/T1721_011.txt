T34n1721_p0612c01║
T34n1721_p0612c02║法華義疏卷第十一
T34n1721_p0612c03║
T34n1721_p0612c04║　　　　胡吉藏撰
T34n1721_p0612c05║　　隨喜功德品第十八
T34n1721_p0612c06║此下三品第二廣明持經功德獎勸流通。三
T34n1721_p0612c07║品即為三章。初隨喜品明弟子下品功德。第
T34n1721_p0612c08║二法師品明五種法師即是中品功德。第三
T34n1721_p0612c09║常不輕品明持法華得六根清淨乃至成佛謂
T34n1721_p0612c10║上品功德。約位分者初隨喜人從發心至十
T34n1721_p0612c11║信位。第二六根清淨三十心位。故法華論云
T34n1721_p0612c12║得六根清淨者凡夫人以經力故得根勝用未
T34n1721_p0612c13║入初地。而經文云未得無漏。故知是地前人。
T34n1721_p0612c14║第三常不輕品寄跡而言從內凡以上乃至得
T34n1721_p0612c15║佛。此之三品則攝大乘五十二位。五十二位
T34n1721_p0612c16║賢聖皆從法華經生故嘆經勝用勸物宣持也。
T34n1721_p0612c17║所以有此品來者。一者遠從前法師品明二
T34n1721_p0612c18║世弟子聞經隨喜上雖言即與授記未廣說其
T34n1721_p0612c19║功德。今欲說之故有此品來也。二者若依品
T34n1721_p0612c20║次相生聞上分別功德欣然相傳故有隨喜
T34n1721_p0612c21║品。三者上品末說如來滅後若聞此經不生
T34n1721_p0612c22║毀呰。起隨喜心當知是為深信解相。今欲說
T34n1721_p0612c23║其功德故有此品來也。四者欲舉劣顯勝歎
T34n1721_p0612c24║其功德勸物宣持。但默念隨喜福已無邊。況
T34n1721_p0612c25║復書持讀誦等耶。五者上品明受持供養此
T34n1721_p0612c26║經功德無量。復有人不能書持更謂不得功
T34n1721_p0612c27║德。是故今明若不能書持但起隨喜心福亦
T34n1721_p0612c28║無邊。又流通此經命初辨隨喜品者。此經明
T34n1721_p0612c29║二權二實與昔說相違。執教之徒逆耳違心
T34n1721_p0613a01║不能信受。是故今明隨喜功德無邊。即是勸
T34n1721_p0613a02║信解。　問。何人聞經不生隨喜。　答。見塔品中已
T34n1721_p0613a03║出六人。今明四種。一者學小乘人保執昔教
T34n1721_p0613a04║聞二權二實逆耳違心不生隨喜。二者執此
T34n1721_p0613a05║經猶是無常因果猶未究竟。若聞一乘之因
T34n1721_p0613a06║辨有佛性一乘之果常住不滅。亦逆耳違心
T34n1721_p0613a07║不生信受故不生隨喜。三者執覆相常人聞
T34n1721_p0613a08║此經開方便門示真實相究竟無餘了義之
T34n1721_p0613a09║說。亦逆耳違心不生隨喜。四者有所得人保
T34n1721_p0613a10║權執實若聞非權非實無依無得謂是斷見。
T34n1721_p0613a11║亦逆耳違心不生隨喜。故隨喜者難得所以
T34n1721_p0613a12║功德多也。　問。云何名隨喜相耶。　答。二段經各
T34n1721_p0613a13║有體用。乘權乘實體用者不三不一言斷意
T34n1721_p0613a14║忘謂乘體。昔為物說三今破三說一謂乘用
T34n1721_p0613a15║也。身權身實中體用者法身非常無常。命不
T34n1721_p0613a16║長不短。亦言斷意忘謂佛身體也。昔無常今
T34n1721_p0613a17║常。昔短今長謂身用也。隨順二權二實體用
T34n1721_p0613a18║而生歡喜故有隨喜相也。　問。隨喜有幾種。　答。
T34n1721_p0613a19║略有二種。一隨喜法。二隨喜人。隨喜法者若
T34n1721_p0613a20║順此經而生歡喜即是金剛般若。信心不逆
T34n1721_p0613a21║故名隨喜。二隨前人所作而生歡喜。如見受
T34n1721_p0613a22║持此經乃至解說而生歡喜故名隨喜人。　問。
T34n1721_p0613a23║能隨喜心與所隨喜事優劣云何。　答。有四句。
T34n1721_p0613a24║一者俱無優劣。所隨喜是無所得。能隨喜亦
T34n1721_p0613a25║無所得。二者能所俱劣。所隨喜是有所得。能
T34n1721_p0613a26║隨喜亦是有所得。三者所隨喜勝。能隨喜劣。
T34n1721_p0613a27║如凡夫隨喜聖人所作善根。四者能隨喜勝。
T34n1721_p0613a28║所隨喜劣。如聖人隨喜凡夫所作善根。　問。大
T34n1721_p0613a29║品經明有所得隨喜迴向是雜毒食。雜毒食
T34n1721_p0613b01║者初食雖美後則害身。有所得隨喜初感人
T34n1721_p0613b02║天之報後必受生老病死憂悲苦惱。今明何
T34n1721_p0613b03║等隨喜耶。　答。佛意明隨喜法華。法華是無所
T34n1721_p0613b04║得法。即是波若。故前格量中舉五度除於波
T34n1721_p0613b05║若。故知作無所得隨喜。又若作有所得隨喜
T34n1721_p0613b06║者。有所得還感世間果報。云何能勝後財法
T34n1721_p0613b07║二施耶。　問。有能隨喜心。有所隨喜事。云何成
T34n1721_p0613b08║無所得耶。　答。既稱能所。即是因緣。故能不自
T34n1721_p0613b09║能。能名所能。所不自所。所名能所。如此能所
T34n1721_p0613b10║無有自性。即是寂滅。故中論云。因緣所生法
T34n1721_p0613b11║即是寂滅性言。寂滅者蓋是能所宛然未嘗
T34n1721_p0613b12║能所。故稱寂滅。寂滅宛然而不失能所。能所
T34n1721_p0613b13║宛然而寂滅。即是方便實慧。寂滅宛然而能
T34n1721_p0613b14║所即是實慧方便。故大品云。菩薩隨喜欲不
T34n1721_p0613b15║墮想心見三顛倒者當用波若方便力也。　問。
T34n1721_p0613b16║四等中喜禪支中喜七覺中喜五受中喜與今
T34n1721_p0613b17║何異。　答。四等喜是慶他得樂。禪支中喜是自
T34n1721_p0613b18║慶有所除得。五受中喜此通垢淨自他。七覺
T34n1721_p0613b19║中喜但是無漏。與今並異也。　問。但作無得隨
T34n1721_p0613b20║喜亦作有得隨喜耶。　答。始行菩薩未堪習無
T34n1721_p0613b21║得觀。但作有得隨喜猶勝逆耳之人也。品為
T34n1721_p0613b22║二。初問次答。　問。有長行與偈。彌勒發問者。隨
T34n1721_p0613b23║喜迴向是菩薩法門。是故大士為物發問。所
T34n1721_p0613b24║以的言佛滅後者為正不值佛世眾生望岸自
T34n1721_p0613b25║絕者也。佛答亦二。初長行次偈。長行又二。初
T34n1721_p0613b26║正明隨喜功德。　答。彌勒問。第二汎明餘四種
T34n1721_p0613b27║人所得功德。明隨喜人中有三。第一通明五
T34n1721_p0613b28║十人隨喜功德。第二取最後第五十人舉財
T34n1721_p0613b29║法二施格量。第三舉後況初。明初者彌勝前。
T34n1721_p0613c01║又開三。一明隨喜人。聞是經隨喜已下第二
T34n1721_p0613c02║明聞法隨喜。從法會出下第三次明轉教。隨
T34n1721_p0613c03║喜即是自行。轉教謂化他也。是諸人等下明
T34n1721_p0613c04║第二人自行化他。餘人聞已下明第三人自
T34n1721_p0613c05║行化他。如是展轉至第五十人上略出三人。
T34n1721_p0613c06║今從四人已上至第五十。阿逸多下第二格
T34n1721_p0613c07║量第五十人。上則明隨喜。今此辨功德。則是
T34n1721_p0613c08║品題二事。一隨喜。二功德。又開四別。第一許
T34n1721_p0613c09║說誡聽。若四百萬億下第二正舉財法二施
T34n1721_p0613c10║以問彌勒。三彌勒奉答。四佛格量。初舉財施。
T34n1721_p0613c11║二舉法施舉財施中前明福田。次辨施主。舉
T34n1721_p0613c12║六趣明四生者雜心云。六趣但攝正生不攝
T34n1721_p0613c13║中陰攝生不盡。今欲攝生盡故說四生。天與
T34n1721_p0613c14║地獄一向化生。餓鬼有胎化生。人畜具四也。
T34n1721_p0613c15║所言六趣者開合不同。或合為一。謂分段生
T34n1721_p0613c16║死。或分為二。即善惡二趣。或分為三。所謂三
T34n1721_p0613c17║界。又分為五。依正法念經修羅有二。或鬼或
T34n1721_p0613c18║畜。故無別道。依伽陀經修羅有鬼畜天。三道
T34n1721_p0613c19║所攝。故無別道。依此經則為六道。智度論云。
T34n1721_p0613c20║三種地獄。謂寒熱黑。三種畜。地水空。三種
T34n1721_p0613c21║鬼。餓鬼食不淨鬼神鬼。依餘經二地獄。一正
T34n1721_p0613c22║地獄在大海下。二邊地獄在餘山間。正地獄
T34n1721_p0613c23║有一百三十六所也。依正法念經畜生有三
T34n1721_p0613c24║十四億種類。具有四生四食。餓鬼有二。一在
T34n1721_p0613c25║人中。二在鬼界。閻浮提下五百由旬是餓鬼
T34n1721_p0613c26║國。種別有三十六。始從鑊身餓鬼終至燃身
T34n1721_p0613c27║餓鬼。有形無形者六趣之與四生所攝。謂一
T34n1721_p0613c28║門攝眾生。即是趣門及與生門。今以二門攝。
T34n1721_p0613c29║謂有形無形也。次三門攝。謂有想無想非有
T34n1721_p0614a01║想非無想。次四門攝。無足二足四足多足。皆
T34n1721_p0614a02║是增數法門以攝生也。有人求福下次明施
T34n1721_p0614a03║主。而作是念下次明法施。凡有三句。前明法
T34n1721_p0614a04║施意也。即集此眾生下第二正明法施。一時
T34n1721_p0614a05║皆得下第三次明得益。前二是法施。今明福
T34n1721_p0614a06║田也。彌勒白佛下第三彌勒奉答。佛告下第
T34n1721_p0614a07║四正明格量。二施時長行廣所以不及隨喜
T34n1721_p0614a08║者。財施是世間因。法施但得二乘。隨喜超凡
T34n1721_p0614a09║越聖必當作佛。故隨喜勝也。如十方螢火不
T34n1721_p0614a10║及一日。大千野干不及一師子。智度論云。三
T34n1721_p0614a11║千草樹不及一如意樹。又罪福從乖府理生
T34n1721_p0614a12║世間。二乘善根去理遠故福少。隨喜去理近
T34n1721_p0614a13║是故福多。善有三品。財施是世間因為下品。
T34n1721_p0614a14║法施令得二乘是名中品。隨喜作佛名為上
T34n1721_p0614a15║品。阿逸多如是下第三以後況初。有人言。初
T34n1721_p0614a16║人最勝後人劣者第一前聽佛說法。次五十
T34n1721_p0614a17║人聞法隨喜即是五十位。謂十地四十心。第
T34n1721_p0614a18║五十人是十信初心。最初人是十地終心。故
T34n1721_p0614a19║後不及初也。今明不爾。聞經勝劣前後不定。
T34n1721_p0614a20║今且就一方明之。初人親聞是故福勝。後
T34n1721_p0614a21║則傳聞其福則劣也。又阿逸多下第二汎明
T34n1721_p0614a22║餘四人。彌勒但略問隨喜。佛廣答者智度論
T34n1721_p0614a23║釋往生品云。身子略問而佛廣答者。如貧人
T34n1721_p0614a24║乞少物富者多惠施也。　問。品具明五人功德。
T34n1721_p0614a25║何故偏題隨喜品。　答。隨喜是五人之初。故偏
T34n1721_p0614a26║說也。又今品以別標名。下法師品從通受稱
T34n1721_p0614a27║二名相避故互舉也。第一人取其往詣聽法。
T34n1721_p0614a28║故得乘天宮等報。若就聽法邊明得報者福
T34n1721_p0614a29║則無邊。此中三品人。若下品動足得乘象馬
T34n1721_p0614b01║報。中品得乘七珍輿。上品乘天宮也。第二人
T34n1721_p0614b02║但取分坐義邊故得三王之報。若就聽法邊
T34n1721_p0614b03║福則無窮。第三人正取勸人聽法華義得四
T34n1721_p0614b04║種報。一者勸人聽經則是其人善友。故後還
T34n1721_p0614b05║得值善友報。所以言與陀羅尼菩薩共生一
T34n1721_p0614b06║處也。二者勸人聽法前人受教須臾聞法發
T34n1721_p0614b07║生智慧後還得智慧果報。是故經云利根智
T34n1721_p0614b08║慧。三者以口業勸人聽微妙法生他正信正
T34n1721_p0614b09║解。故得離口醜陋得端正果報。四者勸人聽
T34n1721_p0614b10║經是人善友世世常得見佛聞法信受教誨。
T34n1721_p0614b11║何況一心下第四人。其福最勝報不可說也。
T34n1721_p0614b12║偈十八行。頌前五人。即為五別。但不次第。初
T34n1721_p0614b13║九行頌第一。次五行頌第四。所以超頌第四
T34n1721_p0614b14║者以第四人與初人皆是廣說功德故一處頌
T34n1721_p0614b15║之。餘三既是略說故一處頌之。又隨喜是為
T34n1721_p0614b16║他人說法人。第四勸他聽法人並是為他。義
T34n1721_p0614b17║意相成故一處頌也。次兩行頌第二。次一行
T34n1721_p0614b18║頌第三。此既是行詣及分坐令坐。義類相續
T34n1721_p0614b19║故相次頌之。後一行頌第五。前第一釋長行
T34n1721_p0614b20║有三。今九行具頌。初一行半頌第一。最後人
T34n1721_p0614b21║下六行半頌第二舉二施格量。次一行頌第
T34n1721_p0614b22║三舉後況初也。
T34n1721_p0614b23║　　法師功德品第十九
T34n1721_p0614b24║所以有此品來者一者遠從法師品生。法師
T34n1721_p0614b25║品略明二世弟子兩世法師。隨喜品已廣說
T34n1721_p0614b26║二世弟子功德。今次廣說兩世法師功德。二
T34n1721_p0614b27║者近從分別功德品末明三品人。一者下品
T34n1721_p0614b28║謂隨喜人。隨喜品已廣明其功德。今次廣說
T34n1721_p0614b29║餘二品人。故有此品來也。三者上隨喜品雜
T34n1721_p0614c01║明世出世二種功德。如乘天宮及輪王坐處
T34n1721_p0614c02║謂世間功德。隨喜轉教後得成佛出世功德。
T34n1721_p0614c03║今品但明出世功德。以六根清淨三界所無
T34n1721_p0614c04║故稱出世也。約位明者前是十信弟子位。今
T34n1721_p0614c05║是三賢師位。約人者前品明五人。今品亦明
T34n1721_p0614c06║五人。此品明弘法之師得六根清淨功德以
T34n1721_p0614c07║獎勸持經也。品開為二。第一總明五種法師
T34n1721_p0614c08║得六千功德。第二別釋對常精進者。一隨緣
T34n1721_p0614c09║所宜。二者此人持經已得根淨果報故還對
T34n1721_p0614c10║之。三者欲得淨根必須精進。因名表義故對
T34n1721_p0614c11║之也。六千功德者菩薩行善不出三業。身三
T34n1721_p0614c12║口四意三。合為十善。一善為首餘九莊嚴。是
T34n1721_p0614c13║則十善互相莊嚴成百善也。自行百善。教他
T34n1721_p0614c14║行百善。人讚歎百善。法讚歎百善。合為四百
T34n1721_p0614c15║善。約五種法師皆具四百成二千善也。此二
T34n1721_p0614c16║千善又有上中下品。故成六千也。有人言。菩
T34n1721_p0614c17║薩行十善。一善亦以九善莊嚴故成十善。十
T34n1721_p0614c18║善便成百善。自行百善。教他行百善。歎法為
T34n1721_p0614c19║百歎人為百。合為四百。此之四百有上中下
T34n1721_p0614c20║品。成千二百。三根持經用勝具得三品故有
T34n1721_p0614c21║千二百。餘三根持經用劣但得中下二品故
T34n1721_p0614c22║有八百。有人言。就百福為論。此經云百福相
T34n1721_p0614c23║莊嚴。藥王品百福莊嚴臂。則知六根皆具百
T34n1721_p0614c24║福。一一福各十善莊嚴成一千功德。一根一
T34n1721_p0614c25║千則為六千。但三根於弘經事勝功德則多
T34n1721_p0614c26║餘三既劣故少也。明五種法師為因故得六
T34n1721_p0614c27║千功德也。普賢觀經明懺悔六根罪故得六
T34n1721_p0614c28║根淨。但懺悔有二法。初對十方生身佛就事
T34n1721_p0614c29║中懺悔六根罪。故云從無始來六根所作三
T34n1721_p0615a01║障今悉懺悔。次對法身佛依實相懺悔。觀六
T34n1721_p0615a02║根是因緣生本來寂滅。具此二懺悔故六根
T34n1721_p0615a03║清淨。　問。作二懺悔故六根方淨。云何此經云
T34n1721_p0615a04║五種法師得六根清淨。　答。觀身實相懺悔即
T34n1721_p0615a05║是持於此經。故不相違也。是善男子下第二
T34n1721_p0615a06║別開六根清淨。一一中各有長行與偈父母
T34n1721_p0615a07║所生眼者法華論云。凡夫人以經力故得勝
T34n1721_p0615a08║根用未入初地。若入初地則捨三界分段身
T34n1721_p0615a09║便不用父母所生眼也。龍樹判二忍亦爾。柔
T34n1721_p0615a10║順忍中名為肉身。無生忍則是法身亦名法
T34n1721_p0615a11║性生身。今經所說肉眼者是柔順忍也。　問。眼
T34n1721_p0615a12║但應見色。云何言見業因緣果報。　答。小乘人
T34n1721_p0615a13║云肉眼但見色法也。天眼通因天眼為方便
T34n1721_p0615a14║故發天眼智能知未來生死等事。法華論云。
T34n1721_p0615a15║六根淨者於一一根中具足六用。是故眼根
T34n1721_p0615a16║亦知業行及果報也。　問。六根云何得互用。　答。
T34n1721_p0615a17║悟六根即是實相。實相即是法身故六根無
T34n1721_p0615a18║礙。所以得互用。　問。根具功德既多少不同。云
T34n1721_p0615a19║何同見三千。　答。如燈雖大小同照一室也。　問。
T34n1721_p0615a20║何故但見三千不多見耶。　答。智度論云。三千
T34n1721_p0615a21║界外有風輪與眼相違故不能見。　問。既能見
T34n1721_p0615a22║三千。何故不名天眼。　答。非修禪所得淨色來
T34n1721_p0615a23║入眼中。又非生彼天報得。故不名天眼。　問。二
T34n1721_p0615a24║乘天眼見三千與今何異。　答。二乘但見三千
T34n1721_p0615a25║國土。今依實相懺悔。及持經力得此眼見諸
T34n1721_p0615a26║佛及踊出菩薩及寶塔。故與二乘異。　問。普賢
T34n1721_p0615a27║觀云懺悔六根罪。今云持經。有何異耶。　答。一
T34n1721_p0615a28║乘即實相故持經即懺悔。懺悔即持經也。彌
T34n1721_p0615a29║樓山者此云高山。又云光山。須彌山者此云
T34n1721_p0615b01║安明山。亦云好高山。次釋耳根長行為三。初
T34n1721_p0615b02║總明五種法師為因。得千二百耳功德下第二
T34n1721_p0615b03║明果。以是清淨耳下第三別歎耳用。則是明
T34n1721_p0615b04║功德也。有三句。初總明聞聲。象聲下別明聞
T34n1721_p0615b05║聲。以要言之下總結聞聲。言而不壞耳根者
T34n1721_p0615b06║欲聞即聞隨意自在。故不壞也。又持經人悟
T34n1721_p0615b07║法寂滅雖聞而無所聞。故稱又壞也。　問。耳云
T34n1721_p0615b08║何勝眼得千二百耶。　答。無眼之人不妨自行化
T34n1721_p0615b09║他。生聾之人闕此二義故耳勝眼劣。次釋鼻
T34n1721_p0615b10║根。長行亦二。初明五種法師為因。次明功德
T34n1721_p0615b11║果。果中亦三。謂總別結。別中為二。初明聞三
T34n1721_p0615b12║界內香。及聲聞香下聞三界外人香。初有二。
T34n1721_p0615b13║初明聞欲界香。次聞色無色界香。欲界中有
T34n1721_p0615b14║二。初聞人中香。次聞天香。人中三。初聞非眾
T34n1721_p0615b15║生香。次聞眾生香。及草木下合聞二香。欲天
T34n1721_p0615b16║中亦有眾生非眾生二香。色無色界亦有二
T34n1721_p0615b17║香。尋文易知。上聲亂聞。今不亂者互顯故也。
T34n1721_p0615b18║言遙聞香者。　問。小乘有三說。一者婆沙云。三
T34n1721_p0615b19║根合中知。謂鼻舌身。三根離中知。謂眼耳意。
T34n1721_p0615b20║雜心云。二根離中知。意不當離合也。成論云。
T34n1721_p0615b21║眼但離而不合。鼻舌身合而不離。耳根亦合
T34n1721_p0615b22║亦離。聞外聲為離。聞耳鳴聲為合。意根非離
T34n1721_p0615b23║非合。今何故言鼻遙聞耶。　答。舊釋云任根常
T34n1721_p0615b24║用則如上三釋。今依經力故鼻能遙聞。法華
T34n1721_p0615b25║論云。一根具六用。而言鼻遙聞香者此是知
T34n1721_p0615b26║境勝用。鼻根知故此意鼻根既具六用。豈不
T34n1721_p0615b27║能遙聞香耶。蓋是菩薩無六而六權智巧用。
T34n1721_p0615b28║若六而無六即未曾用也。無六而六名實方
T34n1721_p0615b29║便。六而無六為方便實。持經人既悟此經具
T34n1721_p0615c01║足二慧故能爾也。普賢觀意亦爾。知六即實
T34n1721_p0615c02║相故知六常無六。悟實相即六根故無六而
T34n1721_p0615c03║常六。故六不六無礙。此是悟有無無礙。又就
T34n1721_p0615c04║有中六根自無礙能一根為六用。六根為一
T34n1721_p0615c05║用。華嚴云。眼入三昧耳出正受觀眼無生無
T34n1721_p0615c06║自性。說空寂滅無所有即其證也。　問。毘曇云
T34n1721_p0615c07║上界無香味。今云何言聞梵世香。　答。梵世有
T34n1721_p0615c08║細香。小乘人力劣不能知故言無香。大士利
T34n1721_p0615c09║根無塵不察故云聞梵香。　問。成論言金銀無
T34n1721_p0615c10║香金剛無味。何偈云地中眾伏藏聞香知所
T34n1721_p0615c11║在。　答。有人言。論云無者無有麤香。今言有者
T34n1721_p0615c12║有細香也。有人言。此是著體物故有香。金銀
T34n1721_p0615c13║之質則無香也。例如風本無色觀音品云假
T34n1721_p0615c14║使黑風。隨所吹處故得此名今亦爾也。今謂
T34n1721_p0615c15║同上破毘曇義小乘根鈍不知其天香。大士
T34n1721_p0615c16║則知也。須曼那華此云好意華。闍提華香此
T34n1721_p0615c17║云生亦云實。波羅羅華此云重(佇龍切)波利質
T34n1721_p0615c18║多羅波利此云護。質多羅云種種。呴鞞陀羅
T34n1721_p0615c19║此云大遊戲地地破也。瞻蔔華香此云黃華
T34n1721_p0615c20║樹。亦云金色華。舌功德中得二種果。一者得
T34n1721_p0615c21║上味果。謂諸苦澀物至其舌根皆變成上味。
T34n1721_p0615c22║此有二義。一如天惡食變成上味。如餓鬼好
T34n1721_p0615c23║食反成不淨。二者佛咽喉中有甘露泉和一
T34n1721_p0615c24║切食皆成甘露。今持經人隨分有之。　問。舌能
T34n1721_p0615c25║知味惡味未到舌皆變成上味者。耳能聞聲
T34n1721_p0615c26║聽諸惡聲。何不變成好聲耶。　答。皆互通也。耳
T34n1721_p0615c27║既遍聞好惡聲。舌亦精別一切味。但互歎耳。
T34n1721_p0615c28║又餘人不能遠聞聲。今歎持經力能遠聞。餘
T34n1721_p0615c29║人不得上味。歎持經人力能得上味。又聲不
T34n1721_p0616a01║益身故不須變。味正資質體故須變也。食中
T34n1721_p0616a02║具諸塵味。塵既變者堅觸亦變成軟。乃至赤
T34n1721_p0616a03║色變為白飯。舉一例諸。又味正益身所以論
T34n1721_p0616a04║變。餘不正益故不論變也。是人所在方面諸
T34n1721_p0616a05║佛皆向其處說法者。此人既背惑向理故常
T34n1721_p0616a06║見佛面。故如轉面向之。若背理向惑則不見
T34n1721_p0616a07║佛如佛背之。釋身根中得淨身果。類上鼻既
T34n1721_p0616a08║遙聞香。身根亦遙覺觸。但今不取此義。明餘
T34n1721_p0616a09║人心不淨故身根不淨。持經人心淨故在身
T34n1721_p0616a10║則淨。如阿難形面如明鏡老少色像皆現其
T34n1721_p0616a11║中也。偈云唯獨自明了者持經人獨自明了。
T34n1721_p0616a12║餘人不持經故不見菩薩所見也。釋意根中
T34n1721_p0616a13║偏言如來滅後者舉一類諸也。明意清淨具
T34n1721_p0616a14║得四辨。聞一句一偈謂法辨。通達無量義謂
T34n1721_p0616a15║義辨。能演說一句一偈謂辭辨。而言一月四
T34n1721_p0616a16║月一歲者一月者是十二中之初。四月是四
T34n1721_p0616a17║時中之一。一歲是時終。略舉初中後三時也。
T34n1721_p0616a18║三千大千世界下第四知機。即是樂說辨也。
T34n1721_p0616a19║　　常不輕菩薩品第二十
T34n1721_p0616a20║所以有此品來者凡有七義。一者三品明三
T34n1721_p0616a21║種功德。上二品明下中二功德竟。今次明上
T34n1721_p0616a22║品功德。二者此經始末明宣持之人得三世
T34n1721_p0616a23║功德。分別功德品初明十二種利益。聞經悟
T34n1721_p0616a24║道現世功德。從分別功德品至法師品歎經
T34n1721_p0616a25║能生未來眾生功德。今此一品歎經能生過
T34n1721_p0616a26║去世眾生功德。此皆約佛在時作此分三世。
T34n1721_p0616a27║經力雖多不出利益三世。三者近證法師品
T34n1721_p0616a28║故來。上雖言持經之人得六根淨未有其事。
T34n1721_p0616a29║今引釋迦本生親自證驗。證驗者正證佛滅
T34n1721_p0616b01║後持經人得六根淨。以獎勸未來眾生令持
T34n1721_p0616b02║經也。四者上明六根淨果。今敘六根淨因。欲
T34n1721_p0616b03║得根淨當如常不輕菩薩一心忍諸打罵為物
T34n1721_p0616b04║弘經。必於現身得根淨也。五者欲說眾生悉
T34n1721_p0616b05║有佛性成一乘義故說此品。一切眾生但有
T34n1721_p0616b06║佛性無有餘性。故唯有一乘無有餘乘。舊云。
T34n1721_p0616b07║法華經但明善人有佛性。涅槃經始辨有心
T34n1721_p0616b08║皆得成佛。今明此品正辨惡人有佛性義。方
T34n1721_p0616b09║便品明一毫之善皆成佛道。則知一切有心
T34n1721_p0616b10║並有佛性皆成佛也。　問。此眾生是何等惡人。
T34n1721_p0616b11║答。保執小乘拒逆大乘是謗方等人。又執小
T34n1721_p0616b12║人不信大乘。於大乘無信是一闡提人。即是
T34n1721_p0616b13║極惡人。有佛性義與涅槃經無異也。六者自
T34n1721_p0616b14║上以來明授記義猶自未盡。上但明佛授記
T34n1721_p0616b15║未明菩薩授記。則能授記人未盡。上但授善
T34n1721_p0616b16║人記未授惡人記。則所授人未盡。上但現在
T34n1721_p0616b17║授記未明佛滅後亦得授記。此則時節未盡。
T34n1721_p0616b18║今欲明三種盡義故說此品。七者上來二品
T34n1721_p0616b19║餘經已廣歎持經人之福勸物明修行。今次
T34n1721_p0616b20║廣敘謗法毀人之罪誡約未來勿造斯業。故
T34n1721_p0616b21║說此品也。常不輕者一切眾生常有佛性。故
T34n1721_p0616b22║云諸法從本來常自寂滅相。大士得此觀心
T34n1721_p0616b23║故常不輕物從人標名也。品開為二。初長行
T34n1721_p0616b24║次偈。長行為三。一者雙標信毀二人。二引過
T34n1721_p0616b25║去雙證二事。三雙嘆。即嘆法美人。第一雙標
T34n1721_p0616b26║為二。初明毀人得罪。告得大勢者顯此菩薩
T34n1721_p0616b27║知法本來常寂滅相有正觀勢力。不為結惑
T34n1721_p0616b28║所摧令弘經人亦學之也。又即是顯常不輕
T34n1721_p0616b29║得大忍力不為打罵所摧令持經人學其行
T34n1721_p0616c01║也。如前說者指譬喻品末也。其所得功德下
T34n1721_p0616c02║第二明持經人得福也。得大勢下第二引過
T34n1721_p0616c03║去事雙證。就文為二。第一明緣由。第二正出
T34n1721_p0616c04║常不輕事。緣由中又二。初明一佛出世。次明
T34n1721_p0616c05║多佛出世。初有七句。一明時節也。有佛名威
T34n1721_p0616c06║音王下第二化主。劫名離衰下第三出劫名。
T34n1721_p0616c07║國名大城下第四出國名。其威音下第五明
T34n1721_p0616c08║教門。因三菩提說六波羅蜜者。因者由也。由
T34n1721_p0616c09║令眾生得三菩提。是故如來說六度。得大勢
T34n1721_p0616c10║下第六明壽命。正法住世下第七明住持。正
T34n1721_p0616c11║法像法滅盡之後下第二明多佛出世。最初
T34n1721_p0616c12║威音王下第二正出常不輕事。又開二別。初
T34n1721_p0616c13║明二人行因。次明二人得果。行因之中凡五
T34n1721_p0616c14║雙。第一明行因時節。謂正法已滅於像法中
T34n1721_p0616c15║有信毀二人。所以偏據像法者欲勸像法眾
T34n1721_p0616c16║生持經亦得根淨。又誡像法之人勿毀人謗
T34n1721_p0616c17║法也。增上慢比丘下第二雙標二人。初標惡
T34n1721_p0616c18║人次標善人也。得大勢下第三雙明二人行
T34n1721_p0616c19║因。前明善人行因。此菩薩用三業破病弘經。
T34n1721_p0616c20║一者身業禮拜。二口業讚嘆。所以身敬者以
T34n1721_p0616c21║一切眾生皆有佛性。是當來佛。今欲敬於當
T34n1721_p0616c22║來佛故禮拜之。口嘆亦爾。以皆有佛性當得
T34n1721_p0616c23║成佛故歎當佛也。身口既有敬嘆必經意地
T34n1721_p0616c24║故具足三業弘法華經也。律云比丘不禮俗
T34n1721_p0616c25║人。今云禮四眾者大小乘法異。如涅槃云。有
T34n1721_p0616c26║知法者若老若少皆應恭敬。　問。于時何故行
T34n1721_p0616c27║敬歎事弘一乘耶。　答。不輕弘經凡有二種。一
T34n1721_p0616c28║者密說。二者顯說。行於敬嘆即是密說一乘。
T34n1721_p0616c29║後得根淨具智慧神通顯說一乘。所以前密
T34n1721_p0617a01║後顯者。末世之時增上慢人惡強善弱不可
T34n1721_p0617a02║頓說。故初但得彷彿說之。彷彿之中但明作
T34n1721_p0617a03║佛。謂顯實義。未得被斥二乘故不開方便門
T34n1721_p0617a04║也。深敬汝等者顯眾生有正因佛性也。而言
T34n1721_p0617a05║深敬者既有佛性。即是當佛為敬之極。故云
T34n1721_p0617a06║深也。又眾生有佛性是甚深義。故言深敬。行
T34n1721_p0617a07║菩薩道者明緣因佛性也。雖有佛性要須修
T34n1721_p0617a08║行乃得見也。當得作佛者本有佛性。今復行
T34n1721_p0617a09║因具緣正二因義故得成佛。然經云一切眾
T34n1721_p0617a10║生本來是佛。於緣謂非佛。如長者見窮子是
T34n1721_p0617a11║己兒。而窮子自謂客作非長者兒。是故現佛
T34n1721_p0617a12║於緣成當也。又此中未堪說眾生本來是佛
T34n1721_p0617a13║但得說當成。後顯說中方得明諸法從本來
T34n1721_p0617a14║常自寂滅相即是佛也。四眾之中下第二辨
T34n1721_p0617a15║惡人行因。須菩提不起他諍今生他瞋者亦
T34n1721_p0617a16║是大小乘異。宜適時而勸也。如此經歷多年
T34n1721_p0617a17║下第四雙重明二人行因。今前明善人行因
T34n1721_p0617a18║前但行善因。今次明忍惡也。說是語時下明
T34n1721_p0617a19║惡人行因也。避走遠住下第五雙重明行因。
T34n1721_p0617a20║上明忍於口罵。今次忍身打擲也。以其常作
T34n1721_p0617a21║是語故下結常不輕名。即顯惡人行因義。　問。
T34n1721_p0617a22║常不輕弘經與法師品三事何異。　答。常不輕具
T34n1721_p0617a23║足三事。有慈悲心方能行於敬嘆即是入如
T34n1721_p0617a24║來室。忍於打罵謂著如來衣。深敬汝等即是
T34n1721_p0617a25║了知諸法常寂滅相。謂坐如來座也。經歷多
T34n1721_p0617a26║年常行此事即是以不懈怠心為四眾說法。
T34n1721_p0617a27║又即是四安樂行。以知有佛性佛性即是第
T34n1721_p0617a28║一義空謂空寂行。既行敬嘆即無憍慢。能忍
T34n1721_p0617a29║打罵寧有嫉心。經歷多年忍苦弘道。則具大
T34n1721_p0617b01║慈悲。故備四行也。是比丘臨欲終時下第二
T34n1721_p0617b02║明二人得果。前明善人得果。次明惡人得果。
T34n1721_p0617b03║善人得果有二。善明得果。次結會古今。得八
T34n1721_p0617b04║種果。一者聞法能持果。此中云二十千萬億
T34n1721_p0617b05║偈者即是首盧偈也。即得如上眼根清淨下
T34n1721_p0617b06║第二得根淨果。得是六根下第三明得延壽
T34n1721_p0617b07║果。是大士體法無生滅。寧有心於存亡。但欲
T34n1721_p0617b08║為物弘經故示有長命耳。於時增上慢下第
T34n1721_p0617b09║四惡人信伏果。大神通力者謂身示現神通
T34n1721_p0617b10║力。樂說辨力者口業說法。大善寂力者意得
T34n1721_p0617b11║禪定。又教化下第五善人住道果。命終之後
T34n1721_p0617b12║下第六捨身值佛果。放諸佛法中下第七得
T34n1721_p0617b13║六根常淨無所畏果。今謂常不輕得八果。約
T34n1721_p0617b14║位有三。初得根淨謂內凡三賢之果。二得根
T34n1721_p0617b15║常淨即得初地已上。得無生忍了悟一切法
T34n1721_p0617b16║本來寂滅故根常淨。三得佛地果。未得根淨
T34n1721_p0617b17║之前則十信位。而弘經故此人具五十二位
T34n1721_p0617b18║賢聖也。得大勢下第八明當得作佛果也。八
T34n1721_p0617b19║果不出三報。初四是現報。次一是生報。後三
T34n1721_p0617b20║是後報。得大勢於汝意云何下第二結會古
T34n1721_p0617b21║今。得大勢彼時四眾下第二明惡人得果。亦
T34n1721_p0617b22║開為二。初正明得果。二結會古今。得果中有
T34n1721_p0617b23║二。一得惡果。二得善果。前得惡果後得善果
T34n1721_p0617b24║者由打罵常不輕故得於惡果。後信伏隨從
T34n1721_p0617b25║故得善果。　問。經云。諸佛菩薩不為眾生作煩
T34n1721_p0617b26║惱因緣。云何禮拜讚嘆生其惡因。後令其得
T34n1721_p0617b27║苦果耶。　答。有二種義。一者增上慢四眾惡已
T34n1721_p0617b28║成就必墮地獄。今禮拜讚嘆為作出地獄因
T34n1721_p0617b29║得佛之緣。非是生彼惡也。所以知爾者常不
T34n1721_p0617c01║輕未禮之時已是增上慢。爾時已執小不信
T34n1721_p0617c02║大是謗方等人也。二者如世良醫治病有二。
T34n1721_p0617c03║一者與美藥即便病差。二與苦藥初雖不悅
T34n1721_p0617c04║後必安樂。諸佛亦爾。自有初說妙法。即便了
T34n1721_p0617c05║悟自有初為說法增其謗心墮於地獄。後因
T34n1721_p0617c06║此善必得解脫。若不為說無解脫期也。　問。譬
T34n1721_p0617c07║喻品云。謗法華人入阿鼻獄逕無數劫。今何
T34n1721_p0617c08║故但千劫耶。　答。四眾若直爾起謗即如彼說。
T34n1721_p0617c09║今聞不輕強為其說。雖謗毀籍此力故受苦
T34n1721_p0617c10║則輕及後得信解。　問。不輕為是實行為是權
T34n1721_p0617c11║行。　答。既壽量之跡。則知是權行也。畢是罪已
T34n1721_p0617c12║下第二明得善果。得大勢於汝意云何下第
T34n1721_p0617c13║二結會古今。得大勢當知下第三大段嘆教
T34n1721_p0617c14║勸修又二。先歎次勸。前歎教者由法華力故
T34n1721_p0617c15║常不輕得二種益。一者畢其餘罪謂滅惡力。
T34n1721_p0617c16║二得六根淨乃至成佛。謂生善力。所化四眾
T34n1721_p0617c17║亦得二益。一者由經力受苦輕微。二得出地
T34n1721_p0617c18║獄乃至不退菩提也。是故諸菩薩下第二勸
T34n1721_p0617c19║修。偈文不頌長行雙標信毀。但頌雙證及歎
T34n1721_p0617c20║教勸修。即為二別。初十五行半頌第一雙證。
T34n1721_p0617c21║餘四行頌第二嘆教勸修。上雙證有二。第一
T34n1721_p0617c22║緣由。第二正明常不輕事。今具頌之。初一行
T34n1721_p0617c23║半頌第一。是佛滅後頌第二。長行有二。一明
T34n1721_p0617c24║行因。次辨得果。今具頌之。前四行頌二人行
T34n1721_p0617c25║因。其罪畢已下十行頌得果。初五行頌善人
T34n1721_p0617c26║得果。時四部眾下五行頌惡人得果。開示教
T34n1721_p0617c27║人令住涅槃者恒令識諸法從本來常寂滅相。
T34n1721_p0617c28║名此為法華教得涅槃也。億億萬劫下第二
T34n1721_p0617c29║頌歎教勸修。兩偈頌歎教。以眾生種中道不
T34n1721_p0618a01║二善根既少故。於其人為難聞佛亦難說也。
T34n1721_p0618a02║二行頌勸修。以難聞得聞。難說已說。宜及時
T34n1721_p0618a03║修行。勿生疑也。
T34n1721_p0618a04║　　如來神力品第二十一
T34n1721_p0618a05║讚歎流通門有二。一者三品餘經正明歎法
T34n1721_p0618a06║美人。二者明如來現神力。所以初歎法美人
T34n1721_p0618a07║後現神力者。上既歎法美人。諸佛道眼見現
T34n1721_p0618a08║在十方未來遐劫二世眾生咸欲宣持。由此
T34n1721_p0618a09║善根自致作佛。是故歡喜現大神力。二者上
T34n1721_p0618a10║雖嘆法美人以勸宣持義猶未盡。今更現神
T34n1721_p0618a11║力重嘆法美人獎勸弘經。故下文云。諸佛神
T34n1721_p0618a12║力無量無邊。以是神力於無量劫嘆經功德
T34n1721_p0618a13║猶不能盡。是故行者應須受持。三者顯此神
T34n1721_p0618a14║力從此經生。若欲得斯果報宜受持此經也。
T34n1721_p0618a15║四接上品生者上品雖引過去證得六根清
T34n1721_p0618a16║淨。而時眾取信未明故廣現神力。五者此經
T34n1721_p0618a17║始終凡有三會。初在靈鷲山穢土一會說乘
T34n1721_p0618a18║權乘實。次三變八方同國土為淨土。以明身
T34n1721_p0618a19║權身實。三從神力品十方世界通達無礙。同
T34n1721_p0618a20║為一土令十方眾生皆聞法華。此三會處從
T34n1721_p0618a21║狹至廣。徒眾亦從少至多也。品開為二。第一
T34n1721_p0618a22║諸菩薩聞上嘆法美人發誓弘經。第二佛見
T34n1721_p0618a23║菩薩發誓弘經心生歡喜故現大神力。諸菩
T34n1721_p0618a24║薩踊出凡有二意。一為開發壽量則善其始
T34n1721_p0618a25║也。二發誓流通令善其終也。真淨大法者對
T34n1721_p0618a26║二乘之偽故稱為真。累無不盡所以稱淨。德
T34n1721_p0618a27║無不備。目之為大。爾時世尊下第二現神力。
T34n1721_p0618a28║初長行次偈。長行為二初現神力。二歎法勸
T34n1721_p0618a29║修。現神力又二。第一明現神力。第二明時眾
T34n1721_p0618b01║睹見得益。初文又二。第一明於大眾前。第二
T34n1721_p0618b02║正明現大神力。所以於眾前者欲利益大眾
T34n1721_p0618b03║故。二欲嘆佛自在神力無所畏故。第二正明
T34n1721_p0618b04║現神力。中凡現五種神力。一現舌相表說二
T34n1721_p0618b05║權二實無有虛妄。法華論云。出廣長舌者令
T34n1721_p0618b06║憶念故。即是令憶念佛所說不虛。二放光者
T34n1721_p0618b07║顯此經能滅惑生解如光除暗顯物。又欲令
T34n1721_p0618b08║彼此相見。　問。前二處但放一光。今何故放一
T34n1721_p0618b09║切毛孔光遍照十方耶。　答。上二處為表唯有
T34n1721_p0618b10║一乘及法身無二故但放一光。今欲流通此
T34n1721_p0618b11║經令二世眾生皆得信持故放一切光也。次
T34n1721_p0618b12║分身佛亦現二瑞者欲顯同一法身皆是應跡
T34n1721_p0618b13║故同現二瑞。又眾見多佛現於神力則信敬
T34n1721_p0618b14║益深。一佛或可所言不實十方諸佛何容欺
T34n1721_p0618b15║誑。故同現舌相也。滿百千歲者神力一時未
T34n1721_p0618b16║足希有。滿百千歲方是奇特。又是顯法久住
T34n1721_p0618b17║故神力時長。　問。何故攝於舌相而不收光。　答。
T34n1721_p0618b18║表說法事竟故攝舌相。欲令十方通徹彼此
T34n1721_p0618b19║相見故不收光。涅槃經表所作已辨故收光
T34n1721_p0618b20║也。一時謦咳俱共彈指者。舊云謦咳表說二
T34n1721_p0618b21║權二實暢悅佛心。法華論云。現謦咳聲說偈
T34n1721_p0618b22║令聞故。聞已如實修行不放逸故。彈指者表
T34n1721_p0618b23║覺悟眾生令修行者得覺悟故。動地者亦令
T34n1721_p0618b24║眾生覺悟知佛說法。又示無常相令速修此
T34n1721_p0618b25║法。又表現在十方眾生遙聞此會說法華經。
T34n1721_p0618b26║隨喜供養藉此善根後當成佛。是故地動依
T34n1721_p0618b27║法華論意。舌相謦咳屬口業瑞。放光彈指屬
T34n1721_p0618b28║身業瑞。動地謂意業瑞。而經文次第者初二
T34n1721_p0618b29║是色瑞。次兩是聲瑞。此四是謂正果瑞。動地
T34n1721_p0618c01║是依果瑞。五瑞次第者舌為說教之主。故初
T34n1721_p0618c02║現之。說教必有滅惑生解之用。並令十方通
T34n1721_p0618c03║洞彼此相見。故次放光。既彼此相見故謦咳
T34n1721_p0618c04║令聞令聞為令覺悟。是故彈指。此四是現正
T34n1721_p0618c05║果瑞竟。次動地現依果瑞也。其中眾生第二
T34n1721_p0618c06║十方眾生睹瑞。前二處瑞多利益此會。今現
T34n1721_p0618c07║五種神力多為益十方故明十方睹見。又開
T34n1721_p0618c08║四別。初明睹見歡喜。即時諸天下第二諸天
T34n1721_p0618c09║唱告勸隨喜供養。彼諸眾生下第三明十方
T34n1721_p0618c10║順從。所散諸物下第四佛重現二種神力。一
T34n1721_p0618c11║成寶帳表成法身不二。即後分經。通達無礙
T34n1721_p0618c12║如一佛土者同顯所乘不別。謂初分經。為表
T34n1721_p0618c13║十方同悟斯二。爾時佛告下第二歎法勸修。
T34n1721_p0618c14║初歎法次勸修。歎法之中略明四句。如來一
T34n1721_p0618c15║切所有之法者即初分經乘權乘實法也。如
T34n1721_p0618c16║來一切自在神力者第二後分經身權身實。
T34n1721_p0618c17║短長適化謂自在神力也。如來一切祕要之
T34n1721_p0618c18║藏者此二攝義無不周。故稱為要。昔所未說
T34n1721_p0618c19║故名為祕。如來一切甚深之事者授五乘人
T34n1721_p0618c20║成佛之記為甚深事也。此四句即是次第。又
T34n1721_p0618c21║攝一部義周也。又初句明一乘因果之法。次
T34n1721_p0618c22║句一部所現神通。第三句因果神通昔所未
T34n1721_p0618c23║說故名祕要。第四句不異前釋。是故汝等下
T34n1721_p0618c24║第二獎勸也。偈文為二。初頌現神通意。次頌
T34n1721_p0618c25║勸修。現神通力為三。初偈明為益現在十方
T34n1721_p0618c26║眾生故現神力。次兩偈正頌現神力。第三一
T34n1721_p0618c27║偈為利未來眾生故現神力。囑累是經故下
T34n1721_p0618c28║第二頌獎勸。又開二別。第一稱歎。第二勸持。
T34n1721_p0618c29║初稱歎凡有七門。初兩偈頌功德無邊歎。次
T34n1721_p0619a01║一偈半得見諸佛歎。次兩偈諸佛歡喜歎。次
T34n1721_p0619a02║一偈不久得佛歎。次一偈半得四無礙歎。次
T34n1721_p0619a03║一偈得經旨趣門嘆。次一偈半滅惑生解嘆。
T34n1721_p0619a04║持法華經人得此七種果。第二勸持如文。
T34n1721_p0619a05║　　囑累品第二十二
T34n1721_p0619a06║自上已來明稱歎流通。今次辨付屬流通。　問。
T34n1721_p0619a07║小乘辨佛永入無餘不復化物可須付囑。此
T34n1721_p0619a08║經明法身常存有感斯應。何故明付囑耶。　答。
T34n1721_p0619a09║有三因緣。一者時眾聞佛慇懃付囑則重法
T34n1721_p0619a10║情深各欲宣持。二付諸菩薩即令其自行化
T34n1721_p0619a11║他。三者眾生於菩薩有重緣故令其弘法化
T34n1721_p0619a12║物。亦開二別。一者此品正明付囑。第二藥王
T34n1721_p0619a13║已下奉命宣通。所言囑累者。囑謂付囑。累謂
T34n1721_p0619a14║憑累。但囑累有二。一以法付人。謂以大乘妙
T34n1721_p0619a15║法付諸菩薩。二以人付人。以二世眾生付囑
T34n1721_p0619a16║四依菩薩。如金剛波若論以根未熟菩薩付
T34n1721_p0619a17║囑根熟菩薩。今具此二也。智度論云。波若非
T34n1721_p0619a18║祕密法付囑聲聞。法華是祕密法付囑菩薩。
T34n1721_p0619a19║論自釋云。波若未明羅漢作佛。但明菩薩作
T34n1721_p0619a20║佛其言易解。故聲聞能通宜付囑聲聞。法華
T34n1721_p0619a21║明阿羅漢成佛於昔教為甚深。聲聞未解故
T34n1721_p0619a22║付囑菩薩。品開為三。初佛付囑。二菩薩受付。
T34n1721_p0619a23║三明說經事竟。三文各二。初文二者第一摩
T34n1721_p0619a24║頂付屬。而言現大神力者。有人言。即是前品
T34n1721_p0619a25║七種神力。今謂不爾。釋迦以數尺之手一時
T34n1721_p0619a26║遍摩千世界塵數菩薩頂。神力之大亦莫其
T34n1721_p0619a27║如斯也。而作是言者前現大神力謂意業付
T34n1721_p0619a28║囑。以手摩頂謂身業付囑。今明口業也。難得
T34n1721_p0619a29║菩提者歎菩提難得欲令物尊重法也。此經
T34n1721_p0619b01║明二權二實。今總言菩提者即一正觀。正觀
T34n1721_p0619b02║縱任自在。故名為乘。即初分經。能長短適化
T34n1721_p0619b03║名為壽量。謂後分經也。今總言菩提即攝二
T34n1721_p0619b04║分。所以者何下第二釋囑累意。即是示宣通
T34n1721_p0619b05║之方。宣通之方凡有三種。一者令上學諸佛。
T34n1721_p0619b06║二者令下知根性。三者具此二義法無不弘
T34n1721_p0619b07║人無不益。為報佛恩。如來內有三德。一有大
T34n1721_p0619b08║慈悲常欲拔苦與樂。二無諸慳吝不藏惜法
T34n1721_p0619b09║寶。此二即是佛功德業也。亦無所畏者第三
T34n1721_p0619b10║句明智慧業。內具此三德外與眾生三種智
T34n1721_p0619b11║慧。佛之智慧照有慧也。如來智慧照空慧也。
T34n1721_p0619b12║自然智慧空有二種任運能知。即無功用慧
T34n1721_p0619b13║也。此之三慧攝慧義盡。此經雖明二權二實
T34n1721_p0619b14║意在攝入佛慧。故偏說之。汝等亦應隨學者
T34n1721_p0619b15║上明內有三德外與三慧。今勸菩薩學之。勿
T34n1721_p0619b16║生慳吝者慳有五種。一住處慳。二家慳。三施
T34n1721_p0619b17║慳。四稱歎慳。五法慳。法慳有七過。一世世常
T34n1721_p0619b18║盲。二生生愚癡。三常在怨家中生。四失聖胎。
T34n1721_p0619b19║五三世佛怨。六善人遠離。七無惡不造。有此
T34n1721_p0619b20║重過故偏誡之。於未來世下第二勸下知根
T34n1721_p0619b21║性。凡有二句。一者明有大心人宜授以實說。
T34n1721_p0619b22║二者若有眾生不信一乘當為說三乘教。汝
T34n1721_p0619b23║等若能下第三若能上學佛二德。下知兩機
T34n1721_p0619b24║則通法利人謂報佛恩也。　問。文云。若有眾生
T34n1721_p0619b25║不信受者即於如來餘深妙法中為說。然小
T34n1721_p0619b26║乘三藏非是深妙。大法即是大乘。云何別有
T34n1721_p0619b27║餘深妙耶。　答。方等有二。一者大乘二者一乘。
T34n1721_p0619b28║餘法即是大乘。　問。何故信大乘不信一乘耶。
T34n1721_p0619b29║答。有二種人信大乘不信一乘。一者是小乘
T34n1721_p0619c01║信大品等。以大品等雖是大乘未廢小乘故
T34n1721_p0619c02║小乘信大乘自是菩薩法。信小乘是聲聞法。
T34n1721_p0619c03║二者新學菩薩亦信大品云。大品明菩薩法
T34n1721_p0619c04║為說大品等是我等所行。非二乘所行也。　問。
T34n1721_p0619c05║小乘人既不信一乘。何故信大品等大乘。　答。
T34n1721_p0619c06║大品等密令捨小密令信大。如前信解品中
T34n1721_p0619c07║密大乘有自他兩教也。亦為新學菩薩說大
T34n1721_p0619c08║品令密信一密捨三也。時諸菩薩下第二菩
T34n1721_p0619c09║薩受付。亦開兩別。第一一稱受付。諸菩薩下
T34n1721_p0619c10║第二三過順旨。一一文中皆具三業受付。初
T34n1721_p0619c11║內心歡喜。二身業恭敬。三口業順從。爾時釋
T34n1721_p0619c12║迦下第三明說經事畢亦開二別。一釋迦令
T34n1721_p0619c13║諸佛各還所在。二大眾欣慶。　問。何故令分身
T34n1721_p0619c14║各還本土多寶獨稱還可如故耶。　答。一多之
T34n1721_p0619c15║疑易斷故令分身散席。常滅之惑難破故多
T34n1721_p0619c16║寶獨停。如故者直令閉塔未遣還土也。次大
T34n1721_p0619c17║眾歡喜如文。　問。何故歡喜。　答。從經初至囑累
T34n1721_p0619c18║品明佛所乘法能乘人究竟故大眾歡喜。下
T34n1721_p0619c19║藥王品乃明菩薩所乘法能乘之人故囑累品
T34n1721_p0619c20║在中間也。
T34n1721_p0619c21║　　藥王菩薩本事品第二十三
T34n1721_p0619c22║自下第二諸菩薩奉命宣通故有藥王品等來
T34n1721_p0619c23║也。一者上來說法華經。今說行法華經人所
T34n1721_p0619c24║得果報以勸宣持也。二者智度論云。波若有
T34n1721_p0619c25║二門。一者說法為波若。二者明來生往生諸
T34n1721_p0619c26║菩薩等行波若人亦為說於波若。法華亦爾。
T34n1721_p0619c27║上來說法為法華。今明諸菩薩德行亦是說
T34n1721_p0619c28║於法華。故法華有無量門令物悟入也。三者
T34n1721_p0619c29║十二門論釋大乘義。凡有二種。一者諸佛大
T34n1721_p0620a01║人之所乘故名為大。二者彌勒文殊等諸大
T34n1721_p0620a02║士之所乘故名為大。具此二門乘義乃備。此
T34n1721_p0620a03║經明一乘亦爾。一者諸佛所乘。二菩薩所乘。
T34n1721_p0620a04║自從經初至神力品明佛所乘之法及能乘之
T34n1721_p0620a05║人。此一章竟。是故付囑。從此已後明菩薩所
T34n1721_p0620a06║乘之法及能乘人。但上開所乘之法及能乘
T34n1721_p0620a07║人以為二段。今合明所乘法能乘人。開合不
T34n1721_p0620a08║同者為轉勢說法故也。四者眾生根性結緣
T34n1721_p0620a09║不同。上來化與釋迦結緣眾生。斯事已竟。今
T34n1721_p0620a10║化與諸菩薩結緣眾生。故品品之中皆有悟
T34n1721_p0620a11║道其證也。五者淨名經云。或以諸佛而作佛
T34n1721_p0620a12║事。或以菩薩而作佛事。上來明諸佛作佛事
T34n1721_p0620a13║竟。此次明菩薩作佛事。六者明善知識凡
T34n1721_p0620a14║有二種。一者諸佛是眾生真善知識。是故普
T34n1721_p0620a15║集分身及過去多寶。今次明菩薩為眾生善
T34n1721_p0620a16║知識故廣說菩薩也。如華嚴說經竟至流通
T34n1721_p0620a17║分法界品中。廣明諸菩薩是善財真善知識。
T34n1721_p0620a18║法華即是華嚴。故說法華竟。流通分中亦明
T34n1721_p0620a19║無量菩薩宣通一乘是眾生真善知識也。依
T34n1721_p0620a20║法華論合此六品以為四章。初之二品明苦
T34n1721_p0620a21║行力弘經。謂藥王以身命財報恩供養。弘經
T34n1721_p0620a22║利人教化眾生。妙音菩薩分形六趣弘宣一
T34n1721_p0620a23║乘謂苦行力也。第二觀音陀羅尼二品明護
T34n1721_p0620a24║難力弘經。觀音以人護難。陀羅尼以法護難
T34n1721_p0620a25║名護難力弘經。第三妙莊嚴王品示現功德
T34n1721_p0620a26║勝力。謂淨藏淨眼有勝功德能令父王迴邪
T34n1721_p0620a27║入正。即是眾生真善知識。謂勝功德力。第四
T34n1721_p0620a28║普賢品亦名護法力。謂普賢以大神力宣通
T34n1721_p0620a29║此經令無留難。亦名護法力。四門次第者。苦
T34n1721_p0620b01║行力謂報恩供養宣通此經。即上弘大法也。
T34n1721_p0620b02║但受化之徒多諸留難。宜須救之。方可受道
T34n1721_p0620b03║即是下濟。故有第二門也。所以下濟者良由
T34n1721_p0620b04║有勝功德。故舉勝功德力釋成下濟。所以能
T34n1721_p0620b05║上弘者必須護法。故舉護法釋成上弘。宣通
T34n1721_p0620b06║之意唯此四門也。此品四章。一宿王華問。二
T34n1721_p0620b07║佛答。三時眾得益。四多寶稱歎。問中又三。一
T34n1721_p0620b08║總問。二偏問苦行。三請答。文處易知。佛答為
T34n1721_p0620b09║二。一說藥王本因緣。二者歎教人。人謂行法
T34n1721_p0620b10║之人。法謂成人之法。即是歎人美法一雙。就
T34n1721_p0620b11║初又二。一明緣由。二正說藥王本事。緣由中
T34n1721_p0620b12║五事。一時節有佛號日月下明化主。其佛有
T34n1721_p0620b13║八十下辨徒眾。佛壽四萬下明壽命。彼國無
T34n1721_p0620b14║有下明國土。國土中前明無穢。地平如掌辨
T34n1721_p0620b15║有淨也。一箭道者二里也。爾時彼佛下第二
T34n1721_p0620b16║正明藥王本事又開四別。一明說經。是一切
T34n1721_p0620b17║眾生下第二明悟解。得此三昧下第三報恩
T34n1721_p0620b18║供養。佛告宿王華下第四結會古今。就第三
T34n1721_p0620b19║中又開二別。第一明現世報恩供養。第二明
T34n1721_p0620b20║轉身報恩供養。良以得恩深重故須累世報
T34n1721_p0620b21║之。初文又二。第一明外財供養。從三昧起下
T34n1721_p0620b22║第二辨內身供養。兜樓波畢力迦者。羅什云。
T34n1721_p0620b23║出龍神國此土所無故不翻也(有人翻畢力迦為觕池也)。
T34n1721_p0620b24║一切眾生喜見下第二明轉身供養。又開為
T34n1721_p0620b25║二。初明佛在世時供養。二明佛滅後供養。初
T34n1721_p0620b26║文二。一明前為父說於佛所得二種恩以化
T34n1721_p0620b27║父。二明欲往佛所報恩供養。得恩中又二。初
T34n1721_p0620b28║一偈半明聞法利益恩。說是偈已第二明供
T34n1721_p0620b29║養得利益恩。甄迦羅頻婆羅阿閦婆等偈者。
T34n1721_p0620c01║有人言。初是四言偈。次是五言偈。後是七言。
T34n1721_p0620c02║今明不爾。此文有二數。一者八百千萬億蓋
T34n1721_p0620c03║是此土之數。從百轉增至億。自那由他已上
T34n1721_p0620c04║皆是外國數名。即從億轉增故有那由他等。
T34n1721_p0620c05║不應如前釋也。而初八者總貫於百乃至阿
T34n1721_p0620c06║閦婆等也。如三僧祇之類。注經云。蓋是外國
T34n1721_p0620c07║數名。如此土垓兆之類也。甄迦羅(正法華。云何作)頻
T34n1721_p0620c08║婆羅(正法華。云模式)阿閦婆(正法華。云不動)大王我今下第二
T34n1721_p0620c09║明供養又開二別。一明佛在世供養。即偈文
T34n1721_p0620c10║是也。至此文以來備三業供養。前明入三昧
T34n1721_p0620c11║雨華香等謂意業供養。次從定起燒身謂身
T34n1721_p0620c12║業供養也。今說偈明口業供養。又合此三業
T34n1721_p0620c13║以為二雙。意業供養謂外財供養。燒身為內
T34n1721_p0620c14║身供養。此二謂供養門也。今亦有二。一者恭
T34n1721_p0620c15║敬。二者讚歎。此四並是報恩之事也。爾時一
T34n1721_p0620c16║切下第二明佛滅後供養又開三別。第一喜
T34n1721_p0620c17║見發問開涅槃之端爾時日月第二如來滅
T34n1721_p0620c18║度。涅槃時到者謂安住三德為入涅槃也。滅
T34n1721_p0620c19║盡時至者捨應歸真也。爾時一切眾生下第
T34n1721_p0620c20║三正明供養又開二別。初明外財供養。爾時
T34n1721_p0620c21║一切眾生復自念言明內身供養又開五別。
T34n1721_p0620c22║一者正明燒臂。令無數下第二時眾得益。爾
T34n1721_p0620c23║時諸菩薩下第三時眾悲感。于時一切下第
T34n1721_p0620c24║四明菩薩發誓身返平復。當爾之時第五感
T34n1721_p0620c25║諸瑞相。佛告宿王華下第四結會古今。兼勸
T34n1721_p0620c26║人燒指供養。　問。依毘尼結戒燒身得偷蘭遮。
T34n1721_p0620c27║燒臂得突吉羅。此菩薩將不犯罪耶。　答。此或
T34n1721_p0620c28║可在家菩薩。不預犯戒之例。設令出家適時
T34n1721_p0620c29║而化。如身子與須達共載一車而不犯罪也。
T34n1721_p0621a01║問。地持論有十種供養。藥王品具幾耶。　答。十
T34n1721_p0621a02║種供養者一身供養。二支提。三現前。四不現
T34n1721_p0621a03║前。五自作。六他作。七財物。八勝心。九無染。
T34n1721_p0621a04║十至處道。初二約所供養差別。於佛身供養
T34n1721_p0621a05║名身供養。供養佛靈塔廟名支提供養。依僧
T34n1721_p0621a06║祇律有舍利名塔婆。無舍利名支提地持云。
T34n1721_p0621a07║莫問有無皆名支提。明了論云。支提此云淨
T34n1721_p0621a08║處也。次兩約時處分為二。隨事分三。現前供
T34n1721_p0621a09║養者面。對佛身及支提供養也。不現前供養
T34n1721_p0621a10║者於不現前佛及支提廣設供養也。此約時
T34n1721_p0621a11║處分二。隨事分三者餘二如前。第三亦現前
T34n1721_p0621a12║不現前供養。現前供養佛及支提。及不現前
T34n1721_p0621a13║供養佛及支提。此三供養得三品功德。現前
T34n1721_p0621a14║供養得大功德。不現前供養得大大功德。以
T34n1721_p0621a15║境界廣故。亦現前不現前供養得最大大功
T34n1721_p0621a16║德也。次二能供養人分別為二。隨事分三。一
T34n1721_p0621a17║自作供養。謂自身供養佛及支提。二他作供
T34n1721_p0621a18║養有少財不敢懈怠教他施作供養。三自他
T34n1721_p0621a19║共供養。彼此同為也。自作供養得大功德。教
T34n1721_p0621a20║他作得大大功德。自他共供養得最大大功
T34n1721_p0621a21║德。次兩一對。心事分別。以己財事而為供養。
T34n1721_p0621a22║名財供養有三。一資具。謂衣食等。二敬具供
T34n1721_p0621a23║養。謂華香等。三莊嚴具謂一切寶物等。次以
T34n1721_p0621a24║殊勝心供養名勝供養。勝心為三。一專精解
T34n1721_p0621a25║心善解施設種種供養。二純淨心信佛德重
T34n1721_p0621a26║而設供養。三迴向心求佛心中而設供養。後
T34n1721_p0621a27║二供養就行分別。行離過失名無染供養。無
T34n1721_p0621a28║染有二。一心無染離一切過。二財無染離非
T34n1721_p0621a29║法財也。供養之行順果名至處道供養。佛果
T34n1721_p0621b01║是其所至之處。供養之行能至彼處名至處
T34n1721_p0621b02║道。維摩經名法供養。地持論名行供養。於此
T34n1721_p0621b03║中有三。一財供養為至處道。二隨喜供養為
T34n1721_p0621b04║至處道。三修行供養為至處道。於佛既十。法
T34n1721_p0621b05║僧略同也。精撿藥王具足十供養也。若復有
T34n1721_p0621b06║人下第二段次明歎教又開二別。初總歎一
T34n1721_p0621b07║部經。二別歎一品。總歎一經又四。一格量歎。
T34n1721_p0621b08║二就教歎。三滅惡歎。四生善歎。譬如下第二
T34n1721_p0621b09║歎教凡舉十譬。始自山海終至諸佛自下之
T34n1721_p0621b10║上。十譬不同亦得合為五雙。初山海。二日月。
T34n1721_p0621b11║三天人。四凡聖。五佛菩薩。此經能救下第三
T34n1721_p0621b12║約人就滅惡門歎。若人得聞下第四生善歎
T34n1721_p0621b13║也。若有人聞下第二別歎一品又分為四。初
T34n1721_p0621b14║總歎得無量功德。若有女人下第二別約生
T34n1721_p0621b15║報歎。　問。聞此品不受女人者聞餘品亦應受
T34n1721_p0621b16║耶。　答。聞品品皆不受。但約事相似故寄此品
T34n1721_p0621b17║言之。以女人多愛著己身種種嚴飾。今明菩
T34n1721_p0621b18║薩捨身捨臂破彼著情故不生染著。故捨女
T34n1721_p0621b19║身也。若有人下第三明得現報。是故宿王華
T34n1721_p0621b20║下第四付囑。兼明聞經成佛即是後報歎。言
T34n1721_p0621b21║病則消滅不老不死者。有人言。聞法華經要
T34n1721_p0621b22║至老死無中夭而死也。今依智度論云。不斷
T34n1721_p0621b23║百八煩惱名之為病。得聞經已斷此煩惱故
T34n1721_p0621b24║云消滅。不老者不起六十二見名為不老。不
T34n1721_p0621b25║死者不失智慧命故云不死。又墮二乘地名
T34n1721_p0621b26║之為死。不墮二乘故云不死。又聞此經知老
T34n1721_p0621b27║病死等本來寂滅。故云不老死也。說是藥王
T34n1721_p0621b28║下第三明說品利益。多寶如來下第四多寶
T34n1721_p0621b29║稱歎。前雖閉塔而猶稱歎。則不滅義彰。
T34n1721_p0621c01║法華義疏卷第十一
T34n1721_p0621c02║　時永仁乙未仲夏下旬自南洛陽東大寺蒙
T34n1721_p0621c03║　三論宗學□中之宏恩雕義疏第十一卷之
T34n1721_p0621c04║　印本俯乞寺門基固五十六億之霞軒無頌
T34n1721_p0621c05║　佛日光輝二千餘歲之風流不變而已。
T34n1721_p0621c06║　　　　　　　都幹緣沙門　素慶謹誌
