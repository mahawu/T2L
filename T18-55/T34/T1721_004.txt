T34n1721_p0499a01║
T34n1721_p0499a02║法華義疏卷第四
T34n1721_p0499a03║
T34n1721_p0499a04║　　　　胡吉藏撰
T34n1721_p0499a05║　　方便品之二
T34n1721_p0499a06║比丘比丘尼有懷下。第二偈頌有一百一十
T34n1721_p0499a07║四行分為二。初四行頌緣起。次一百一十行
T34n1721_p0499a08║頌正說。上緣起有三。今略不頌許說誡聽也。
T34n1721_p0499a09║頌第二毀不淨眾。頌第三歎於淨眾。但頌此
T34n1721_p0499a10║二凡有兩義。一者欲證佛及身子止及請說。
T34n1721_p0499a11║以頌不淨眾顯佛止請不虛。次頌淨眾明身
T34n1721_p0499a12║子請之不謬也。二者頌不淨眾。誡未來眾生
T34n1721_p0499a13║勿佛執小乘障於大法。次頌於淨眾。為勸一
T34n1721_p0499a14║切眾生習行大乘也。初一行攝四眾為三過。
T34n1721_p0499a15║出家二眾同有增上慢過。所以然者。出家二
T34n1721_p0499a16║眾專心道果。多獲禪定。故得四禪時謂得四
T34n1721_p0499a17║果名增上慢。有人言。慢中之增慢之上名增
T34n1721_p0499a18║上慢。今謂增上是增勝之法。未得增勝之法
T34n1721_p0499a19║謂得增勝之法。恃此自高名增上慢。　問。與邪
T34n1721_p0499a20║慢何異。　答。真諦三藏云。都未得聖法而恃怙
T34n1721_p0499a21║邪法。以起慢名為邪慢。若得小許法如得四
T34n1721_p0499a22║禪等謂是究竟名增上慢。　問。何故名為有懷。
T34n1721_p0499a23║答。注經云。若無心而進德者然後會理耳。有
T34n1721_p0499a24║懷於增上之道。所以為慢也。有懷者謂心有
T34n1721_p0499a25║所懷。則是有所得也。優婆塞我慢者。其人
T34n1721_p0499a26║亦是未得謂得。但既是丈夫守志不移故言
T34n1721_p0499a27║我慢。注經云。雖知無我而以無我為我亦慢
T34n1721_p0499a28║也。此意謂我能解無我故名我慢也。優婆夷
T34n1721_p0499a29║不信者。然四眾通是不信大乘。就不信中更
T34n1721_p0499b01║開三。出家二眾則有增上慢故不信。優婆塞
T34n1721_p0499b02║既是丈夫。自謂雄幹決斷守志。我從來已信
T34n1721_p0499b03║道理羅漢究竟。今何容改志。故稱我慢。次
T34n1721_p0499b04║既是女人。更無餘義直稱不信。注經云。雖
T34n1721_p0499b05║信非有之言。而以非有為信。是曰不信。肇
T34n1721_p0499b06║公云。言其非有者。明其非是有。非謂是非
T34n1721_p0499b07║有。但女子遂執非有故名不信。如是下明眾
T34n1721_p0499b08║數也。不自見其過者。夫有過而能知過。此
T34n1721_p0499b09║謂智人也。今有封言之過而不自知。謂愚人
T34n1721_p0499b10║也。於戒有缺漏者。上明無小乘究竟解而謂
T34n1721_p0499b11║有解。今一句明無小乘究竟行而謂有究竟
T34n1721_p0499b12║行。又上未得小乘究竟果而謂已得究竟果。
T34n1721_p0499b13║又不受大。以不能防此二惡故名於戒有缺
T34n1721_p0499b14║漏。以破此戒故名為缺。而信心漏出故稱為
T34n1721_p0499b15║漏。又戒是堤塘。防遮煩惱之水。戒既缺漏煩
T34n1721_p0499b16║惱便出也。護惜其瑕疵者。此為釋疑故來。疑
T34n1721_p0499b17║云既無行解又不自見其過。佛大慈心何不
T34n1721_p0499b18║示之而令其離席。是故釋云。不自見過護惜
T34n1721_p0499b19║瑕疵不可化也。玉內之病為瑕。喻意地無解
T34n1721_p0499b20║謂有解。玉外病為疵。喻身口無行謂有行。又
T34n1721_p0499b21║過去罪根深重為瑕。現在有增上慢如疵也。
T34n1721_p0499b22║又內心執小不捨為瑕。外聞說大不受為疵。
T34n1721_p0499b23║覆短為護。吝非為惜也。眾中之糟糠者。此
T34n1721_p0499b24║文釋疑故來。此五千人入佛法中何所得耶。
T34n1721_p0499b25║是故釋云。五千人失中道真味但得斷常之
T34n1721_p0499b26║糟耳。三乘之名如米外之糠。一乘之理如糠
T34n1721_p0499b27║內之米。但得三乘之名不知三乘之義故云
T34n1721_p0499b28║糠也。又淨眾堪用譬同酒米。罪人不堪用喻
T34n1721_p0499b29║如糟糠也。佛威德故去者。注經云。風起則
T34n1721_p0499c01║塵沙自飛。日出則黑白自別。此謂非遣而
T34n1721_p0499c02║為遣也。斯人尟福德者。上長行明有罪根。
T34n1721_p0499c03║今頌顯其無福也。前偈明其執小故去。今
T34n1721_p0499c04║辨其不堪受大乘。此眾無枝葉者第二頌
T34n1721_p0499c05║淨眾也。舍利弗善聽下第二頌上正說。上有
T34n1721_p0499c06║四門。初一乘真實門。次三乘方便門。三得
T34n1721_p0499c07║失門。四勸信門。今偈頌轉勢說法亦有四門。
T34n1721_p0499c08║初頌一乘真實門。二頌三乘方便門。三明讚
T34n1721_p0499c09║歎門。四明勸信門。所以有此四門者。初明
T34n1721_p0499c10║一乘真實。次明三乘方便。此二明一化始終
T34n1721_p0499c11║故。第三讚歎。以讚歎竟勸物信受。初一乘
T34n1721_p0499c12║真實門有三。一釋迦自說門。二引證門。三順
T34n1721_p0499c13║同門。今頌此三則為三段也。上長行釋迦
T34n1721_p0499c14║自說門有三。一稱歎門二不虛門三顯教意
T34n1721_p0499c15║門。今偈轉勢頌之亦開三門。一顯教意門二
T34n1721_p0499c16║釋疑門三勸信門。初正明說教。大意明為
T34n1721_p0499c17║歸一乘。二明時眾疑。若但為歸一乘者。何
T34n1721_p0499c18║故不前說於一而前說三耶。為釋此疑明前
T34n1721_p0499c19║三後一所以。故次辨釋疑門。教意既彰前後
T34n1721_p0499c20║又顯。故第三勸信。初門又二。一明說昔教
T34n1721_p0499c21║意。則頌上長行隨宜所說意趣難解。二明
T34n1721_p0499c22║今教意。頌上長行為一大事因緣故出現於
T34n1721_p0499c23║世。就初門又二。第一明昔說小乘教意。二明
T34n1721_p0499c24║昔說大乘教意。初門有二。第一明昔說小乘
T34n1721_p0499c25║教。即頌上長行隨宜所說意趣難解。次頌昔
T34n1721_p0499c26║說教所表意。即頌上唯有諸佛乃能知之。初
T34n1721_p0499c27║門又二。第一敘昔說人天教。第二敘昔說
T34n1721_p0499c28║二乘教。初中有三門。第一偈頌歎佛權智
T34n1721_p0499c29║有巧說之功。第二偈頌歎佛智內照根性。
T34n1721_p0500a01║佛悉知是已下第三有四偈正明佛說教。所
T34n1721_p0500a02║以昔教但有此三門者。初歎佛權智謂良醫
T34n1721_p0500a03║也。次知根性謂識病也。後說教授藥也。初
T34n1721_p0500a04║偈云諸佛所得法謂實智也。無量方便力謂
T34n1721_p0500a05║權智也。次內具此二外能為物說法也。第
T34n1721_p0500a06║二偈上三句知現在性欲。下一句明照過去
T34n1721_p0500a07║業因。以現欲由於往業故次頌之。次四偈為
T34n1721_p0500a08║二。初一偈總明赴緣說教教稱於緣。次三偈
T34n1721_p0500a09║別明教門。前總後別。為解義故。別明說教
T34n1721_p0500a10║中初一行半明九部經謂教法也。次一行半
T34n1721_p0500a11║明涅槃果法也。小乘法中說九部之教。令得
T34n1721_p0500a12║涅槃之果。則是次第。又九部通於四乘。果
T34n1721_p0500a13║法但明二乘教也。昔說雖多不出斯二。又九
T34n1721_p0500a14║部謂人天教。次說涅槃謂二乘教。然經論不
T34n1721_p0500a15║同凡有四句。一大小俱廣。大乘具足十二。
T34n1721_p0500a16║小乘隨分十二。所以但明十二者。以十二是
T34n1721_p0500a17║一數之圓。又治眾生十二緣病故也。二大
T34n1721_p0500a18║小俱略。同明九部。所以但明九部者。亦是
T34n1721_p0500a19║一數之圓。又為九道眾生故說九部。小乘
T34n1721_p0500a20║約法淺故除三。以小乘法淺狹故無方廣。授
T34n1721_p0500a21║佛記非小乘之宗。又小乘人無補佛處義故
T34n1721_p0500a22║除授記。小乘法淺有人能問故除無問自說。
T34n1721_p0500a23║又大士能為眾生作不請之友故有無問自
T34n1721_p0500a24║說。小乘不能濟物要待請方說故無無問自
T34n1721_p0500a25║說。大乘約人根利故除三。大乘人根利直說
T34n1721_p0500a26║則解。不須因緣及以譬喻。亦不假論義。故
T34n1721_p0500a27║略以此三部也。第三句小廣而大略。如地持
T34n1721_p0500a28║論說。菩薩藏名方廣經。聲聞藏謂十一部。此
T34n1721_p0500a29║意明大乘十二。為明方廣之理。從所詮之理
T34n1721_p0500b01║為名故十二部悉名方廣。小乘十二部不為
T34n1721_p0500b02║明方廣之理。故存其十一部名。沒方廣之稱
T34n1721_p0500b03║也。第四句大廣小略。顯大乘是滿字故具足
T34n1721_p0500b04║十二部小乘是半字故唯有九部。則如今文
T34n1721_p0500b05║說。正是法華宗也。十二部通以言教為體。故
T34n1721_p0500b06║涅槃經明知法知義。知法者知十二部經法。
T34n1721_p0500b07║故知是教也。次開為二者。雖有十二部不出
T34n1721_p0500b08║長行與偈也。亦得開三。修多羅．祇夜．伽陀。
T34n1721_p0500b09║此三就教制名。則以教為此三部體。餘之九
T34n1721_p0500b10║部從別事受名亦不離此三也。修多羅者。成
T34n1721_p0500b11║論及智度論明直說語言為修多羅。謂別相
T34n1721_p0500b12║修多羅也。涅槃經從如是至奉行。謂通相修
T34n1721_p0500b13║多羅也。三藏中修多羅豎長橫狹。豎長故攝
T34n1721_p0500b14║於十二。橫狹故但一藏也。十二部中修多羅
T34n1721_p0500b15║橫闊豎短。不攝十一故豎短。攝三藏故為橫
T34n1721_p0500b16║闊也。伽陀者第二部。謂不等偈也。　問。諸經
T34n1721_p0500b17║論列十二部第二云祇夜。今何故乃明伽陀。
T34n1721_p0500b18║答。欲明佛說法無定故改於常規。以昔說九
T34n1721_p0500b19║部為明小。今明九部乃為通大。欲顯不定之
T34n1721_p0500b20║義故亂說也。又今合此九部為五雙。初長行
T34n1721_p0500b21║與偈一雙。諸佛或為眾生直說修多羅。或
T34n1721_p0500b22║命初則偈說故名伽陀。以經並標或字。則
T34n1721_p0500b23║知修多羅未必在前伽陀不必在後。本事本
T34n1721_p0500b24║生此第二自他一雙。本事說他過去世事。如
T34n1721_p0500b25║藥王本事品等。說自過去世事為本生。未曾
T34n1721_p0500b26║有因緣。此明善惡事一雙。未曾有謂善事。如
T34n1721_p0500b27║青牛行缽白狗聽經大地震動諸天身量。因
T34n1721_p0500b28║緣謂起罪本末事。而說名因緣經。譬喻祇
T34n1721_p0500b29║夜法喻一雙。具足應云路伽祇夜伽陀祇夜。
T34n1721_p0500c01║上存別略通。今存通略別。優婆提舍稱為論
T34n1721_p0500c02║義。則是能論。上八部四雙名為所論。謂能
T34n1721_p0500c03║論所論一雙也。　問。大小俱稱方廣有何異耶。
T34n1721_p0500c04║答。大是具足方廣。小是隨分方廣。又大乘理
T34n1721_p0500c05║正曰方。義富稱廣。文詮方廣之理名為方廣
T34n1721_p0500c06║經。小乘語正曰方。文多稱廣也。鈍根樂小
T34n1721_p0500c07║法下一行半明小乘果法。又前明九部謂人
T34n1721_p0500c08║天教。今明二乘教。人天雖異不出九部。二
T34n1721_p0500c09║乘雖異同求涅槃。故人天教中前舒人天機
T34n1721_p0500c10║次明九部教。今亦前敘二乘機次明敘二乘
T34n1721_p0500c11║教。　問。既云樂小法。何故復言貪著於生死。　答。
T34n1721_p0500c12║現在機緣樂於小法。過去久遠貪著生死。又
T34n1721_p0500c13║約機樂於小法。據情則貪著生死也。又樂小
T34n1721_p0500c14║法則是貪於生死。以小涅槃則是大乘生死
T34n1721_p0500c15║故。為是說涅槃第二明小乘教也。我設是方
T34n1721_p0500c16║便下。上明昔二種教。今明二種教意。前逐
T34n1721_p0500c17║近明說小乘教意。明昔說涅槃法者意令得
T34n1721_p0500c18║入佛慧故也。決定說大乘者。昔日言說於小
T34n1721_p0500c19║意在於大。教不稱意不名決定。今言意俱顯
T34n1721_p0500c20║稱為決定。又大品等經顯教菩薩密化二乘。
T34n1721_p0500c21║於菩薩是決定。於二乘未得決定。今顯教菩
T34n1721_p0500c22║薩顯教二乘故名決定。又大乘是決定法。如
T34n1721_p0500c23║涅槃經師子吼者名決定說。謂諸眾生悉有
T34n1721_p0500c24║佛性。今亦決定說於眾生悉有一乘也。以道
T34n1721_p0500c25║理無有餘性唯有佛性故。說佛性名決定說。
T34n1721_p0500c26║一乘亦爾。我此九部法下第二明說九部教
T34n1721_p0500c27║法意。上半明隨宜說教法。下半明說教意說
T34n1721_p0500c28║九部。為令悟入大乘。與解大乘為本意。故言
T34n1721_p0500c29║入大乘為本。有佛子心淨下。上明昔說小乘
T34n1721_p0501a01║教意。今第二明昔說大乘教意。若五乘論
T34n1721_p0501a02║之。上說四乘今辨第五大乘教也。若作三教
T34n1721_p0501a03║次第者。一人天為下教。次二乘為中教。今
T34n1721_p0501a04║大乘為上教。文正作此意。一一文中皆先明
T34n1721_p0501a05║機次辨教。觀文即現也。有人言。上明昔
T34n1721_p0501a06║說小乘是方便。今明昔日三乘中大乘亦是
T34n1721_p0501a07║方便。將欲會三乘歸一乘故。前明小乘今辨
T34n1721_p0501a08║大乘也。今謂不然。前明小乘。而文辨小乘
T34n1721_p0501a09║為方便。若昔大乘是方便者。亦應前列大乘
T34n1721_p0501a10║次明大乘為方便。而文不爾。直明昔日大乘。
T34n1721_p0501a11║不言是方便。故知昔小乘是方便。昔大非
T34n1721_p0501a12║方便也。又為偏行六度菩薩說大乘。可是方
T34n1721_p0501a13║便耳。而文云佛子無量諸佛所行深妙道。
T34n1721_p0501a14║非則是假名偏行之人。則知是真實大乘也。
T34n1721_p0501a15║又中論云。前為聲聞說生滅十二因緣。次為
T34n1721_p0501a16║已習行有大心堪受深妙法者說十二因緣不
T34n1721_p0501a17║生不滅。若爾此大小應並是方便。而中論明
T34n1721_p0501a18║前說小是方便後說大是真實。今文亦爾也。
T34n1721_p0501a19║問。但應明昔小是方便。何故今文明昔大乘
T34n1721_p0501a20║耶。　答。此文雙序如來大小二藏。從華嚴已來
T34n1721_p0501a21║至靈山已前大小二乘一切諸教。所以雙序
T34n1721_p0501a22║二教者。序小乘教意。明迴小入大菩薩鈍
T34n1721_p0501a23║根昔未得悟今方領解。序大乘教意。歎直往
T34n1721_p0501a24║菩薩從華嚴以來至靈山之前大機早就利
T34n1721_p0501a25║根早悟。此乃是數以歎菩薩之先達嗟聲聞
T34n1721_p0501a26║之後悟耳。非關昔大為方便也。　問。何以知
T34n1721_p0501a27║然。　答。以二文為證。一者涌出品云。是諸眾
T34n1721_p0501a28║生始見我身聞我所說即便得入如來之慧。
T34n1721_p0501a29║此明直往菩薩早悟佛慧也。次云除先修習
T34n1721_p0501b01║學小乘者如是等人我今亦令得聞是經入
T34n1721_p0501b02║於佛慧。此明迴小入大菩薩晚方悟也。二者
T34n1721_p0501b03║則此經文明聲聞晚習大乘晚聞大乘晚得授
T34n1721_p0501b04║記晚生歡喜。既是真實教者。菩薩早習大乘
T34n1721_p0501b05║早聞大乘早得授記早生歡喜亦是真實教
T34n1721_p0501b06║也。若今文明菩薩早聞大乘早得授記。是方
T34n1721_p0501b07║便者。華嚴等經悉是方便。則是謗法之甚也。
T34n1721_p0501b08║問。若昔大乘明菩薩授記作佛。既是真實教
T34n1721_p0501b09║者。聲聞藉波若等經調柔其心然後始得悟
T34n1721_p0501b10║入法華。則知波若為法華方便。豈是真實教。
T34n1721_p0501b11║答。波若顯教菩薩密化二乘。二乘之人藉菩
T34n1721_p0501b12║薩真實教調柔其心故得入於法華。斯乃是
T34n1721_p0501b13║假他先達而得後進。豈可言先達之教是方
T34n1721_p0501b14║便說耶。　問。此大乘亦得是方便不。　答。望道未
T34n1721_p0501b15║曾大小。赴大小緣故無名相中假名相說故
T34n1721_p0501b16║大小俱是方便。非但大小俱是方便。亦三一
T34n1721_p0501b17║俱是方便。但今大小相對。小乘是未了故
T34n1721_p0501b18║是方便。大乘已了稱為真實也。就此文為
T34n1721_p0501b19║二。第一歎菩薩福德利根有七種早義。即顯
T34n1721_p0501b20║聲聞薄福鈍根有七種晚義。第二結昔說大
T34n1721_p0501b21║乘意。有佛子心淨。第一嘆菩薩現在早有堪
T34n1721_p0501b22║聞之德。則顯聲聞晚有堪聞之義。離凡夫二
T34n1721_p0501b23║乘有所得心故稱淨也。柔軟者。有無所得信
T34n1721_p0501b24║心順從諸佛不違大乘。如濕牛皮易可屈折。
T34n1721_p0501b25║利根者。信為其始慧為其終。略舉五根之初
T34n1721_p0501b26║後。又是大乘法海信為能入智為能度故
T34n1721_p0501b27║舉此二也。無量諸佛所下。第二歎菩薩早
T34n1721_p0501b28║習大因值佛既多修行亦積。則顯聲聞修大
T34n1721_p0501b29║乘因晚也。為是諸佛子下。第三歎早為菩
T34n1721_p0501c01║薩說大乘。即顯晚為聲聞說大乘也。而云說
T34n1721_p0501c02║是大乘經者。是大乘經即法華也。昔為直往
T34n1721_p0501c03║菩薩早說法華竟。故湧出品云。是諸眾生始
T34n1721_p0501c04║見我身聞我所說即入佛慧。佛慧則法華
T34n1721_p0501c05║平等大慧。但昔作華嚴波若之名耳。今為迴
T34n1721_p0501c06║小入大之人作法華之說。故知大乘顯道義
T34n1721_p0501c07║同。故云波若是一法佛說種種名隨諸眾生
T34n1721_p0501c08║力為之立異字。智度論又云。法華經者是波
T34n1721_p0501c09║若異名。則明證也。我記如是人來世成佛道
T34n1721_p0501c10║者。第四歎早與菩薩授記。即顯聲聞晚得記
T34n1721_p0501c11║也。以深心念佛。第五歎菩薩早修正解故早
T34n1721_p0501c12║得佛記。則顯二乘之晚修正解故晚得佛記。
T34n1721_p0501c13║以深心念佛者。了悟如來無生滅身也。如華
T34n1721_p0501c14║嚴經云。一切法不生一切法不滅。若能如
T34n1721_p0501c15║是解諸佛常現前。又大品云。云何名念佛。
T34n1721_p0501c16║謂無憶故是為念佛。此則內外並冥緣觀俱
T34n1721_p0501c17║寂為真念佛也。修持淨戒故者。第六嘆菩薩
T34n1721_p0501c18║早修正行故早得佛記。不持不犯離凡夫二
T34n1721_p0501c19║乘有所得戒故名淨戒。然行解更無二體。
T34n1721_p0501c20║則一正觀義分。離惑為解。離過為行。此等
T34n1721_p0501c21║聞得佛下。第七嘆菩薩早生歡喜。用斥聲聞
T34n1721_p0501c22║後得記方喜。世間三禪之樂名遍身樂。猶是
T34n1721_p0501c23║小喜。今蒙佛記即得佛樂故名大喜。悟此身
T34n1721_p0501c24║心本性寂滅名為遍身。佛知彼心行下。第二
T34n1721_p0501c25║結昔說大教意。佛初成道知菩薩福德利根。
T34n1721_p0501c26║故早為說大乘也。聲聞若菩薩下。第二顯今
T34n1721_p0501c27║教意。則是頌上唯以一大事因緣故出現於
T34n1721_p0501c28║世。長行有三種意。一明為大事故出世。二
T34n1721_p0501c29║但為教菩薩。三明十方佛土唯有一無二。釋
T34n1721_p0502a01║成前之二事。今文轉勢頌之。亦開三別。初
T34n1721_p0502a02║明但為教一人。次明道理有一無二。後辨佛
T34n1721_p0502a03║出世大意。所以前明唯教一人者。為對昔二
T34n1721_p0502a04║教各赴二緣故。今明二緣同稟一教。昔聲聞
T34n1721_p0502a05║大機未熟故為之說小。菩薩大機早熟故
T34n1721_p0502a06║為之說大。是以二教各赴二緣。今至靈山之
T34n1721_p0502a07║會聲聞菩薩大機並熟。是故二緣同聞一教
T34n1721_p0502a08║並皆成佛。為此因緣故前明但教一人也。無
T34n1721_p0502a09║疑者。昔說三乘即聲聞無進道菩薩有退路。
T34n1721_p0502a10║今明有一無三。則聲聞有進道菩薩無退路。
T34n1721_p0502a11║故云無疑也。十方佛土中。第二明道理有
T34n1721_p0502a12║一無二也。良由道理唯有一乘無有二乘。是
T34n1721_p0502a13║故聲聞菩薩聞法華一偈並皆成佛。即以今
T34n1721_p0502a14║文釋成上意也。除佛方便說者。疑者云。既
T34n1721_p0502a15║有一無二。昔何故說有二乘。是故釋云。上
T34n1721_p0502a16║據理故無二。唯除方便說有二耳。但以假名
T34n1721_p0502a17║字者。疑者既聞除方便說有二。或謂有二
T34n1721_p0502a18║乘微毫法體。是故釋云。畢竟無有二乘法
T34n1721_p0502a19║體。但假名字說耳。引導諸眾生者。疑者
T34n1721_p0502a20║云。既無法體。何用說此虛名。是故釋云。為
T34n1721_p0502a21║欲導示眾生引出火宅。因此空名獲於實利
T34n1721_p0502a22║故名善巧。如經云。我初得成佛時空拳度
T34n1721_p0502a23║一切也。說佛智慧故下。第三明佛出世大意。
T34n1721_p0502a24║以道理有大無小。諸佛是體理之人。以道理
T34n1721_p0502a25║有大故唯為大事故出世。道理無小故不為
T34n1721_p0502a26║小故出世。是故接前道理後明出世大意也。
T34n1721_p0502a27║就文為二。第一先明諸佛唯為大事故出世
T34n1721_p0502a28║不為小事。第二引證釋成。初文又二。前開兩
T34n1721_p0502a29║章門。次釋兩章門。前一偈標唯為大事出世
T34n1721_p0502b01║章門。次半行明不為小事出章門。前偈上半
T34n1721_p0502b02║標為大事故出世。下半舉真偽釋成。以唯一
T34n1721_p0502b03║事實餘二則非真。是故諸佛但為一事故出
T34n1721_p0502b04║世。　問。上言無二無三。今何故乃云二非真耶。
T34n1721_p0502b05║答。前明無二謂無緣覺。無三明無聲聞。則是
T34n1721_p0502b06║今文二非真實。但上明其俱無。今明方便說
T34n1721_p0502b07║有但非真實有耳。終不以小乘下此半行標
T34n1721_p0502b08║不為小事出世章門。亦得唯此一事實。釋上
T34n1721_p0502b09║為大事故出世章門。餘二則非真。釋成不為
T34n1721_p0502b10║小事出世章門。以餘二非真故。終不以小
T34n1721_p0502b11║乘度物也。佛自住大乘下第二釋兩章門也。
T34n1721_p0502b12║初一行釋佛為大事出世章門。以佛自住大
T34n1721_p0502b13║乘。還以佛所得法度物也。　問。定慧則是大
T34n1721_p0502b14║乘。云何言莊嚴大乘。　答。一寂一照以別嚴總。
T34n1721_p0502b15║亦是以法嚴人。而云力者。以能度物故稱力。
T34n1721_p0502b16║又但明定慧者。累無不寂為定。德無不圓
T34n1721_p0502b17║為慧。又累無不寂為定則涅槃果果。境無
T34n1721_p0502b18║不照為菩提果。此二總攝果乘故明之也。自
T34n1721_p0502b19║證無上道下。第二釋上不為小事故出世章
T34n1721_p0502b20║門。若自住大乘平等之法以小度物便有二
T34n1721_p0502b21║過。一乖大乘平等。二則墮慳貪之失。自貪
T34n1721_p0502b22║於大不與物故名慳貪。一不可平等之理。二
T34n1721_p0502b23║不可諸佛之心。故云此事為不可。若人信歸
T34n1721_p0502b24║佛下。第二證成上為大不為小。故出世凡有
T34n1721_p0502b25║三證。一引他證。二引自證。三引昔證。引他
T34n1721_p0502b26║證者。謂信心歸依佛之人知如來言不欺誑。
T34n1721_p0502b27║自住真法以偽乘與物故名為欺。用此誘他
T34n1721_p0502b28║稱之為誑。佛自住真乘還以與物故不欺誑。
T34n1721_p0502b29║亦無貪嫉意者。所以外言欺誑。良由內心貪
T34n1721_p0502c01║嫉。自貪真乘嫉妒眾生故與偽法。所以欺誑。
T34n1721_p0502c02║佛無貪嫉故不欺誑也。斷諸法中惡者。非但
T34n1721_p0502c03║無有貪嫉。悉斷一切諸法中惡。以內有惡觸
T34n1721_p0502c04║處生畏。以佛無諸惡故於十方獨無所畏。我
T34n1721_p0502c05║以相嚴身下。第二引自為證凡有四句。一以
T34n1721_p0502c06║我有此相好之身。則知內無貪嫉外無欺誑。
T34n1721_p0502c07║二我尚以身光照世間。則知身益物故內
T34n1721_p0502c08║無貪嫉外不欺誑。三明為無量眾所尊仰。故
T34n1721_p0502c09║非貪嫉欺誑之人。四明為人說於實相印定
T34n1721_p0502c10║諸法。則知自住大乘亦令他住大乘也。又
T34n1721_p0502c11║前偈明佛無惡。此偈辨佛有善。並釋成佛自
T34n1721_p0502c12║住大乘與物大乘。舍利弗當知下。第三引
T34n1721_p0502c13║昔誓願證。初偈引佛昔願。第二偈明昔願滿。
T34n1721_p0502c14║明初發心時尚願令一切人悉皆成佛。況今
T34n1721_p0502c15║得佛而自住於大與物小耶。　問。如來初發心
T34n1721_p0502c16║時願一切成佛。今並未成佛。云何稱願已滿
T34n1721_p0502c17║耶。　答。靈山一會迴小入大菩薩同入一乘。自
T34n1721_p0502c18║爾已前令直往菩薩授記作佛。一期出世唯此
T34n1721_p0502c19║二人普令作佛。則是一期願滿。如上引涌
T34n1721_p0502c20║出品文證之。正意者。法華之前但得為菩
T34n1721_p0502c21║薩一人說佛乘。則佛願未滿。今並為五乘六
T34n1721_p0502c22║道眾生並令成佛。故佛願滿。又為人說一乘
T34n1721_p0502c23║即是暢佛意。亦名為滿也。若我遇眾生下
T34n1721_p0502c24║第二釋疑門。此文來意有近有遠。所言遠者。
T34n1721_p0502c25║上來一章皆明所說諸教為表一乘並令眾生
T34n1721_p0502c26║普成佛。若爾如來何不為一切人皆說一耶。
T34n1721_p0502c27║二者近從上本誓願生。昔既發願令一切成
T34n1721_p0502c28║佛。今滿本願。初出世時何故說三不即說一。
T34n1721_p0502c29║今方說一耶。為釋此意故有此章來也。就文
T34n1721_p0503a01║有四。初明不得普為一切說於一乘。二釋
T34n1721_p0503a02║不得說一所以。三明既不得說一故方便說
T34n1721_p0503a03║三。四明雖復說三終為顯一。若我遇眾生盡
T34n1721_p0503a04║教以佛道者。此上半牒難情。假設遇眾生
T34n1721_p0503a05║便說於一也。下半明有損無益。凡有三過。一
T34n1721_p0503a06║者機小教大有錯亂之失。二者鈍根迷教惑
T34n1721_p0503a07║理之過。三者不信有誹謗之咎。我知此眾生
T34n1721_p0503a08║下第二釋不得說一所以。不得說一凡有二
T34n1721_p0503a09║義。一知眾生無有善本。二知眾生有諸惡根。
T34n1721_p0503a10║則用二義釋無智錯亂等三失。無善本者。
T34n1721_p0503a11║未曾修行無所得善為菩提本。故此眾生不
T34n1721_p0503a12║信解一。堅著於五欲下第二明眾生有於惡根。
T34n1721_p0503a13║就文為二。初明有愛惡。次明有見惡。所以偏
T34n1721_p0503a14║明有愛見者。此二總攝一切諸煩惱故。又在
T34n1721_p0503a15║家人多起愛出家外道多起諸見。又眾魔樂
T34n1721_p0503a16║生死故起愛。外道著諸見故起見。又愛是舊
T34n1721_p0503a17║行煩惱。見是新起之惑。一切眾生雖並成就
T34n1721_p0503a18║三界愛見。而愛多現行。若值邪師方乃起見。
T34n1721_p0503a19║又愛煩惱名為一失。諸外道等以有愛惑而
T34n1721_p0503a20║於其中更復起見。是為失中更復起失。為此
T34n1721_p0503a21║因緣明愛見也。就明愛內開為二章。一辨愛
T34n1721_p0503a22║因二明愛果。堅著於五欲者。起愛之處。出
T34n1721_p0503a23║所愛事也。癡愛故生惱者。所以愛五欲者。由
T34n1721_p0503a24║癡故起愛也。如涅槃云誑故生貪。如淨名云
T34n1721_p0503a25║從癡有愛則我病生。惱者。明從愛因生於現
T34n1721_p0503a26║惱。所謂以愛因緣令身心惱。或自惱惱他故
T34n1721_p0503a27║也。故癡是愛因。惱為愛果。以諸欲因緣下。
T34n1721_p0503a28║上明生惱謂現報也。從此以下明生後二報
T34n1721_p0503a29║也。就文為二。初辨通報次明別報。初半行
T34n1721_p0503b01║明得生報。下半明後報也。既語輪迴。則三
T34n1721_p0503b02║報相續也。受胎之微形下。第二別明受報謂
T34n1721_p0503b03║人報也。所以偏明人報者。佛生人中多化人
T34n1721_p0503b04║故也。人報具於八苦。上半略明生苦。以生
T34n1721_p0503b05║苦為八苦之初。下半總明眾苦也。世世常增
T34n1721_p0503b06║長者。細論胎內時分不同。為世世增長。又
T34n1721_p0503b07║大期為一世。生生常如此。即從今生生後世
T34n1721_p0503b08║是增長義也。　問。眾生託胎何故有男女不同。
T34n1721_p0503b09║答。父精多母精少則成男。母精多父精少則
T34n1721_p0503b10║成女。父母等精者則成黃門二根也。入邪見
T34n1721_p0503b11║稠林下第二明起見。就文亦二。初明見因次
T34n1721_p0503b12║明見果。入邪見稠林者。此中有一見二見乃
T34n1721_p0503b13║至六十二見。言一見者。總名外道諸見為一
T34n1721_p0503b14║邪見。邪見眾多譬如密林。故云稠林也。若有
T34n1721_p0503b15║若無等者此明二見也。智度論云。愛多者著
T34n1721_p0503b16║有故起有見。見多者著無故起無見。又云
T34n1721_p0503b17║四見多者著有。邪見多者著無也。依止此諸
T34n1721_p0503b18║見具足六十二者。明六十二見。大品譬如
T34n1721_p0503b19║我見攝六十二見。則我見為六十二見本。大
T34n1721_p0503b20║品又云一異為本。此經以有無為本。此三不
T34n1721_p0503b21║相違也。由計有我故生諸見。則我為其本。
T34n1721_p0503b22║以有我故計我與陰一我與陰異。故以一異
T34n1721_p0503b23║為本。我與陰一則陰滅我滅。便起斷見。我
T34n1721_p0503b24║與陰異則陰滅我存。故起於常見。斷常則是
T34n1721_p0503b25║有無。故以有無為本。有無謂邊見。為六十
T34n1721_p0503b26║二見本。我為邊見之本也。六十二見者。大
T34n1721_p0503b27║品佛母品開十四難為六十二。十四難者。神
T34n1721_p0503b28║及世間常無常等四。神及世間邊無邊等四。
T34n1721_p0503b29║死後如去不如去等四。合為十二。及身與神
T34n1721_p0503c01║一。身與神異合為十四。常無常內約五陰作
T34n1721_p0503c02║之。一陰具常無常四句。故成二十。邊無邊
T34n1721_p0503c03║亦約五陰。故成二十。如去不如去亦成二
T34n1721_p0503c04║十。合為六十。一異為本合為六十二。又釋
T34n1721_p0503c05║即色是我。離色有我。我住色中。色住我中。
T34n1721_p0503c06║一陰有四。五陰二十。約三世為六十。斷常
T34n1721_p0503c07║為本合六十二。十六為即陰。四十六為離陰。
T34n1721_p0503c08║又釋一陰上計有無二種。五陰便成十見。三
T34n1721_p0503c09║世為三十。凡夫五陰有三十見。聖人五陰亦
T34n1721_p0503c10║三十。合有六十。涅槃非三世攝。但計涅槃有
T34n1721_p0503c11║無二合成六十二見也。　問。五見攝六十二見
T34n1721_p0503c12║不。　答。我見為六十二見本。邪見撥無。而六
T34n1721_p0503c13║十二計有故不攝邪見。見取以六十二見為
T34n1721_p0503c14║第一。戒取謂六十二見為道。則四見非六
T34n1721_p0503c15║十二攝。而六十二見屬邊見也。深著虛妄法
T34n1721_p0503c16║者。前明從愛起見。今從見更生於愛。虛妄
T34n1721_p0503c17║法者謂諸見也。深著此見故名愛也。又佛初
T34n1721_p0503c18║出世不能頓拔此見則說一乘故名深著。
T34n1721_p0503c19║又既以此見為好。則為是於見上更生見。
T34n1721_p0503c20║謂見取見也。我慢自矜高者。恃此諸見舉我
T34n1721_p0503c21║自高也。即顯諸外道佛初出世不受一乘之
T34n1721_p0503c22║道故也。諂曲心不實者。上來從正使生正使。
T34n1721_p0503c23║今從正使生於纏垢。諂即六垢之一也。雜心
T34n1721_p0503c24║云從見生諂垢。以起見必是利根人。方能諂
T34n1721_p0503c25║曲。鈍人不能也。上明我慢不受佛化。今明
T34n1721_p0503c26║諂曲化彼門徒。於千萬億劫第二明見所得
T34n1721_p0503c27║果。以愛為受生之本故下招六趣。見乖於正
T34n1721_p0503c28║理故上隔三尊。是以二文明愛見果異也。如
T34n1721_p0503c29║是人難度者。總此愛見眾生難可以一乘法
T34n1721_p0504a01║度之。　問。此敘何處愛見眾生。　答。佛初出世有
T34n1721_p0504a02║此愛見眾生。故不得說一乘也。是故舍利弗
T34n1721_p0504a03║下第三明不得說一故方便說三也。說諸盡
T34n1721_p0504a04║苦道謂道諦也。示之以涅槃即滅諦。略舉
T34n1721_p0504a05║出世因果。　問。上云起邪見眾生千萬劫不聞
T34n1721_p0504a06║佛名字亦不聞正法。今云何得為說涅槃耶。
T34n1721_p0504a07║答。住此邪見則不得聞。但此邪見眾生過去
T34n1721_p0504a08║曾習小乘有小根性。中途起於邪見。以小機
T34n1721_p0504a09║將發邪見正傾故得為說小教。我雖說涅槃
T34n1721_p0504a10║下。第四明雖復說三終為顯一也。初句開
T34n1721_p0504a11║方便門故云非真滅也。諸法從本來下。有
T34n1721_p0504a12║人言。涅槃有三種。初教以灰斷無為為寂滅。
T34n1721_p0504a13║般若教以四諦平等為寂滅。此經明寶所俗
T34n1721_p0504a14║外涅槃為寂滅也。今是辨因之時未得明言
T34n1721_p0504a15║說寶所之滅。且用大品經滅以斥彼事斷無
T34n1721_p0504a16║為。有人言。萬善之法本來寂滅無三乘之相
T34n1721_p0504a17║故云寂滅。今明此二都非釋也。今文正簡大
T34n1721_p0504a18║小二涅槃也。小乘之滅非是真滅。大涅槃滅
T34n1721_p0504a19║方是真滅。所以然者。小乘前有因果二患。故
T34n1721_p0504a20║滅之以得無為。則是斷常二見。故大品云。
T34n1721_p0504a21║若法前有今無。諸佛菩薩則有過罪。今對小
T34n1721_p0504a22║乘非真滅故明因果兩患本來寂滅。則是大
T34n1721_p0504a23║涅槃滅也。　問。今明一乘何故乃辨大小二涅
T34n1721_p0504a24║槃異耶。　答。良由今果異昔果故。得今因異昔
T34n1721_p0504a25║因耳。又昔小滅非真滅今大滅是真滅。方
T34n1721_p0504a26║得勸捨小滅以求大滅。蓋正是一乘之大宗
T34n1721_p0504a27║也。　問。大小二涅槃有幾種異。　答。此經始末凡
T34n1721_p0504a28║有三異。一小乘滅狹。但滅四住及分段生死。
T34n1721_p0504a29║大乘具滅五住及二死。此經現譬喻品末。故
T34n1721_p0504b01║彼云。但離虛妄名為解脫。其實未得一切解
T34n1721_p0504b02║脫。二者小乘前有煩惱及以身智。然後滅之
T34n1721_p0504b03║故非本來寂滅。大乘明煩惱及以身智本性
T34n1721_p0504b04║寂滅不復更滅。故大品云。若法前有後無。諸
T34n1721_p0504b05║佛則有過罪。二乘前有今無。則是過罪之
T34n1721_p0504b06║人。故涅槃云。若以聲聞言無布施。是則名
T34n1721_p0504b07║為破戒邪見。則其證也。三者二乘但見於
T34n1721_p0504b08║空不見不空。即但見於滅不見不滅。大乘明
T34n1721_p0504b09║見空及與不空。則是具見於滅及與不滅。
T34n1721_p0504b10║故譬喻品云。皆以如來滅度而滅度之。則
T34n1721_p0504b11║是滅義。又云悉與諸佛禪定智慧。謂不滅義
T34n1721_p0504b12║也。故法華論云。正以大涅槃為一乘也。　問。大
T34n1721_p0504b13║品等經已明本來寂滅。何故聲聞不得悟耶。
T34n1721_p0504b14║答。大品雖明本來寂滅。未開小滅非真滅。是
T34n1721_p0504b15║故聲聞不得悟也。今明小滅非直滅。則開
T34n1721_p0504b16║方便門。本來寂滅相。謂顯真實義。是故聲聞
T34n1721_p0504b17║方得悟也。我有方便力下第三勸信門。初偈
T34n1721_p0504b18║重牒所信之法。第二偈正明勸信也。初偈上
T34n1721_p0504b19║半寄釋迦以明權。下半就諸佛以顯一。第二
T34n1721_p0504b20║偈上半誡令除疑。下半勸信佛語。過去無數
T34n1721_p0504b21║劫下第二頌引證門。頌三世佛則為三段。上
T34n1721_p0504b22║長行一一佛皆有三門。一化主二教門三徒
T34n1721_p0504b23║眾。今還頌此三也。上半乃舉多劫多佛者。良
T34n1721_p0504b24║以一劫一佛未足為證。故舉多劫多佛生眾
T34n1721_p0504b25║生信心。下半明諸佛化儀不同而同說一乘
T34n1721_p0504b26║之道也。如是諸世尊下第二頌上教門。上長
T34n1721_p0504b27║行略但有一周明教門。今偈頌廣開為二周。
T34n1721_p0504b28║第一就法說門明教意。第二就神通門明教
T34n1721_p0504b29║意。二門各三。初門三者。一行明說教。半行明
T34n1721_p0504c01║教意。半行明益緣。又諸大聖主下。第二一
T34n1721_p0504c02║行半就神通門明教意也。亦開三別。一行辨
T34n1721_p0504c03║知機。一句現通。一句明現通意。更以異方
T34n1721_p0504c04║便者。有人言。上明三乘方便。今明人天乘
T34n1721_p0504c05║異上三乘故名異方便。有人言。上明小乘
T34n1721_p0504c06║方便。今明大乘異上之小故云異方便。今謂
T34n1721_p0504c07║不爾。前文明說法為方便。今文不云說法。乃
T34n1721_p0504c08║是神通。神通異上說法名異方便。以說法現
T34n1721_p0504c09║通略攝過去諸佛教門事盡。直明若說法若
T34n1721_p0504c10║現通皆為顯一乘也。　問。云何現通。　答。如昔滅
T34n1721_p0504c11║火伏龍令外道心醉。今放光現瑞使內侍發
T34n1721_p0504c12║請。則其事也。故序品云。今相如本瑞是諸
T34n1721_p0504c13║佛方便。今佛放光明助發實相義。即此文之
T34n1721_p0504c14║意也。　問。前明說法方便與神通方便何異。　答。
T34n1721_p0504c15║今文現通開發正說之由漸故名方便。前明
T34n1721_p0504c16║說法門以無三說三故名方便。第一義者一實
T34n1721_p0504c17║之道。理極莫過為第一。深有所以稱為義也。
T34n1721_p0504c18║若有眾生類下第三頌長行稟教之眾。就文
T34n1721_p0504c19║為三。第一明於過去世佛現在時修行得益。
T34n1721_p0504c20║第二明於過去佛滅後修行得益。第三雙明
T34n1721_p0504c21║二世修行得益也。教門不出說法現通二種。
T34n1721_p0504c22║修行不出三時不同。此意欲攝過去能化所
T34n1721_p0504c23║化事盡也。上長行初明聞法終得種智。今此
T34n1721_p0504c24║偈頌前明修行終皆成佛。初則是六度行也。
T34n1721_p0504c25║以六度是成佛之本故初說之也。種種修福
T34n1721_p0504c26║德者四乘之行也。諸佛滅度已下第二明佛
T34n1721_p0504c27║滅度後修行成佛。就文為五。第一明見佛涅
T34n1721_p0504c28║槃起戀慕心故得成佛。二明供養舍利。三明
T34n1721_p0504c29║起塔。四明造像。五明三業供養故得成佛。
T34n1721_p0505a01║此五則成次第。初見佛涅槃心生戀慕。涅
T34n1721_p0505a02║槃已後為供養舍利。供養已後次明起塔。欲
T34n1721_p0505a03║表代尊像故須造像。造像竟次辨三業供養
T34n1721_p0505a04║也。言若人善軟心者謂戀慕心也。又則是
T34n1721_p0505a05║信心。隨順諸佛不違教門故名善軟也。諸佛
T34n1721_p0505a06║滅度已下第二明供養舍利。起萬億種塔下
T34n1721_p0505a07║第三明起塔。外國名塔婆或名偷婆或名數
T34n1721_p0505a08║斗婆。此云方墳亦名塚也。增一阿含云。有
T34n1721_p0505a09║四事得梵福。一無塔處立塔。二和合聖眾。
T34n1721_p0505a10║三修治破寺。四佛初成道請轉法輪。梵福者。
T34n1721_p0505a11║四天下眾生至六欲天不及一梵天福也。廟
T34n1721_p0505a12║者貌也。寺塔供養對之如神在有狀貌也。木
T34n1721_p0505a13║樒者。形似白檀微有香氣。長安親見之。若
T34n1721_p0505a14║人為佛故下第四明造像。優婆塞經不許用
T34n1721_p0505a15║膠。有釋云。不許用皮膠。得用木膠。有釋云。
T34n1721_p0505a16║開遮有異意也。若人於塔廟下第五明三業
T34n1721_p0505a17║供養。於諸過去佛下第三合明二世修行成
T34n1721_p0505a18║佛。聞是法者。則是聞上來所說法皆得成佛
T34n1721_p0505a19║也。　問。低頭舉手善云何成佛。　答。昔竺道生著
T34n1721_p0505a20║善不受報論。明一毫之善並皆成佛不受生
T34n1721_p0505a21║死之報。今見瓔珞經亦有此意成論師云。一
T34n1721_p0505a22║念善有習報兩因。報因則感於人天。習因
T34n1721_p0505a23║牽性相生作佛。今明此義並成難解。經云有
T34n1721_p0505a24║所得善不動不出。凡夫習因之善既有所得。
T34n1721_p0505a25║云何得成佛耶。則以此言還責生法師也。今
T34n1721_p0505a26║明善因有受報不受報義。有所得善受有所
T34n1721_p0505a27║得報。無所得善受無所得報。謂受報義也。有
T34n1721_p0505a28║所得善不受無所得報。無所得善不受有所
T34n1721_p0505a29║得報。謂不受報義。故大品云。有所得善
T34n1721_p0505b01║不動不出。無所得善能動能出。即是證也。　問。
T34n1721_p0505b02║人天善根既是有所得。云何此經明皆成佛
T34n1721_p0505b03║耶。　答。人天善根蓋是得佛之遠緣。故云成佛
T34n1721_p0505b04║耳。大品明其近不取其遠。故無所得善能動
T34n1721_p0505b05║能出。有所得善不動不出。此經近遠通說故
T34n1721_p0505b06║並云成佛。　問。人天善根云何遠成佛耶。　答。人
T34n1721_p0505b07║天善根有二種。一者習因二者報因。報因則
T34n1721_p0505b08║感人天身。以有習因值佛菩薩。聞說大乘
T34n1721_p0505b09║生一念無所得信。此無所得信是佛道種子。
T34n1721_p0505b10║藉前有所得生後無所得。故智度論云。有
T34n1721_p0505b11║所得者是無所得初門。故云是遠緣。　問。此習
T34n1721_p0505b12║報二因與成論師解何異。　答。彼明一念善具
T34n1721_p0505b13║二因。今明有所得善前後相生義自是習因
T34n1721_p0505b14║感報之義是報因。此之習報並是不成佛。
T34n1721_p0505b15║故法華論釋。童子聚沙為佛塔皆已成佛
T34n1721_p0505b16║者。要是發菩提心方得成佛。非謂凡夫善根
T34n1721_p0505b17║及決定聲聞善根得成佛也。中論云。雖復懃
T34n1721_p0505b18║精進修行菩提道。若前非佛性終不得成佛
T34n1721_p0505b19║也。　問。既是有所得善根。云何能生無所得耶。
T34n1721_p0505b20║答。有所得若決定性者不能生無所得。良由
T34n1721_p0505b21║諸法無決定性故。值佛菩薩悟此有所得本
T34n1721_p0505b22║無所有便生無所得也。　問。無所得亦有習
T34n1721_p0505b23║報二因不。　答。亦有二因。習無所得生無所得
T34n1721_p0505b24║亦是習因。行無所得因感無所得報稱為報
T34n1721_p0505b25║因。故大品云。報得無生法忍報得六波羅
T34n1721_p0505b26║蜜。　問。何故云皆已成佛道耶。　答。佛照過去
T34n1721_p0505b27║眾生修行善根已得成佛也。　問。今明過去佛
T34n1721_p0505b28║教意。與前偈明釋迦自開宗辨。教意何異。　答。
T34n1721_p0505b29║上正明二乘眾生並皆成佛。今通明五乘眾
T34n1721_p0505c01║生並皆成佛。以破昔謂行五乘之因別得五
T34n1721_p0505c02║乘之果。是故今明因無異感果無別詶故並
T34n1721_p0505c03║皆成佛。所以前明二乘成佛後明五乘成佛
T34n1721_p0505c04║者凡有二義。一者此教之興正為二乘。傍及
T34n1721_p0505c05║人天。故前明也。二者舉人天乘破二乘保執
T34n1721_p0505c06║義。佛言我以佛眼見過去。人天一念善根尚
T34n1721_p0505c07║並已成佛竟。故知無有灰身滅智同於大虛
T34n1721_p0505c08║畢竟永住二乘不成佛也。未來世諸佛下第
T34n1721_p0505c09║二頌上未來世諸佛。就文凡有二周。第一略
T34n1721_p0505c10║頌上三事。第二廣釋未來諸佛教意。二門各
T34n1721_p0505c11║三。初門三者。半行頌化主。一行半頌教意。
T34n1721_p0505c12║半行頌稟教得益也。諸佛本誓願下第二廣
T34n1721_p0505c13║頌未來教意。亦開三門。初一行辨本願。願
T34n1721_p0505c14║為明一。次一行辨說法。為明一。次兩行就
T34n1721_p0505c15║諸佛所證。為明一。初二偈如文也。諸佛兩
T34n1721_p0505c16║足尊者第三舉所證明一。上過去佛門通說
T34n1721_p0505c17║有得無得一切諸善並皆趣成佛。今文但示
T34n1721_p0505c18║根本無所得善方乃成佛。則釋成上義也。兩
T34n1721_p0505c19║足尊者。或以戒定為二足。或以權實為二足。
T34n1721_p0505c20║或以福慧為二足。或以解行為二足。此皆內
T34n1721_p0505c21║德之二足也。外形以天人為二足。佛是天人
T34n1721_p0505c22║二足之尊也。知法常無性者。知一切法無自
T34n1721_p0505c23║性也。而言常者。非是破性故言無性。性本
T34n1721_p0505c24║常無故云常無性也。佛種從緣起者。種子有
T34n1721_p0505c25║三。一以一乘教為種子。故譬喻品云斷佛種
T34n1721_p0505c26║故。則是破教也。二以菩提心為種子。故華
T34n1721_p0505c27║嚴云下佛種子於眾生田生正覺牙。三以如
T34n1721_p0505c28║來藏佛性為種子。今初偈正以菩提心為種
T34n1721_p0505c29║子。上明無性。今辨因緣。佛種者則是無所
T34n1721_p0506a01║得菩提心為佛種子也。此菩提心假緣而起。
T34n1721_p0506a02║起則發也。是故說一乘者。以菩提心假緣而
T34n1721_p0506a03║起故。佛為說一乘令發菩提心。一乘教則是
T34n1721_p0506a04║發菩提心緣也。又明唯有一乘無有二乘。則
T34n1721_p0506a05║菩提心唯有進無有退路也。是法住法位
T34n1721_p0506a06║者。上明菩提心為種子。今明本有佛性以為
T34n1721_p0506a07║佛種。若無佛性。雖說一乘教及發菩提心。終
T34n1721_p0506a08║不得成佛。是故須明佛性也。凡有三句。初半
T34n1721_p0506a09║偈正敘佛性。謂法住法位。法住法位是佛性
T34n1721_p0506a10║異名。亦是一乘別稱也。世間相常住者。世間
T34n1721_p0506a11║眾生本有佛性故佛性常住。故壽量品云。如
T34n1721_p0506a12║來如實知見三界之相。無有生死乃至非實
T34n1721_p0506a13║非虛。則是如來藏法身常住也。於道場知已
T34n1721_p0506a14║者。第二句明知佛性。謂坐道場時始見佛性
T34n1721_p0506a15║也。導師方便說者。第三句明說佛性。然佛性
T34n1721_p0506a16║絕四句超百非實不可說。但無名相中為眾
T34n1721_p0506a17║生故假名相說。故云方便。此異上三乘方便。
T34n1721_p0506a18║亦異神通方便。故此經有多種方便也。天人
T34n1721_p0506a19║所供養下第三頌現在佛門。凡有二周。一行
T34n1721_p0506a20║半略頌上三事。一行頌化主。一句頌所化。一
T34n1721_p0506a21║句頌教門。知第一寂滅下。第二三偈廣頌
T34n1721_p0506a22║上三事。初一行明三種法輪。知第一寂滅謂
T34n1721_p0506a23║根本法輪。以方便力故謂枝末法輪。則從本
T34n1721_p0506a24║起末。其實為佛乘謂攝末歸本法輪。知眾生
T34n1721_p0506a25║諸行者。第二兩偈廣明枝末法輪。今我亦如
T34n1721_p0506a26║是下。第三兩行偈明釋迦順同門。兩偈為二。
T34n1721_p0506a27║初偈順同諸佛明攝末歸本法輪。第二偈順
T34n1721_p0506a28║同諸佛明從本起末法輪。攝末歸本謂攝用
T34n1721_p0506a29║歸體。從本起末謂從體起用。此二雖略攝教
T34n1721_p0506b01║事周。安穩眾生故者。凡夫滯有住在三界火
T34n1721_p0506b02║宅。二乘著空未免五百由旬惡道。悉非安穩。
T34n1721_p0506b03║故中論云。淺智見諸法若有若無等。是則
T34n1721_p0506b04║不能見滅見安穩法。今說中道一乘令離凡
T34n1721_p0506b05║夫二乘有無二見。故名安穩。以種種法門。出
T34n1721_p0506b06║安穩之方令入於佛道置安穩之處也。第二
T34n1721_p0506b07║偈中上半知機。第三句說教。第四句得益。
T34n1721_p0506b08║舍利弗當知下。自上已來頌一乘真實門竟。
T34n1721_p0506b09║今是大段第二頌三乘方便門。上長行文略
T34n1721_p0506b10║總辨諸佛出五濁世方便說三。今文廣釋之。
T34n1721_p0506b11║明釋迦出五濁世。一期所化凡有四門。第一
T34n1721_p0506b12║居法身之地見五濁眾生有苦無樂故起大悲
T34n1721_p0506b13║心。第二悲心內充以本垂跡。初成道時欲說
T34n1721_p0506b14║一乘拔物極苦與其極樂。但聖雖能授物物
T34n1721_p0506b15║不能受。是故息一化。第三既不堪受一化
T34n1721_p0506b16║故。於一佛乘方便說三調柔其心。第四明會
T34n1721_p0506b17║三歸一。此之四門皆起五濁。故是釋上五濁
T34n1721_p0506b18║章門。初見五濁故起大悲心。以有五濁不堪
T34n1721_p0506b19║受一化。由有五濁故方便說三。五濁障消故
T34n1721_p0506b20║後為說一。是故四章皆起五濁也。　問。何因緣
T34n1721_p0506b21║故但明四章耶。　答。釋迦出五濁世。一期始終
T34n1721_p0506b22║唯有此四門。譬如父母見子病苦初深生愍
T34n1721_p0506b23║惻。二者則欲以妙藥授之令子病頓差。但
T34n1721_p0506b24║子病重不堪服藥也。三者既不堪授妙藥權
T34n1721_p0506b25║以麤藥治子重病。四者重病既除還堪授妙
T34n1721_p0506b26║藥病便除差。父除子身病唯此四門不得增
T34n1721_p0506b27║減。佛治眾生心病亦唯此四不得增減。是
T34n1721_p0506b28║故一期出世但明四門也。非但釋迦一期出
T34n1721_p0506b29║世備此四門。一切諸佛亦不出此四門。然
T34n1721_p0506c01║此四門則為後火宅四譬為本。初門為生
T34n1721_p0506c02║後長者見火譬。第二門生後救子不得譬。第
T34n1721_p0506c03║三門生後三車救子得譬。第四門生後等賜
T34n1721_p0506c04║大車譬。然前後法譬其文相主。唯有此四不
T34n1721_p0506c05║應更復生於異釋。若言有十譬本六譬本。並
T34n1721_p0506c06║不與文相應。末世既不見佛意。唯依佛為
T34n1721_p0506c07║師不應生穿鑿也。　問。後譬既有六。今云何但
T34n1721_p0506c08║有四耶。　答。前長行明五濁但有一章。今偈轉
T34n1721_p0506c09║勢說法遂有四門。此品法說有四。後品譬說
T34n1721_p0506c10║明六。亦是轉勢說法。若言後說還同前者。
T34n1721_p0506c11║三周之經是一周意。蓋是講經師大失也。
T34n1721_p0506c12║至譬喻品當廣說之。　問。此之四門具幾種身。
T34n1721_p0506c13║答。具三身也。初明居法身之地見物有苦無
T34n1721_p0506c14║樂起大悲心。次初成道時為諸菩薩說華嚴
T34n1721_p0506c15║教。則盧舍那身。第三門為諸聲聞說三乘
T34n1721_p0506c16║教。謂釋迦身也。初謂佛所見身。次是菩薩所
T34n1721_p0506c17║見身。後是二乘所見身。又初是法身。次是應
T34n1721_p0506c18║身。後是化身。第四門聞一乘了悟始終教意。
T34n1721_p0506c19║具有三身。故法華論釋壽量品具明於三身。
T34n1721_p0506c20║問。此之四門具幾種教。　答。此之四門具足三
T34n1721_p0506c21║教。如來居法身之地照五濁眾生一期始終
T34n1721_p0506c22║根性應具堪聞三種教門。次以本垂跡為眾
T34n1721_p0506c23║生故說三種教。初成道時為諸菩薩說根本
T34n1721_p0506c24║法輪。第二門不堪受根本法輪故從本起末
T34n1721_p0506c25║明枝末法輪。第三門會三歸一故明攝末歸
T34n1721_p0506c26║本法輪。　問。既有三種法輪。亦得明三身不。　答。
T34n1721_p0506c27║亦得爾也。初為諸菩薩現盧舍那身則根本
T34n1721_p0506c28║身。次明二乘不堪見此身故隱本垂跡起枝
T34n1721_p0506c29║末身。故信解品云脫珍御服著弊垢衣。第三
T34n1721_p0507a01║既立一廢三。亦息跡歸本。則應云脫弊垢衣
T34n1721_p0507a02║還著珍御服也。故教既有三身亦如是。就此
T34n1721_p0507a03║四門各有三段合成十二章經也。初門三者。
T34n1721_p0507a04║第一明能見。二明所見。三起悲心。我以佛眼
T34n1721_p0507a05║觀者明能見也。五眼有二門。一就應身論五
T34n1721_p0507a06║眼。佛託父母身故有肉眼。次在道樹下得於
T34n1721_p0507a07║四眼。以有遠見故有天眼。照三乘根性故有
T34n1721_p0507a08║法眼。照於實相故有慧眼。照佛境界故有佛
T34n1721_p0507a09║眼。次就法身論五眼者。照五種境界故有五
T34n1721_p0507a10║眼。照障內境名為肉眼。照障外境名為天眼。
T34n1721_p0507a11║餘三如上。　問。若約五境論五眼者。今照六道
T34n1721_p0507a12║應是天眼。何故名為佛眼耶。　答。五眼有二
T34n1721_p0507a13║門。一者因中名四眼。果地名佛眼。謂人有肉
T34n1721_p0507a14║眼。天有天眼。聲聞慧眼。菩薩法眼。佛有佛
T34n1721_p0507a15║眼。故四眼入佛眼中悉名佛眼。今是因果相
T34n1721_p0507a16║對故言佛眼見眾生不名天眼也。佛眼中約
T34n1721_p0507a17║境論其五用故。有五眼者見六道眾生則屬
T34n1721_p0507a18║天眼也。又佛眼無所不知無所不見亦見六
T34n1721_p0507a19║道眾生也。　問。五眼得名凡有幾種。　答。肉慧兩
T34n1721_p0507a20║眼就體得名。以肉為眼故名肉眼。以慧為眼
T34n1721_p0507a21║故名慧眼也。法眼則從境立名。以其見法
T34n1721_p0507a22║名為法眼。天眼佛眼得名不定。所以然者。天
T34n1721_p0507a23║眼得名凡有三種。一從人立稱。又從義得
T34n1721_p0507a24║目。諸佛菩薩名為淨天。生在人中報得眼根
T34n1721_p0507a25║徹見大千世界。從彼淨天以立其名故名天
T34n1721_p0507a26║眼。二者就趣得名。始從四王上至非想通是
T34n1721_p0507a27║天趣。生彼天中報得眼根能遠照矚故名天
T34n1721_p0507a28║眼。三者從因受名。如地持說。一切禪定於
T34n1721_p0507a29║三住中名為天住。依此天住修得淨眼。從因
T34n1721_p0507b01║得名故云天眼。佛眼得名凡有二種。一從人
T34n1721_p0507b02║得名。佛是人名。人有此眼故名佛眼。二佛名
T34n1721_p0507b03║覺。則此覺能照故名為佛眼。　問。五眼以何
T34n1721_p0507b04║為體。　答。若據法身以智為體。智有五用故名
T34n1721_p0507b05║五眼。若就應身天肉既是報名。則以色法
T34n1721_p0507b06║為體。餘三以智為體。若言天眼通。依毘曇義
T34n1721_p0507b07║亦以智為體。　問。五眼與華嚴十眼云何相攝
T34n1721_p0507b08║耶。　答。言十眼者。一是肉眼見一切色。二是天
T34n1721_p0507b09║眼見諸眾生死此生彼。三是慧眼見諸眾生
T34n1721_p0507b10║根性差別。四法眼見諸法真實之相。謂見諸
T34n1721_p0507b11║法第一義相。五是佛眼見佛十力。六是智眼
T34n1721_p0507b12║分別了知一切種法。七是明眼謂見一切諸
T34n1721_p0507b13║佛光明。八出生死眼見涅槃法。九是無礙眼
T34n1721_p0507b14║見一切法無有障礙。十是普眼謂見法界平
T34n1721_p0507b15║等法門。初一是前肉眼亦兼天眼。見麤細遠
T34n1721_p0507b16║近是天眼故。第二天眼是前天眼。第三慧眼．
T34n1721_p0507b17║第五佛眼．第六智眼．第七明眼．第八出生死
T34n1721_p0507b18║眼．第九無礙眼。此之六種是前法眼。第四法
T34n1721_p0507b19║眼是前慧眼。見真諦故。第十普眼是前佛眼。
T34n1721_p0507b20║普見平等真法界故也。見六道眾生者第二
T34n1721_p0507b21║明所見。就所見內為二。初總明見六道。次別
T34n1721_p0507b22║明見有無也。　問。大品云五眼不見眾生。今云
T34n1721_p0507b23║何言見。　答。淨名經云。有佛世尊得真天眼。悉
T34n1721_p0507b24║見諸佛國不以二相。不以二相者。見宛然而
T34n1721_p0507b25║無所見。雖無所見而無所不見。故見不見不
T34n1721_p0507b26║二。大品明見無所見。此經明不見而見。故不
T34n1721_p0507b27║相違。　問。既見六道。與六道見何異。　答。佛見不
T34n1721_p0507b28║六而六。知六無所六。六道作六六而見。故壽
T34n1721_p0507b29║量品云不如三界見於三界。華嚴云。隨順眾
T34n1721_p0507c01║生故普入諸世間。智慧常寂然不同世所見
T34n1721_p0507c02║也。又眾生有二。一顛倒性眾生。二因緣假名
T34n1721_p0507c03║眾生。大品明不見者。道理之中畢竟無性實
T34n1721_p0507c04║眾生故不見。此經明因緣眾生故佛眼見。故
T34n1721_p0507c05║前文具二義。人天兩足尊知法常無性即是
T34n1721_p0507c06║不見性義。佛種從緣起謂見因緣義也。又中
T34n1721_p0507c07║論云。諸法無決定性。佛有無量方便。或說一
T34n1721_p0507c08║切實不實等四句。亦應云法無決定性隨眾
T34n1721_p0507c09║生故或說見不見等四句。故論云。諸佛或說
T34n1721_p0507c10║我。或說於無我。諸法實相中非我非無我。亦
T34n1721_p0507c11║應云諸佛或說見或說於不見諸法實相中非
T34n1721_p0507c12║見非不見。貧窮無福慧下第二別明見有無。
T34n1721_p0507c13║初明見無謂無福無慧也。然雖行有所得福
T34n1721_p0507c14║慧。望道言之。終是無福慧耳。故大品云有所
T34n1721_p0507c15║得者無道無果。入生死嶮道下此明見有也。
T34n1721_p0507c16║上見無福無慧有二種無。今見苦果苦因二
T34n1721_p0507c17║種有也。初明見苦果。亦乘上文以無福慧資
T34n1721_p0507c18║糧故入生死嶮道致令眾生苦果相續也。深
T34n1721_p0507c19║著於五欲者此明見苦因也。又前入生死嶮
T34n1721_p0507c20║道行苦因得苦果。今於苦果上更造苦因。苦
T34n1721_p0507c21║因有二。初愛次見。深著於五欲者正是愛
T34n1721_p0507c22║也。三界煩惱通名為欲。以染著性。故成論
T34n1721_p0507c23║云羅漢斷三界欲也。言深著者。以有所得見
T34n1721_p0507c24║五欲決定有實。然後著之。所以為深也。如
T34n1721_p0507c25║犛牛愛尾者。犛牛以癡故愛尾。眾生以癡
T34n1721_p0507c26║故起愛。又由愛尾故為人所得而遂害之。故
T34n1721_p0507c27║愛尾是害身之具。眾生愛五欲故備受眾苦。
T34n1721_p0507c28║故龍樹傳云。欲為禍本。眾惡之原。敗德危身
T34n1721_p0507c29║皆由此起。吾若得脫誓當出家也。以貪愛自
T34n1721_p0508a01║蔽者。上明由癡起愛。今明愛功用也。愛有二
T34n1721_p0508a02║力。一感生死苦。二迷境障智。前明入生死嶮
T34n1721_p0508a03║道。謂感生死苦。今明迷境障智。以愛覆心所
T34n1721_p0508a04║以障慧。盲瞑無所見。謂迷境也。不求大勢佛
T34n1721_p0508a05║者。深著五欲謂病人也。大勢佛者佛有大勢
T34n1721_p0508a06║力能斷眾生愛病。謂良醫也。斷苦法者謂平
T34n1721_p0508a07║等大慧則良藥也。眾生以愛覆心盲無所見。
T34n1721_p0508a08║不知貪愛是病。又不識佛為良醫法為妙藥
T34n1721_p0508a09║也。深入諸邪見下第二明見因。以苦欲捨苦
T34n1721_p0508a10║者。如諸外道計三界苦為涅槃。檀提婆羅門
T34n1721_p0508a11║指腹為涅槃。則計欲界苦為涅槃。阿羅羅外
T34n1721_p0508a12║道計無想為涅槃。即計色界苦以為捨苦。鬱
T34n1721_p0508a13║頭監弗計非想為涅槃。則以無色苦而欲捨
T34n1721_p0508a14║生死苦也。即是釋上邪見義也。此是通邪見。
T34n1721_p0508a15║於五見內非樂淨見樂淨。是獨頭見取也。　問。
T34n1721_p0508a16║計生死為涅槃。為迷生死為迷涅槃耶。　答。正
T34n1721_p0508a17║迷生死為涅槃。如迷机為人。為是眾生故
T34n1721_p0508a18║下第三明起悲也。遠悲者。愍其無福慧二善
T34n1721_p0508a19║有苦因果兩惡。近悲者。悲諸外道計非道為
T34n1721_p0508a20║道道為非道也。我始坐道場下。第二以眾生
T34n1721_p0508a21║有五濁故初成道時一乘化不得也。上既大
T34n1721_p0508a22║悲內充。今明方便外救。但聖人雖能救物不
T34n1721_p0508a23║能受。就文亦三。第一明不得說一乘。第二諸
T34n1721_p0508a24║天勸請。第三違請。初文又三。半行明思惟
T34n1721_p0508a25║處。次半行明思惟時。後一行半正明思惟事
T34n1721_p0508a26║也。我始坐道場者。摩竭提界寂滅道場初成
T34n1721_p0508a27║正覺也。觀樹亦經行者。有人言。因名以表意。
T34n1721_p0508a28║樹者欲樹立眾生於大乘善根也。行者欲表
T34n1721_p0508a29║如來必行樹立之事也。有人言。如來在此樹
T34n1721_p0508b01║下成道。念於樹恩故觀樹也。行者向為取道
T34n1721_p0508b02║故坐。今得道竟是故經行。即欲行善利物報
T34n1721_p0508b03║樹恩也。解云此解出經。有人言。此是隨從
T34n1721_p0508b04║世法。即世界悉檀也。世人思惟凡有二種。
T34n1721_p0508b05║一觀物思惟。二經行思惟。今隨從世法亦作
T34n1721_p0508b06║此二。注經云。樹以靜為體。行以動為相。欲發
T34n1721_p0508b07║思惟之兆決語默之機也。於三七日中者第
T34n1721_p0508b08║二明思惟時也。彌沙塞律云三昧七日。此與
T34n1721_p0508b09║十地論同。　彼論問云。本為利物成道。何故
T34n1721_p0508b10║七日思惟不說。　答。云顯示自受大法樂故。顯
T34n1721_p0508b11║已法樂為令眾生於如來所增長愛敬心故。
T34n1721_p0508b12║復捨如是妙樂悲愍眾生為說法故。此則初
T34n1721_p0508b13║七日不說第二七日方始說法。此經明過三
T34n1721_p0508b14║七日方說。律中及薩婆多傳過六七四十二
T34n1721_p0508b15║日方說。十二由經成道竟第二年方度五人。
T34n1721_p0508b16║則一年不說。智度論云五十七日不說法。或
T34n1721_p0508b17║可則是五十七日。或是五十箇七日。計
T34n1721_p0508b18║近一年。與十二由經相應。適緣見聞。不須會
T34n1721_p0508b19║也。薩婆多論云。何故六七四十二日不說。一
T34n1721_p0508b20║者梵天未來請故。又陳如等善根未熟故。又
T34n1721_p0508b21║前自安身然後始說故。又令眾生生尊重故。
T34n1721_p0508b22║今明如來久知應說不說。但為示法深妙眾
T34n1721_p0508b23║生鈍根隨從世法故。示三思而後說耳。七是
T34n1721_p0508b24║一數之窮。三思是俗之常法。故有三七之言
T34n1721_p0508b25║也。　問。七日云何是一數之窮。　答。內外之法七
T34n1721_p0508b26║日改異。胎內七日則變。揣食之身七日不
T34n1721_p0508b27║食便死故也。思惟如是事下第三明思惟事。
T34n1721_p0508b28║有人言。初七日思惟佛智微妙。二七日思惟
T34n1721_p0508b29║眾生鈍根。三七日思惟不可以妙慧授鈍
T34n1721_p0508c01║根也。有人言。初七日欲法說一乘無機即止。
T34n1721_p0508c02║二七日思惟欲譬說一乘無機即止。三七日
T34n1721_p0508c03║欲宿世因緣說一乘無機即止。以覓下中上
T34n1721_p0508c04║三機悟一乘不得故三七日也。又云初七日
T34n1721_p0508c05║以勸門說大乘不得。二七日誡門說大乘不
T34n1721_p0508c06║得。三七日誡勸合說不得也。今明如上辨。隨
T34n1721_p0508c07║從世法故有三七之言。我所得智慧者。今文
T34n1721_p0508c08║直出所思惟之三事。一佛慧微妙。二眾生鈍
T34n1721_p0508c09║根。三不可以妙慧授鈍根。佛慧微妙者。非
T34n1721_p0508c10║愚非智絕觀絕緣故稱微妙也。眾生諸根鈍
T34n1721_p0508c11║者明慧根鈍也。著樂癡所盲者。非直鈍根。復
T34n1721_p0508c12║有二失。一者著樂所謂愛也。二愚癡謂無明
T34n1721_p0508c13║也。毘婆沙云。譬如人縛其手足以物覆眼安
T34n1721_p0508c14║蕀林中不能得出。眾生為愛所縛無明所覆
T34n1721_p0508c15║故不能出生死稠林。如斯之等類下第三不
T34n1721_p0508c16║可以妙慧授鈍根也。爾時諸梵王下第二諸
T34n1721_p0508c17║天請說。就文亦三。初一行半明能請之人。次
T34n1721_p0508c18║一句明請之儀則。後一句正明請。智度論云。
T34n1721_p0508c19║諸天儀法不同。淨居天勸令出家。四天王奉
T34n1721_p0508c20║缽。梵王請轉法輪。　問。佛為眾生故出世自應
T34n1721_p0508c21║說法。何事待請耶。　答。論云佛雖不須請而令
T34n1721_p0508c22║請者獲福。七卷金光明云。請佛轉法輪能滅
T34n1721_p0508c23║謗十二部經罪。又先請後說諸佛法爾。又不
T34n1721_p0508c24║請而說則外道譏呵。又外道多事梵天。梵天
T34n1721_p0508c25║既請則外道心伏。又若不請而說則應答
T34n1721_p0508c26║十四難。以待請方說故不答也。　問。何故諸天
T34n1721_p0508c27║請不明人請耶。　答。天勝人故明天請。又人不
T34n1721_p0508c28║能請。天有智慧知佛成道故明天請。又佛山
T34n1721_p0508c29║林獨處成道。此中無人故人不請也。　問。大通
T34n1721_p0509a01║智勝佛何故十六王子先請後方梵王請。今
T34n1721_p0509a02║何故但明天請不明王子請耶。　答。注法華云。
T34n1721_p0509a03║前佛出好世紹父業濃。今釋迦佛出惡世子
T34n1721_p0509a04║紹義薄也。我即自思惟下第三明違請息化。
T34n1721_p0509a05║就文亦三。第一明假設欲說一乘。第二明無
T34n1721_p0509a06║益有損。三明息化。　問。上思惟與今思惟何異。
T34n1721_p0509a07║答。上明不可以妙慧授鈍根。今思惟假設受
T34n1721_p0509a08║梵王請強說一乘者則有損無益也。眾生
T34n1721_p0509a09║沒在苦下第二明無益有損。我寧不說法下
T34n1721_p0509a10║第三明違請息化。初以本垂跡說於一乘為
T34n1721_p0509a11║欲利物。今說一乘則無益有損。故捨應歸
T34n1721_p0509a12║真名入涅槃。則無所損也。尋念過去佛下大
T34n1721_p0509a13║段第三明初成道時眾生既不堪受一乘故於
T34n1721_p0509a14║一佛乘分別說三。　問。佛為自說三乘。待請說
T34n1721_p0509a15║耶。　答。依智度論云。梵王初請說法。如來云佛
T34n1721_p0509a16║法甚深眾生鈍根違請不說。次梵王陳眾生
T34n1721_p0509a17║有上中下根重請說法。佛受其重請故說三
T34n1721_p0509a18║乘。就文亦三。第一明照眾生根性。二正說三
T34n1721_p0509a19║乘教。三稟教得益。則生後三車化子得譬
T34n1721_p0509a20║也。初文有三。第一明順同過去諸佛故說三
T34n1721_p0509a21║乘。第二受現在十方諸佛勸故說三乘。第三
T34n1721_p0509a22║受勸即隨順五濁眾生故說三乘。前二上同
T34n1721_p0509a23║諸佛。後一下順眾生。即是三因緣故說三乘
T34n1721_p0509a24║也。若取詶梵王請則有四緣也。初偈為二。
T34n1721_p0509a25║上半思惟古佛。下半明釋迦順同古佛道法
T34n1721_p0509a26║一乘化眾生不得故於一乘說三。釋迦信而
T34n1721_p0509a27║好古宜順同之。作是思惟時下第二十方諸
T34n1721_p0509a28║佛勸說三乘也。就文為二。第一稱歎。第二獎
T34n1721_p0509a29║勸。初文為三。半行明十方諸佛現身。所以現
T34n1721_p0509b01║身者。釋迦於一說三合理稱機。則數感諸
T34n1721_p0509b02║佛應現身。次半行安慰讚歎。安慰者。隱其實
T34n1721_p0509b03║德以貧所樂法度眾生。此是忍苦之事。今隨
T34n1721_p0509b04║從世法故須安慰。次稱歎者。設三乘方便合
T34n1721_p0509b05║理稱機。斯可歎也。次一行正出歎辭。事如
T34n1721_p0509b06║文也。我等亦皆得下第二明諸佛自敘。則是
T34n1721_p0509b07║獎勸。就文為三。第一明現在諸佛上同過去
T34n1721_p0509b08║佛方便說三。第二偈明現在諸佛下順根性
T34n1721_p0509b09║是故說三。第三半行明說三之意。舍利弗當
T34n1721_p0509b10║知下第三明釋迦歡喜受勸。就文為二。初一
T34n1721_p0509b11║偈明歡喜詶上諸佛稱歎。次偈明受勸詶上
T34n1721_p0509b12║諸佛獎勸也。南無者歸命也救我也。歸命者
T34n1721_p0509b13║以命歸投十方諸佛也。諸佛獎勸說於三乘。
T34n1721_p0509b14║則延眾生慧命。便是延釋迦命。是故釋迦以
T34n1721_p0509b15║命歸投諸佛。諸佛勸說三乘。既是救濟眾生。
T34n1721_p0509b16║即是救濟釋迦。故稱救我也。復作如是念我
T34n1721_p0509b17║出濁惡世下第三順五濁眾生故說三也。我即
T34n1721_p0509b18║自思惟者。二章經始末有四思惟。不說一乘
T34n1721_p0509b19║有二思惟。如前釋之。說於三乘亦二思惟。所
T34n1721_p0509b20║以有二思惟者。隨順世法再思方決也。又
T34n1721_p0509b21║初思惟同古佛行。次思惟順今佛。又初思惟
T34n1721_p0509b22║上同諸佛。後思惟下順根性。而言濁惡世者。
T34n1721_p0509b23║雖有十方佛勸。若出好世亦不說三。今自省
T34n1721_p0509b24║釋迦。出於惡世故宜受勸說三也。思惟是事
T34n1721_p0509b25║已下第二正說小乘。文有七句。前明欲說三
T34n1721_p0509b26║乘時。謂再思已決宜應說三。即趣波羅捺第
T34n1721_p0509b27║二明說三乘處。波羅捺此云鹿林。昔在王以
T34n1721_p0509b28║林施鹿故云鹿林。毘婆沙云仙人園。昔有仙
T34n1721_p0509b29║人在此處住。因以為名。又翻為繞河城。城
T34n1721_p0509c01║有水繞。今謂波羅捺是其通處。鹿林是其別
T34n1721_p0509c02║處。迦毘羅國正是天竺之中央。諸國皆在四
T34n1721_p0509c03║方也。波羅捺在迦毘羅之西相去九百六十
T34n1721_p0509c04║里。佛轉法輪處在波羅捺之北相去二十里。
T34n1721_p0509c05║樹名香淨。　問。何故住此處初說法耶。　答。眾生
T34n1721_p0509c06║待時待處以得悟故聖人化之耳。處無定也。
T34n1721_p0509c07║今明有二因緣故住彼處。一者毘婆沙云有
T34n1721_p0509c08║五處定。謂生處．出家處．成道處．說法處．滅
T34n1721_p0509c09║度處。三世諸佛常於此處說法故云處定。　問。
T34n1721_p0509c10║何以知處定。　答。佛未出世有轉輪王。將兵眾
T34n1721_p0509c11║欲從此道過。而兵眾即住不行。空中云此是
T34n1721_p0509c12║古佛說法處王須避之。故知處定。二者五人
T34n1721_p0509c13║退不還國。畏淨飯王誅之。進不給侍太子。謂
T34n1721_p0509c14║佛無道。故頓止鹿林。毘婆沙云三人計苦行
T34n1721_p0509c15║得道。二人計受樂得道。二人見佛苦行。便謂
T34n1721_p0509c16║佛無道故往鹿園。三人二年供養佛。後見佛
T34n1721_p0509c17║食乳麋。復謂佛受樂故無道。亦捨佛往鹿園。
T34n1721_p0509c18║佛受請竟則自念云。甘露門開誰應先聞。自
T34n1721_p0509c19║念阿羅羅鬱頭藍弗聰明利根應前得道。諸
T34n1721_p0509c20║天報云。一仙命終已七日。一仙昨夜命終。
T34n1721_p0509c21║佛復念云誰應得聞。則知前五人應次受
T34n1721_p0509c22║道。故往彼化之也。諸法寂滅相下第三句將
T34n1721_p0509c23║辨三乘之權故。前明方便之本。方便之本即
T34n1721_p0509c24║是佛所得法。故非觀非緣不三不一。名不可
T34n1721_p0509c25║以言宣也。以方便力故下第四句明從實起
T34n1721_p0509c26║權。非三非一權說三也。為五比丘說者第五
T34n1721_p0509c27║句明所為人也。言五人者。一陳如二十力迦
T34n1721_p0509c28║葉三頞鞞四跋提五摩男拘利。言比丘者。說
T34n1721_p0509c29║法竟方有比丘。五人據其初比丘語其後。　問。
T34n1721_p0510a01║何故前為五人說法耶。　答。經出不同。一云迦
T34n1721_p0510a02║葉佛時有同學九人。四人利根前得道。五人
T34n1721_p0510a03║鈍根自誓釋迦出世要先得道。又經云釋迦
T34n1721_p0510a04║過去於饑饉世作大魚身自誓云。前食我肉
T34n1721_p0510a05║者當先度之。五人前來食之故前度也。又經
T34n1721_p0510a06║云過去世有六人。五人取稻華供養佛。一人
T34n1721_p0510a07║云待之稻熟供養。故五人前悟須跋後悟也。
T34n1721_p0510a08║是名轉法輪下第六句結說教名字。若據自
T34n1721_p0510a09║他而言。佛初成道自轉法輪謂初自轉也。今
T34n1721_p0510a10║為他說法則他轉之初也。便有涅槃音下第
T34n1721_p0510a11║七句結教旨歸也。雖轉四諦宗歸一滅。故大
T34n1721_p0510a12║乘有四諦與一諦。小乘亦明四諦一諦。說三
T34n1721_p0510a13║乘法要具上來七章也。及以阿羅漢下第三
T34n1721_p0510a14║明稟教得益。就文為二。初明得益。次釋疑。前
T34n1721_p0510a15║明轉四諦法輪。今辨三寶現世。阿羅漢者佛
T34n1721_p0510a16║寶也。律云佛為五人說法。五人喚佛為羅漢
T34n1721_p0510a17║也。　問。陳如初得道。餘四人住在何位。　答。婆沙
T34n1721_p0510a18║云。四人住燸等四善根。至夏初方得道。　問。八
T34n1721_p0510a19║萬天得道是何天耶。　答。正法念經云是炎摩
T34n1721_p0510a20║天子。　問。智度論云八萬天子得無生法忍。餘
T34n1721_p0510a21║經云得法眼淨。此事云何。　答。小乘法眼淨即
T34n1721_p0510a22║是小乘無生法忍也。從始坐道場至此文。皆
T34n1721_p0510a23║是引轉法輪經事來也。從久遠劫來下第二
T34n1721_p0510a24║釋疑密開壽量。明釋迦久解於一說三非受
T34n1721_p0510a25║諸佛勸始能說涅槃。又明從久遠以來有此
T34n1721_p0510a26║方便利物非今新制。汝勿疑之。欲以勸信故
T34n1721_p0510a27║作是說。從上來明方便事竟。故豫制物疑
T34n1721_p0510a28║也。舍利弗當知下第四明說一乘教。就文為
T34n1721_p0510a29║三。初見大乘機發。二正為說一乘。三聞一乘
T34n1721_p0510b01║得悟解。前說三乘亦唯此三意。此三即生下
T34n1721_p0510b02║等賜大車譬。第一機發生後索車譬。第二
T34n1721_p0510b03║為說一乘生後等賜大車譬。第三聞教悟解
T34n1721_p0510b04║生後得車歡喜譬。初章又有四。第一兩偈明
T34n1721_p0510b05║見大機發。第二一偈念欲興教。第三一偈舉
T34n1721_p0510b06║無機之失顯有機之得。第四一句見有機發
T34n1721_p0510b07║故歡喜也。我見佛子等者。大機既發有紹繼
T34n1721_p0510b08║之能為佛子義也。機發者非一故云千萬億
T34n1721_p0510b09║也。咸以恭敬心者。據事而論。既到佛所聽法。
T34n1721_p0510b10║必尊人而重法也。就根緣而言。必有捨小崇
T34n1721_p0510b11║大之理故云恭敬心。皆來至佛所者。即事而
T34n1721_p0510b12║言。靈山之會也。理中機發扣聖名來也。曾
T34n1721_p0510b13║從諸佛聞方便所說法者。序過去曾稟方便
T34n1721_p0510b14║之教也。昔不知是方便。今教起始名之為方
T34n1721_p0510b15║便。所以辨昔方便者。良以昔聞三乘柔伏其
T34n1721_p0510b16║心為入大乘之方便也。我則作是念。第二既
T34n1721_p0510b17║照大乘機發念欲興教也。舍利弗當知下第
T34n1721_p0510b18║三明無機之失也。凡有四失。一者以不知因
T34n1721_p0510b19║三悟一故名鈍根。如守指忘月。二者樂二乘
T34n1721_p0510b20║法稱為小智。則但得人無我故也。三封執小
T34n1721_p0510b21║教名為著相。四保小究竟不信一乘名為憍
T34n1721_p0510b22║慢。如此之人已離法席。汝等住者內有實德
T34n1721_p0510b23║不同彼人。今我喜無畏下第四見有機故歡
T34n1721_p0510b24║喜無畏。說一乘法暢於佛心故名為喜。如涅
T34n1721_p0510b25║槃經云心喜說真諦。故知眾生必能信受無
T34n1721_p0510b26║謗法之畏。於諸菩薩中下第二正明說一乘
T34n1721_p0510b27║也。指三乘人名為菩薩。正直捨方便者廢權
T34n1721_p0510b28║教。顯露廢權名為正直。昔在鹿園之會正立
T34n1721_p0510b29║於權。未得明捨。亦是意捨言不捨。至付財之
T34n1721_p0510c01║時但是密捨。未得稱於正直。又昔執三是
T34n1721_p0510c02║實為邪。今遂捨之為正。三乘望佛道迂迴稱
T34n1721_p0510c03║曲。今廢三乘則直至佛道故云直也。但說無
T34n1721_p0510c04║上道者明立實也。昔廢實立權。今廢權立實
T34n1721_p0510c05║也。菩薩聞是法下第三聞一乘悟解也。菩薩
T34n1721_p0510c06║稱疑除羅漢云作佛者。互現文。又昔不明羅
T34n1721_p0510c07║漢作佛。故今明羅漢作佛。昔已說菩薩作佛。
T34n1721_p0510c08║故今不明作佛。但菩薩昔謂有三。今聞無三
T34n1721_p0510c09║所以生疑。今知昔說三是方便今說一是真
T34n1721_p0510c10║實故二說不相違。故疑除。又菩薩昔有舊疑。
T34n1721_p0510c11║未知為進成佛道為退作二乘。今知有一無
T34n1721_p0510c12║二。故但進不退故舊疑除也。如三世諸佛下
T34n1721_p0510c13║第三大段次明讚歎法。初段頌一乘真實門。
T34n1721_p0510c14║次頌三乘方便門。於三乘方便門內廣序
T34n1721_p0510c15║釋迦一期出世始終之事既已顯然。顯實開權
T34n1721_p0510c16║皆法華經內之說。歎法令物信受故須稱歎。
T34n1721_p0510c17║凡有六歎。初一行作合諸佛儀式。歎諸佛皆
T34n1721_p0510c18║先三後一釋迦亦爾。又諸佛皆有根本枝末
T34n1721_p0510c19║收末歸本。釋迦亦爾。故名如諸佛儀式也。次
T34n1721_p0510c20║半行歎佛難值。俗聖易逢故云千年一聖。諸
T34n1721_p0510c21║佛難值故劫數遙永。所以然者。眾生福少罪
T34n1721_p0510c22║多故不見佛。設有餘功德多無見佛善根。故
T34n1721_p0510c23║佛於其人為難值也。下半明佛則易值歎法
T34n1721_p0510c24║華難說。所以然者。有人值佛四十餘年而不
T34n1721_p0510c25║聞說一乘。則知一乘難聞佛易值。所以然
T34n1721_p0510c26║者。眾生多有凡夫二乘善根。少修中道正觀
T34n1721_p0510c27║種子。故不感佛說一乘也。次半行明汝等無
T34n1721_p0510c28║量劫來聞之則難。如從大通智勝佛所至今
T34n1721_p0510c29║方能得聞。次半行明聞之則易專心聽受生
T34n1721_p0511a01║信為難譬如優曇華下明聽之則易聞解歡
T34n1721_p0511a02║喜此則為難。聞解歡喜者。以聞法悟解內心
T34n1721_p0511a03║歡喜外發言稱歎。三世諸佛同行此道今歡
T34n1721_p0511a04║喜稱歎。稱合聖心。即是法供養三世佛。如此
T34n1721_p0511a05║之人過優曇華也。輪王出世有優曇華。而聞
T34n1721_p0511a06║法華作法輪王故云過也。長行舉此華歎法。
T34n1721_p0511a07║今舉此華歎人也。汝等勿有疑下第四大段
T34n1721_p0511a08║明勸信也。稱歎既竟故勸除疑信受也。汝等
T34n1721_p0511a09║舍利弗下大段第二示上根人弘經方法。上
T34n1721_p0511a10║一周說竟。今勸傳示未聞。又身子得悟則成
T34n1721_p0511a11║菩薩。故應弘道利人。又上明說法則是燃
T34n1721_p0511a12║燈。今明弘經令傳燈也。又法說一周亦得別
T34n1721_p0511a13║開三段。初簡眾謂緣起。次明正說。今是流
T34n1721_p0511a14║通。就文為二。初四行通示弘經方法。次三行
T34n1721_p0511a15║示得失。就初又二。前一行歎所弘之經。次三
T34n1721_p0511a16║行正明弘經方法。昔不說故稱之為祕。所言
T34n1721_p0511a17║祕者蓋是稱歎之辭。如世祕方千金不傳。今
T34n1721_p0511a18║亦爾也。所言要者宗歸一也。又正明作佛也。
T34n1721_p0511a19║次三行弘經方法為三。初二行誡令非器莫
T34n1721_p0511a20║傳。次一行勸令是器宜授。初二偈中前偈
T34n1721_p0511a21║誡令勿為起愛人說。次偈誡令勿為起見人
T34n1721_p0511a22║說也。初是凡夫見小樂而忘大樂人。次是保
T34n1721_p0511a23║執小乘人。必逆拒大法。有慚愧清淨者。第二
T34n1721_p0511a24║勸是器應授。亦有二人。慚愧是始行人。起於
T34n1721_p0511a25║愛見及凡夫二乘心即改悔慚愧也。清淨者
T34n1721_p0511a26║久行人也。久習大乘無所得正觀。無復愛見
T34n1721_p0511a27║及凡夫二乘之垢。故云清淨。如上云有佛子
T34n1721_p0511a28║心淨是矣。舍利弗當知下第二示得失。初一
T34n1721_p0511a29║行半舉不習學之失。次一行半歎身子習學
T34n1721_p0511b01║之得。諸佛法如是者。要先權後實。此示所學
T34n1721_p0511b02║之摸軌。次半行明不學此經則不知之。諸佛
T34n1721_p0511b03║世之師者。身子初聞略說謂佛是魔。聞後廣
T34n1721_p0511b04║說方知是世大師。此半行明識人之邪正。次
T34n1721_p0511b05║一句歎領法之權實。下句無疑總結決了人
T34n1721_p0511b06║法也。次半行明二疑既除欣成一極。
T34n1721_p0511b07║法華義疏卷第四
T34n1721_p0511b08║　永仁甲午仲呂初三為造板畢功先妣得果
T34n1721_p0511b09║　也爰沙彌道尊水叔孝未終十三忌景將滿
T34n1721_p0511b10║　風樹悲幾許千萬愁緒在誰烏呼擔劫石不
T34n1721_p0511b11║　磷之恩遇浮木未朽之幸仍刊義疏第四盛
T34n1721_p0511b12║　流行無窮乃至有頂阿鼻濟度無邊而已。
T34n1721_p0511b13║　都幹緣沙門　素慶謹誌
