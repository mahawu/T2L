T34n1723_p0778a22║
T34n1723_p0778a23║妙法蓮華經玄贊卷第七(本)
T34n1723_p0778a24║
T34n1723_p0778a25║　　　　沙門基撰　信解末偈記
T34n1723_p0778a26║經。爾時摩訶迦葉(至)不求自得。　贊曰。長行四
T34n1723_p0778a27║人同領。頌領獨迦葉者最年大故。敘眾意
T34n1723_p0778a28║故影彰餘人亦頌說故。下有八十六頌半
T34n1723_p0778a29║分二。初七十三行半頌頌前三文。世尊大恩
T34n1723_p0778a30║下十三行頌。屬品中第三段荷佛恩深。初
T34n1723_p0778b01║文有三。初二頌頌法說。次四十一頌頌喻
T34n1723_p0778b02║說。後三十頌半頌合說。此初也。不頌昔日
T34n1723_p0778b03║不悕。唯頌今時獲得。初一頌半頌聞法聞
T34n1723_p0778b04║記二事。後半頌獲得。
T34n1723_p0778b05║經。譬如童子幼稚無識。　贊曰。下第二段。四
T34n1723_p0778b06║十一頌頌喻說。中分二。初三十四頌頌昔
T34n1723_p0778b07║不悕。後有七頌頌今獲得。初中有六。初半
T34n1723_p0778b08║頌最初發心喻。次一頌退流生死喻。次七頌
T34n1723_p0778b09║中還見佛喻。次十四頌不肯修大喻。次九頌
T34n1723_p0778b10║半化以二乘喻後二頌示大不悕喻。此初也。
T34n1723_p0778b11║經。捨父逃逝(至)五十餘年。　贊曰。第二退流生
T34n1723_p0778b12║死喻。周流者經歷義。諸國者五趣也。總名他
T34n1723_p0778b13║國。
T34n1723_p0778b14║經。其父憂念(至)頓止一城。　贊曰。下第三段。
T34n1723_p0778b15║有七頌中還見佛喻。長行有三。子長還國。
T34n1723_p0778b16║父先求覓子遇到城。今此唯頌父先覓子。
T34n1723_p0778b17║不頌餘二。二文入後第四段中。文穩便故
T34n1723_p0778b18║此中有四。一頌求子止城。二頌半資財甚
T34n1723_p0778b19║眾。一頌客利豐廣。二頌半往來者多。此初
T34n1723_p0778b20║也。四方求者。隨入四生求之。疲者劬勞。示
T34n1723_p0778b21║相以求於子。頓停也停住大城。
T34n1723_p0778b22║經。造立舍宅(至)人民眾多。　贊曰。二資財甚
T34n1723_p0778b23║眾。造宅者起慈悲心。立舍者顯空勝義。或
T34n1723_p0778b24║造者起也。宅即舍謂慈悲心。五欲者五種樂。
T34n1723_p0778b25║或淨法界等五法。娛者樂也。輦者真諦。法王
T34n1723_p0778b26║獨乘。輿者俗諦。諸人共乘。勝劣異故車乘
T34n1723_p0778b27║者五乘。田業者智斷餘文可知。
T34n1723_p0778b28║經。出入息利(至)無處不有。　贊曰。三客利豐
T34n1723_p0778b29║廣商賈也。通四方之珍異曰商坐賣曰賈。
T34n1723_p0778b30║估市稅也。行曰商。坐曰賈客名通上。往來
T34n1723_p0778c01║六趣以利群生曰商。住淨土．人．天以化
T34n1723_p0778c02║物曰賈。遍三界厘市行其稅利曰估利豐
T34n1723_p0778c03║客廣。故遍三界皆有佛法。
T34n1723_p0778c04║經。千萬億眾(至)有大力勢。　贊曰。四往來者
T34n1723_p0778c05║多王者愛念仁王敬故。豪族宗重臣庶崇故。
T34n1723_p0778c06║由此因緣。四眾八部往來者多。
T34n1723_p0778c07║經。而年朽邁(至)當如之何。　贊曰。下第四段有
T34n1723_p0778c08║十四頌。不肯修大。有四。初二頌父恒念子。
T34n1723_p0778c09║次九頌子見驚走。次一頌半父令急捉。後一
T34n1723_p0778c10║頌半子遂憂惶。此初也。年邁益念道久悲深。
T34n1723_p0778c11║夙夜惟念六返觀故。
T34n1723_p0778c12║經。爾時窮子(至)或無所得。　贊曰。第二有九
T34n1723_p0778c13║頌。子見驚走。中有三。初三頌遇到父舍。次二
T34n1723_p0778c14║頌半所見父相。後三頌半見已驚走初中有
T34n1723_p0778c15║二。初一頌半遊求。後一頌半困到。此初也。索
T34n1723_p0778c16║音所戟蘇各二反。乞也。亦求也。國邑之義。長
T34n1723_p0778c17║行已解。有所得者。遇佛法中真實善友。無
T34n1723_p0778c18║所得者虛假知友。
T34n1723_p0778c19║經。飢餓羸瘦(至)遂至父舍。　贊曰。困到也。法食
T34n1723_p0778c20║不足故飢。妙行不圓故疲。或起惡見損壞
T34n1723_p0778c21║深故。生瘡。不堅持戒。損壞淺故生癬。妄
T34n1723_p0778c22║生見解不專持戒。到父城者。遇入大乘。
T34n1723_p0778c23║傭賃。展轉者勤力求法也。至父舍者入中
T34n1723_p0778c24║道大乘也。
T34n1723_p0778c25║經。爾時長者(至)注記券疏。　贊曰。二所見父
T34n1723_p0778c26║相也。門內者理居教內果在因內。昔望
T34n1723_p0778c27║生死名居門外。今望涅槃故住門內。計
T34n1723_p0778c28║算金等者諸聖作論分別計度法聖財故。
T34n1723_p0778c29║出內財產者行二利用也。注記券疏者諸
T34n1723_p0778c30║師作疏修撰文記等。注者丁住反注記
T34n1723_p0779a01║也。切韻注之戍反水注也非注記。廣雅注
T34n1723_p0779a02║亦之喻反注疏也。識也解也。通俗文記物
T34n1723_p0779a03║曰注。今亦作注。
T34n1723_p0779a04║經。窮子見父(至)何故至此。　贊曰。三見已卻
T34n1723_p0779a05║走。分二。初一頌半悔來。二頌卻走。此初也。
T34n1723_p0779a06║經。䨱自念言(至)欲往傭作。　贊曰。卻走也。逼
T34n1723_p0779a07║切迫慼也。
T34n1723_p0779a08║經。長者是時(至)追捉將來。　贊曰。第三父令
T34n1723_p0779a09║急捉。默而識之者。未曾對眾陳說聲聞過
T34n1723_p0779a10║去逢我是我之子。名默而識之。
T34n1723_p0779a11║經。窮子驚喚(至)使我至此。　贊曰。第四子遂憂
T34n1723_p0779a12║惶。退大不修卻住生死名悶躄地。若行
T34n1723_p0779a13║大行乖本求意。與死不殊名必當見殺。何
T34n1723_p0779a14║用大乘無漏衣食一旦至此。
T34n1723_p0779a15║經。長者知子(至)無威德者。　贊曰。下第五有
T34n1723_p0779a16║九頌半化以二乘喻。長行有六。此中有四。
T34n1723_p0779a17║不頌初二。初三頌令修脫分。次一頌子遂
T34n1723_p0779a18║依行。次四頌半勸入善根。後一頌便成聖位。
T34n1723_p0779a19║初中復二。初二頌遣使。後一頌傳語。此初
T34n1723_p0779a20║也。愚癡者無明。狹劣者意少。眇目者視不正。
T34n1723_p0779a21║說文一目少也。目匡陷急曰眇眇小也。為二
T34n1723_p0779a22║乘說安立諦教能詮顯義。不圓名為眇目。
T34n1723_p0779a23║所詮生空理短故名矬。無法身功德醜故
T34n1723_p0779a24║名陋。神用不廣故名無威德。
T34n1723_p0779a25║經。汝可語之(至)倍與汝價。　贊曰。此傳語也。
T34n1723_p0779a26║經。窮子聞之(至)淨諸房舍。　贊曰。二子遂依
T34n1723_p0779a27║行。除煩惱糞淨五蘊舍。
T34n1723_p0779a28║經。長者於牖(至)樂為鄙事。　贊曰。三有四頌
T34n1723_p0779a29║半勸入善根。長行有三。此亦有三。初一頌
T34n1723_p0779a30║心傷。次一頌身近。後二頌半共語。此初也。
T34n1723_p0779b01║經。於是長者(至)往到子所。　贊曰。此身近也。
T34n1723_p0779b02║經。方便附近(至)若如我子。　贊曰。下共語。長
T34n1723_p0779b03║行有二。此亦有二。初半頌總與語勸勉。後
T34n1723_p0779b04║二頌別與語教示。後文有二。初一頌半隨須
T34n1723_p0779b05║即與後半頌假稱父子。塗足油者西方人庶
T34n1723_p0779b06║例多塗跣。時既溫熱塵坌頻沾。至必洗足
T34n1723_p0779b07║以油塗之。今言足者。即四神足。欲．勤．心
T34n1723_p0779b08║觀。油謂八斷行。即欲．精進．信．輕安．正念．正
T34n1723_p0779b09║知．思．捨。初三為加行。輕安攝受身心。正念．
T34n1723_p0779b10║正知為繼屬。不忘所緣安心一境故。有
T34n1723_p0779b11║放逸生如實了知。故思．捨為對治。策心持
T34n1723_p0779b12║心二種力故。已生沈掉能遠離之名塗足
T34n1723_p0779b13║油。如去風痺斷障染故。或足謂戒。油謂六
T34n1723_p0779b14║支。受學學處善能防護別解脫律儀。軌則
T34n1723_p0779b15║所行皆具圓滿。見微細罪生大怖畏。滋潤
T34n1723_p0779b16║戒故法食既充。無貪瞋癡薦席亦厚。無垢稱
T34n1723_p0779b17║云。四靜慮為床淨命為茵蓐。淨命即是無貪
T34n1723_p0779b18║所起身語二業故。以無貪為薦席也。在茵
T34n1723_p0779b19║蓐下床之上故。薦音作見反亦蓆也。玉篇獸
T34n1723_p0779b20║之所食草也。又床薦。所以同薦藉也。廗音詳
T34n1723_p0779b21║石反。玉篇蓆廧亦反廣多也。切韻為廗。假
T34n1723_p0779b22║稱父子。又以軟語。若如我子。若者如也。如
T34n1723_p0779b23║我入聖之真子也。此乃見道已前。
T34n1723_p0779b24║經。長者有智(至)執作家事。　贊曰。四便成聖
T34n1723_p0779b25║位文中。唯有無學漸令入出并彰修道。二
T34n1723_p0779b26║十年中常令除糞名執家事。過是以後心
T34n1723_p0779b27║相體信入出無難。然其所止猶在本處。影
T34n1723_p0779b28║顯見道。名之為兒。文中略故。
T34n1723_p0779b29║經。示其金銀(至)我無此物。　贊曰。示大不悕
T34n1723_p0779b30║喻也。大乘二利雖使令知名為出入。猶於
T34n1723_p0779c01║門外者大乘教行之因門外。止宿草庵者猶
T34n1723_p0779c02║住二乘。庵音烏含反小草舍也。有作菴菴
T34n1723_p0779c03║閭草非舍也。自念以貧為事業。都無大
T34n1723_p0779c04║乘事業之分。無一悕意不求大乘。
T34n1723_p0779c05║經。父知子心(至)剎利居士。　贊曰。下第二大段
T34n1723_p0779c06║有七頌。顯今獲得前喻中有二。初五頌父
T34n1723_p0779c07║付子。後二頌子獲得。初復有二。初一頌半
T34n1723_p0779c08║知機集族。後三頌半正付家事。此初也。
T34n1723_p0779c09║經。於此大眾(至)恣其所用。　贊曰。下三頌半正
T34n1723_p0779c10║付家事。有五。初半頌初教發心。半頌退流
T34n1723_p0779c11║生死。半頌化以二乘。或在人天彼方根
T34n1723_p0779c12║熟。或在加行。無間兩道。或斷五下。五上分
T34n1723_p0779c13║結二位之時。故言見子已二十年。或說得
T34n1723_p0779c14║有學．無學果。一頌昔退大乘今得相遇根
T34n1723_p0779c15║機熟故。一頌正付。
T34n1723_p0779c16║經。子念昔貧(至)得未曾有。　贊曰。子獲得也。
T34n1723_p0779c17║有為功德名為珍寶。無為真如慈悲心等名
T34n1723_p0779c18║為舍宅。又識達本識當成鏡智。亦知一切
T34n1723_p0779c19║三界眾生皆已舍宅。及獲珍財故生歡喜。
T34n1723_p0779c20║經。佛亦如是(至)聲聞弟子。　贊曰。下第三大
T34n1723_p0779c21║段有三十頌半。頌合說。中分二。初二十
T34n1723_p0779c22║頌半頌昔不悕合。後有十頌頌今獲得合。
T34n1723_p0779c23║初合中長行有五。不合中還見佛。今此頌
T34n1723_p0779c24║中唯頌示大不悕合餘略不頌。前長行中示
T34n1723_p0779c25║大不悕有三。今此亦爾。初二頌頌初知我
T34n1723_p0779c26║樂小佛不說我得故不悕。次有八頌頌第
T34n1723_p0779c27║三但為菩薩說不正為我說故不悕。後十
T34n1723_p0779c28║頌半頌第二自得涅槃謂已滿足故不
T34n1723_p0779c29║悕。此初也。未曾說言汝等作佛。於佛妙智
T34n1723_p0779c30║我亦有分。但說我等得諸無漏是聲聞弟
T34n1723_p0780a01║子故我不悕。
T34n1723_p0780a02║經。佛敕我等(至)當得成佛。　贊曰。下有八頌
T34n1723_p0780a03║頌第三但為菩薩說。不正為我說故不悕。
T34n1723_p0780a04║中分六。初一頌佛敕。次一頌半我依佛教
T34n1723_p0780a05║次一頌他依我言。次一頌佛授他記。次一
T34n1723_p0780a06║頌半正為菩薩不為我說。後二頌法喻雙
T34n1723_p0780a07║結。此初也。佛三業加。密敕令說般若等經。
T34n1723_p0780a08║經。我承佛教(至)說無上道。　贊曰。二我依佛教。
T34n1723_p0780a09║經。諸佛子等(至)精勤修習。　贊曰。三他依我言。
T34n1723_p0780a10║經。是時諸佛(至)當得作佛。　贊曰。四佛授他
T34n1723_p0780a11║記。言諸佛者顯一切佛法皆同故非唯一
T34n1723_p0780a12║佛。亦是過去曾於餘佛所受化故不爾
T34n1723_p0780a13║一佛云何言諸。故前說言曾從諸佛聞
T34n1723_p0780a14║方便所說法。
T34n1723_p0780a15║經。一切諸佛(至)說斯真要。　贊曰。五正為菩
T34n1723_p0780a16║薩不為我說。故我不悕。
T34n1723_p0780a17║經。如彼窮子(至)亦復如是。　贊曰。法喻雙結。
T34n1723_p0780a18║文意可知。
T34n1723_p0780a19║經。我等內滅(至)都不欣樂。　贊曰。下第三有
T34n1723_p0780a20║十頌半。頌第二自得涅槃。謂已滿足故不
T34n1723_p0780a21║悕。中分二。初二頌標自滿不悕。後八頌半
T34n1723_p0780a22║釋。此初也。內滅者謂內自身滅諸煩惱證
T34n1723_p0780a23║得涅槃。唯能了此以為究竟。更無自餘外
T34n1723_p0780a24║利他事故不欣大。
T34n1723_p0780a25║經。所以者何(至)謂是究竟。　贊曰。下八頌半
T34n1723_p0780a26║釋。中分三。初三頌半於佛境智起三解
T34n1723_p0780a27║脫門觀。自謂滿足故不悕。次四頌自謂得
T34n1723_p0780a28║道已報佛恩。雖為他說而自不悕後一頌
T34n1723_p0780a29║結佛不為說故不悕。此初也。初三頌空
T34n1723_p0780a30║無相觀。後一頌半是無願觀。諸法皆空空觀
T34n1723_p0780b01║也。二我既無何有生等故。次下說無生滅等
T34n1723_p0780b02║六種所無。並無相觀捨離貪著不貪一切。
T34n1723_p0780b03║遂於佛智亦不貪求是無願觀。由聞般若
T34n1723_p0780b04║密意所說空無相願。遂錯悟解作此三觀自
T34n1723_p0780b05║得涅槃。後作此解謂是究竟故不悕大。
T34n1723_p0780b06║經。我等長夜(至)報佛之恩。　贊曰。二有四頌。
T34n1723_p0780b07║自謂得道已報佛恩。雖為他說而自不悕。
T34n1723_p0780b08║中分二。初二頌半謂報佛恩。次一頌半雖
T34n1723_p0780b09║為他說而自不悕。此初也。驗此文意住
T34n1723_p0780b10║有餘依涅槃迴心向大。非住無餘依涅槃界。
T34n1723_p0780b11║經。我等雖為(至)永無願樂。　贊曰。雖為他說
T34n1723_p0780b12║而自不悕也。
T34n1723_p0780b13║經。導師見捨(至)說有實利。　贊曰。三佛不為說
T34n1723_p0780b14║故我不悕。簡擇於我觀根未熟故見捨我。
T34n1723_p0780b15║未曾勸進令修大乘說有實利。故我不悕。
T34n1723_p0780b16║初不勸者據今生來。非曾不勸久已勸故。
T34n1723_p0780b17║經。如富長者(至)乃教大智。　贊曰。上二十頌半
T34n1723_p0780b18║頌合昔不悕。下有十頌。合今獲得有二。初
T34n1723_p0780b19║三頌法喻對明。初教方便後說真實。後七頌
T34n1723_p0780b20║明我今獲得。此初也。一頌半喻一頌半法。
T34n1723_p0780b21║經。我等今日(至)得無量寶。　贊曰。下七頌明
T34n1723_p0780b22║今獲得。中分三。初一頌半總辨今得非先
T34n1723_p0780b23║所望。次三頌始于今日方名得果體。後二
T34n1723_p0780b24║頌半方名得果用。此初也。
T34n1723_p0780b25║經。世尊我今(至)無上大果。　贊曰。二始于今
T34n1723_p0780b26║日方名得果體。初一頌總辨先得果非真
T34n1723_p0780b27║今得是實。道謂證智。果謂無為。後二頌今得
T34n1723_p0780b28║果。是實由前因。證於中初頌持戒因得報。
T34n1723_p0780b29║後頌梵行滿得大果。皆以勝昔。
T34n1723_p0780b30║經。我等今者(至)應受供養。　贊曰。三方名得
T34n1723_p0780c01║果用。初一頌得真實聲聞之名利他用故。
T34n1723_p0780c02║後一頌半得真阿羅漢稱實福田故。即顯
T34n1723_p0780c03║住小非真聲聞亦非真是阿羅漢也。
T34n1723_p0780c04║經。世尊大恩(至)誰能報者。　贊曰。已上七十
T34n1723_p0780c05║三頌半頌前長行。自下品之第三段有十三
T34n1723_p0780c06║頌。荷佛恩深。分二。初六頌半總明恩深
T34n1723_p0780c07║難報。後六頌半別明所難報事。初中復二。
T34n1723_p0780c08║初一頌半明佛慈悲深故難報。後五頌明
T34n1723_p0780c09║行供養事而不能報。此初也。時長處廣行
T34n1723_p0780c10║滿心勤。苦己利人情深叵答。昊天之恩蓋
T34n1723_p0780c11║在於此。
T34n1723_p0780c12║經。手足供給(至)盡心恭敬。　贊曰。下五頌明
T34n1723_p0780c13║供養事。中分二。初二頌六種內財不能報。
T34n1723_p0780c14║後三頌四事外財并以起塔。亦不能報此
T34n1723_p0780c15║初也。
T34n1723_p0780c16║經。又以美膳(至)亦不能報。　贊曰。四事外物
T34n1723_p0780c17║不能報也。二頌四事。一頌結之。
T34n1723_p0780c18║經。諸佛希有(至)隨宜為說。　贊曰。下六頌半
T34n1723_p0780c19║明所難報事。於中有三。初二頌半總明佛
T34n1723_p0780c20║能為下劣事於取相凡夫能隨宜為說。次
T34n1723_p0780c21║二頌能知欲樂及勝解而為說法。後二頌能
T34n1723_p0780c22║知根熟未熟為說三乘。此初也。藏報身之
T34n1723_p0780c23║實德顯化相之權形。隱妙理之玄宗揚麤
T34n1723_p0780c24║義之疏教。不居淨土處此穢方隨逐凡夫。
T34n1723_p0780c25║豈非難報。
T34n1723_p0780c26║經。諸佛於法(至)而為說法。　贊曰。二能知欲
T34n1723_p0780c27║樂勝解而為說法也。志力者勝解故。不隨
T34n1723_p0780c28║自意廣演玄微。乃遂他情唱斯方便。豈
T34n1723_p0780c29║非難報。
T34n1723_p0780c30║經。隨諸眾生(至)隨宜說三。　贊曰。三能知根
T34n1723_p0781a01║熟未熟。為說三乘。或麤。或細。或實。或權。
T34n1723_p0781a02║觀根初後以施為。豈非恩深而難報者也。
T34n1723_p0781a03║　　藥草喻品
T34n1723_p0781a04║以三門分別。一來意。二釋名。三解妨。　來
T34n1723_p0781a05║意有四。一者前為上根初周法說。鶖子法
T34n1723_p0781a06║領。佛法述成。後方授記。今第二周既為中
T34n1723_p0781a07║根喻說。四人喻領。今佛還為以喻述成。後
T34n1723_p0781a08║方授記。故此品來。二者論說對治七慢中。
T34n1723_p0781a09║第三有大乘人一向增上慢。言無別聲聞辟
T34n1723_p0781a10║支佛乘。為對治此故說兩喻。前譬喻品為
T34n1723_p0781a11║對治凡夫求人天妙果。次信解品為治二
T34n1723_p0781a12║乘有學執我乘與如來乘等不求佛乘。今
T34n1723_p0781a13║此品為對治大乘人一向。慢言無別二
T34n1723_p0781a14║乘。唯有一乘。故彼論言。第三人者令知種
T34n1723_p0781a15║種乘異諸佛如來平等說法。隨眾生善根種
T34n1723_p0781a16║子而生牙故。意顯一雨雖同三草二木生
T34n1723_p0781a17║長各異。佛教雖同三乘．二聖發脩亦別。有為
T34n1723_p0781a18║機器各各別故。亦有決定二乘者故。由機性
T34n1723_p0781a19║殊稟潤別故。故勝鬘云。攝受正法善男子堪
T34n1723_p0781a20║荷四擔。涅槃亦言。我於一時說一乘一
T34n1723_p0781a21║道。乃至弟子不解我意。說須陀洹等皆得
T34n1723_p0781a22║佛道。廣說如餘。依人運載。教等名乘。佛法
T34n1723_p0781a23║雖同機脩有異故說此品。三者方便品初。
T34n1723_p0781a24║標智．及門二皆甚深名為一乘。前譬喻品。
T34n1723_p0781a25║說乘有三體唯有一。四人領解實一假三。
T34n1723_p0781a26║會智慧深今此會門。門即阿含。教同機異名
T34n1723_p0781a27║會其門。如說四諦。三根俱聞。依蘊．處．界．
T34n1723_p0781a28║緣起．三性。賴脩有異名曰三乘。故知教同
T34n1723_p0781a29║而機異也。故此品來。四者十無上中云。第
T34n1723_p0781a30║一為顯種子無上故說雨譬喻。十無上者
T34n1723_p0781b01║並是七喻．三平等殘。然於其中有是文殘
T34n1723_p0781b02║有是義殘者。此是義殘非是文殘也。七
T34n1723_p0781b03║喻之中已有雨喻。十無上內又更重說仍名
T34n1723_p0781b04║為殘前說雨喻。普潤三草。三草既別令知
T34n1723_p0781b05║乘異。今說雨喻。所潤三草之中形於二草。
T34n1723_p0781b06║佛種名大草。自位相形加名二木。所望義別
T34n1723_p0781b07║名為義殘。或是文殘。謂小中大草文是雨喻
T34n1723_p0781b08║破乘同病。諸樹大小隨上中下各有所受。
T34n1723_p0781b09║此雨喻是種子無上。前後文別。故是文殘。此
T34n1723_p0781b10║大種子得雨滋潤體用弘廣。後得果殊故
T34n1723_p0781b11║名無上。論引經言不離我身是無上義。唯
T34n1723_p0781b12║大乘有名不離故。若種若現若因若果雖皆
T34n1723_p0781b13║不離大乘。今顯大乘無漏種子。以為因本
T34n1723_p0781b14║成佛身故。為顯此種子無上。故此品來釋
T34n1723_p0781b15║名者。去疾神功名藥。稟潤之形名草。有藥
T34n1723_p0781b16║非草。有草非藥。有草有藥。非草非藥。所喻
T34n1723_p0781b17║亦爾。教．理．行．果俱名為藥。今取行藥稟教
T34n1723_p0781b18║脩生不取餘石藥。不能生長故。世出世
T34n1723_p0781b19║種能生長者俱名為草。今取人天善種三乘
T34n1723_p0781b20║智因。是藥之草違害惡故。不取生死惡道
T34n1723_p0781b21║種草。不稟正法而滋長故。意辨三乘種
T34n1723_p0781b22║別稟教成其異乘。不欲普明諸種。故以藥
T34n1723_p0781b23║草為目。是藥即草持業釋名。以別簡通
T34n1723_p0781b24║是藥之草依主釋也。以此為喻名藥草喻。
T34n1723_p0781b25║若云此品下明藥及草喻故名藥草喻。
T34n1723_p0781b26║非藥即草者。豈一切草皆取喻耶。由此故
T34n1723_p0781b27║知今說為善。此以二義為喻。一如草性異
T34n1723_p0781b28║稟雨滋其類別。三根本異稟教成其三乘
T34n1723_p0781b29║二如草稟性各不相知。三根亦爾。不能知
T34n1723_p0781b30║他五乘種異。謂乘無別故。以藥草為喻。
T34n1723_p0781c01║解妨難者問論解七喻及十無上。皆云雨
T34n1723_p0781c02║喻。何故題品云藥草喻。不言雨喻品。答論
T34n1723_p0781c03║說能滋之法以顯所喻故。以雨喻為名。
T34n1723_p0781c04║經取能喻之體以破彼疑。故標藥草。倒者
T34n1723_p0781c05║以乘無別為病。破者以機有別為破。故
T34n1723_p0781c06║假所潤藥草。以況所滋根性。由此不標
T34n1723_p0781c07║雨為譬喻。亦不雙舉雨草二性為品。問
T34n1723_p0781c08║此品亦言二木。何故不標草木品。答據實
T34n1723_p0781c09║而言理應雙舉。但以正法之設本破生病。生
T34n1723_p0781c10║有乘同之疾。故以草異破之。無上顯體
T34n1723_p0781c11║尊高。未是破於生病故以藥草為品。不
T34n1723_p0781c12║以木等標名。草寬木狹草小木大。顯通三
T34n1723_p0781c13║乘不唯於大。顯潤生長不唯成熟故有解
T34n1723_p0781c14║云。藥者是雨。法藥能滋。草者是機。所滋生
T34n1723_p0781c15║性。以藥喻法以草喻機。二既雙彰便無
T34n1723_p0781c16║難矣。文雖不然理亦何爽。又前譬喻品有
T34n1723_p0781c17║所厭火宅．所欣三車。二合譬喻但可總言。此
T34n1723_p0781c18║以所潤機殊破彼執一之病。故唯以藥
T34n1723_p0781c19║草為喻。
T34n1723_p0781c20║經。爾時世尊(至)說不能盡。　贊曰。此品之中大
T34n1723_p0781c21║文分三。初讚印。次迦葉當知下陳述。後品末
T34n1723_p0781c22║二頌結成說實為授記之漸。此初也。先讚
T34n1723_p0781c23║印。後更歎訝。言合理故善哉義契真故
T34n1723_p0781c24║印。顯彼所言尚未窮德故。更自歎佛同
T34n1723_p0781c25║長者。以小可喻於大。汝同窮子聖德微
T34n1723_p0781c26║亦許同故。讚且印。誠信也敬也。信如所言
T34n1723_p0781c27║敬如說故。佛德難思說之叵盡。
T34n1723_p0781c28║經。迦葉當知(至)不虛也。　贊曰。下陳述。分二。
T34n1723_p0781c29║初長行。後偈頌。初文有二。一陳說二結成。
T34n1723_p0781c30║將臨偈云如來知是一相一味下是。初中有
T34n1723_p0782a01║三。一法述。二喻述。三合述。法中有四。初佛
T34n1723_p0782a02║興於世。二法利群生。三受道有殊。四不
T34n1723_p0782a03║能自達此初也。於法自在所說不虛故。興
T34n1723_p0782a04║於世導利含蠢。
T34n1723_p0782a05║經。於一切法(至)一切智地。　贊曰。二法利群
T34n1723_p0782a06║生。以大悲智方便善巧離名相法。能善說
T34n1723_p0782a07║之以利群生。所說之理亦契至於佛智境
T34n1723_p0782a08║地說合證故。到者至合之義或教順於理
T34n1723_p0782a09║理順於行。行順於果。故言到於佛果地也。
T34n1723_p0782a10║以此普滋所應化故。
T34n1723_p0782a11║經。如來觀知(至)通達無礙。　贊曰。三受道有
T34n1723_p0782a12║殊。由識空有法之所歸究竟真性。及知眾
T34n1723_p0782a13║生心行所趣。故能令彼各得生長。無垢稱
T34n1723_p0782a14║經云有。無所趣意樂所歸。故所歸趣即是
T34n1723_p0782a15║三性。究竟歸趣故即真如。心所趣者即是所
T34n1723_p0782a16║欣遍趣之行。於理智中達之無礙。或由
T34n1723_p0782a17║佛達法．及眾生心．行。故能受道令三乘別。
T34n1723_p0782a18║經。又於諸法(至)一切智慧。　贊曰。四不能自
T34n1723_p0782a19║達。佛於諸法能究竟盡。故能識根性。初
T34n1723_p0782a20║與三乘。後示眾生佛之智慧。眾生不爾何
T34n1723_p0782a21║理能知自性他性。下喻及合皆有此勢。故作
T34n1723_p0782a22║四科。又有釋言。法述有二。初總明於法自
T34n1723_p0782a23║在所說不虛後於一切法以智方便下別顯
T34n1723_p0782a24║不虛別顯不虛中有四。一能開菩提．涅槃
T34n1723_p0782a25║二體。開曉眾生之心。以智方便而演說等
T34n1723_p0782a26║是。二能顯真如以示眾生。法之所歸是。三
T34n1723_p0782a27║能悟菩提智故。以悟眾生通達無礙是。四
T34n1723_p0782a28║自曾能入亦令他入。示一切智慧是。雖作
T34n1723_p0782a29║此解順上一乘觀此下文乃成別意。又別
T34n1723_p0782a30║顯不虛。四者。一窮法實性。二能知空有三
T34n1723_p0782a31║知生心樂四能示權實。以智方便等者法
T34n1723_p0782b01║實亡言。以言顯說名智方便。此智方便所
T34n1723_p0782b02║說之法雖非即真。然與佛智所證之法亦
T34n1723_p0782b03║復無別。地者依止。佛智所觀依止之處。真
T34n1723_p0782b04║境名地。意言佛說真．俗諦理。合契到於佛
T34n1723_p0782b05║智境地。體無異故合實法故。或教能順
T34n1723_p0782b06║理理能順行。行能順果故到佛地。一切智
T34n1723_p0782b07║者是佛智故。如來觀知等者。此能知空．有
T34n1723_p0782b08║諸法所歸。謂遍計所執．依他．圓成三性法也。
T34n1723_p0782b09║或所歸趣者。即真如理諸法究竟所歸處故。
T34n1723_p0782b10║亦知眾生深心所行者。謂知心行及彼深心
T34n1723_p0782b11║之所樂行。即是眾生心．及所遍趣行達之無
T34n1723_p0782b12║礙。又於諸法等者。既達諸法究竟明了。故
T34n1723_p0782b13║能顯示眾生智慧。三權一實。令生欣證。此
T34n1723_p0782b14║上意言。所說契智境識法空．有性解生
T34n1723_p0782b15║心行所應學道。故能示眾生佛之智慧令其
T34n1723_p0782b16║歸入。由此四義所說不虛。所說不虛故佛
T34n1723_p0782b17║智無邊。汝何能說。佛知諸法識眾生心故。
T34n1723_p0782b18║能初權後說實法。眾生稟之成五乘別。眾
T34n1723_p0782b19║生無是功德智慧。不識法體及眾生心。云
T34n1723_p0782b20║何能知法之權實而執三乘無有差別。
T34n1723_p0782b21║經。迦葉譬如(至)名色各異。　贊曰。下喻說。中
T34n1723_p0782b22║分二。初總喻。後別喻。此初也。土地已前喻
T34n1723_p0782b23║能有所生。已下喻所有。三千大千彰所依器。
T34n1723_p0782b24║一佛化境。於中有四。一山。玉篇艮為山山
T34n1723_p0782b25║產也。宣氣散生萬物。二川。貫穿通流水也。
T34n1723_p0782b26║三谿。爾雅水注川曰谿。四谷古鹿反。玉
T34n1723_p0782b27║篇亦餘玉反。水注谿曰谷。說文泉之通川
T34n1723_p0782b28║曰谷。喻大千中有四生類。此等土地所有
T34n1723_p0782b29║之中。卉即三草。木即二木。卉音許貴反。百
T34n1723_p0782b30║草總名亦眾也。卉及木皆有藂．林。意顯草
T34n1723_p0782c01║木各有眾多。此雖眾多就中世出世善法
T34n1723_p0782c02║種子喻於藥草。五乘種子體類各別如種
T34n1723_p0782c03║類若干。相用有殊如名．色各異。色者形
T34n1723_p0782c04║貌亦色類義。
T34n1723_p0782c05║經。密雲彌布(至)大千世界。　贊曰。下別喻。有
T34n1723_p0782c06║四。一法王出世喻。二說教普滋喻三。稟潤各
T34n1723_p0782c07║異喻。四不自覺知喻。密雲彌布是初喻也。
T34n1723_p0782c08║遍覆以下是第二喻。化身隱實八相漸現。
T34n1723_p0782c09║潛為廣利如雲密而彌布。非卒暴雲不為
T34n1723_p0782c10║災故。雲有十德。頌中自釋。一化佛化三
T34n1723_p0782c11║千大千同時出現。聲亦遍彼。故言遍滿大
T34n1723_p0782c12║千世界。
T34n1723_p0782c13║經。一時等澍(至)及諸藥草。　贊曰。下第三段稟
T34n1723_p0782c14║潤各異喻有二。初一雨所滋。後稟潤各異。
T34n1723_p0782c15║初文有三。一總標。二橫滋。三豎長。此初也。
T34n1723_p0782c16║一時者應機熟故。等澍者一音演說各隨
T34n1723_p0782c17║解故。澍音之戍時遇二反。時雨也。今從初
T34n1723_p0782c18║反。其澤普洽利滋同故。洽音候交反霑也。遍
T34n1723_p0782c19║徹也。調和遍灑之義卉木林藂喻如前釋。
T34n1723_p0782c20║藥草喻善根。
T34n1723_p0782c21║經。小根小莖(至)大枝大葉。　贊曰。此橫滋也。
T34n1723_p0782c22║三乘性異破乘同病。根性有三。故分三種。
T34n1723_p0782c23║涅槃經云。譬如病人有其三種。一若遇良
T34n1723_p0782c24║醫及以不遇。決定可差。即此大草。二若遇
T34n1723_p0782c25║即差。不遇不差。即此中草。三若遇不遇定
T34n1723_p0782c26║不可差即此小草。此三乘中各有稟教．
T34n1723_p0782c27║理．行．果四而生長者。故皆說有根莖枝葉。
T34n1723_p0782c28║依教證理。依理起行依行得果。如根莖
T34n1723_p0782c29║等生次第故又依勝劣果．行．理．教如次配
T34n1723_p0782c30║之又解此三之中皆有四法。一種性。二發
T34n1723_p0783a01║心。三修行。四得果。此四通三。如次配之。橫
T34n1723_p0783a02║名三乘。豎名四類。類依性有故說為橫。亦
T34n1723_p0783a03║有說四。即是勝解．見．脩．無學。此義不遍小
T34n1723_p0783a04║草中有。故不取之。
T34n1723_p0783a05║經。諸樹大小(至)各有所受。　贊曰。此豎長也。
T34n1723_p0783a06║論唯說大木不離我身。是種子無上義。
T34n1723_p0783a07║大草中分大小樹。不退位前名為小樹。不
T34n1723_p0783a08║退位後名為大樹。此有二義。一云七地以
T34n1723_p0783a09║前名為小樹。八地已上名為大樹具四不退
T34n1723_p0783a10║故。准下頌文。但於二木分上中下。故合二
T34n1723_p0783a11║木以分三品。謂五地已前名下。創得三摩
T34n1723_p0783a12║跋提樂意生身故。六七八地為中。得覺法
T34n1723_p0783a13║自性意生身故。九十二地名上。得種類俱
T34n1723_p0783a14║生無作行意生身故。有義不然。初地已前是
T34n1723_p0783a15║何品攝豈非小木。若依此義初地已前名
T34n1723_p0783a16║下純有漏修故。初七地名中有漏．無漏二
T34n1723_p0783a17║雜修故。八地已後名上純無漏修故。二云
T34n1723_p0783a18║初地已前名小樹。初地已上名大樹證不
T34n1723_p0783a19║退故。大小二樹各有下中上者。十住．十
T34n1723_p0783a20║行．十迴向為小樹三。十信即是初發心住攝。
T34n1723_p0783a21║四決擇分善根即第十迴向攝。由此華嚴但
T34n1723_p0783a22║說三十位不說十信。發心住中成八相故。
T34n1723_p0783a23║亦不說四善根。法界無量迴向中住四觀
T34n1723_p0783a24║故。但說舍利弗修道經六十劫退。即是至
T34n1723_p0783a25║第六住滿。未入第七不退住中。故知十信更
T34n1723_p0783a26║無別位。由此但說三十三阿僧祇。地前為
T34n1723_p0783a27║三不說四故。對法等說初劫滿已修四善
T34n1723_p0783a28║根。不說時長別劫修故。故四善根十迴向
T34n1723_p0783a29║攝。大樹三者。初二三地名下相同世間故。四
T34n1723_p0783a30║五六地名中方同出世故。七八九十地名上
T34n1723_p0783b01║超過世間二乘道故。若說三草皆有下中
T34n1723_p0783b02║上者。小草之中。說人為下。欲天為中色天
T34n1723_p0783b03║為上。中草三者。七方便為下。聖有學為中。
T34n1723_p0783b04║無學名上。前是橫貫三乘。今乃豎通三位。
T34n1723_p0783b05║經。一雲所雨(至)華果敷實。　贊曰。稟潤各異
T34n1723_p0783b06║也。能滋教一。所滋卉木各有差別。生喻初
T34n1723_p0783b07║心長喻後習。華敷喻聞教修行。果實喻證
T34n1723_p0783b08║理得果。敷音撫夫反開也陳也。由各受潤
T34n1723_p0783b09║隨其種性生長華果各各不同。以教對理
T34n1723_p0783b10║而忘其機。或以教對後不定性等成熟之
T34n1723_p0783b11║根名為一雨。亦名一音所說理法唯一相故。
T34n1723_p0783b12║退性究竟並作佛故。以教對機忘其理法。或
T34n1723_p0783b13║對初機未成熟位。而有所運名為三乘。亦
T34n1723_p0783b14║名三車。隨彼機宜初傍引法說而有三。
T34n1723_p0783b15║故以教含行名為三藏。詮戒．定．慧行差
T34n1723_p0783b16║別故。若以教含理。對機而說名為二藏。謂
T34n1723_p0783b17║菩薩聲聞藏。阿闍世王經亦名三藏。謂菩薩．
T34n1723_p0783b18║獨覺．聲聞藏也。今以教對理及後機一名
T34n1723_p0783b19║一雲雨。滋彼三機稱其種性名為三乘。
T34n1723_p0783b20║現理有所對之機明乘有異。教對機．理
T34n1723_p0783b21║以明攝義立其藏名。將顯理之教。以運
T34n1723_p0783b22║載機。立其乘稱。是二差別。
T34n1723_p0783b23║經。雖一地所生(至)各有差別。　贊曰。下第四不
T34n1723_p0783b24║自覺知喻。三乘種性依一真理一地所生。依
T34n1723_p0783b25║一佛教一雨所潤。如諸草木稟潤雖別。
T34n1723_p0783b26║不自覺知。亦不知他稟潤生長。此解似疏。
T34n1723_p0783b27║尋合當悉。
T34n1723_p0783b28║經。迦葉當知(至)如大雲起。　贊曰。下第三合
T34n1723_p0783b29║述。亦四。一一有二。初皆舉法後皆喻合。此
T34n1723_p0783b30║合法王出世也。
T34n1723_p0783c01║經。以大音聲(至)大千國土。　贊曰。此第二合
T34n1723_p0783c02║說教普滋。不但身遍聲亦遍故。
T34n1723_p0783c03║經。於大眾中(至)佛世尊。　贊曰。下第三合稟潤
T34n1723_p0783c04║各異。有二。初法說。後喻合。初中有四。一自
T34n1723_p0783c05║標召集。二他聞普至。三佛應導利。四生聞獲
T34n1723_p0783c06║益。初中有二。初自標唱。後召他集。標唱有
T34n1723_p0783c07║三。一唱德號。二唱利用。三唱知見。此初也。
T34n1723_p0783c08║經。未度者(至)令得涅槃。　贊曰。此唱利用能
T34n1723_p0783c09║滿四願。度者離越義。解者斷修義。一未離
T34n1723_p0783c10║苦者願令離苦。二未斷惡修善者願
T34n1723_p0783c11║斷惡修善。三未得安樂者願得安樂。四
T34n1723_p0783c12║未成佛得涅槃者願成佛得涅槃。瓔珞
T34n1723_p0783c13║經說知苦斷集證滅修道為四弘願。亦即
T34n1723_p0783c14║是此。此中四種苦．集．道．滅如次配之。
T34n1723_p0783c15║經。今世後世(至)說道者。　贊曰。此唱知見。有
T34n1723_p0783c16║三。一唱三明。二唱二智。三唱三法。知今後
T34n1723_p0783c17║世唱三明也。已見名今。現去皆今故。一
T34n1723_p0783c18║切知是真智。一切見是俗智。或初是二智。後
T34n1723_p0783c19║是五眼知開說者知諸境開諸行說諸果。
T34n1723_p0783c20║知正邪開善惡說斷修。又知大乘開獨覺
T34n1723_p0783c21║說聲聞。又異生有學無學。又邪正不定三聚
T34n1723_p0783c22║三根三科三世三寶三毒三德三界三漏等。又
T34n1723_p0783c23║識生死示邪正說通塞。又悟知諸道。能略
T34n1723_p0783c24║開能廣說。如次配之道有一種。謂一乘一
T34n1723_p0783c25║道有二道善惡趣世間出世間。乃至十業
T34n1723_p0783c26║道等皆如理知。
T34n1723_p0783c27║經。汝等天人(至)為聽法故。　贊曰。上標唱。此
T34n1723_p0783c28║召集。
T34n1723_p0783c29║經。爾時無數(至)而聽法。　贊曰。第二他聞普至。
T34n1723_p0783c30║經。如來于時(至)快得善利。　贊曰。第三佛應導
T34n1723_p0784a01║利。為利說大乘為鈍說二乘。為利說二
T34n1723_p0784a02║草為鈍說小草。為精進說修行為懈怠
T34n1723_p0784a03║說十念生西方等。
T34n1723_p0784a04║經。是諸眾生(至)漸得入道。　贊曰。第四生聞獲
T34n1723_p0784a05║益有二果。一世間果現世安穩後生善處。
T34n1723_p0784a06║如法以理受於果報。不行非法。名以道受
T34n1723_p0784a07║樂。二出世果離障入道。或無種性令得前
T34n1723_p0784a08║果。有種性者令得後果。又菩薩道有二。一
T34n1723_p0784a09║增上生道。二決定勝道。隨次應知。斷二障
T34n1723_p0784a10║故任力得道。
T34n1723_p0784a11║經。如彼大雲(至)各得生長。　贊曰。此合前法
T34n1723_p0784a12║稟潤各異。
T34n1723_p0784a13║經。如來說法(至)不自覺知。　贊曰。下第四合有
T34n1723_p0784a14║二。初法後喻。法中初標後釋。此標也。初佛
T34n1723_p0784a15║說後生聞。一相者無異相故無相相故。大
T34n1723_p0784a16║般若七十三說。諸法皆同一相所謂無相。無
T34n1723_p0784a17║量義經云。常說諸法不生不滅無此無彼
T34n1723_p0784a18║一相無相。一味者一無漏味。勝資益味。無別
T34n1723_p0784a19║體故。勝鬘經云。一相一味。謂明．解脫味。雖
T34n1723_p0784a20║說種種諸法不同究竟皆歸一真如相一無
T34n1723_p0784a21║漏味。歸實性故。何者是一相一味之體。謂
T34n1723_p0784a22║解脫惑．業．苦相。離所知障分別之相。不
T34n1723_p0784a23║同無漏有為起盡體寂滅相。所說諸法
T34n1723_p0784a24║究竟不離涅槃智性。能達此者。竟究至
T34n1723_p0784a25║於一切種智得菩提故。又佛所說理唯一相。
T34n1723_p0784a26║究竟順契中道智故。眾生聞之隨順受持。
T34n1723_p0784a27║讀誦脩行得成三草二木差別。不自覺知。
T34n1723_p0784a28║經。所以者何(至)種相體性。　贊曰。下釋前標。
T34n1723_p0784a29║有三。初明總知。次明別知。後結佛知眾生
T34n1723_p0784a30║不知。此初也。種相有為類別。體性無為理
T34n1723_p0784b01║本。又心行作用為種相。心法體性名體性。
T34n1723_p0784b02║經。念何事(至)得何法。　贊曰。此明別知。有四。
T34n1723_p0784b03║一三慧所緣。二三慧行相。三三慧體。四以何
T34n1723_p0784b04║行得何果。以何教得何理。此四類法皆佛
T34n1723_p0784b05║所知。但說藥草故唯說此不說知餘。
T34n1723_p0784b06║經。眾生住於(至)明了無礙。　贊曰。此結佛知
T34n1723_p0784b07║眾生不知。地謂種子。或是心等行相體性總
T34n1723_p0784b08║名為地。不同前地。彼謂一真。彼說佛教名
T34n1723_p0784b09║為一雨。一真法界名為一地。其中四生名
T34n1723_p0784b10║卉木等。三乘五乘有性無性。佛悉知之眾
T34n1723_p0784b11║生不知。
T34n1723_p0784b12║經。如彼卉木(至)上中下性。　贊曰。舉第四喻。
T34n1723_p0784b13║合成前法。
T34n1723_p0784b14║經。如來知是(至)一切種智。　贊曰。陳述有二。
T34n1723_p0784b15║上陳說訖下結成前。有二。初明佛知深為
T34n1723_p0784b16║生淺說。後讚成迦葉能解深義。此初也。終
T34n1723_p0784b17║歸於空已前。明佛知深空之性故。體即真
T34n1723_p0784b18║如非空不空。觀眾生心已後。為生淺說能
T34n1723_p0784b19║契深理。二障雙圓便成種智。將護彼意不
T34n1723_p0784b20║即為說一切種智。且說二乘。故佛與聲聞
T34n1723_p0784b21║由此成異。
T34n1723_p0784b22║經。汝等迦葉(至)難解難知。　贊曰。此讚成迦
T34n1723_p0784b23║葉能解深義。初標。後釋。
T34n1723_p0784b24║經。爾時世尊(至)說種種法。　贊曰。下頌合有五
T34n1723_p0784b25║十四頌半。其五十二頌半重頌前義。後之
T34n1723_p0784b26║二頌入品第三段結成說實為授記之漸。
T34n1723_p0784b27║初中分二。初五十一頌頌前陳述。後一頌半
T34n1723_p0784b28║頌前結成陳述之中。復分為三。初四頌頌
T34n1723_p0784b29║前法述。次十頌半頌前喻述。後三十六頌
T34n1723_p0784b30║半頌前合述。初中有二。初三頌頌前第一
T34n1723_p0784c01║佛興於世。是諸法之王所說不虛。後之一頌
T34n1723_p0784c02║頌第四不能自達。初中有三。一標法王所
T34n1723_p0784c03║說不虛。二明如來說法希有。三重成前說。
T34n1723_p0784c04║此初也。破有者能破一有謂三界。為一業
T34n1723_p0784c05║有之所有故。或破二有本有．中有。或破三
T34n1723_p0784c06║有即是三界。或破四有謂生有．死有．中有．
T34n1723_p0784c07║本有。新翻經論名前時有。或破五有。即是五
T34n1723_p0784c08║趣。或破七有。謂五趣．業有．中有。或破九有
T34n1723_p0784c09║謂即九地九有情居。或破二十五有。頌曰。
T34n1723_p0784c10║　四域四惡趣　　梵王六欲天
T34n1723_p0784c11║　無想天淨居　　四空及四禪
T34n1723_p0784c12║或破有者執有三乘無別體心。或此頌中
T34n1723_p0784c13║初句法身。次句報身。下半化身。
T34n1723_p0784c14║經。如來尊重(至)不務速說。　贊曰。此明如來
T34n1723_p0784c15║說法希有。默者緘默。務者趣疾。匆遽．專好。
T34n1723_p0784c16║緘默一三實權之妙。不樂趣疾．匆遽．專好。
T34n1723_p0784c17║急即陳述。必待生機方可說故。
T34n1723_p0784c18║經。有智若聞(至)則為永失。　贊曰。此成前說。
T34n1723_p0784c19║恐有疑悔。為永失故。不好速說。
T34n1723_p0784c20║經。是故迦葉(至)令得正見。　贊曰。此頌第四不
T34n1723_p0784c21║能自達。由佛明了究盡諸法。知眾生根
T34n1723_p0784c22║隨他欲樂勝解等故。為他說法令得正
T34n1723_p0784c23║見。而諸眾生不能自知上中下性。文因
T34n1723_p0784c24║前起稱是故言。
T34n1723_p0784c25║經。迦葉當知(至)如可承攬。　贊曰。下第二段
T34n1723_p0784c26║有十頌半。頌前喻述。分三。初三頌合
T34n1723_p0784c27║說初二喻。法王出世喻。說教普滋喻。次
T34n1723_p0784c28║六頌半頌第三稟潤各異喻。後之一頌頌
T34n1723_p0784c29║不自覺知喻初中有二。初一頌總頌
T34n1723_p0784c30║前二喻。後二頌別釋雲德。猶如大雲
T34n1723_p0785a01║起於世間。初喻也。遍覆一切第二喻也。頌
T34n1723_p0785a02║雲有七德。一慧雲含潤。如慈心龍起雲含
T34n1723_p0785a03║雨七日住。待農夫作了方始下雨。喻佛
T34n1723_p0785a04║慈雲內含萬德。待生機而降跡應器熟而
T34n1723_p0785a05║宣揚二電光晃耀。喻化導明。身光智光遍
T34n1723_p0785a06║照一切。晃音胡廣反光也。曜音弋笑反照也。
T34n1723_p0785a07║三雷聲遠振遠驚群生。喻佛出生諸魔恐
T34n1723_p0785a08║怖。四令眾悅豫。豫喜逸也。眾喜雲興悅當
T34n1723_p0785a09║蔭覆。喻見佛出欣將說法舟航五趣。五
T34n1723_p0785a10║日光掩蔽。喻除煩惱。華嚴經說掩邪見日
T34n1723_p0785a11║故。六地上清涼。喻令有情居生死地得涅
T34n1723_p0785a12║槃故。七靉靆垂布。如可承攬。有解靉者昧
T34n1723_p0785a13║義。靆者黑色。愛逮音同。昧闇黑色。故名
T34n1723_p0785a14║靉靆。又廣雅靉靆猶翳薈。翳薈雲興盛貌。
T34n1723_p0785a15║通俗文雲覆日為靆靉。喻佛降靈慈悲
T34n1723_p0785a16║興盛。作大模軌。令生欣樂。當得作佛。故
T34n1723_p0785a17║如承攬。承攬乃是可得之狀。攬音盧敢反。
T34n1723_p0785a18║若手取作掔。說文作攬撮持得也。菩提雖
T34n1723_p0785a19║復不可以身心得。如可似得非正得也。
T34n1723_p0785a20║以智證故。今更加三。一次前文說起於世
T34n1723_p0785a21║間。悲四生故。二龍能起之。法報二身現
T34n1723_p0785a22║此化故。三能澍甘雨滋潤萌牙。喻能說
T34n1723_p0785a23║法益一切故。并經有十。
T34n1723_p0785a24║經。其雨普等(至)率土充洽。　贊曰。下第二段有
T34n1723_p0785a25║六頌半。稟潤各異。有三。一頌雨功能。次二
T34n1723_p0785a26║頌半所滋長體後三頌所滋長用此初也。涅
T34n1723_p0785a27║槃經說。佛於眾生不觀種性乃至下賤僮
T34n1723_p0785a28║僕。唯觀眾生有善心者。即便慈念如師子
T34n1723_p0785a29║兒殺於香象殺兔亦爾。不生輕心故名
T34n1723_p0785a30║普等。四方俱下遍四生故。充滿洽霑灑也。
T34n1723_p0785b01║經。山川險谷(至)藥木並茂。　贊曰。此明所滋之
T34n1723_p0785b02║體。初一頌總。次一頌半別。滋種性。百穀者
T34n1723_p0785b03║穀續也。楊泉物理論云。梁者黍稷之總名。稻
T34n1723_p0785b04║者粇糯之總名。薺者眾豆之總名。三穀各
T34n1723_p0785b05║二十合為六十。蔬果之實助穀各二十。凡
T34n1723_p0785b06║為百穀故。詩曰播厥百穀。周易百穀麗
T34n1723_p0785b07║于地是也。百穀．甘蔗．萄葡．三事。以喻中
T34n1723_p0785b08║大二草三乘有種性故。蔗音之夜反。萄音
T34n1723_p0785b09║徒刀反。或作桃𭹟。張騫西域使還得安石
T34n1723_p0785b10║榴．葡桃．胡桃。廣志云葡桃有白黑黃。此
T34n1723_p0785b11║是小草無種姓人得生人天。如乾地普洽。
T34n1723_p0785b12║無出世種故。總結上云。三乘藥草．大小二
T34n1723_p0785b13║木有種姓者。因此雨故普得滋茂。此依別
T34n1723_p0785b14║義以配其喻。亦有本言山川險谷。其苗稼
T34n1723_p0785b15║者即是百穀。說文草生於田曰苗。蒼頡玉
T34n1723_p0785b16║篇禾之未秀曰苗。苗而不秀是也。禾之秀
T34n1723_p0785b17║實曰稼。莖即為禾。又云在野曰稼。前解苗．
T34n1723_p0785b18║稼為異。喻因．果別。後解苗即是稼。但喻總
T34n1723_p0785b19║穀。
T34n1723_p0785b20║經。其雲所出(至)皆得鮮澤。　贊曰。此明所滋長
T34n1723_p0785b21║用。有二。初二頌稟閏生長。後一頌稟閏鮮
T34n1723_p0785b22║澤。上中下等三品不同唯在樹中。稱其大
T34n1723_p0785b23║小者。大小二木並有三故。根莖枝葉四義如
T34n1723_p0785b24║前。此等各有華之與果皆有光色。外作用
T34n1723_p0785b25║故。華總喻因。果總喻果。餘文可知。
T34n1723_p0785b26║經。如其體相(至)而各滋茂。　贊曰。此頌第四
T34n1723_p0785b27║不自覺知。所閏是一稟教同故而各滋茂有
T34n1723_p0785b28║差別故。三乘眾生竟不自覺所得功德。故知
T34n1723_p0785b29║三乘實有差也。智有異故。如三草故。如二
T34n1723_p0785b30║木故。
T34n1723_p0785c01║經。佛亦如是(至)諸法之實。　贊曰。下第三段有
T34n1723_p0785c02║三十六頌半。頌前合說。文分為二。初二頌
T34n1723_p0785c03║頌初二合。餘三十四頌半頌前第三稟𨳝各
T34n1723_p0785c04║異合。不頌第四不自覺知合。此初也。
T34n1723_p0785c05║經。大聖世尊(至)及涅槃樂。　贊曰。下第二段三
T34n1723_p0785c06║十四頌半頌稟閏各異合中。長行有四。今
T34n1723_p0785c07║此唯三。初四頌半自標召集。次九頌佛應導
T34n1723_p0785c08║利。後二十一頌生聞獲益。唯無第二他聞普
T34n1723_p0785c09║至。初中有二。初三頌半標。後一頌召。此
T34n1723_p0785c10║初也。雖有種性未曾聞法乏法名為枯
T34n1723_p0785c11║槁。槁亦枯也。
T34n1723_p0785c12║經。諸天人眾(至)覲無上尊。　贊曰。此召也。
T34n1723_p0785c13║經。我為世尊(至)解脫涅槃。　贊曰。下第二段有
T34n1723_p0785c14║九頌。佛應導利。中有五。初二頌佛說勝法。
T34n1723_p0785c15║次一頌為大乘因。次二頌半平等說法。次一
T34n1723_p0785c16║頌半專為利益。後二頌不簡好醜。此初也。
T34n1723_p0785c17║正法味甘。能療煩惱之疾。故喻甘露。
T34n1723_p0785c18║經。以一妙音(至)而作因緣。　贊曰。二為大乘
T34n1723_p0785c19║因。設說二權。皆為大乘一切種智故。
T34n1723_p0785c20║經。我觀一切(至)眾多亦然。　贊曰。三平等說
T34n1723_p0785c21║法。物我斷故無有彼此。愛憎斷故無怨
T34n1723_p0785c22║親心。不慳法故我無貪著。不嫉妒故亦無
T34n1723_p0785c23║限礙。故為一多平等說法。即亦前云若人
T34n1723_p0785c24║信歸佛。偈意同也。
T34n1723_p0785c25║經。常演說法(至)如雨普閏。　贊曰。四專為利
T34n1723_p0785c26║益。去來坐立。佛三威儀。略無臥也。利樂時
T34n1723_p0785c27║故。或去謂示入涅槃。來謂示成正覺。坐
T34n1723_p0785c28║謂說法利生。立謂待生機熟。終不疲勞生
T34n1723_p0785c29║於厭怠。慈悲深故。
T34n1723_p0785c30║經。貴賤上下(至)而無懈倦。　贊曰。五不簡好
T34n1723_p0786a01║醜不擇種姓貧富貴賤。但觀善根即為說
T34n1723_p0786a02║法。如殺兔等。
T34n1723_p0786a03║經。一切眾生(至)住於諸地。　贊曰。下第三段有
T34n1723_p0786a04║二十一頌。生聞獲益。分三。初九頌半法喻
T34n1723_p0786a05║合說。稟閏有殊。性異。次三頌半法喻合說稟
T34n1723_p0786a06║閏滋茂。因異。後八頌法喻合說稟閏成實。
T34n1723_p0786a07║果異。初文有二。初八頌法。後一頌半喻。初文
T34n1723_p0786a08║復二。初一頌總標。後七頌別顯。此初也。住諸
T34n1723_p0786a09║地者。謂三乘十地。謂乾慧地．種性地．八人
T34n1723_p0786a10║地．具見地．薄地．離欲地．已辦地．獨覺地．菩
T34n1723_p0786a11║薩地．如來地。既下別說三草故。此前說三
T34n1723_p0786a12║乘共行十地。或凡夫地．有學地．無學地．菩
T34n1723_p0786a13║薩地．如來地。或此所說三乘之地。即是無性。
T34n1723_p0786a14║二乘種性．及大乘性。隨彼分位即名為地。
T34n1723_p0786a15║經。或處人天(至)是上藥草。　贊曰。下七頌別
T34n1723_p0786a16║顯。中分二。初四頌三草。後三頌二木此初
T34n1723_p0786a17║有三。一頌小草。二頌中草一。頌大草。無種
T34n1723_p0786a18║姓人與人天樂名為小草。善戒經云無種姓
T34n1723_p0786a19║人但以人天善根而成熟之。或七方便亦
T34n1723_p0786a20║名小草。二乘名中草。菩薩名上草。亦即勝
T34n1723_p0786a21║鬘所荷。四生。無聞非法眾生即小藥草。中
T34n1723_p0786a22║間二乘即中藥草。菩薩即是大藥草即是涅
T34n1723_p0786a23║槃三病人也。
T34n1723_p0786a24║經。又諸佛子(至)名為大樹。　贊曰。此明二木。
T34n1723_p0786a25║初一半小。後一半大。即於大草分為此
T34n1723_p0786a26║二。地前為小木。伏疑決定知作佛故。十地
T34n1723_p0786a27║名大木得二利故。證不退故非行不退。
T34n1723_p0786a28║義准二乘未成無學亦名中草。三意生身
T34n1723_p0786a29║據決定者唯說無學迴心已後受變易生。
T34n1723_p0786b01║位決定故。不同有學。故此不論。未入聖
T34n1723_p0786b02║位。及無種姓可名小草。准此地前不名
T34n1723_p0786b03║小木。若爾何攝。故前解善。或七地前名為
T34n1723_p0786b04║小木。八地已後名為大木。此言不退行不
T34n1723_p0786b05║退故。一切菩薩名大草者。智度論云。譬如
T34n1723_p0786b06║雷震小鳥聞之悉皆驚怖。孔雀聞之即為
T34n1723_p0786b07║舞踏。故名大草。因釋二木分位不同。諸經
T34n1723_p0786b08║論中說得菩提理不一准。大般若第七十
T34n1723_p0786b09║四說五種菩提。金剛般若云。實無小法
T34n1723_p0786b10║得佛菩提。若有小法得菩提者。燃燈佛則
T34n1723_p0786b11║不與我授記復有教言。初發心時便成正
T34n1723_p0786b12║覺。此經下言八生乃至一生當得菩提。亦有
T34n1723_p0786b13║說言。三大劫脩方登正覺。諸師於此眾義不
T34n1723_p0786b14║同。瑜伽論說。劫有二種。一日月歲數。即此
T34n1723_p0786b15║論說晝夜月時年。二阿僧祇劫。諸能超者唯
T34n1723_p0786b16║超前劫。無超後者。故依此義若據無為．
T34n1723_p0786b17║真如．無相。實無小法可得菩提。般若經宗
T34n1723_p0786b18║說無為故。初地菩提發心便證。此證發心非
T34n1723_p0786b19║如種性發心。與此經同。八生乃至一生當
T34n1723_p0786b20║得。或此經中據證發心。論解證得初地菩
T34n1723_p0786b21║提。故其初發心即登正覺者。種性發心菩提
T34n1723_p0786b22║因故。三大劫脩得菩提者。無上菩提。果滿
T34n1723_p0786b23║菩提大劫脩故。亦不相違。佛果廣大非小因
T34n1723_p0786b24║成。若更異思深乖正道。故涅槃言說佛難
T34n1723_p0786b25║成與速授記。說佛易成與遲授記。
T34n1723_p0786b26║經。佛平等說(至)所稟各異。　贊曰。此喻說稟
T34n1723_p0786b27║閏有殊性異。
T34n1723_p0786b28║經。佛以此喻(至)漸增茂好。　贊曰。下三頌半法
T34n1723_p0786b29║喻合說稟潤滋茂因異。初一頌半喻所說少
T34n1723_p0786b30║如海一滴。後二頌法喻合說滋茂因異。滴
T34n1723_p0786c01║下歷反。通俗文靈滴謂之凝。切韻作滴。有
T34n1723_p0786c02║作渧。丁計反。水下也。非此義。
T34n1723_p0786c03║經。諸佛之法(至)普得具足。　贊曰。下有八頌。
T34n1723_p0786c04║法喻合說稟閏成實果異。有二。初六頌半
T34n1723_p0786c05║法說。後一頌半喻說。初文有三。初一頌總頌
T34n1723_p0786c06║能令得果滿足。亦是別頌令小草果滿。次
T34n1723_p0786c07║二頌中草。後三頌半大草。此初也。世間充足
T34n1723_p0786c08║謂人天滿。
T34n1723_p0786c09║經。漸次脩行(至)各得增長。　贊曰。明中草也。
T34n1723_p0786c10║因人天生漸得道果。二乘滿也。
T34n1723_p0786c11║經。若諸菩薩(至)而得增長。　贊曰。明大草也。
T34n1723_p0786c12║大草即二木。初一頌半小木。後二頌大木。
T34n1723_p0786c13║經。如是迦葉(至)各得成實。　贊曰。此喻合前
T34n1723_p0786c14║稟𨳝成實果滿。
T34n1723_p0786c15║經。迦葉當知(至)諸佛亦然。　贊曰。此第二段頌
T34n1723_p0786c16║前結成。我同諸佛初權後實。汝等信受故極
T34n1723_p0786c17║希有。
T34n1723_p0786c18║經。今為汝等(至)悉當成佛。　贊曰。品第三段
T34n1723_p0786c19║結成。說實為授記之漸。聲聞所行成佛遠
T34n1723_p0786c20║因。故是菩薩所行方便之道。論云汝等所行
T34n1723_p0786c21║是菩薩道者。謂發菩提心。退已還發者。前
T34n1723_p0786c22║所修行善根不滅同後得果。故二乘脩是
T34n1723_p0786c23║大乘之遠方便因。名菩薩道。
T34n1723_p0786c24║　　授記品
T34n1723_p0786c25║以三門分別。一來意。二差別。三釋名。　來
T34n1723_p0786c26║意有二。一鶖子上根聞法說而悟解。佛即
T34n1723_p0786c27║為記。四人中性聞喻說而方解。故佛與記。
T34n1723_p0786c28║二論云為三種無煩惱人染慢說三平等。初
T34n1723_p0786c29║說乘平等故與授記。上來佛說乘體有
T34n1723_p0787a01║異。便有無學執乘定異。為此記別。顯
T34n1723_p0787a02║乘平等。故此品來。如譬喻品已釋。　差別
T34n1723_p0787a03║者。可記法有三。一體性是有。二勝有
T34n1723_p0787a04║當果。三勝人勝理。大因大果。體性有者
T34n1723_p0787a05║可記。無者不可記如十四不可記。理事本
T34n1723_p0787a06║無故不可記。問有體者可為之記。華嚴
T34n1723_p0787a07║經說。有始無始是無記佛不為答。有一
T34n1723_p0787a08║比丘問十二因緣自作他作。無明自起是無
T34n1723_p0787a09║始義名為自作。更從他起是有始義名為
T34n1723_p0787a10║他作。佛種種訶。如人為毒箭所中。但應
T34n1723_p0787a11║請醫拔之。不須問其箭之所以。故有體者
T34n1723_p0787a12║可記。無者不可記。勝有當果者可記。無
T34n1723_p0787a13║者不可記。如善不善法。成唯識云。記謂善
T34n1723_p0787a14║惡。有殊勝自體及當果可記故名為記。無
T34n1723_p0787a15║記不然故不可記。勝人勝理大因大果者
T34n1723_p0787a16║可記。非者不可別記。即記別經記弟子生
T34n1723_p0787a17║死者勝人故。記深密義者勝理故。記當成
T34n1723_p0787a18║佛者大因大果故。其劣人劣理小因小果者
T34n1723_p0787a19║名不可記。今此乃是此第三中大因大果。故
T34n1723_p0787a20║為之記非前二全後一少分。又此授記差別
T34n1723_p0787a21║有多。或記一種謂十二分教中授記經。或
T34n1723_p0787a22║說二種涅槃經說。若有聞說隨順樂入速
T34n1723_p0787a23║得成佛。心生輕賤。授以遲記。若言佛道難
T34n1723_p0787a24║得久受勤苦然後乃成。為此人故授以速
T34n1723_p0787a25║記。又善根熟者授以速記。善根未熟授以
T34n1723_p0787a26║遲記厭惡生死。欲早證菩提。智增上者授
T34n1723_p0787a27║以速記。樂處生死化度眾生。悲增上者。授
T34n1723_p0787a28║以遲記。又有二種。一總記二別記。智度論
T34n1723_p0787a29║有三。一自知他不知。為利自故不為利
T34n1723_p0787a30║他。二他知自不知為利他故。三自他俱知
T34n1723_p0787b01║行二利故。又有四種如前已說。或說五
T34n1723_p0787b02║種即此經中如來自記。或說六種並如
T34n1723_p0787b03║前譬喻品初說。　釋名者。授音承秀反為
T34n1723_p0787b04║也。與也。付也。記者決也。別也。驗也。識也。
T34n1723_p0787b05║為決了當果為分別其當來果相。與驗
T34n1723_p0787b06║其因記識當果故名授記。此品明彼事故
T34n1723_p0787b07║名授記品。
T34n1723_p0787b08║經。爾時世尊(至)無量大法。　贊曰。此品之中
T34n1723_p0787b09║大文分二。初為四人現前記別。後品末有
T34n1723_p0787b10║二頌半標當授記。為第三周說法之由。初復
T34n1723_p0787b11║有二。初為大迦葉記。後為三大聲聞授記。
T34n1723_p0787b12║初文又二。初長行後偈頌前長行有二。初
T34n1723_p0787b13║因記後果記。此初也。外遇良緣內修妙行
T34n1723_p0787b14║覲見也。如文可知然觀上下授記之人應
T34n1723_p0787b15║為四句。一在小無勝劣在大即有之。如五
T34n1723_p0787b16║百弟子同是無學故小無勝劣。前後成佛
T34n1723_p0787b17║轉次授記故大有勝劣二在小有勝劣在
T34n1723_p0787b18║大無勝劣。如學無學人。在小學與無學勝
T34n1723_p0787b19║劣有殊。同時成佛故在大無勝劣。三小劣
T34n1723_p0787b20║而大勝。如阿難在學地得預流果。在羅睺
T34n1723_p0787b21║前成佛。四小勝而大劣。如羅睺。是無學在
T34n1723_p0787b22║阿難後成佛。今此四人不依根性。論位次
T34n1723_p0787b23║者在小無勝劣。同無學故在大有勝劣。迦
T34n1723_p0787b24║葉覲三百萬億佛。須菩提覲三百萬億那
T34n1723_p0787b25║由他佛。迦旃延初覲八千億佛。後二萬億
T34n1723_p0787b26║佛。大目揵連初覲八千諸佛。後值二百萬
T34n1723_p0787b27║億佛。供養諸佛多小不同。故知作佛亦
T34n1723_p0787b28║有前後。涅槃經說。第四依菩薩供養八恒
T34n1723_p0787b29║河沙佛。今說小者退心之人非樂廣行。且
T34n1723_p0787b30║就一地位。遇佛多少而與授記。非但爾
T34n1723_p0787c01║所。亦不相違。今以此准涅槃經說。須陀洹
T34n1723_p0787c02║人八萬劫到。乃至阿羅漢二萬劫到者。以根
T34n1723_p0787c03║性齊修行遲速相似者說。不約根異行殊
T34n1723_p0787c04║者說。今以根行利鈍遲速故成四句。不爾
T34n1723_p0787c05║義旨極為相違。
T34n1723_p0787c06║經。於最後身(至)佛世尊。　贊曰。果記有七。此
T34n1723_p0787c07║記自體。睹豪光而生明慧。聽法義而瑩
T34n1723_p0787c08║金光。況久修因金光自飾。故名光明。
T34n1723_p0787c09║經。國名光德(至)二十小劫。　贊曰。此有三。一
T34n1723_p0787c10║國名。以光為德故。二劫名。眾行莊嚴故。三
T34n1723_p0787c11║壽量。
T34n1723_p0787c12║經。國界嚴飾(至)周遍清淨。　贊曰。此中有六
T34n1723_p0787c13║一土相有七。一雜嚴。二無惡。三平正。四寶
T34n1723_p0787c14║地。五樹。六繩。七華。准前鶖子知因識果。
T34n1723_p0787c15║礫沙也。小石也。坑虛也。塹也。或作硎。坎陷
T34n1723_p0787c16║也。小壘也。堆聚土也。阜陵也。玉篇高平曰
T34n1723_p0787c17║陵。大陵曰阜。土也。肥也。厚也。長也。
T34n1723_p0787c18║經。其國菩薩(至)皆護佛法。　贊曰。此中有二。
T34n1723_p0787c19║一眷屬。二無魔。迦葉性．行調順。頭陀學戒
T34n1723_p0787c20║不慢於人。不壞善事。故雖有魔皆護佛
T34n1723_p0787c21║法。
T34n1723_p0787c22║經。爾時世尊(至)當得作佛。　贊曰。下十二頌半
T34n1723_p0787c23║分三。一頌半標告。十頌半頌記。半頌結
T34n1723_p0787c24║之。此初也。
T34n1723_p0787c25║經。而於來世(至)無上之慧。　贊曰。下頌記十
T34n1723_p0787c26║頌半中分二。初二頌半頌因記。後八頌頌
T34n1723_p0787c27║果記。此初也。
T34n1723_p0787c28║經。於最後身(至)無有丘坑。　贊曰。下果記中
T34n1723_p0787c29║有四。初半頌自體。三頌土相。三頌眷屬。一
T34n1723_p0787c30║頌半壽量。此初二也。土相有八。一無惡二
T34n1723_p0788a01║地。三樹。四繩。五香。六華。七莊嚴。八平正。其
T34n1723_p0788a02║香一種長行所無。戒香因具。故果多香。萬行
T34n1723_p0788a03║滿脩莊嚴亦足然與長行前後不同。
T34n1723_p0788a04║經。諸菩薩眾(至)不能數知。　贊曰。此眷屬也。
T34n1723_p0788a05║一頌半菩薩。一頌半聲聞。
T34n1723_p0788a06║經。其佛當壽(至)其事如是。　贊曰。初一頌半
T34n1723_p0788a07║壽量。後半頌結之。
T34n1723_p0788a08║經。爾時(至)目不暫捨。　贊曰。下第二段三人授
T34n1723_p0788a09║記。中初請後授。請中初長行請儀軌。後頌
T34n1723_p0788a10║正請。此初也。悚者怖也懼也。慄者戰也謹
T34n1723_p0788a11║也。敬也。戚也。心求記果不敢專輒。既怯
T34n1723_p0788a12║威嚴所以戰懼。
T34n1723_p0788a13║經。即共同聲(至)除熱得清涼。　贊曰。下七頌
T34n1723_p0788a14║分三。初二頌讚請。次四頌喻請。後一頌結
T34n1723_p0788a15║請。此初也。初一頌讚後一頌請。
T34n1723_p0788a16║經。如從飢國來(至)然後乃敢食。　贊曰。下喻
T34n1723_p0788a17║請。分二。初一頌半喻。後二頌半請。此初也。
T34n1723_p0788a18║小乘匱乏大乘之法名為飢國。佛之一乘
T34n1723_p0788a19║名為王膳。今者得聞。名為忽遇。疑已無
T34n1723_p0788a20║分不敢脩行名未敢食。佛與授記名得
T34n1723_p0788a21║王教因授記後領納大乘。修行大行欣
T34n1723_p0788a22║當作佛名方敢食。
T34n1723_p0788a23║經。我等亦如是(至)爾乃快安樂。　贊曰。此請
T34n1723_p0788a24║也。聞佛音聲說一乘理總言我作佛。如
T34n1723_p0788a25║見王食。未蒙別記。受領脩行欣當佛果。
T34n1723_p0788a26║名未敢食。蒙別授記如蒙王教。即望脩行
T34n1723_p0788a27║欣當作佛名之為食。
T34n1723_p0788a28║經。大雄猛世尊(至)如飢須教食。　贊曰。此結
T34n1723_p0788a29║請也。
T34n1723_p0788a30║經。爾時世尊(至)具菩薩道。　贊曰。下別記三
T34n1723_p0788b01║人。初文有二。長行及偈。長行有二。初因
T34n1723_p0788b02║後果。此因記也。
T34n1723_p0788b03║經。於最後身(至)世尊。　贊曰。下果記有九。此
T34n1723_p0788b04║自體記。解法體相空。但有假名故名名相。
T34n1723_p0788b05║或名與相二義俱空故名名相。名即名假。
T34n1723_p0788b06║相即受．法二種相假。
T34n1723_p0788b07║經。劫名有寶(至)周遍清淨。　贊曰。此中有三。
T34n1723_p0788b08║一劫。空理為寶故。二國。三土相。土相有五。
T34n1723_p0788b09║一土平．二地．三樹．四無惡．五華淨。丘坑者
T34n1723_p0788b10║玉篇地高曰丘大塚曰丘。
T34n1723_p0788b11║經。其土人民(至)那由他。　贊曰。此中有二。一
T34n1723_p0788b12║人居其處。由內達理外感珍寶。二眷屬。
T34n1723_p0788b13║經。佛壽(至)及聲聞眾。　贊曰。此有三。一壽量。
T34n1723_p0788b14║二佛住空以解空故。三利益。
T34n1723_p0788b15║經。爾時世尊(至)聽我所說。　贊曰。下十二頌。
T34n1723_p0788b16║分二。初一頌標告。後十一頌正告。此初也。
T34n1723_p0788b17║經。我大弟子(至)猶如寶山。　贊曰。下正告。分
T34n1723_p0788b18║六。初三頌果．因合記。一頌半土相。三頌
T34n1723_p0788b19║眷屬。一頌佛化。一頌聽眾。一頌半壽量。此
T34n1723_p0788b20║初也。有三一頌名。一頌因。一頌形。
T34n1723_p0788b21║經。其佛國土(至)度無量眾。　贊曰。此土相也。
T34n1723_p0788b22║經。其佛法中(至)有大威德。　贊曰。下三頌眷
T34n1723_p0788b23║屬。分二。一頌半菩薩。一頌半聲聞。
T34n1723_p0788b24║經。其佛說法(至)聽受佛語。　贊曰。初一頌佛
T34n1723_p0788b25║化。後一頌聽眾。
T34n1723_p0788b26║經。其佛當壽(至)二十小劫。　贊曰。壽量也。
T34n1723_p0788b27║經。爾時世尊(至)恭敬尊重。　贊曰。下迦旃延
T34n1723_p0788b28║記。長行分二。准前初因記中有二。初明
T34n1723_p0788b29║初時。後明後時。初時有二。初佛在。後滅後。
T34n1723_p0788b30║此初也。
T34n1723_p0788c01║經。諸佛滅後(至)供養塔廟。　贊曰。滅後有二。
T34n1723_p0788c02║合成。已前造塔眾華。已後供養。玫瑰者火
T34n1723_p0788c03║齊珠也。抹香者若手[撤-育+言]摩作抹。細壤土
T34n1723_p0788c04║作抹。塗飾作瀎。今既別有塗香故應作
T34n1723_p0788c05║[土*未]玉篇粖者亡達．亡結二反。粥糜也。碎
T34n1723_p0788c06║香如糜故作粖。碎香如細壞土應作[土*未]。
T34n1723_p0788c07║經。過是已後(至)具菩薩道。　贊曰。此明後時
T34n1723_p0788c08║供養於佛。值良緣已方具菩薩所行之道。
T34n1723_p0788c09║內自修行。
T34n1723_p0788c10║經。當得作佛(至)佛世尊。　贊曰。果記。有六此
T34n1723_p0788c11║自體也迦延過去曾掃僧地。身常金色容儀
T34n1723_p0788c12║閑雅。今復目睹毫光耳。聽法光。故名閻浮
T34n1723_p0788c13║金光。廣如樞要度缽代多王事。瞻部那
T34n1723_p0788c14║提是樹名。在此洲無熱池岸側。有經在此洲
T34n1723_p0788c15║北岸。近樹下有紫金光映弊日月。
T34n1723_p0788c16║經。其土平正(至)見者歡喜。　贊曰。此唯一土
T34n1723_p0788c17║相。有五。一平正．二地．三樹．四繩．五華。迦延
T34n1723_p0788c18║端正見者歡喜。由掃地因故。外土相見者
T34n1723_p0788c19║歡喜。
T34n1723_p0788c20║經。無四惡道(至)二十小劫。　贊曰。此中有四。
T34n1723_p0788c21║一無惡趣。二多人天。三眷屬。四壽量。
T34n1723_p0788c22║經。爾時世尊(至)真實無異。　贊曰。下七頌為
T34n1723_p0788c23║二。一頌標告。六頌正告。此初也。
T34n1723_p0788c24║經。是迦旃延(至)供養舍利。　贊曰。下記有二。
T34n1723_p0788c25║初二頌因記。後四頌果記。此初也。
T34n1723_p0788c26║經。其最後身(至)之所供養。　贊曰。四頌果記。
T34n1723_p0788c27║為四。此中有二初一頌土相。後一頌福田。
T34n1723_p0788c28║經。佛之光明(至)莊嚴其國。　贊曰。此中有二。
T34n1723_p0788c29║初一頌自體。後一頌眷屬也。
T34n1723_p0789a01║經。爾時世尊(至)恭敬尊重。　贊曰。第三目連記
T34n1723_p0789a02║中文段同前。因記有二。初初時。後後時。初
T34n1723_p0789a03║時有二。初現在後滅後。此現在也。
T34n1723_p0789a04║經。諸佛滅後(至)以用供養。　贊曰。此滅後有
T34n1723_p0789a05║二。初造塔後供養。
T34n1723_p0789a06║經。過是已後(至)亦復如是。　贊曰。此後時因。
T34n1723_p0789a07║經。當得作佛(至)世尊。　贊曰。下果記有七。此
T34n1723_p0789a08║自體。多摩羅跋旃檀香者。多是性義。阿摩羅
T34n1723_p0789a09║者無垢義。聲勢合故遂略去阿字。跋馳羅是
T34n1723_p0789a10║賢義。略但云跋旃檀香是唐音。即是性無
T34n1723_p0789a11║垢賢旃檀香佛。由大目連煩惱輕微名性無
T34n1723_p0789a12║垢仁德如香可熏名賢旃檀香佛。
T34n1723_p0789a13║經。劫名喜滿(至)見者歡喜。　贊曰。此中有三。
T34n1723_p0789a14║一劫名。二國名。三土相。土相有四。一平正。
T34n1723_p0789a15║二地。三樹四。珠華。
T34n1723_p0789a16║經。多諸天人(至)四十小劫。　贊曰。此中有三。
T34n1723_p0789a17║一多善趣。二眷屬。三壽量。
T34n1723_p0789a18║經。爾時世尊(至)奉持佛法。　贊曰。下頌記有
T34n1723_p0789a19║十頌。分二。初五頌因記。後五頌果記。因記
T34n1723_p0789a20║有二。初三頌佛在。後二頌滅後。此初也初
T34n1723_p0789a21║一半遇良緣。後一半修妙行。
T34n1723_p0789a22║經。諸佛滅後(至)菩薩道已。　贊曰。此滅後行。
T34n1723_p0789a23║長表金剎以金為剎。梵云掣多羅。彼土更
T34n1723_p0789a24║無別幡竽。即於塔覆缽柱頭懸幡。今云剎
T34n1723_p0789a25║者聲訛也。有所表故名為長表。
T34n1723_p0789a26║經。於意樂國(至)演說佛道。　贊曰。下五頌果記
T34n1723_p0789a27║有六。此中有四。一國名。二自體。三佛壽。
T34n1723_p0789a28║四善趣。
T34n1723_p0789a29║經。聲聞無量(至)像法亦爾。　贊曰。此有二。一
T34n1723_p0789a30║眷屬。二法住量。
T34n1723_p0789b01║經。我諸弟子(至)咸得成佛。　贊曰。下品第二段
T34n1723_p0789b02║標當授記。為第三周說法之由中有二。初
T34n1723_p0789b03║一頌半標當記。後一頌許當說。此初也。
T34n1723_p0789b04║經。我及汝等(至)汝等善聽。　贊曰。此許說也。
T34n1723_p0789b05║警告其心令聽法故。
T34n1723_p0789b06║妙法蓮華經玄贊卷第七(本)
T34n1723_p0789b07║　保安三年十二月八日移點已了以興福寺
T34n1723_p0789b08║　圓和房之本法隆寺僧覺印。
T34n1723_p0789b09║　為令法久住往生極樂為之　本ト者皆點
T34n1723_p0789b10║　本也本(ニモ)入(リ)者□付也異樣也。
T34n1723_p0789b11║
T34n1723_p0789b12║妙法蓮華經玄贊卷第七(末)
T34n1723_p0789b13║
T34n1723_p0789b14║　　　　沙門基撰
T34n1723_p0789b15║　　化城喻品
T34n1723_p0789b16║三門分別。一來意。二釋名。三解妨。　來
T34n1723_p0789b17║意有四。一者上中根類聞法得記。下根之
T34n1723_p0789b18║徒猶未明解。故陳過去已結大乘之緣。并
T34n1723_p0789b19║說現在小果化城之喻。陳往因令其證實。
T34n1723_p0789b20║述今果令其捨權。遣生覺解方可為記。
T34n1723_p0789b21║故此品來。二者論解為對治七種具足煩惱
T34n1723_p0789b22║性眾生。有七種增上慢中。第四有定人。實
T34n1723_p0789b23║無而有增上慢。以有世間三昧三摩跋提。實
T34n1723_p0789b24║無涅槃而生涅槃想。對治此故說化城喻。
T34n1723_p0789b25║又云第四人者方便令入涅槃城故。涅槃城
T34n1723_p0789b26║者諸禪三昧城。過彼城已令入大涅槃城。
T34n1723_p0789b27║故有定人者彼已得定諸有學凡夫人。今
T34n1723_p0789b28║說往事令憶念故。此所起慢或欲界分別。
T34n1723_p0789b29║或上界煩惱。三昧城者。謂有學凡夫專心所
T34n1723_p0789c01║求。在無學身盡無生智。後世間禪定所變
T34n1723_p0789c02║解脫。離能變無總名三昧。此定有漏名為
T34n1723_p0789c03║世間。此中意說佛說三事名大般涅槃。三
T34n1723_p0789c04║乘同得擇滅解脫。即是無學解脫道中所證
T34n1723_p0789c05║生空理。由此後時惑苦不生名為解脫。佛
T34n1723_p0789c06║說此解脫名為化城。生空智證名為暫入。
T34n1723_p0789c07║以息眾苦故言方便入涅槃城。後引至
T34n1723_p0789c08║寶所方至大涅槃城。二乘之人加行智求變
T34n1723_p0789c09║作此相。至於無學解脫道中正證解脫。都
T34n1723_p0789c10║無分別種種之想。出解脫道後。世間定心
T34n1723_p0789c11║重緣所得。以心麤故不知真智所證之
T34n1723_p0789c12║法。但見加行所求涅槃解脫相狀。便謂涅
T34n1723_p0789c13║槃。謂有實滅。豈非彼解是世間定。故言以
T34n1723_p0789c14║有世間三昧。實無涅槃而生涅槃想。凡
T34n1723_p0789c15║夫有學聞此假解。不識知故謂有實涅槃。
T34n1723_p0789c16║起堅執心作意欣趣故今破之。說彼所證
T34n1723_p0789c17║猶如化城。尚為不實。不應趣求。況在無
T34n1723_p0789c18║學假所變耶。如二乘人所起四倒正智證
T34n1723_p0789c19║生空猶未起執。後時觀前正智行相不親
T34n1723_p0789c20║得故。乃見加行所求行相。便謂為真遂起
T34n1723_p0789c21║四倒。此亦如是。非無漏心及世間定皆是
T34n1723_p0789c22║法執。出彼心後方起執故。此護法義。
T34n1723_p0789c23║若安慧師。即無學位解脫道等諸無漏心．
T34n1723_p0789c24║世間定心。皆有法執。所證擇滅名為化城。
T34n1723_p0789c25║餘人求之理增上慢。論說具足煩惱性眾
T34n1723_p0789c26║生所起。故非無學。又有釋言。此是世間凡
T34n1723_p0789c27║夫所執所得世間三摩跋提。六行所得假非
T34n1723_p0789c28║擇滅謂真涅槃。佛說二乘無學所得擇滅
T34n1723_p0789c29║涅槃方便令入。猶如化城中路息苦。擬
T34n1723_p0789c30║向寶所尚非真滅。況汝凡夫所得世間
T34n1723_p0790a01║假解三昧執實滅耶。有學之人不起此執。
T34n1723_p0790a02║凡夫有故。下言導師。知無疲倦即滅化城。
T34n1723_p0790a03║云向者大城是我化作。說化滅化破執二
T34n1723_p0790a04║乘涅槃實城。為滅凡夫所執城故此中應
T34n1723_p0790a05║如護法等解。三者十無上中。第二示現行
T34n1723_p0790a06║無上。故說大通智勝如來本事。大乘菩提難
T34n1723_p0790a07║得。行亦難成。非如二乘菩提疾得。行亦易
T34n1723_p0790a08║修。故說大通智勝佛十劫坐道場。方得菩
T34n1723_p0790a09║提事。此為文殘說古事故。或說大通佛
T34n1723_p0790a10║事者。說佛自身彼時修行為十六王子。今
T34n1723_p0790a11║始得菩提。又諸聲聞彼時發心。今時方熟。
T34n1723_p0790a12║故大因行非卒修成。名行無上。不說大通
T34n1723_p0790a13║佛之行也。即將說今要先說古。雖以今
T34n1723_p0790a14║果為品號。其因亦在其中明。故此品來。四
T34n1723_p0790a15║者十無上中第三示現增長力無上。故說商
T34n1723_p0790a16║主喻。前說化城知非真滅。未說商主能
T34n1723_p0790a17║長商人能引至於佛果寶所。今此說之。故
T34n1723_p0790a18║此品來。此乃義殘非文殘也。　釋名者。禦
T34n1723_p0790a19║寇安神之所曰城。本無而有曰化。禦寇者
T34n1723_p0790a20║息生死之疲。安神者證恬寂之樂故喻於
T34n1723_p0790a21║城。佛假權施名之為化城即是化名曰化
T34n1723_p0790a22║城。今是喻．法。此品廣明名化城喻品解妨
T34n1723_p0790a23║難者。問此品所明乃有二義。一大通往事。
T34n1723_p0790a24║即行無上。二說化城今事。即增長力無上。何
T34n1723_p0790a25║故唯以化城為名。不以佛事為目。答正
T34n1723_p0790a26║教之說本除生病。生有本無而有增上慢。
T34n1723_p0790a27║執非擇滅為真。今說擇滅為化除之。令
T34n1723_p0790a28║捨漸進寶所故以化城為品。不以佛事
T34n1723_p0790a29║為品。正法華名往古品。謂顯過去佛曾教
T34n1723_p0790a30║化發大乘種。令其憶念為今熟因望其
T34n1723_p0790b01║意解引入大乘非正破病。故今此經不以
T34n1723_p0790b02║往古為品號。又化城果今現得。大通事在
T34n1723_p0790b03║往因。以顯果為品名。不以隱因為品稱
T34n1723_p0790b04║亦無失也。
T34n1723_p0790b05║經。佛告諸比丘(至)阿僧祇劫。　贊曰。下第三周
T34n1723_p0790b06║為下根說。准前二周亦為四段。此品佛
T34n1723_p0790b07║以喻正化。第二後品之初滿慈領悟。第三
T34n1723_p0790b08║後品之中次領悟後云爾時佛告諸比丘汝
T34n1723_p0790b09║等見。是下佛重述成。第四諸比丘富樓那。亦
T34n1723_p0790b10║於七佛下。為之授記。初文有二。初說宿因
T34n1723_p0790b11║令念退大以就小。後諸比丘若如來自知
T34n1723_p0790b12║涅槃時到。眾又清淨下。顯今果令知捨
T34n1723_p0790b13║權以取實。初是說古因緣。令自了達往修
T34n1723_p0790b14║大因退住小。果論名行無上說大通如來
T34n1723_p0790b15║本事。後是述今得果。論名為破有定人。實
T34n1723_p0790b16║無而有增上慢。又為示現增長力無上故
T34n1723_p0790b17║說商主喻。說初發大心。令今取大果。次
T34n1723_p0790b18║說後果為化令今捨小果。由此分二初文
T34n1723_p0790b19║有二。初說過去因緣結會佛自身事。後諸
T34n1723_p0790b20║比丘我等為沙彌時。各各教化下。明過去
T34n1723_p0790b21║結緣。會弟子事。此意總明過去曾化已結
T34n1723_p0790b22║大乘之緣。令生信解。故為此解。初文復二。
T34n1723_p0790b23║初一長行．一偈頌明大通佛去今久近後佛
T34n1723_p0790b24║告諸比丘大通智勝佛壽下正明彼事。初
T34n1723_p0790b25║長行有二。初明彼佛久近。後顯已能見。初
T34n1723_p0790b26║中復二。初總告。後問答。初中有四。一時。二
T34n1723_p0790b27║名。三國。四劫。此初也。
T34n1723_p0790b28║經。爾時有佛(至)劫名大相。　贊曰。此告後三。
T34n1723_p0790b29║經。諸比丘(至)盡地種墨。　贊曰。下問答有三。
T34n1723_p0790b30║一問．二答．三明久近。問中有二。初挍量後
T34n1723_p0790c01║問。此初也。種音之隴反磨音莫箇反若莫波
T34n1723_p0790c02║反。應作摩摩研也鬼作魔。尼作[(序-予+林)/女]。病作
T34n1723_p0790c03║𭚉。都無磨作摩音。
T34n1723_p0790c04║經。於汝等意(至)不也世尊。　贊曰。此問及答。
T34n1723_p0790c05║經。諸比丘(至)阿僧祇劫。　贊曰。此明久近。下
T34n1723_p0790c06║前塵盡。取此著塵．不著塵界總以為墨。
T34n1723_p0790c07║一塵一劫彼佛滅度更多於彼。其抹者以手
T34n1723_p0790c08║摩也。
T34n1723_p0790c09║經。我以如來(至)猶如今日。　贊曰。此顯已能
T34n1723_p0790c10║見宿命智知慧眼見故。問釋迦修行不越
T34n1723_p0790c11║三祇。何故塵劫極多。彼時猶稱王子。答意
T34n1723_p0790c12║趣有四。一平等意趣。謂佛說言我於爾時曾
T34n1723_p0790c13║名勝觀。法身平等故。二別時意趣。謂願生
T34n1723_p0790c14║極樂皆得往生。暫聞無垢月光佛名定於
T34n1723_p0790c15║菩提得不退轉。三別義意趣。謂說諸法皆
T34n1723_p0790c16║無自性無生滅等本來涅槃。四眾生意樂
T34n1723_p0790c17║意趣。謂於一善根或讚或毀令增進故。今
T34n1723_p0790c18║此依於平等意趣說餘佛事。即是我身
T34n1723_p0790c19║身平等故。若不爾者。云何乃言爾許劫數。
T34n1723_p0790c20║又善心相續劫滿三祇。諸心通論何妨爾劫
T34n1723_p0790c21║在彼佛時猶稱王子。又依晝夜月時年。何
T34n1723_p0790c22║妨。許時釋迦自身三僧祇劫內。
T34n1723_p0790c23║經。爾時世尊(至)名大通智勝。　贊曰。七頌分二。
T34n1723_p0790c24║初五頌頌久時。後二頌頌能見。初復分二。
T34n1723_p0790c25║初一頌告佛名。後四頌告劫數。此初也。
T34n1723_p0790c26║經。如人以力磨(至)如是無量劫。　贊曰。此告
T34n1723_p0790c27║劫數。
T34n1723_p0790c28║經。如來無礙智(至)通達無量劫。　贊曰。此頌能
T34n1723_p0790c29║見也。
T34n1723_p0790c30║經。佛告諸比丘(至)那由他劫。　贊曰。下第二
T34n1723_p0791a01║段正明彼事。以下諸長行方頌有文。初會
T34n1723_p0791a02║自身事。文有四。第一佛壽成道。第二其佛
T34n1723_p0791a03║未出家時有十六子下轉正法輪。第三爾時
T34n1723_p0791a04║十六王子皆以童子出家下子繼傳燈。第四
T34n1723_p0791a05║諸比丘我今語汝。彼佛弟子十六沙彌下
T34n1723_p0791a06║會成今佛。初文有三。一明佛壽。二法難
T34n1723_p0791a07║得。三說得道。此初也。
T34n1723_p0791a08║經。其佛本坐道場(至)猶不在前。　贊曰。下明
T34n1723_p0791a09║法難得。有四。一不現前。二諸天。敷坐。三
T34n1723_p0791a10║散華。四作樂。長時此初也。報身成道理實為
T34n1723_p0791a11║難。化身成道何妨化現。今他報身示相起
T34n1723_p0791a12║也。論云欲顯菩提難得故。依華嚴經有十
T34n1723_p0791a13║事。故坐於道場。始從震動一切佛剎。乃至。
T34n1723_p0791a14║自善根力悉能受持一切眾生。故坐道場。
T34n1723_p0791a15║破諸魔軍亦有十義。始從五濁惡世眾生
T34n1723_p0791a16║互相征伐欲顯菩薩功德力故。乃至。順五
T34n1723_p0791a17║濁世諸眾生故示現降魔。不爾。魔怨有何
T34n1723_p0791a18║勝力。與大菩薩．如來競力。又釋迦佛破
T34n1723_p0791a19║魔軍諸部不同。有說成道後方破魔軍
T34n1723_p0791a20║依涅槃經亦作此說。有說破魔後方成道。
T34n1723_p0791a21║經文現有此二說。故此佛破魔後方成道。此
T34n1723_p0791a22║事不定。隨示現故。又彌勒佛於出家日即
T34n1723_p0791a23║得成道。釋迦苦行先經六年。今此成道十
T34n1723_p0791a24║劫空坐。皆是示相不同。不可一其所以。
T34n1723_p0791a25║經。爾時忉利(至)三藐三菩提。　贊曰。二敷
T34n1723_p0791a26║坐。勝天王般若說。諸天各獻一座。佛為受
T34n1723_p0791a27║之坐取菩提。以神力故合為一座。令彼諸
T34n1723_p0791a28║天各唯見佛納已之座以取菩提。發心歡
T34n1723_p0791a29║喜。不見納受餘座而坐。故此亦言諸天
T34n1723_p0791a30║作座。非共造一。
T34n1723_p0791b01║經。適坐此座時(至)常雨此華。　贊曰。三散華。
T34n1723_p0791b02║華積如須彌。明知他受用身也。
T34n1723_p0791b03║經。四王諸天(至)亦復如是。　贊曰。四作樂。伎
T34n1723_p0791b04║音渠倚反藝也。女樂作妓。有作伎立也。經
T34n1723_p0791b05║文乘便故。說乃至終恒樂供養。
T34n1723_p0791b06║經。諸比丘(至)三菩提。　贊曰。第三說得道。
T34n1723_p0791b07║經。其佛未出家時(至)名曰智積。　贊曰。下第
T34n1723_p0791b08║二大段轉正法輪。有二。初供養請轉。後
T34n1723_p0791b09║爾時大通智勝如來。受十方諸梵天請已
T34n1723_p0791b10║下。許可為轉。初文有二。初明十六子供養
T34n1723_p0791b11║請轉。後明梵天王供養請轉。親族現前故
T34n1723_p0791b12║非親族不現前故。初文又二。初詣佛供養。
T34n1723_p0791b13║後請轉法輪。初文復二。初明詣佛後明禮
T34n1723_p0791b14║讚。詣佛有五。一明佛子。二明往詣。三
T34n1723_p0791b15║母送。四祖送。五詣意。此初也。他受用身有
T34n1723_p0791b16║父母等。鼓音王經說。阿彌陀佛父名月上。母
T34n1723_p0791b17║名殊勝妙顏有子有魔等。化七地已前有
T34n1723_p0791b18║分段死故。有父母等。化八地已上有變
T34n1723_p0791b19║易生。理無此事。不死生故。他受用身得
T34n1723_p0791b20║與金輪俱出故。此佛祖轉輪聖王。
T34n1723_p0791b21║經。諸子各有(至)往詣佛所。　贊曰。二詣佛也。
T34n1723_p0791b22║經。諸母涕泣(至)隨至道場。　贊曰。三母送四祖
T34n1723_p0791b23║送。涕泣者他禮反。目出淚曰涕。無聲出淚
T34n1723_p0791b24║曰泣。
T34n1723_p0791b25║經。咸欲親近(至)尊重讚歎。　贊曰。五詣意也。
T34n1723_p0791b26║經。到已頭面(至)善哉吉無上。　贊曰。第二禮
T34n1723_p0791b27║讚有二。一身禮二語讚。八頌為三。初一頌
T34n1723_p0791b28║半讚佛願滿勝德。次二頌讚佛修因勝德。後
T34n1723_p0791b29║四頌半申歸禮意。此初也。吉謂吉祥善事滿
T34n1723_p0791b30║故。
T34n1723_p0791c01║經。世尊甚希有(至)安住無漏法。　贊曰。二讚
T34n1723_p0791c02║修因勝德。一坐十小劫者。華嚴經說有十種
T34n1723_p0791c03║坐。一轉輪王坐與十善故。二四天王坐欲
T34n1723_p0791c04║於一切世界諸佛正法行自在故。三帝釋坐
T34n1723_p0791c05║於一切眾生行自在故。四梵天王坐自心
T34n1723_p0791c06║他心得自在故。五師子坐分別演說甚深
T34n1723_p0791c07║義故。六正法坐欲明總持．諸力辨故。七堅
T34n1723_p0791c08║固三昧坐究竟大菩提故。八大慈坐令惡
T34n1723_p0791c09║心者悉歡喜故。九大悲坐能忍一切諸苦惱
T34n1723_p0791c10║故。十金剛坐降伏眾魔諸外道故。今此乃是
T34n1723_p0791c11║堅固三昧．金剛坐故。靜然者身定也。心憺怕
T34n1723_p0791c12║者心定也。憺音徒濫反。說文安也靜也。謂
T34n1723_p0791c13║憺然安樂。切韻靜應為憺。無味作淡。恬
T34n1723_p0791c14║靜作惔憺玉篇憺音徒敢反靜也安也。有
T34n1723_p0791c15║作惔。說文徒甘反憂也。非此中義字書
T34n1723_p0791c16║作倓。亦徒濫反怕音疋白反亦靜也。玉
T34n1723_p0791c17║篇無為也。憺怕則是安靜之義。有作淡泊。
T34n1723_p0791c18║無味也。非此中義。
T34n1723_p0791c19║經。今者見世尊(至)稱慶大歡喜。　贊曰。三有四
T34n1723_p0791c20║頌半。申歸禮意。有二。初一頌標佛得道我
T34n1723_p0791c21║等獲益。後三頌半釋其所由。此初也。
T34n1723_p0791c22║經。眾生常苦惱(至)永不聞佛名。　贊曰。下釋
T34n1723_p0791c23║所由。有二。初二頌明諸眾生不近善友輪
T34n1723_p0791c24║迴受苦。後一頌半遇益故歸禮。此初也。常苦
T34n1723_p0791c25║苦諦。盲冥集諦。不識苦盡道諦。不求解脫滅
T34n1723_p0791c26║諦。於此四諦都不能識。天眾損減從闇入
T34n1723_p0791c27║闇不聞佛名。冥音莫經反。暗也。玉篇莫定
T34n1723_p0791c28║反。夜也昧也。冥冥者蔽人目令無所見。
T34n1723_p0791c29║經。今佛得最上(至)歸命無上尊。　贊曰。遇益故
T34n1723_p0791c30║歸禮。
T34n1723_p0792a01║經。爾時十六王子(至)諸天人民。　贊曰。此下第
T34n1723_p0792a02║二請轉法輪。初長行。後偈頌。此初也。安隱與
T34n1723_p0792a03║樂憐愍拔苦。
T34n1723_p0792a04║經。重說偈言(至)願為世間說。　贊曰。下四頌半
T34n1723_p0792a05║分三。初一頌佛具內外德故請。次一頌半
T34n1723_p0792a06║有大利益。故請。後二頌明佛識達故請。此
T34n1723_p0792a07║初也。倫匹也等也。
T34n1723_p0792a08║經。度脫於我等(至)眾生亦復然。　贊曰。二有大
T34n1723_p0792a09║利益故請。
T34n1723_p0792a10║經。世尊知眾生(至)當轉無上輪。　贊曰。三明佛
T34n1723_p0792a11║識達故請。此知五種。一所念即欲樂．勝解。
T34n1723_p0792a12║二所行道遍趣行。三智慧力即根勝劣。四宿
T34n1723_p0792a13║命即宿住力五業即自業智力。其欲樂即
T34n1723_p0792a14║所念。修福即業。故略舉此攝餘五力。
T34n1723_p0792a15║經。佛告諸比丘(至)六種震動。　贊曰。下梵天
T34n1723_p0792a16║供養請轉法輪。有二。初神光動照。後供養
T34n1723_p0792a17║請轉。初文有三。初動十方世界次光照
T34n1723_p0792a18║幽冥。後動照梵宮。此初也。
T34n1723_p0792a19║經。其國中間(至)忽生眾生。　贊曰。光照幽冥。
T34n1723_p0792a20║即二世界鐵圍山間。
T34n1723_p0792a21║經。又其國界(至)勝諸天光。　贊曰。動照梵宮
T34n1723_p0792a22║為供請之漸。
T34n1723_p0792a23║經。爾時東方(至)共議此事。　贊曰。下供養請
T34n1723_p0792a24║轉。大文分五。一東方二東南方。三南方。四
T34n1723_p0792a25║例六方。五上方。除後二方。餘一一中文皆
T34n1723_p0792a26║分四。一睹光驚議。二尋光詣佛。三禮讚請
T34n1723_p0792a27║轉。四默然許之。　初文有二。初眾梵驚問後
T34n1723_p0792a28║一天請求。此初也。此皆通四禪梵王。或唯初
T34n1723_p0792a29║禪請轉法輪梵福量故。此文有三。一光．二
T34n1723_p0792a30║念．三議。
T34n1723_p0792b01║經。時彼眾中(至)遍照於十方。　贊曰。此一天
T34n1723_p0792b02║請求。諸天之中具威德者。將生之時光明
T34n1723_p0792b03║先現。故此疑言為大德天生。
T34n1723_p0792b04║經。爾時五百(至)推尋是相。　贊曰。二尋光詣
T34n1723_p0792b05║佛。有二初持宮．華以推覓。後見佛．眾以
T34n1723_p0792b06║忻然。此初也。
T34n1723_p0792b07║經。見大通智勝(至)請佛轉法輪。　贊曰。見佛
T34n1723_p0792b08║眾以忻然也。
T34n1723_p0792b09║經。即時諸梵天王(至)高十由旬。　贊曰。下第
T34n1723_p0792b10║三段禮讚請轉。有二。初供養後請轉。初長
T34n1723_p0792b11║行有二。初歸禮散華。後獻宮請納。此初也。
T34n1723_p0792b12║經。華供養已(至)願垂納受。　贊曰。此請納安處。
T34n1723_p0792b13║經。時諸梵天王(至)普皆蒙饒益。　贊曰。四頌分
T34n1723_p0792b14║三。初二頌讚五德。次一頌陳來由。後一頌
T34n1723_p0792b15║請納受。此初也。
T34n1723_p0792b16║經。我等所從來(至)唯願哀納受。　贊曰。初頌來
T34n1723_p0792b17║由。後頌請納。
T34n1723_p0792b18║經。爾時諸梵天王(至)度苦惱眾生。　贊曰。此請
T34n1723_p0792b19║轉法輪。
T34n1723_p0792b20║經。爾時大通(至)默然許之。　贊曰。第四大段佛
T34n1723_p0792b21║默然許。問何故涅槃時默然不受他供。今者
T34n1723_p0792b22║默然遂許他說。古解以佛顏有舒𣫍。請者
T34n1723_p0792b23║覺許．不許。又云以佛身光表知受與不受。
T34n1723_p0792b24║又云佛初成道時。自唱號言。凡時默然受
T34n1723_p0792b25║請。涅槃時默然是不受請。又受食理須咒
T34n1723_p0792b26║願。默然知佛不許。許說默已順請。不假
T34n1723_p0792b27║出言而許。
T34n1723_p0792b28║經。又諸比丘(至)共議此事。　贊曰。第二東南
T34n1723_p0792b29║方。大文亦四。初眾梵驚議。
T34n1723_p0792b30║經。時彼眾中(至)度脫苦眾生。　贊曰。此一天
T34n1723_p0792c01║請求。
T34n1723_p0792c02║經。爾時五百(至)請佛轉法輪。　贊曰。第二尋
T34n1723_p0792c03║光詣佛。有二。初持宮．華以推覓。後見佛．
T34n1723_p0792c04║眾以忻然。
T34n1723_p0792c05║經。時諸梵天王(至)願垂納受。　贊曰。下第三
T34n1723_p0792c06║段禮讚請轉。有二。初供養。後請轉。此長
T34n1723_p0792c07║行供養。
T34n1723_p0792c08║經。爾時諸梵天王(至)我等今敬禮。　贊曰。四
T34n1723_p0792c09║頌半讚分四。一頌讚禮。一頌半歎希有。一
T34n1723_p0792c10║頌歎為眼目。一頌歎為慈父。此初也。迦陵
T34n1723_p0792c11║頻伽妙音鳥也。以聲柔軟清亮哀雅故以為
T34n1723_p0792c12║喻。
T34n1723_p0792c13║經。世尊甚希有(至)諸天眾減少。　贊曰。歎希
T34n1723_p0792c14║有也。
T34n1723_p0792c15║經。今佛出於世(至)今得值世尊。　贊曰。初一歎
T34n1723_p0792c16║眼目。後一頌慈父。
T34n1723_p0792c17║經。爾時諸梵天王(至)忍善者增益。　贊曰。此
T34n1723_p0792c18║請轉也。歎佛生益。忍善者增益謂入聖道。
T34n1723_p0792c19║其義可知。
T34n1723_p0792c20║經。爾時大通(至)默然許之。　贊曰。第四大段
T34n1723_p0792c21║佛默然許。
T34n1723_p0792c22║經。又諸比丘(至)為佛出世間。　贊曰。第三南
T34n1723_p0792c23║方。准前有四此睹光驚議。有二。初眾梵驚
T34n1723_p0792c24║議。後一天請求。
T34n1723_p0792c25║經。爾時五百(至)轉法輪。　贊曰。第二尋光詣
T34n1723_p0792c26║佛。有二。初持宮華以推覓。後見佛眾以
T34n1723_p0792c27║忻然。
T34n1723_p0792c28║經。時諸梵天王(至)唯願垂納受。　贊曰。下第
T34n1723_p0792c29║三段供養請轉。中初供養後請轉。此初也
T34n1723_p0792c30║初二頌半歎佛後一頌請受。
T34n1723_p0793a01║經爾時諸梵天王(至)當演深遠音。　贊曰。請
T34n1723_p0793a02║轉。中初長行後偈頌。文意可知。
T34n1723_p0793a03║經。爾時(至)默然許之。　贊曰。第四大段。佛默
T34n1723_p0793a04║然許。
T34n1723_p0793a05║經。西南方(至)亦復如是。　贊曰。第四例餘六
T34n1723_p0793a06║方。事意同前恐繁故例。
T34n1723_p0793a07║經。爾時上方(至)為佛出世間。　贊曰。第五上
T34n1723_p0793a08║方。有三無第四許。此即睹光驚議。有二。
T34n1723_p0793a09║初眾梵驚議。後一天請求。
T34n1723_p0793a10║經。爾時五百(至)轉法輪。　贊曰。第二尋光詣
T34n1723_p0793a11║佛。有二。初持宮華以推覓。後見佛眾以
T34n1723_p0793a12║忻然。
T34n1723_p0793a13║經。時諸梵天王(至)願垂納處。　贊曰。下第三
T34n1723_p0793a14║段供養請轉。有二。初供養後請轉。初中又
T34n1723_p0793a15║二。此長行也。
T34n1723_p0793a16║經。時諸梵天王(至)廣度於一切。　贊曰。十頌半
T34n1723_p0793a17║分四。初七頌半讚佛德。次一頌見佛生喜。
T34n1723_p0793a18║次一頌請納。後一頌迴向。初中有二。初二
T34n1723_p0793a19║頌標。後五頌半釋。此初也。初頌歎能拔苦。
T34n1723_p0793a20║後頌歎能與樂。免音無遠反引也。作挽有
T34n1723_p0793a21║作勉亡辨反。勗勵也。國語云。父勉其子。兄
T34n1723_p0793a22║勉其弟。猶勤強也。萌音莫耕反芽也始也
T34n1723_p0793a23║冥昧貌。眾無知也。漢書氓群黎也。涅槃
T34n1723_p0793a24║名甘露門。謂聖道或理名甘露。教名為門。
T34n1723_p0793a25║經。於昔無量劫(至)死多墮惡道。　贊曰。下五
T34n1723_p0793a26║頌半釋。中有二。初四頌半生死輪迴。後一頌
T34n1723_p0793a27║釋佛能拔。初中又二初。二頌受苦果。後二
T34n1723_p0793a28║頌半行惡因。此初也。
T34n1723_p0793a29║經。不從佛聞法(至)常墮於惡道。　贊曰。此行惡
T34n1723_p0793a30║因。意可知也。文有二。初二頌半在家行惡
T34n1723_p0793b01║行後一頌外道行惡行。樂謂人天樂果。樂
T34n1723_p0793b02║想者謂樂因。又樂者所取樂境。樂想者能
T34n1723_p0793b03║取樂之想。又樂謂樂受自體。樂想謂苦對
T34n1723_p0793b04║治樂。謂寒熱等暫息滅時假名樂故。
T34n1723_p0793b05║經。佛為世間眼(至)故現於世間。　贊曰。此一頌
T34n1723_p0793b06║釋佛能拔。
T34n1723_p0793b07║經。超出成正覺(至)喜歎未曾有。　贊曰。二明
T34n1723_p0793b08║見佛生喜。
T34n1723_p0793b09║經。我等諸宮殿(至)皆共成佛道。　贊曰。第三段
T34n1723_p0793b10║一頌請納。第四段一頌迴向。
T34n1723_p0793b11║經。爾時五百(至)無量劫習法。　贊曰。此讚請
T34n1723_p0793b12║轉也。一頌讚一頌請。
T34n1723_p0793b13║經。爾時大通智勝如來(至)十二行法輪。　贊
T34n1723_p0793b14║曰。上明供養請轉。下第二段明許可為轉。
T34n1723_p0793b15║有四。一標許可為轉。二明餘所不能。三
T34n1723_p0793b16║彰所轉之法。四顯生聞獲益。此初也。三轉
T34n1723_p0793b17║有二。一自二他。今為他轉非佛自轉。此苦
T34n1723_p0793b18║聖諦名示相轉。此應遍知是勸修轉。此已
T34n1723_p0793b19║遍知是作證轉。此行法輪以移動運是轉義
T34n1723_p0793b20║故。是一一轉令聞法者發生無漏真聖慧眼。
T34n1723_p0793b21║隨其次第。於去．來．今苦諦之中。生智．明．
T34n1723_p0793b22║覺。如是一轉總別四行。三轉諦諦皆有十二
T34n1723_p0793b23║行相。然數等故但說三轉十二行相。三轉如
T34n1723_p0793b24║次顯示令入見．修．無學等三。如前第四
T34n1723_p0793b25║卷疏中解。
T34n1723_p0793b26║經。若沙門(至)所不能轉。　贊曰。二明餘所不能。
T34n1723_p0793b27║未正證故。唯佛可為一切師故。知一切故。
T34n1723_p0793b28║經。謂是苦(至)是苦滅道。　贊曰。下彰所轉
T34n1723_p0793b29║輪之境。於此生智名行法輪。法輪境有
T34n1723_p0793b30║二。一四諦二十二緣。此初也。且舉示相
T34n1723_p0793c01║餘例可知。四諦略以五門分別。一出體．二
T34n1723_p0793c02║釋名．三廢立．四釋妨．五諸門。　出體者。對法
T34n1723_p0793c03║等說。有情世間．及器世間。諸有漏法性逼迫
T34n1723_p0793c04║故皆是苦諦。集有二義。一招感異熟無記
T34n1723_p0793c05║果義。對法等說。謂諸煩惱及所起業名為
T34n1723_p0793c06║集諦。唯識等說十二支中。五亦集諦攝。業
T34n1723_p0793c07║煩惱性故。餘無記法皆非集諦。然唯說愛
T34n1723_p0793c08║為集諦者。由最勝故。二為因能得有漏
T34n1723_p0793c09║果義。即諸有漏在內身中。三性諸法能為
T34n1723_p0793c10║依因。有異熟者皆是集諦。瑜伽等說十二
T34n1723_p0793c11║支中。逆觀老死有二種因。一者麤生謂即
T34n1723_p0793c12║生支。二者細生謂愛．取．有。乃至觀前齊識
T34n1723_p0793c13║退還。此等皆名老死之集。故知依因無記
T34n1723_p0793c14║等法亦名為集。不說非支亦名為集。真如．
T34n1723_p0793c15║擇滅．不動．想受滅諸無為名為滅諦。對法
T34n1723_p0793c16║論說真如．聖道．煩惱不生名為滅諦。此說
T34n1723_p0793c17║滅依．能滅．滅性。正智所證真如境上。有漏法
T34n1723_p0793c18║滅。假實合是滅諦之相。無漏五蘊名為道諦。
T34n1723_p0793c19║對法等說。資糧道．加行道．見道．修道．究竟
T34n1723_p0793c20║道皆名道諦。依道自性．及道眷屬以顯道
T34n1723_p0793c21║諦。由此四諦攝諸法盡。故涅槃經迦葉問
T34n1723_p0793c22║言。如佛一時入申首林。取小樹葉告諸比
T34n1723_p0793c23║丘。我已所說如手中葉所未說法如林
T34n1723_p0793c24║中葉。而言四諦攝諸法盡。若攝盡者。則是
T34n1723_p0793c25║已說一切法盡。云何言未說如林中葉。若
T34n1723_p0793c26║不攝盡者。應有五諦。世尊告言。四諦攝盡。
T34n1723_p0793c27║然總說言此是苦諦。二乘不能知分別諸
T34n1723_p0793c28║苦有無量相。非諸聲聞．緣覺所知。乃至道
T34n1723_p0793c29║諦亦復如是。此中意說。然雖四諦攝諸法
T34n1723_p0793c30║盡。巨細分別二乘等不知故言未說。非有
T34n1723_p0794a01║五諦。依詮顯實真如亦是滅諦所攝。故對
T34n1723_p0794a02║法言滅性正是滅諦所攝。涅槃亦說四諦所
T34n1723_p0794a03║攝。故言二乘有苦有諦而無有實。菩薩具
T34n1723_p0794a04║有。餘三亦然癈詮談旨即非滅諦。故瑜伽中。
T34n1723_p0794a05║四諦之外說非安立諦。上依種類總說四
T34n1723_p0794a06║諦。若依法體有麤有妙。能知之。智有上有
T34n1723_p0794a07║下勝鬘依此說有八諦。謂有作四聖諦．
T34n1723_p0794a08║無作四聖諦。如是八聖諦非二乘所知。即
T34n1723_p0794a09║新翻經云安立諦．非安立諦。有作四聖諦
T34n1723_p0794a10║者。分段生死十二因緣名苦。煩惱及業名
T34n1723_p0794a11║集擇滅名滅。生空智品名道。無作四聖諦
T34n1723_p0794a12║者變易生死五蘊名苦。所知障名集。無住涅
T34n1723_p0794a13║槃名滅。法空智品名道。如前已說。今依總
T34n1723_p0794a14║相或依分段。轉四諦輪。為二乘故。　釋名
T34n1723_p0794a15║者。四者是數。諦者實義。唯聖知實故名四
T34n1723_p0794a16║聖諦。苦真是苦更無異苦等。五十五云。諦
T34n1723_p0794a17║義云何。如所說相不捨離義。由觀此故
T34n1723_p0794a18║到清淨究竟義是諦義。帶數釋也。苦者逼
T34n1723_p0794a19║迫。煩惱所生義。集者招感能生苦諦義。滅
T34n1723_p0794a20║者寂靜義彼俱寂靜。義道者通因能成三義。
T34n1723_p0794a21║三義者此中苦事．苦理苦如。乃至道諦有
T34n1723_p0794a22║三亦爾。苦事名諦持業釋。餘二名諦依主
T34n1723_p0794a23║釋。理．如二種與其苦事。雖非一異然此皆
T34n1723_p0794a24║非逼迫等故。　廢立者九十五云。苦諦如諸
T34n1723_p0794a25║病體。集諦如諸病因。滅諦如病生已而得
T34n1723_p0794a26║除愈。道諦如病除已令後不生。諸有病者
T34n1723_p0794a27║詣良醫所。但應尋求爾所正法。諸有良醫
T34n1723_p0794a28║亦但應授爾所正法。是故更無第五聖諦
T34n1723_p0794a29║諸佛如來拔大毒箭無上良醫。亦但宣說爾
T34n1723_p0794a30║所正法。又如療病者知病．病因．病除之
T34n1723_p0794a31║法觀生死苦．苦因．苦滅．滅法。亦爾故復說
T34n1723_p0794b01║言趣苦滅行。　釋妨難者五十五說。何
T34n1723_p0794b02║因故。說知苦．斷集．證滅．修道四差別耶。
T34n1723_p0794b03║答由彼苦諦是四顛倒所依處故。為除顛
T34n1723_p0794b04║倒故。應遍知苦。既遍知已即遍知集。由
T34n1723_p0794b05║彼集諦苦諦攝故。雖遍知苦仍為集諦之
T34n1723_p0794b06║所隨逐。故須更說永斷集諦言觸證者是
T34n1723_p0794b07║現見義。由於滅諦現前見故。不生怖畏。
T34n1723_p0794b08║愛樂攝受。是故須說觸證滅諦。若勤修道
T34n1723_p0794b09║乃能成辦所說三義。是故次說修習道諦。
T34n1723_p0794b10║何故四諦如是次第。由此故苦為初。如此
T34n1723_p0794b11║故苦為次。此二攝黑品究竟。由此故樂
T34n1723_p0794b12║為第三。如此故樂為第四。此二攝白品究
T34n1723_p0794b13║竟。譬如重病．病因．病愈．良藥。又如遭苦次
T34n1723_p0794b14║第建立聖諦。如諸世間曾所遭苦。即於此
T34n1723_p0794b15║處先發作意。次於遭苦因。次於苦解脫。後
T34n1723_p0794b16║於解脫方便。發起作意。　諸門分別者。以
T34n1723_p0794b17║十門分別。一幾蘊所攝。三諦五蘊更互相
T34n1723_p0794b18║攝。滅諦不爾彼寂靜故。二誰各幾行。答各四
T34n1723_p0794b19║如次。謂無常．苦．空．無我。因．集．生．緣滅．靜．
T34n1723_p0794b20║妙．離。道．如．行．出三何故苦諦為四行觀為
T34n1723_p0794b21║除四倒。無常除常到。苦除二倒謂樂．淨
T34n1723_p0794b22║倒。空無我除我倒。集諦四。觀除四愛故。
T34n1723_p0794b23║由依常倒起後有愛。次依樂．淨二倒起
T34n1723_p0794b24║貪喜俱行愛。及彼彼希樂愛。次依我倒起
T34n1723_p0794b25║獨愛滅為四觀四種愛滅之所顯故。道為
T34n1723_p0794b26║四觀由能證彼四愛滅故。四誰解脫門攝
T34n1723_p0794b27║幾行。五入諦現觀有幾種。六三乘觀諦
T34n1723_p0794b28║有何差別。七此四諦為世俗為勝義。五十
T34n1723_p0794b29║五涅槃唯勝義。六十四對非安立唯世俗
T34n1723_p0794b30║攝。實通二種。八諸諦相攝。九苦有幾種。餘
T34n1723_p0794b31║三亦爾。十虛空．非擇滅。何諦所攝。並如瑜
T34n1723_p0794c01║伽．對法．唯識．顯揚等抄說。恐繁故止。
T34n1723_p0794c02║經。及廣說(至)憂悲苦惱。　贊曰。下明十二緣
T34n1723_p0794c03║起此有雜染．清淨雜染．清淨皆有順．
T34n1723_p0794c04║逆觀。此中有二。舉雜染順觀及清淨順觀
T34n1723_p0794c05║例雜染逆觀。及例清淨逆觀。此即染順
T34n1723_p0794c06║觀也。生死相生故例染逆觀。
T34n1723_p0794c07║經。無明滅(至)憂悲苦惱滅。　贊曰。此清淨順
T34n1723_p0794c08║觀。初斷生死故例逆觀也。十二緣起以六
T34n1723_p0794c09║門分別。一出體．二釋名．三緣相．四依世．五
T34n1723_p0794c10║諸緣生攝．六染淨順逆。　出體者。無明支體
T34n1723_p0794c11║煩惱障中正取分別。及兼任運愚癡為體。成
T34n1723_p0794c12║唯識云。此中無明。唯取能發正感後世善
T34n1723_p0794c13║惡業者。又云。正發業者唯見所斷。助者不
T34n1723_p0794c14║定。能發行者方是此支。通相應．不共．纏及
T34n1723_p0794c15║隨眠。行支體通善．及不善身．語．意業。唯感
T34n1723_p0794c16║總報。及通感總．別。二業為性。唯別報業則
T34n1723_p0794c17║非行支。故唯識云。即彼所發乃名為行。由
T34n1723_p0794c18║此一切順現受業．別助當業皆非行支亦。
T34n1723_p0794c19║通現．種色．思為體。識支唯取第八異熟識
T34n1723_p0794c20║種為體。故唯識云。此中識種謂本識因。唯
T34n1723_p0794c21║取行支所集異熟第八識種。初結生故。總異
T34n1723_p0794c22║熟故。唯在種位不取現行。有處說通前六
T34n1723_p0794c23║識身。汎明一切識身。為論。及依當來現起
T34n1723_p0794c24║分位說有現行。乃至受支亦復如是。名色
T34n1723_p0794c25║支體。成唯識云。除後三因餘因皆是名色種
T34n1723_p0794c26║攝。後之三因。如名次第即後三種。此說五
T34n1723_p0794c27║支不相雜亂。於一剎那為行所集緣起支
T34n1723_p0794c28║說。謂異熟六根種名六處支。異熟觸．受種
T34n1723_p0794c29║名觸．受支除本識種及此三種。餘諸異熟
T34n1723_p0795a01║蘊種皆名色支。契經又說。名謂非色四蘊。
T34n1723_p0795a02║色謂羯剌藍等者。依當起時分位前後。於
T34n1723_p0795a03║因中說雜緣起支不爾如何得通五蘊。
T34n1723_p0795a04║或汎通說一切名色。唯識又依雜體說云。
T34n1723_p0795a05║或名色種總攝五因。於中隨勝立餘四種。
T34n1723_p0795a06║六處與識總別亦然。愛支唯是中下品貪。
T34n1723_p0795a07║此雖通緣內外二果。諸論多取緣外境愛
T34n1723_p0795a08║增上果生。取支通用一切煩惱以為自體。全
T34n1723_p0795a09║界煩惱皆結生故。若能取．若所取．若所為
T34n1723_p0795a10║取。所為取。中隨順煩惱。不取餘法。有處唯
T34n1723_p0795a11║說愛增名取。誰識會云。雖取支中攝餘
T34n1723_p0795a12║煩惱。而愛閏勝。說是愛增。且依初後分愛
T34n1723_p0795a13║取二。實攝餘惑。愛．取二支通現及種。俱
T34n1723_p0795a14║能閏故。有支體即行等六支為愛．取閏。轉
T34n1723_p0795a15║名為有。有說唯業。唯識會云。此能正感異
T34n1723_p0795a16║熟果故。有說唯五。唯識復云。親生當來生
T34n1723_p0795a17║老死位識等五故。此唯種子。能有果故。生
T34n1723_p0795a18║支體者。成唯識云。始從中有。至本有中未
T34n1723_p0795a19║衰變來。皆生支攝。諸衰變位總名為老。身
T34n1723_p0795a20║壞命終乃名為死。此三支體皆通五蘊。唯
T34n1723_p0795a21║是現行異熟果攝有處亦說通種子者如緣
T34n1723_p0795a22║起經。能所引生一時而有。次第宣說義類無
T34n1723_p0795a23║別。非是二支亦通種子。憂悲苦惱因老死
T34n1723_p0795a24║起非是支攝。十地經云。死別離時意根相對
T34n1723_p0795a25║名憂。五根相對名苦。出聲啼哭名悲。愚人
T34n1723_p0795a26║心熱名惱。在下二界具色等支。無色不然。
T34n1723_p0795a27║隨所應有。　釋名者。瑜伽有五釋。一云由
T34n1723_p0795a28║煩惱繫縛往諸趣中。數數生起故名緣起
T34n1723_p0795a29║依緣字起字釋名。二依託眾緣速謝滅
T34n1723_p0795a30║已。續和合生故名緣起。此依剎那義釋名。
T34n1723_p0795a31║簡大眾部等十二緣起是無為法。亦簡正
T34n1723_p0795b01║量部一期四相。三眾緣過去而不捨離。依
T34n1723_p0795b02║自相續而得生起故名緣起。如說此有故
T34n1723_p0795b03║彼有。此生故彼生非餘。今依此義以釋緣
T34n1723_p0795b04║起。此有故彼有者。顯無作緣生義。此生故彼
T34n1723_p0795b05║生者。顯無常緣生義。非餘者。唯由有緣果
T34n1723_p0795b06║法得有。非緣有實作用能生果法。亦非無
T34n1723_p0795b07║生法為因故。少所生法而得成立。四數數謝
T34n1723_p0795b08║滅。復相續起故名緣起。此依數壞數滅義
T34n1723_p0795b09║釋。五於過去世覺緣性已。等相續起故
T34n1723_p0795b10║名緣起。如世尊說。我已覺悟等起宣說。即
T34n1723_p0795b11║由此名展轉傳說故名緣起。又云離有情
T34n1723_p0795b12║義無自然我故。乃至自業所作義是緣起
T34n1723_p0795b13║義。於餘相續不受果故。又對法及緣起經
T34n1723_p0795b14║各十一釋。對法又云無作緣生故。無常緣生
T34n1723_p0795b15║故。勢用緣生故。初二如前。無明緣行等者
T34n1723_p0795b16║顯勢用緣生。雖復諸法無作無常。然不隨
T34n1723_p0795b17║一法為緣故一切果生。諸法功能各差別故。
T34n1723_p0795b18║緣相者。無明有二。一真實義愚通下中
T34n1723_p0795b19║品。二異熟愚唯是上品。此之二愚皆緣內
T34n1723_p0795b20║身異熟果起。行有二種。一善。二不善。或
T34n1723_p0795b21║分為三。一不動．二福．三非福。此為有分熏
T34n1723_p0795b22║習所攝。識等五種名言熏習。此五無記勢
T34n1723_p0795b23║力羸劣。不能自生處所未定。要待有分熏
T34n1723_p0795b24║習方起。由下品愚發不動業。由中品愚
T34n1723_p0795b25║發於福業。由上品愚發非福業。隨發業
T34n1723_p0795b26║已遂集識等五支種子。攝屬於行有當生
T34n1723_p0795b27║處。即是當來生老死種種位定。無五體前後
T34n1723_p0795b28║差別之相。依當起位說因為五。故唯識云。
T34n1723_p0795b29║謂緣迷內異熟果愚。發正能招後有諸業
T34n1723_p0795b30║為緣。引發親生當來生老死位五果種已。
T34n1723_p0795b31║次依迷外增上果愚緣境界受。發起貪
T34n1723_p0795c01║愛。緣愛復生欲等四取。愛．取合閏能引業
T34n1723_p0795c02║種．及所引因轉名為有。自從中有至本
T34n1723_p0795c03║有中未衰變來。生支體起。衰變命終老死
T34n1723_p0795c04║支現。憂悲苦惱種種隨生。此說由迷內身
T34n1723_p0795c05║無明。緣異熟受能發諸業。遂集當來生老
T34n1723_p0795c06║死位五支種子。有當生處。復由迷外境界
T34n1723_p0795c07║無明。緣境界受起愛及取。閏前行等六支
T34n1723_p0795c08║種子。近有後果轉立有名。自後五支現行
T34n1723_p0795c09║遂起名生老死。是名緣起為緣之相。瑜伽復
T34n1723_p0795c10║有三釋。相生次第如瑜伽說。　依世者。成
T34n1723_p0795c11║唯識云。十因二果定不同世。要生後報方名
T34n1723_p0795c12║為支。現報非故。謂過去十支因．現在二支
T34n1723_p0795c13║果。現在十支因．未來二支果。因中前七與
T34n1723_p0795c14║愛．取．有或異或同。生報定同。後報便異。謂
T34n1723_p0795c15║過去七．現在三．未來二故。若二三七各定同
T34n1723_p0795c16║世者。生．老死二支。愛．取有三。及前七支各
T34n1723_p0795c17║定同世。勢相生故力相似故。　諸緣生攝者。
T34n1723_p0795c18║攝論第二云。若略說緣起有其二種。一分
T34n1723_p0795c19║別自性緣起。謂依阿賴耶識諸法生起。二
T34n1723_p0795c20║分別愛非愛緣起。謂十二緣起於善惡趣。
T34n1723_p0795c21║能分別愛非愛自體為緣性故。今此正
T34n1723_p0795c22║說後一緣起。義亦攝前不正明之復說三
T34n1723_p0795c23║種。此二之中加受用緣生。辨中邊云。一則
T34n1723_p0795c24║名緣識。第二名受者。此中能受用．分別．推
T34n1723_p0795c25║心所。受用緣生。即六轉識亦此義攝。非正辨
T34n1723_p0795c26║之。瑜伽復說四種緣生。一能引謂無明．行。
T34n1723_p0795c27║二所引謂識等五。三能生謂愛．取．有。四所生
T34n1723_p0795c28║謂生．老死。集論說識亦是能引。識中業種名
T34n1723_p0795c29║識支故。異熟識種名色攝故。緣起經說識
T34n1723_p0796a01║支通能所引。業種．識種俱名識故識。是名
T34n1723_p0796a02║色依非名色攝故。俱舍第九復說四種。一
T34n1723_p0796a03║者剎那。二者連縛。三者分位。四者遠續。云
T34n1723_p0796a04║何剎那。謂剎那頃由貪行殺具十二支。癡
T34n1723_p0796a05║謂無明．思即是行於諸境事了別名識。識
T34n1723_p0796a06║俱三蘊總稱名色。住名色根說為六處。六
T34n1723_p0796a07║處對餘和合有觸。領觸名受。貪即是愛。
T34n1723_p0796a08║與此相應諸纏名取。所起身語二業名有。
T34n1723_p0796a09║如是諸法起即名生。熟變名老。滅壞名死。
T34n1723_p0796a10║今者大乘。八識俱起。煩惱齊生。與彼不同。
T34n1723_p0796a11║理應思准。復有說者剎那。連縛如品類足。
T34n1723_p0796a12║俱遍有為非同前義。十二支位所有五蘊
T34n1723_p0796a13║皆分位攝。即此懸遠相續無始說名遠續。大
T34n1723_p0796a14║乘業同未爽通理。　染淨順逆者。對法第
T34n1723_p0796a15║四云。雜染順逆故。清淨順逆故。雜染順逆者
T34n1723_p0796a16║或依流轉次第說。謂無明緣行乃至生緣
T34n1723_p0796a17║老死。順次第說。此說生死次第相生。或依
T34n1723_p0796a18║安立諦說。謂老死．老死集．老死滅．老死趣
T34n1723_p0796a19║滅行。如是乃至。行．行集．行滅．行趣滅行。作
T34n1723_p0796a20║四十四智。無明無因故非四十八智。種闕
T34n1723_p0796a21║故。此為後觀。於前加行亦作七十七智。謂
T34n1723_p0796a22║緣現在生而有老死。非不緣現在生而
T34n1723_p0796a23║有老死。現在自身自已作故。便成二智。緣
T34n1723_p0796a24║過去生緣未來生亦各二智。合以成六。
T34n1723_p0796a25║觀無始來一切老死皆緣於生。未來雖未
T34n1723_p0796a26║起容有雜染還滅義故。今觀雜染故成二
T34n1723_p0796a27║智。此三際中初智觀果有因。顯其所由。第
T34n1723_p0796a28║二智觀果有因非不決定。破外妄計無
T34n1723_p0796a29║因等生。第七即觀前所不攝。諸有漏慧。
T34n1723_p0796a30║遍知義故。即法住智遍知三世緣起教法。
T34n1723_p0796a31║名支不攝以為第七。前六真實智。此一
T34n1723_p0796b01║法住智。合成七智。異生聖者俱有此智。今
T34n1723_p0796b02║是見道已前凡位觀行。此後方入四十四智。
T34n1723_p0796b03║四十四智近四諦故。住教等法是聞慧故
T34n1723_p0796b04║名法住智。如實義而知。是思．修慧。名真實
T34n1723_p0796b05║智。此有漏觀故名雜染。文唯有順而無逆
T34n1723_p0796b06║也。清淨順逆者。謂無明滅故行滅。乃至。生滅
T34n1723_p0796b07║故老死滅。順次第說。此依斷位次第而說。
T34n1723_p0796b08║由誰無故。老死無。由誰滅故。老死滅。乃
T34n1723_p0796b09║至。由誰無故。行無。由誰滅故行滅。此依
T34n1723_p0796b10║得果究竟位觀。逆次第說文唯有順而無
T34n1723_p0796b11║逆觀。廣如幽贊下卷。恐繁故止。雖無現
T34n1723_p0796b12║前成獨覺者。令證聲聞。亦說此緣。依之
T34n1723_p0796b13║說諦亦成三周十二行相。
T34n1723_p0796b14║經。佛於天人(至)具八解脫。　贊曰。第四顯生
T34n1723_p0796b15║獲益。有二。初明獲益。後明眾多。初中復
T34n1723_p0796b16║二。初明初會。後明第二第三第四會事。此
T34n1723_p0796b17║初也。受者著也。不貪著一切法故得心解
T34n1723_p0796b18║脫。心解脫者由無明等煩惱解脫故。成慧
T34n1723_p0796b19║解脫相應之心。不復緣境起於煩惱名心
T34n1723_p0796b20║解脫。或禪定名心。能住心故。得俱解脫名
T34n1723_p0796b21║心解脫。
T34n1723_p0796b22║經。第二(至)得解脫。　贊曰。此明第二第三第四
T34n1723_p0796b23║會也。彌勒三會說。釋迦不說會。利益生機
T34n1723_p0796b24║各不同故。
T34n1723_p0796b25║經。從是已後(至)不可稱數。　贊曰。此明眾多。
T34n1723_p0796b26║上明聲聞法輪故無菩薩。
T34n1723_p0796b27║經。爾時十六王子(至)三菩提。　贊曰。下第三大
T34n1723_p0796b28║段。子繼傳燈有五。初出家啟請。二爾時彼
T34n1723_p0796b29║佛受沙彌請下許可正說。三說此經已即入
T34n1723_p0796b30║靜室下諸子傳燈。四大通智勝佛過八萬四
T34n1723_p0796b31║千劫下佛起讚歎。五佛告諸比丘是十六菩
T34n1723_p0796c01║薩下所化常益。初文有二。初諸子出家啟請。
T34n1723_p0796c02║後臣佐隨從出家。初中復三。初明子德．次
T34n1723_p0796c03║明啟請．後明請意。此初也。有六德。一已
T34n1723_p0796c04║超羈網出家為沙彌。二聞法速悟諸根通
T34n1723_p0796c05║利。三性情鑒達智慧明了。四久遇良緣曾
T34n1723_p0796c06║供養佛五堅持勝戒淨修梵行。六志希大
T34n1723_p0796c07║果求正等覺。
T34n1723_p0796c08║經。俱白佛言(至)佛自證知。　贊曰。初明啟請。
T34n1723_p0796c09║昔說小乘法輪。利益聲聞乘訖。我意求大
T34n1723_p0796c10║請說大乘法輪。後明請意。我等志願大乘
T34n1723_p0796c11║正法如來之知見。佛自證悉。佛自證明。願為
T34n1723_p0796c12║我說。問何故前請王子在前。今為說法王
T34n1723_p0796c13║子居後。答前據親疏後明權實。
T34n1723_p0796c14║經。爾時轉輪聖王(至)王即聽許。　贊曰。此明
T34n1723_p0796c15║臣佐隨從出家。初請後許。
T34n1723_p0796c16║經。爾時彼佛(至)佛所護念。　贊曰。下第二段
T34n1723_p0796c17║許可正說。有五。此中有二。初將說法時
T34n1723_p0796c18║待機熟故過二萬劫。二陳所說法。妙法
T34n1723_p0796c19║蓮華。妙法蓮華正為聲聞。無量義經正為菩
T34n1723_p0796c20║薩。何故此中為諸菩薩說於法華。如前日
T34n1723_p0796c21║月燈明因妙光法師。二十億菩薩樂欲聞法
T34n1723_p0796c22║中釋。問何故轉二乘法輪名為三轉十二行
T34n1723_p0796c23║相。大乘不爾。答理應如是。但以聲聞者
T34n1723_p0796c24║一坐可有成見．及脩．無學道義。菩薩不
T34n1723_p0796c25║爾。由是不同。此說十二緣亦依四諦故。
T34n1723_p0796c26║經。說是經已(至)諷誦通利。　贊曰。第三沙彌領
T34n1723_p0796c27║悟。
T34n1723_p0796c28║經。說是經時(至)未曾休廢。　贊曰。此中有二。
T34n1723_p0796c29║第四三根領悟。第五說法時節。上根菩薩聞
T34n1723_p0797a01║之信受。中根聲聞亦有信解。下根餘類皆生
T34n1723_p0797a02║疑惑。是法華經難信解故。下根眾生機未
T34n1723_p0797a03║熟故。為今時漸。故說彼時有疑惑者。
T34n1723_p0797a04║經。說此經已(至)四千劫。　贊曰。下第三段諸子
T34n1723_p0797a05║傳燈。有三。一佛入寂定。二諸子說法。三所
T34n1723_p0797a06║度多少。此初也。知子根熟令子傳燈。故入
T34n1723_p0797a07║寂定。
T34n1723_p0797a08║經。是時十六菩薩(至)妙法華經。　贊曰。諸子
T34n1723_p0797a09║請法利益既眾。說法時長。
T34n1723_p0797a10║經。一一皆度(至)三菩提心。　贊曰。所度多少示
T34n1723_p0797a11║教利喜。即新翻經云示現．教導．讚勵．慶喜。
T34n1723_p0797a12║顯揚第十二更加令離欲。謂訶毀諸行令
T34n1723_p0797a13║離愛染名令離欲。示現四種真實道理
T34n1723_p0797a14║名為示現。已得信解令正受行名為教導。
T34n1723_p0797a15║若彼退屈策發令進名為讚勵。彼隨法行讚
T34n1723_p0797a16║令忻悅名為慶喜。彼更有釋恐繁且止。
T34n1723_p0797a17║今此說四除初離欲。此與示現俱令脩行
T34n1723_p0797a18║信解別故譯家疏脫。義必應然。五漸化法
T34n1723_p0797a19║故。義准定然。
T34n1723_p0797a20║經。大通智勝佛(至)令入其中。　贊曰。下第四段
T34n1723_p0797a21║佛起讚歎。有二。初昇座讚歎。後勸人親信。
T34n1723_p0797a22║此初也。讚歎有七。一希有．二根利．三智明．
T34n1723_p0797a23║四近聖．五脩行．六受持佛智．七開示眾生。
T34n1723_p0797a24║經。汝等皆當(至)如來之慧。　贊曰。此勸人親
T34n1723_p0797a25║信。初標勸親近。後釋令信受。
T34n1723_p0797a26║經。佛告諸比丘(至)悉皆信解。　贊曰。下第五
T34n1723_p0797a27║段所化常益。有三。此中有二。初常說法
T34n1723_p0797a28║華二所化常益常益有二。一與菩薩俱。
T34n1723_p0797a29║二聞法信解。
T34n1723_p0797a30║經。以此因緣(至)於今不盡。　贊曰。第三釋成常
T34n1723_p0797b01║義。顯今法華會上。皆是彼時常益眾生。眾生
T34n1723_p0797b02║世世常為友益。益猶未盡生下結會之由
T34n1723_p0797b03║漸也。
T34n1723_p0797b04║經。諸比丘(至)以為眷屬。　贊曰。下第四大段
T34n1723_p0797b05║會成今佛。有二。初標成佛現利群生。後
T34n1723_p0797b06║顯異名成佛處所。此初也。
T34n1723_p0797b07║經。其二沙彌(至)二名師子相。　贊曰。此顯異
T34n1723_p0797b08║名成佛處所。阿閦者無動義。故相用煩惱
T34n1723_p0797b09║等一切不動故。閦音初六反。若齊作珿直貌
T34n1723_p0797b10║作矗。廉謹狀作齪。不知閦字所出。須彌頂
T34n1723_p0797b11║極尊高故。師子音示無畏故。師子相示降
T34n1723_p0797b12║魔怨故。
T34n1723_p0797b13║經。南方二佛(至)二名梵相。　贊曰。常證法性
T34n1723_p0797b14║名虛空住。恒寂生死名為常滅。得大自在
T34n1723_p0797b15║名帝相。能生群聖名梵相。
T34n1723_p0797b16║經。西方二佛(至)二名須彌相。　贊曰。阿彌陀
T34n1723_p0797b17║云無量壽慧命長故。度世苦惱。常起悲
T34n1723_p0797b18║故。多摩羅跋栴檀香云性無垢賢香。眾德莊
T34n1723_p0797b19║嚴名須彌相。
T34n1723_p0797b20║經。北方二佛(至)三菩提。　贊曰。能施法雨名
T34n1723_p0797b21║雲自在。極廣覆蔭名雲自在王。能破生死
T34n1723_p0797b22║名懷怖畏。能寂三業生死囂煩證寂默理
T34n1723_p0797b23║名釋迦牟尼。此云能寂故娑婆世界此云
T34n1723_p0797b24║堪忍。此土眾生不孝父母。不敬沙門。行
T34n1723_p0797b25║十惡業道。日夜增長三塗八難無量辛楚。菩
T34n1723_p0797b26║薩於中堪忍苦惱而行利益。名為堪忍。
T34n1723_p0797b27║經。諸比丘(至)三菩提。　贊曰。上會佛事。下會
T34n1723_p0797b28║弟子事。有二。初正會弟子事。後我滅度後
T34n1723_p0797b29║復有下釋疑難。初文復二。初明昔化。後爾
T34n1723_p0797b30║時所化下正結會之。初文復二。初明昔化。
T34n1723_p0797c01║後是諸人等下明住小所以。此初也。本化
T34n1723_p0797c02║大乘於今有住聲聞地者。然於法華會前
T34n1723_p0797c03║常為說般若等經。方便密化大乘。然彼不
T34n1723_p0797c04║知我之所化事。
T34n1723_p0797c05║經。是諸人等(至)難信難解。　贊曰。此明住小
T34n1723_p0797c06║所以。是人退性不定姓攝。宜以權化令漸
T34n1723_p0797c07║入道。以佛智慧難信難解故非卒能學。
T34n1723_p0797c08║故我化之初權後實。
T34n1723_p0797c09║經。爾時所化(至)弟子是也。　贊曰。正結會之。
T34n1723_p0797c10║經。我滅度後(至)當入涅槃。　贊曰。下釋疑難。
T34n1723_p0797c11║謂有難言。若諸聲聞皆當作佛。其遇佛
T34n1723_p0797c12║者蒙佛教化可當住佛。佛滅度後有求聲
T34n1723_p0797c13║聞不聞是經。不覺不知菩薩之行廣大
T34n1723_p0797c14║弘遠。於自所證有為無為二功德中。作有
T34n1723_p0797c15║餘涅槃滅度想。求當入無餘涅槃。是人云
T34n1723_p0797c16║何當得作佛。故下釋之文有其三。初牒
T34n1723_p0797c17║所疑之人。次釋彼亦作佛。後解所由。此牒
T34n1723_p0797c18║所疑聲聞也。
T34n1723_p0797c19║經。我於餘國(至)得聞是經。　贊曰。此釋彼亦
T34n1723_p0797c20║作佛。我於餘國作佛。更有異名者。菩薩處
T34n1723_p0797c21║胎經說。從此滅度於十方面各三十二垓
T34n1723_p0797c22║諸佛國土。而復成佛教化眾生。下醫師喻
T34n1723_p0797c23║中具顯是義。是人雖生滅度之想求入無
T34n1723_p0797c24║餘涅槃。於我有緣。我以神通接引於彼。遇
T34n1723_p0797c25║我得聞是經。或是凡夫若是有學。求有無
T34n1723_p0797c26║餘涅槃。將此涅槃謂實滅度之想。求入
T34n1723_p0797c27║證此二種涅槃。脩二乘行。種姓所排慈悲所
T34n1723_p0797c28║引生彼遇我求佛智慧。或我從此餘國作
T34n1723_p0797c29║佛。是人於我生滅度想謂我入無餘。我
T34n1723_p0797c30║引至彼令求佛智。此說於我有遇緣者。
T34n1723_p0797c31║或雖於我無此因緣。亦蒙他佛及菩薩等
T34n1723_p0798a01║接引教化聞是經典當得作佛。亦有潛
T34n1723_p0798a02║化成就此人說法化導。令向大乘。今說
T34n1723_p0798a03║顯化於我有緣。故說於彼求佛智慧。或雖
T34n1723_p0798a04║於餘佛有緣往彼。平等意趣故亦說是我。
T34n1723_p0798a05║經。唯以佛乘(至)方便說法。　贊曰。此解所由。
T34n1723_p0798a06║由一佛乘究竟滅度。無異二乘究竟體故。
T34n1723_p0798a07║方便說教可有三乘。或唯一極果體方便
T34n1723_p0798a08║說．有三因。因言長理。其涅槃經高貴德王
T34n1723_p0798a09║品。云何涅槃。云何大涅槃。聲聞．緣覺。八萬
T34n1723_p0798a10║劫．六萬劫．四萬劫．二萬劫。一萬劫所住名
T34n1723_p0798a11║為涅槃。無上法王聖主住處名大涅槃。古人
T34n1723_p0798a12║解云。二乘諸果經爾所時入彼無餘涅槃。
T34n1723_p0798a13║後起迴心便引楞伽菩薩佛等化作文。經
T34n1723_p0798a14║爾所時耽三昧酒醉然從彼起迴向大乘。
T34n1723_p0798a15║今解不然。彼二乘位經爾所時脩行向大
T34n1723_p0798a16║者。彼於先時未迴心前。所應證得有餘
T34n1723_p0798a17║涅槃者名為涅槃。法王所得名大涅槃。非
T34n1723_p0798a18║二乘者。諸有學位已經八萬劫乃至四萬
T34n1723_p0798a19║已入涅槃。亦非無學入無餘依身智並無。
T34n1723_p0798a20║入涅槃已便起身智。經二萬劫等脩行
T34n1723_p0798a21║大行。信解品云。我等長夜脩習空法。乃至
T34n1723_p0798a22║住最後身有餘涅槃。則為已得報佛之恩。
T34n1723_p0798a23║莊嚴論云。餘人善根涅槃時盡。菩薩不爾。其
T34n1723_p0798a24║二乘者。入無餘涅槃善根若盡。同莊嚴論
T34n1723_p0798a25║云何經一萬劫等。脩行始入十信。後經三
T34n1723_p0798a26║無數劫方得菩提。本識既無無識持種。其
T34n1723_p0798a27║身都盡。將何脩行誰得菩提。入無餘已若
T34n1723_p0798a28║有善根非但違教亦違正理。身智既在云
T34n1723_p0798a29║何名為無餘涅槃。不同如來無漏依在名
T34n1723_p0798a30║有餘依。有漏依盡名無餘依。勝鬘亦言二乘
T34n1723_p0798b01║得涅槃者是佛方便。成唯識云。不得無住
T34n1723_p0798b02║故名方便。或住有餘迴心向大不得無餘。
T34n1723_p0798b03║名得方便。涅槃經病行品云。須陀洹人天七
T34n1723_p0798b04║返斷結入於涅槃。是人未來過八萬劫當
T34n1723_p0798b05║得成阿耨菩提。斯陀含人一往來斷結入
T34n1723_p0798b06║於涅槃未來過六萬劫得阿耨菩提。阿那
T34n1723_p0798b07║含人不還。未來過四萬劫當得菩提。阿羅
T34n1723_p0798b08║漢人過二萬劫當得菩提。辟支佛人過十
T34n1723_p0798b09║千劫當得菩提。彼經又云過八萬劫當得
T34n1723_p0798b10║阿耨多羅三藐三菩提心。非成正覺名得
T34n1723_p0798b11║菩提。古師解云。阿羅漢曾經七生者。以須
T34n1723_p0798b12║陀洹名說。曾經二生者以斯陀含名說。曾
T34n1723_p0798b13║經上界生者以阿那含名說。不經生而藉
T34n1723_p0798b14║教者以阿羅漢名說。不經生而得獨覺
T34n1723_p0798b15║以辟支佛名說。此前三人凡身得果聖身涅
T34n1723_p0798b16║槃。後之二人凡身得果凡身涅槃。逕多生
T34n1723_p0798b17║者鈍。所以經寂時多。經生少者利。所以逕
T34n1723_p0798b18║寂時小。所經八萬劫引菩提留支解。仍以
T34n1723_p0798b19║悲想八萬劫為一日夜積此歲數成大
T34n1723_p0798b20║劫。彼壽無量大劫。過此已後方始發心。驗
T34n1723_p0798b21║之釋之未為典據。經釋。須陀洹者七生斷
T34n1723_p0798b22║結得入涅槃。是須陀洹經八萬劫始得大
T34n1723_p0798b23║菩提心。十信初位。誰言八萬劫住於涅槃。此
T34n1723_p0798b24║阿羅漢名須陀洹。經八萬劫始得發心。甚
T34n1723_p0798b25║成可笑。又若入無餘身依永盡。云何無
T34n1723_p0798b26║因而後起耶。不爾無餘說是何義。若如佛
T34n1723_p0798b27║入無餘涅槃。有漏永盡更得無漏。無漏既圓
T34n1723_p0798b28║何不名佛。若斷縛盡名入無餘。身智不
T34n1723_p0798b29║亡無餘何在。有依身故無餘．有餘二種何
T34n1723_p0798b30║別。種種推徵義難符信。然涅槃經須陀洹人
T34n1723_p0798c01║八萬劫等義如前說。實是彼果非阿羅漢。以
T34n1723_p0798c02║彼名說。亦非阿羅漢有經生者。若彼經意
T34n1723_p0798c03║但總說阿羅漢人。實有學人發心向大復經
T34n1723_p0798c04║幾時。應涅槃經無有學中而迴心者。由
T34n1723_p0798c05║此應以涅槃等經同瑜伽等。最為善說。
T34n1723_p0798c06║法華經玄贊卷第七(末)
T34n1723_p0798c07║　保安三年五月晦日書了法隆寺僧覺印之
T34n1723_p0798c08║　同年十二月十日移點已了以興福寺圓如
T34n1723_p0798c09║　房之本法隆寺僧覺印為令法久住往生極
T34n1723_p0798c10║　樂為也　高名點本也　與□摺本校(〔云云〕)。
