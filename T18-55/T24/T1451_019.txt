T24n1451_p0292a20║【□】
T24n1451_p0292a21║【□】
T24n1451_p0292a22║【CL073n1116_p0328a01】根本說一切有部毘奈耶雜事
T24n1451_p0292a23║卷第十九
T24n1451_p0292a24║【□】
T24n1451_p0292a25║　　　　三藏法師義淨奉　制譯
T24n1451_p0292a26║第五門第三子攝頌曰。
T24n1451_p0292a27║　佛三轉法輪　　初度五人已
T24n1451_p0292a28║　不喚名族等　　俱尸宣略教
T24n1451_p0292a29║如是我聞。一時薄伽梵。在婆羅痆斯仙人墮
T24n1451_p0292b01║處施鹿林中。爾時世尊告五苾芻曰。汝等苾
T24n1451_p0292b02║芻。此苦聖諦於所聞法。如理作意。能生眼
T24n1451_p0292b03║智明覺。汝等苾芻。此苦集苦滅順苦滅道聖
T24n1451_p0292b04║諦之法。如理作意。能生眼智明覺。汝等苾芻。
T24n1451_p0292b05║此苦聖諦是所了法。如是應知。於所聞法如
T24n1451_p0292b06║理作意。能生眼智明覺。
T24n1451_p0292b07║汝等苾芻。此苦集聖諦。是所了法。如是應斷。
T24n1451_p0292b08║於所聞法如理作意。能生眼智明覺。
T24n1451_p0292b09║汝等苾芻。此苦滅聖諦。是所了法。如是應證。
T24n1451_p0292b10║於所聞法如理作意。能生眼智明覺。
T24n1451_p0292b11║【CL073n1116_p0328b01】汝等苾芻。此順苦滅道聖諦。是所了法。如是
T24n1451_p0292b12║應修。於所聞法如理作意。能生眼智明覺。
T24n1451_p0292b13║汝等苾芻。此苦聖諦。是所了法。如是已知。於
T24n1451_p0292b14║所聞法如理作意。能生眼智明覺。
T24n1451_p0292b15║汝等苾芻。此苦集聖諦。是所了法。如是已斷。
T24n1451_p0292b16║於所聞法如理作意。能生眼智明覺。
T24n1451_p0292b17║汝等苾芻。此苦滅聖諦。是所了法。如是已證。
T24n1451_p0292b18║於所聞法如理作意。能生眼智明覺。
T24n1451_p0292b19║汝等苾芻。此順苦滅道聖諦。是所了法。如是
T24n1451_p0292b20║已修。於所聞法如理作意。能生眼智明覺。
T24n1451_p0292b21║汝等苾芻。若我於此四聖諦法。未了三轉十
T24n1451_p0292b22║二相者。眼智明覺皆不得生。我則不於諸天
T24n1451_p0292b23║魔梵沙門婆羅門一切世間捨離煩惱心得解
T24n1451_p0292b24║脫不能證得無上菩提。
T24n1451_p0292b25║汝等苾芻。由我於此四聖諦法解了三轉十
T24n1451_p0292b26║二相故。眼智明覺皆悉得生。乃於諸天魔梵
T24n1451_p0292b27║沙門【CL073n1116_p0329a01】婆羅門一切世間。捨離煩惱心得解脫。
T24n1451_p0292b28║便能證得無上菩提。
T24n1451_p0292b29║爾時世尊說是法時。具壽憍陳如及八萬諸
T24n1451_p0292c01║天。遠塵離垢得法眼淨。佛告憍陳如。汝解此
T24n1451_p0292c02║法不。答言。已解世尊。汝解此法不。答言。已
T24n1451_p0292c03║解善逝。由憍陳如解了法故。因此即名阿若
T24n1451_p0292c04║憍陳如(阿若是解了義)。
T24n1451_p0292c05║是時地居藥叉聞佛說已。出大音聲告人天
T24n1451_p0292c06║曰。仁等當知。佛在婆羅痆。斯仙人墮處施鹿
T24n1451_p0292c07║林中。廣說三轉十二行相法輪。由此能於天
T24n1451_p0292c08║人魔梵沙門婆羅門一切世間為大饒益。令
T24n1451_p0292c09║同梵行者速至安隱涅槃之處。人天增盛阿
T24n1451_p0292c10║蘇羅減少。由彼藥叉作如是告。虛空諸天四
T24n1451_p0292c11║大王眾皆悉聞知。如是展轉。於剎那頃盡六
T24n1451_p0292c12║欲天。須臾之間乃至梵天普聞其響。梵眾
T24n1451_p0292c13║聞已復皆遍告。廣說如前。因名此經為三轉
T24n1451_p0292c14║法輪。時五苾芻及人天等。【CL073n1116_p0329b01】聞佛說已歡喜奉
T24n1451_p0292c15║行。
T24n1451_p0292c16║爾時佛為五人三轉法輪。令彼出家近圓成
T24n1451_p0292c17║苾芻已。時五苾芻於如來處。頻喚名字及以
T24n1451_p0292c18║氏族。或云具壽。佛告諸苾芻。汝等不應於如
T24n1451_p0292c19║來處喚其名字及以氏族或云具壽。何以故。
T24n1451_p0292c20║若有苾芻。於如來處喚名氏族及具壽者。此
T24n1451_p0292c21║是癡人。於長夜中多受苦惱作無利益。是故
T24n1451_p0292c22║汝等更不應於如來處喚名字等。若更喚者
T24n1451_p0292c23║得越法罪。如佛所說不應於如來所喚名字
T24n1451_p0292c24║等得越法罪者。時有少年苾芻。除佛世尊於
T24n1451_p0292c25║餘耆宿苾芻之處。喚名字等乃至具壽。苾芻
T24n1451_p0292c26║白佛。佛言年少苾芻亦復不應於耆宿處喚名
T24n1451_p0292c27║字氏族或云具壽。然有二種呼召之事。或
T24n1451_p0292c28║云大德。或云具壽。年少苾芻應喚老者為大
T24n1451_p0292c29║德。老喚少年為具壽。若不爾者得越法罪。
T24n1451_p0293a01║【CL073n1116_p0330a01】佛在俱尸那城壯士生地娑羅雙樹間。爾時
T24n1451_p0293a02║世尊臨般涅槃告諸苾芻曰。我為汝等已廣
T24n1451_p0293a03║宣說毘奈耶藏。未曾略說。我今更為說其略
T24n1451_p0293a04║教。汝等應可諦聽善思至極作意。汝等苾芻
T24n1451_p0293a05║或時有事。我從先來非遮非許。然於此事若
T24n1451_p0293a06║違不清淨順清淨者。此即是淨應可行之。若
T24n1451_p0293a07║違清淨順不清淨者。此是不淨即不應行。此
T24n1451_p0293a08║可奉持。勿致疑惑。
T24n1451_p0293a09║第五門第四子攝頌曰。
T24n1451_p0293a10║　捨墮物不分　　蚊幬隨意畜
T24n1451_p0293a11║　三股杖作釜　　應張羯恥那
T24n1451_p0293a12║緣在室羅伐城。時有苾芻長衣犯捨。便即持
T24n1451_p0293a13║衣於上座前捨。其知事人見此衣已作如是
T24n1451_p0293a14║念。今日僧伽多得利物可賣分之。遂即唱賣。
T24n1451_p0293a15║眾共分張。時彼便廢闕。苾芻白佛。佛作是
T24n1451_p0293a16║念。【CL073n1116_p0330b01】犯捨之衣捨與眾僧。有如是過。由是犯衣
T24n1451_p0293a17║不捨與僧。告諸苾芻。昔日苾芻犯捨衣捨與
T24n1451_p0293a18║僧。遂被分張事成闕乏。由是不應捨與僧眾。
T24n1451_p0293a19║可與別人。若無知者雖捨與僧亦不應分。若
T24n1451_p0293a20║以長衣捨與眾僧遂即分者。此二俱得越法
T24n1451_p0293a21║罪。佛言長衣捨與別人者。時有犯長苾芻。以
T24n1451_p0293a22║衣捨與。無識知人既得衣已。默然而住不知
T24n1451_p0293a23║還衣。苾芻白佛。佛言應遣餘人教無識者。若
T24n1451_p0293a24║還者善。若不與者。應強奪取而守持之。此捨
T24n1451_p0293a25║衣者乃是作法非是全與。然捨衣時求知法
T24n1451_p0293a26║者。然後當捨。
T24n1451_p0293a27║緣在廣嚴城。時諸苾芻為蚊蚋唼食。爪搔癢
T24n1451_p0293a28║時遍身血出。俗旅見時問其何故。苾芻具答。
T24n1451_p0293a29║彼言聖者。仁等豈可不畜蚊幬耶。答曰世尊
T24n1451_p0293b01║不許欲何所畜。報言世尊大悲此應聽許。苾
T24n1451_p0293b02║【CL073n1116_p0331a01】芻白佛。佛言聽諸苾芻畜其蚊幬。苾芻不知
T24n1451_p0293b03║當如何作。佛言周十二肘。於上安蓋。蓋長
T24n1451_p0293b04║四肘闊二肘。隨身高下䌵帶懸垂。直縫留門
T24n1451_p0293b05║蚊蟲還入。佛言不應盡縫應留少許。相掩作
T24n1451_p0293b06║門熱應搖扇。若下邊蚊入可以氈席。或將餘
T24n1451_p0293b07║物壓之。勿令得入。
T24n1451_p0293b08║緣處同前。佛言用水應漉者。時諸苾芻以手
T24n1451_p0293b09║捉羅遂致勞倦。佛言繫於杖上開羅取水。如
T24n1451_p0293b10║是用時仍猶勞倦。佛言持三股杖以繩繫杖。
T24n1451_p0293b11║繩不肯住。佛言近上應穿為三孔以繩貫繫。
T24n1451_p0293b12║或安鐵鐶寬開三股。羅繫於二開羅受水。瀉
T24n1451_p0293b13║水之時溢出流地。佛言用心瀉水勿令溢出。
T24n1451_p0293b14║瓨底無倦隨處傾側。佛言安棬勿令瓨動。水
T24n1451_p0293b15║在羅中急過不住。令蟲悶絕。佛言應可羅中
T24n1451_p0293b16║安物。苾芻不解。佛言或砂或乾牛糞。應以水
T24n1451_p0293b17║【CL073n1116_p0331b01】濕安在羅中。水猶不住。佛言應作承水器。苾
T24n1451_p0293b18║芻不知如何作器。佛言器有二種。謂銅及瓦。
T24n1451_p0293b19║苾芻以手持碗遂致疲勞。佛言不應手持。可
T24n1451_p0293b20║於碗邊穿作三孔。以繩繫之懸在三股叉上
T24n1451_p0293b21║方便令牢。應以羅角置在器中存養蟲命。若
T24n1451_p0293b22║其羅密水不下者。應以滑杖羅外打之。苾芻
T24n1451_p0293b23║於不滿瓨內。而觀於水不能見蟲。佛言瀉水
T24n1451_p0293b24║滿瓨令其不動已。方可觀察水上有塵。觀蟲
T24n1451_p0293b25║不見。佛言去塵方察。若以小蟲示他人時將
T24n1451_p0293b26║指頭示。小蟲行急見不分明。佛言應以茅端
T24n1451_p0293b27║及草莛等而指示之。苾芻得蟲時於井口上而
T24n1451_p0293b28║覆其羅。蟲雖落水多並悶絕或時致死。佛言
T24n1451_p0293b29║應作放生器覆水在中。苾芻即用此罐滿而
T24n1451_p0293c01║放下滿而引出。蟲仍依舊。佛言應以比器盛
T24n1451_p0293c02║蟲放下。至水覆之空而引出。苾芻不解。應【CL073n1116_p0332a01】別
T24n1451_p0293c03║作放生器。時有無器可得。佛言可以繩繫羅
T24n1451_p0293c04║方便投下。斟酌蟲去然後牽出(其放生器者。但為西國久行人皆共
T24n1451_p0293c05║解。東夏先來落漠。故亦須委其儀。若不具陳無由曉悟。其器任用銅鐵瓦木。若擬隨身將去。可用銅作受二三升。即
T24n1451_p0293c06║是舊來小銅罐子。遂施銅系。令穿手得過。底傍一邊須安銅鉤。可受小竹箸頭。若乞食去時。穿在左臂以
T24n1451_p0293c07║衣掩蓋。右手攜缽。乞得食已。隨至一家安置飯缽。自將淨繩一條如麤筋許。隨井深淺繫罐取水。濾以小羅
T24n1451_p0293c08║斟酌得足。即以繩一頭穿鉤急繫。抬繩使起與罐子系齊。即於繩上繫小鐵鉤。鉤系起時務令平穩勿使傾側。
T24n1451_p0293c09║並豫先作了不得臨時求覓。即以小羅覆蟲罐內。徐徐放下至水縱鉤。拔繩令覆。再三下濯方牽出井。此是乞食
T24n1451_p0293c10║之儀也。若在寺者。即以常用井索鐵罐覆之。如前安置少有別處。底傍著鐵鐶可容三指。以罐鉤內中抬起系齊。同
T24n1451_p0293c11║前著鉤覆虫在中。下令至水準法翻覆。假令深井亦得為之。若別畜繩恐成勞擾。若井深處或可別為盆貯。或可
T24n1451_p0293c12║送往河池。寫水竟時還須滌器。斯其法也。夫以如來聖教慈悲為本。所制戒律罪有性遮。遮輕性重。性罪之
T24n1451_p0293c13║內殺生最初。是故智人理宜存護。若將此為輕者何更重哉。若能作者。現在得長命果報。來世當生淨土。且神州
T24n1451_p0293c14║之地四百餘城。出家之人動有萬計。於濾水事存心者寡。【CL073n1116_p0332b01】習俗生常見輕佛教。不可一一門到口傳。冀諸行人
T24n1451_p0293c15║遞相教習。設使學通三藏坐證四禪。鎮想無生澄心空理。若不護命不免佛所訶責。十惡初罪誰代受之。且如見有
T24n1451_p0293c16║屠兒牽羊入寺。不過數口放作長生。眾共看之彈指稱善。寧知房內用水日殺千生萬生。既知教理宜應細羅細
T24n1451_p0293c17║察。自利利物善護善思。復有令人耕田畎植。規求小利不見大尤。水陸俱傷殺生無數。斯之罪咎欲如之何直知束
T24n1451_p0293c18║手泉門任他分判。故經云。殺生之人當墮地獄餓鬼畜生。設得為人短命多病。嗚呼此苦誰當用之。脫有能為善
T24n1451_p0293c19║哉甚善。龍花初會共結慈緣。廣如別傳此不煩也)。
T24n1451_p0293c20║時諸苾芻每用羅竟不數洗濯。不捩乾不日
T24n1451_p0293c21║暴不翻轉令羅疾壞。佛言凡用羅者應為洗
T24n1451_p0293c22║等若不作者得越法罪。時有苾芻濾大眾水。
T24n1451_p0293c23║徒眾既多遂生勞倦。佛言若眾大羅遲。水不
T24n1451_p0293c24║供者應作濾水釜。苾芻不知如何作。佛言
T24n1451_p0294a01║若銅鐵瓦應作釜形。底下為孔大如盞許。作
T24n1451_p0294a02║蓮臺形可高四指。上安多孔大如麤箸。上
T24n1451_p0294a03║以疊裹或用絹布。纏以細繩於中濾水。用了
T24n1451_p0294a04║洗覆【CL073n1116_p0333a01】如上準為。
T24n1451_p0294a05║時諸苾芻以虱壁虱及諸蟲類。懸棄於地彼
T24n1451_p0294a06║便悶絕。苾芻白佛。佛言凡是生命不應懸棄。
T24n1451_p0294a07║亦不應隨處輒為棄擲。虱安故帛。此若無者
T24n1451_p0294a08║可安木孔。牆隙壁虱置青草中。此若無者置
T24n1451_p0294a09║涼冷處。若更有餘蟲可於所宜處安置。具壽
T24n1451_p0294a10║鄔波離請世尊曰。濾漉之水不觀得飲不。佛
T24n1451_p0294a11║言不得。由不觀故。大德不濾之水觀得飲不。
T24n1451_p0294a12║佛言得。以觀察故。
T24n1451_p0294a13║緣處同前如佛所說。眾安居了應張羯恥那
T24n1451_p0294a14║衣。時勝光王聞佛許已。便以羯恥那衣寄奉
T24n1451_p0294a15║大眾。勝鬘夫人及行雨夫人給孤長者。及諸
T24n1451_p0294a16║居士敬信之流。咸送多衣以充僧用。時諸苾
T24n1451_p0294a17║芻但取一衣作羯恥那。餘皆還主。王聞是已
T24n1451_p0294a18║報言聖者。我等此物已捨與僧。如何今者更
T24n1451_p0294a19║【CL073n1116_p0333b01】重收取。苾芻白佛。佛言由是我今聽諸苾芻
T24n1451_p0294a20║受取此衣。隨彼多衣應差多人。作張衣者當
T24n1451_p0294a21║取其一。作法守持餘應舉畜。當為僧伽作安
T24n1451_p0294a22║居利物。
T24n1451_p0294a23║第五門第五子攝頌曰。
T24n1451_p0294a24║　死後囑授別　　委寄者身死
T24n1451_p0294a25║　他方通委寄　　若死對餘人
T24n1451_p0294a26║緣在室羅伐城。時此城中有一長者誕生三
T24n1451_p0294a27║子。其最小者於佛法出家遊行人間。去後未
T24n1451_p0294a28║久父便遇病。將死之際總命諸親。告二子曰。
T24n1451_p0294a29║家中所有咸可收來。彼便集聚遣為三分。二
T24n1451_p0294b01║子人各與一。其餘一分與出家者。作是記已
T24n1451_p0294b02║因即命終如有頌曰。
T24n1451_p0294b03║　積聚皆消散　　崇高必墮落
T24n1451_p0294b04║　合會終別離　　有命咸歸死
T24n1451_p0294b05║【CL073n1116_p0334a01】時彼二子如法焚葬憂慘而居。彼出家者聞
T24n1451_p0294b06║父身亡便生是念。我有兄弟今可言歸為其
T24n1451_p0294b07║說法。既到舍已兄弟相見共盡哀情。兄曰弟
T24n1451_p0294b08║不須哭父亡之日。遣留一分財物相與。弟作
T24n1451_p0294b09║是念。如世尊說死後與者。不成善與遂不受
T24n1451_p0294b10║之。苾芻白佛。佛言俗人死者有希望心。苾芻
T24n1451_p0294b11║死時心無希望。此是俗人有希望心。取時無
T24n1451_p0294b12║過隨意應用。
T24n1451_p0294b13║緣處同前。時有苾芻身嬰疾病。告餘苾芻曰。
T24n1451_p0294b14║當好瞻侍我。我有衣缽當屬於汝。彼便看
T24n1451_p0294b15║侍不久命終。彼見身死便取衣缽安已房中。
T24n1451_p0294b16║時諸苾芻共來借問。亡者衣缽今何所在。答
T24n1451_p0294b17║言彼已與我具告其事。苾芻白佛。佛言彼之
T24n1451_p0294b18║愚人。生存在日何不相與死後方施。無如是
T24n1451_p0294b19║法云死方與。應索其物大眾共分準分應與
T24n1451_p0294b20║【CL073n1116_p0334b01】緣處同前。時有苾芻對彼苾芻。分別衣物忽
T24n1451_p0294b21║爾身亡。彼苾芻便取其物置己房中。舁彼
T24n1451_p0294b22║屍骸既焚燒已還歸房內。時知事人入亡者
T24n1451_p0294b23║室。次第觀察見其衣缽及濾水羅。尋將此物
T24n1451_p0294b24║來至眾內。苾芻問曰。此物且來。餘有多物
T24n1451_p0294b25║何不將來。答曰房中唯此更無他物。餘人報
T24n1451_p0294b26║曰。有一苾芻是其知友。若問彼者知其有無。
T24n1451_p0294b27║問彼答曰對我分別我取其衣。苾芻白佛。佛
T24n1451_p0294b28║言此是作法不應便留可奪取共分。
T24n1451_p0294b29║緣處同前。時有苾芻對彼分別衣。彼忽命過。
T24n1451_p0294c01║此便持衣捨與僧伽。大眾問曰。此是誰物。答
T24n1451_p0294c02║言我物對彼分別。彼遂身亡我持此物捨與
T24n1451_p0294c03║大眾。苾芻白佛。佛言作法應爾雖對分別物
T24n1451_p0294c04║不屬彼當自取用。
T24n1451_p0294c05║緣處同前。復有苾芻對他苾芻分別衣物。所
T24n1451_p0294c06║【CL073n1116_p0335a01】對苾芻忽然歸俗。後時憶念彼某甲苾芻。曾
T24n1451_p0294c07║於我所分別其衣。我雖還俗彼物屬我。我宜
T24n1451_p0294c08║就索既至彼已報言聖者仁曾對我。分別衣
T24n1451_p0294c09║物今可與我。苾芻白佛。佛作是念由諸苾芻
T24n1451_p0294c10║以彼苾芻為委寄者。即還對彼而作分別有
T24n1451_p0294c11║如是過。是故我今制諸苾芻。不應對彼委寄
T24n1451_p0294c12║之人分別衣物。作者得越法罪。
T24n1451_p0294c13║緣處同前。復有苾芻對他苾芻分別衣物。其
T24n1451_p0294c14║所對者是鬥諍人。常與苾芻諍競紛擾。既懷
T24n1451_p0294c15║瞋忿便欲出去。其分別衣人見去啼泣。報言
T24n1451_p0294c16║勿去雖復苦留而不肯住。諸人謂曰。汝勿留
T24n1451_p0294c17║此好為鬥諍亂惱眾人。答言如何我不留住。
T24n1451_p0294c18║我常對此分別衣物。餘處無有委寄之人。苾
T24n1451_p0294c19║芻白佛。佛言若委寄苾芻設居海外但令身
T24n1451_p0294c20║在。遙指委寄亦無有過。時有苾芻於極遠方。
T24n1451_p0294c21║【CL073n1116_p0335b01】指他苾芻作委寄人。彼便命過苾芻聞時。已
T24n1451_p0294c22║經多日不知云何。苾芻白佛。佛言初既聞已
T24n1451_p0294c23║所有新舊物。即於餘人而作委寄。
T24n1451_p0294c24║第五門第六子攝頌曰。
T24n1451_p0294c25║　界外不與欲　　將行不展轉
T24n1451_p0294c26║　說戒隨意事　　違者並招愆
T24n1451_p0294c27║緣處同前。時六眾苾芻雖居界外亦與界內
T24n1451_p0294c28║者欲。苾芻白佛。佛言不應在界外與界內人
T24n1451_p0294c29║欲。見佛不許時有苾芻欲出界外。臨將發足
T24n1451_p0295a01║僧伽有事。六眾即便強令說欲。苾芻白佛。佛
T24n1451_p0295a02║言欲出界者不應取欲。六眾聞已遂於界外
T24n1451_p0295a03║更互與欲。乃至六人展轉相與。苾芻白佛。佛
T24n1451_p0295a04║言不應界外展轉與欲。作者得越法罪。
T24n1451_p0295a05║緣處同前。如世尊說半月應說戒者。六眾便
T24n1451_p0295a06║於界外欲與清淨。佛言不應如是。又取將行
T24n1451_p0295a07║【CL073n1116_p0336a01】者欲。又於界外展轉取欲清淨廣如前說。佛
T24n1451_p0295a08║言皆不應作。作者得越法罪。
T24n1451_p0295a09║如佛所說安居了時。苾芻可於三事見聞疑
T24n1451_p0295a10║作隨意事。六眾苾芻便於界外作隨意事。又
T24n1451_p0295a11║留將行者又界外展轉。亦如上說皆不應為。
T24n1451_p0295a12║第五門第七子攝頌曰。
T24n1451_p0295a13║　應可知人數　　隨意任行籌
T24n1451_p0295a14║　不與俗同坐　　老少應隨夏
T24n1451_p0295a15║緣處同前。時此城中有婆羅門。因事出外入
T24n1451_p0295a16║逝多林。生希有心我今試問。寺中現住可有
T24n1451_p0295a17║幾人。既見苾芻問其人數。苾芻報曰。我不
T24n1451_p0295a18║能知。婆羅門曰。勝光大王憍薩羅國所有兵
T24n1451_p0295a19║眾尚可數知。寺內僧徒何因不測。彼默無對。
T24n1451_p0295a20║苾芻白佛。佛言應知人數。苾芻即便一一別
T24n1451_p0295a21║數。或時屈指忘不能憶。苾芻白佛。佛言應可
T24n1451_p0295a22║行【CL073n1116_p0336b01】籌。既總數已告眾令知。苾芻不知何時應
T24n1451_p0295a23║數。佛言應於安居時數。復有長者入逝多林。
T24n1451_p0295a24║見諸苾芻勤加習讀繫念靜思。見斯事已深
T24n1451_p0295a25║生淨信。欲知僧數擬設中食。便問苾芻於斯
T24n1451_p0295a26║住處總有幾人。彼報其數禮已而去。既至舍
T24n1451_p0295a27║中報家人曰。我欲明日請佛及僧就舍而食。
T24n1451_p0295a28║有爾許人隨其僧眾汝當具辦。報曰甚善。即
T24n1451_p0295a29║於家中具諸供養。時彼長者於眾集時。遂至
T24n1451_p0295b01║寺中報知事人曰。仁當為我敬白僧伽。某甲
T24n1451_p0295b02║長者明當請佛及諸大眾就舍而食。既白知
T24n1451_p0295b03║已奉辭而去。有餘苾芻從人間來至給孤園
T24n1451_p0295b04║內。時彼長者即於其夜具辦種種美飲食已。
T24n1451_p0295b05║敷設座席安置水瓮齒木澡豆。旦令使人往
T24n1451_p0295b06║白佛眾。告其時至幸願降臨。苾芻僧眾於日
T24n1451_p0295b07║初分。執持衣缽詣長者家。于時大師於寺而
T24n1451_p0295b08║住。令【CL073n1116_p0337a01】人取食。有五因緣如來大師不親赴請。
T24n1451_p0295b09║云何為五。一自宴坐。二為天說法。三為瞻病
T24n1451_p0295b10║人。四觀臥具。五為制學處。此中為者欲制學
T24n1451_p0295b11║處。時彼長者準計僧數。安置座物飲食亦然。
T24n1451_p0295b12║及見多人來至其宅。報典座曰。聖者所告。人
T24n1451_p0295b13║數多少我為準擬。既過先數其欲如何。典
T24n1451_p0295b14║座報曰。有客新來爾須生喜。答曰仁若先言
T24n1451_p0295b15║我當辦食。苾芻默爾。于時大眾有飽足者有
T24n1451_p0295b16║被飢者。苾芻白佛。佛言典座應觀客數告施
T24n1451_p0295b17║主知。復有苾芻臨中而至。佛言此亦告知我
T24n1451_p0295b18║今為彼。眾首上座說其行法。上座應當先觀
T24n1451_p0295b19║徒眾及以飲食。若人多食少者。應告施主曰。
T24n1451_p0295b20║賢首人多食少可平等均行。若人少食多者。
T24n1451_p0295b21║告言賢首大有飲食可隨意行。若其上座不
T24n1451_p0295b22║善觀察。不依所制者得越法罪。又至施主家。
T24n1451_p0295b23║當須觀【CL073n1116_p0337b01】水濾蟲及齒木土屑。並令備足勿使
T24n1451_p0295b24║闕少。食前食後洗手澡漱並須如法。若不撿
T24n1451_p0295b25║挍者上座次座皆得越法罪。
T24n1451_p0295b26║緣處同前。六眾苾芻與諸俗人同座而坐。時
T24n1451_p0295b27║敬信者見便譏笑。告言聖者仁是出家常修
T24n1451_p0295b28║梵行。云何乃與常行婬欲不淨之人而同一
T24n1451_p0295b29║座。彼聞默爾。苾芻白佛。佛言諸信俗人言合
T24n1451_p0295c01║道理。故諸苾芻不應與俗人同座而坐。坐者
T24n1451_p0295c02║得越法罪。聞佛制已遂與求寂同處而坐。信
T24n1451_p0295c03║者告曰。仁已近圓。因何得與小師共座。答曰
T24n1451_p0295c04║此非俗人是出家者。斯有何過彼聞默爾。苾
T24n1451_p0295c05║芻白佛。佛言亦復不應與未近圓者同座而
T24n1451_p0295c06║坐。佛不許已。時老苾芻與少者同座。復有
T24n1451_p0295c07║少者與老一處不相恭敬。苾芻白佛。佛言老
T24n1451_p0295c08║少不應雜座若無夏者得共二夏者同座。一
T24n1451_p0295c09║夏【CL073n1116_p0338a01】者得與二夏者同座。若二夏已去共大三
T24n1451_p0295c10║夏者皆得同座。佛既制已。時諸苾芻在於俗
T24n1451_p0295c11║舍。但得與其大三夏者同座而坐。座席難求。
T24n1451_p0295c12║佛言若俗舍內座難得者。雖親教軌範亦得
T24n1451_p0295c13║同座。以物隔中無致疑惑。
T24n1451_p0295c14║第五門第八子攝頌曰。
T24n1451_p0295c15║　不應居貯座　　不誘他求寂
T24n1451_p0295c16║　不為誓賭物　　亦不食虎殘
T24n1451_p0295c17║緣處同前。聽法之時應敷座席。時有求寂亦
T24n1451_p0295c18║居軟座。因而睡著遂失便利污其座褥。苾芻
T24n1451_p0295c19║白佛。佛言求寂不應坐軟座褥。時具壽舍利
T24n1451_p0295c20║子求寂準陀來聽法時。苾芻便與鞕枮令坐。
T24n1451_p0295c21║問言大德。何故與我堅硬座物。答言軟座佛
T24n1451_p0295c22║遮。求寂報言大德。我豈同彼有過失耶。佛言
T24n1451_p0295c23║若有用心求寂。與其軟座餘即不應。
T24n1451_p0295c24║【CL073n1116_p0338b01】緣處同前。時有苾芻訶責求寂。遂便遣出逝
T24n1451_p0295c25║多門外啼泣而住。時鄔波難陀見而問曰。汝
T24n1451_p0295c26║何意啼。答曰被師訶責。報言子來我當與汝
T24n1451_p0295c27║衣缽及缽絡腰絛之類。隨所須者不令闕乏。
T24n1451_p0295c28║遂喚歸房白佛。佛言於弟子處訶責之時。不
T24n1451_p0295c29║應決捨可作帶韁棄。留眷念心還擬收攝。應
T24n1451_p0296a01║令苾芻開語求寂。彼言我今不用彼親教師。
T24n1451_p0296a02║大德鄔波難陀。我所須者咸皆供給。我更
T24n1451_p0296a03║不能往舊師處。彼師聞已作嫌罵言。我與出
T24n1451_p0296a04║家而鄔波難陀遂誘將去。苾芻白佛。佛言苾
T24n1451_p0296a05║芻不應誘他弟子。輒誘將者得吐羅底耶罪。
T24n1451_p0296a06║是破僧方便故。
T24n1451_p0296a07║緣處同前。是時六眾有緣事時。即便引佛法
T24n1451_p0296a08║僧寶而為咒誓。或引鄔波馱耶阿遮利耶而
T24n1451_p0296a09║為咒誓。有信敬俗人聞咒誓時作如是語。我
T24n1451_p0296a10║【CL073n1116_p0339a01】等俗流尚不引佛及師為誓。仁等出家何故
T24n1451_p0296a11║引佛及師而作盟誓。是所不應。彼默無對。苾
T24n1451_p0296a12║芻白佛。佛言俗生譏恥時合其宜。然出家者
T24n1451_p0296a13║本求實語不應盟誓。若作者得越法罪。
T24n1451_p0296a14║緣處同前。是時六眾苾芻隨有事至。即以衣
T24n1451_p0296a15║缽腰絛等物而為賭貨。俗侶見時共生譏恥。
T24n1451_p0296a16║告言仁等豈可同俗流耶。緣有事來便賭衣
T24n1451_p0296a17║缽斯非合理。答曰有何非理。豈噉蔥蒜而飲
T24n1451_p0296a18║酒耶。彼便默爾苾芻白佛。佛言俗人譏恥誠
T24n1451_p0296a19║是合宜。苾芻不應賭物。作者得越法罪。
T24n1451_p0296a20║緣處同前。六眾苾芻每於晨旦。於寺閣上遙
T24n1451_p0296a21║望野田。或見煙浮或觀鳥下。便往其處睹有
T24n1451_p0296a22║何物。曾於一時見前事已躬往觀之。於叢林
T24n1451_p0296a23║處有虎殘肉。喜而持來入逝多林。其虎尋氣
T24n1451_p0296a24║來至寺所。夜於門外啼叫出聲。世尊知而
T24n1451_p0296a25║故【CL073n1116_p0339b01】問阿難陀曰。何意虎來大聲啼叫。阿難陀
T24n1451_p0296a26║曰。彼虎所藏餘肉。尊者近喜持來寺中。佛
T24n1451_p0296a27║言苾芻食虎殘耶。白佛言食。阿難陀如師子
T24n1451_p0296a28║王殺好糜鹿。敢其精肉飲鮮血已決捨而去。
T24n1451_p0296a29║然其虎類食肉既飽藏舉殘肉。是故苾芻不
T24n1451_p0296b01║食虎殘。食者得越法罪。然眾首上座所有行
T24n1451_p0296b02║法。我今當制。凡是上座見行肉食。時應可問
T24n1451_p0296b03║言此是何肉非虎殘耶。又非不應食物不。不
T24n1451_p0296b04║問而受得越法罪。
T24n1451_p0296b05║第五門第九子攝頌曰。
T24n1451_p0296b06║　不合自藏身　　不為言白等
T24n1451_p0296b07║　若得上價緂　　賣之應共分
T24n1451_p0296b08║緣處同前。於一城中先有僧寺。時難陀鄔波
T24n1451_p0296b09║難陀因行人間遇到此寺。于時大眾多獲利
T24n1451_p0296b10║物。時諸苾芻雖見此二。知其惡行曾無一人
T24n1451_p0296b11║【CL073n1116_p0340a01】為解勞者。時鄔波難陀白難陀曰。阿遮利耶
T24n1451_p0296b12║此諸黑缽常生傲慢。我等宜可為作惱緣。且
T24n1451_p0296b13║共潛身隱居一處。觀彼如何分張利物。答言
T24n1451_p0296b14║甚善應如是作。遂即隱身竊觀分物。既見分
T24n1451_p0296b15║已。報言斯分不善。是惡分張。仁可白眾言
T24n1451_p0296b16║欲分衣。報曰分時不見今何處來。苾芻白佛。
T24n1451_p0296b17║佛言欲分利時先白眾知。僧有利物今欲共
T24n1451_p0296b18║分。所有苾芻不應輒去。時諸苾芻重聚其物。
T24n1451_p0296b19║普告眾知不應出食。即分其物。時彼二人還
T24n1451_p0296b20║自藏隱。及眾分了同前出告此不成分。報言
T24n1451_p0296b21║先已告眾。仁何處來。二人告曰。雖言告知
T24n1451_p0296b22║可鳴揵稚。苾芻白佛。佛言言白告知復打
T24n1451_p0296b23║揵稚方可分物。時諸苾芻復還斂物。告眾令
T24n1451_p0296b24║知復打揵稚共分其物。二人復藏分了方出。
T24n1451_p0296b25║同前詰責。諸人報曰。豈可不聞告眾及揵稚
T24n1451_p0296b26║聲。即便【CL073n1116_p0340b01】告曰。雖告眾知及鳴揵稚。仁等豈可
T24n1451_p0296b27║共行籌耶。苾芻白佛。佛言言白告知復打揵
T24n1451_p0296b28║稚。并可行籌方共分物。時諸苾芻復還斂物。
T24n1451_p0296b29║為三事已。如前復藏分了方出同前詰責。諸
T24n1451_p0296c01║人告曰。具壽何故如是故惱眾僧。告白揵稚
T24n1451_p0296c02║并復行籌。故不現身待了方出。答曰仁等何
T24n1451_p0296c03║故云我惱僧。仁等豈可對眾行耶。此總不須
T24n1451_p0296c04║我今出去。苾芻白佛。佛言雖作三事仍對眾
T24n1451_p0296c05║行。若不現前即不須與。斯曰善分勿致疑惑。
T24n1451_p0296c06║然諸苾芻不應故作惱眾僧事。若故惱者得
T24n1451_p0296c07║越法罪。
T24n1451_p0296c08║緣處同前。時給孤長者以寺捨與四方僧竟。
T24n1451_p0296c09║便用種種上妙彩色內外圖畫。此城人眾既
T24n1451_p0296c10║聞長者圖畫已周。競來觀看遂有無量百千
T24n1451_p0296c11║人眾皆集寺中。城內有一大婆羅門以是勝
T24n1451_p0296c12║人眾所欽尚。於大王家得一毛緂。即便披服
T24n1451_p0296c13║【CL073n1116_p0341a01】作玩好心。入逝多林周觀寺宇。發希有念便
T24n1451_p0296c14║將毛緂施四方僧(此中雖言四方意與現前非常住僧也)如佛所說有
T24n1451_p0296c15║現衣物乃至截為燈炷平等共分。苾芻遂便
T24n1451_p0296c16║割緂為片眾共分張。時婆羅門夜作是念。彼
T24n1451_p0296c17║是上緂我宜與直。贖取將來。旦起入寺至其
T24n1451_p0296c18║門所。見諸苾芻問言聖者。我所施緂人作何
T24n1451_p0296c19║用。苾芻報曰。仁可隨喜。我等割破大眾共
T24n1451_p0296c20║分。一人告曰。我將作帽。一云作靴一云繳腰
T24n1451_p0296c21║一云拭缽巾。報言聖者。彼是上緂因何截破。
T24n1451_p0296c22║宜應出賣既得錢貝眾可共分。苾芻白佛。佛
T24n1451_p0296c23║言彼婆羅門所言稱理。是故苾芻若得如是
T24n1451_p0296c24║上價緂時。賣取錢貝然後共分。
T24n1451_p0296c25║第五門第十子攝頌曰。
T24n1451_p0296c26║　五皮不應用　　餘類亦同然
T24n1451_p0296c27║　若患痔病時　　熊皮履應著
T24n1451_p0296c28║【CL073n1116_p0341b01】緣處同前。時六眾苾芻自相謂曰。難陀鄔波
T24n1451_p0296c29║難陀於此城中所有人眾。我等皆從乞得餅
T24n1451_p0297a01║直。然於王家調象師邊曾不見施。今可就覓
T24n1451_p0297a02║或容見與。一人報曰。應如是作。然須豫設少
T24n1451_p0297a03║多方計。應取師子皮以為鞋履。於繫象處上
T24n1451_p0297a04║風而行。象聞氣時即便驚走。答曰善計。我今
T24n1451_p0297a05║且去從彼乞求。若得者善若不與者怖象未
T24n1451_p0297a06║遲即於晨朝詣調象師處。報言賢首。仁等何
T24n1451_p0297a07║太無求福心。曾於我等不施少多餅果之直。
T24n1451_p0297a08║彼言聖者我等豈可繫屬於仁。以餅果直共
T24n1451_p0297a09║相供給。六眾聞已點頭唱諾棄之而去。遂於
T24n1451_p0297a10║他日著師子皮鞋。於其象處上風而立。時彼
T24n1451_p0297a11║群象聞師子氣。遺失便利驚怖奔馳。時彼象
T24n1451_p0297a12║師鉤斸象頂不能令住。六眾遙見告言賢首。
T24n1451_p0297a13║急牽急牽。答言鉤斸不住如何手牽。六眾報
T24n1451_p0297a14║【CL073n1116_p0342a01】曰。我能令住。答言聖者。若能令住斯成大恩。
T24n1451_p0297a15║六眾曰。共立盟言。若能與我餅果直者我當
T24n1451_p0297a16║令住。報言即與。彼便急步至象下風。象不聞
T24n1451_p0297a17║氣。即不驚走。諸調象人問言聖者。仁解咒耶。
T24n1451_p0297a18║答曰我無異術。若如是者云何令象怖不怖
T24n1451_p0297a19║耶。彼便以實告彼象師。彼言聖者。仁等如
T24n1451_p0297a20║何作斯非法不饒益事。若其王家最勝大象。
T24n1451_p0297a21║因此驚怖走入山林。仁等必當招大罪罰。彼
T24n1451_p0297a22║聞微笑默爾無言。苾芻白佛。佛作是念。由諸
T24n1451_p0297a23║苾芻著師子皮鞋有如是過。即告諸苾芻曰。
T24n1451_p0297a24║汝等從今不應更著師子皮鞋。若著此者得
T24n1451_p0297a25║越法罪。聞佛不許便用虎皮而為鞋履。佛言
T24n1451_p0297a26║此亦不應。然有五種爪牙等獸皮不應用。所
T24n1451_p0297a27║謂智象智馬師子虎豹。佛不聽已。時具壽鄔
T24n1451_p0297a28║波離請世尊曰。若更有餘爪牙之類皮得用
T24n1451_p0297a29║不。【CL073n1116_p0342b01】佛言亦不應用。用者得惡作罪。
T24n1451_p0297b01║緣處同前。時有苾芻身嬰痔病。詣醫人所告
T24n1451_p0297b02║言賢首。我有痔病幸為處方。報言應用熊皮
T24n1451_p0297b03║作鞋著時病差。答曰世尊未許。醫言。佛是大
T24n1451_p0297b04║慈必應見許。苾芻白佛。佛言為病應著。多重
T24n1451_p0297b05║難得。佛言若無。應取一重并毛替其履底。
T24n1451_p0297b06║【○】【○】【○】根本說一切有部毘奈耶雜事卷第十九【○】【○】【○】【○】【○】
