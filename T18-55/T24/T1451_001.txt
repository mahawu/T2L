T24n1451_p0207a01║【□】
T24n1451_p0207a02║【■】　　No. 1451
T24n1451_p0207a03║【CL073n1116_p0073a01】【CL073n1116_p0073b01】【CL073n1116_p0074a01】【CL073n1116_p0074b01】根本說一切有部毘奈耶雜事
T24n1451_p0207a04║卷第一
T24n1451_p0207a05║【□】
T24n1451_p0207a06║　　　　三藏法師義淨奉　制譯
T24n1451_p0207a07║此雜事四十卷中。總有八門。以大門一頌。攝
T24n1451_p0207a08║盡宏綱。一一門中各有別門。總攝乃有八
T24n1451_p0207a09║頌。就別門中各有十頌。合八十九頌。并內
T24n1451_p0207a10║攝頌向有千行。若能讀誦憶持者。即可總閑
T24n1451_p0207a11║其義。
T24n1451_p0207a12║大門總攝頌曰。
T24n1451_p0207a13║　磚石及牛毛　　三衣并上座
T24n1451_p0207a14║　舍利猛獸筋　　笈多尼除塔
T24n1451_p0207a15║別門第一總攝頌曰。
T24n1451_p0207a16║　磚揩剪爪缽　　鏡生支蹈衣
T24n1451_p0207a17║　水羅生豆珠　　洗足裙應結
T24n1451_p0207a18║第一門第一子攝頌曰。
T24n1451_p0207a19║　磚揩石白土　　牛黃香益眼
T24n1451_p0207a20║　打柱等諸線　　瓔珞印應知
T24n1451_p0207a21║【CL073n1116_p0075a01】爾時薄伽梵。在廣嚴城獼猴池側高閣堂中。
T24n1451_p0207a22║時六眾苾芻。於日初分。執持衣缽。欲入廣嚴
T24n1451_p0207a23║城次第乞食。去城不遠。有栗姑毘子園。其處
T24n1451_p0207a24║清閑花果茂盛。流泉交帶好鳥和鳴。如天帝
T24n1451_p0207a25║釋歡喜園內。中有種種解勞之具。復有奇絕
T24n1451_p0207a26║音樂器等。并有薰香澡浴雜物。是時六眾
T24n1451_p0207a27║共相謂曰。難陀鄔波難陀比聞此園可愛。世
T24n1451_p0207a28║尊常讚如三十三天。我等試觀有何形勝。六
T24n1451_p0207a29║眾議已共入園中。便見種種長短木杵。麤細
T24n1451_p0207b01║諸椎及大小石。此等皆擬擎持戲弄。令身
T24n1451_p0207b02║運動散滯蠲痾能銷飲食。又見奇絕箜篌琴
T24n1451_p0207b03║瑟諸鼓音樂之具。復有薰香洗浴之物。浮磚
T24n1451_p0207b04║澡豆芬馥餘甘(餘甘子出廣州堪沐髮西方名菴摩洛迦果也)持用揩身并
T24n1451_p0207b05║將塗髮。能令髮白更黑。六眾見已共相謂
T24n1451_p0207b06║曰。此諸樂具足暢憂情。我等今於用力勞
T24n1451_p0207b07║宣。【CL073n1116_p0075b01】歌舞洗浴先作何事。一人告曰。我等多時
T24n1451_p0207b08║不為澡浴。宜可先洗。作是議已俱共入池。即
T24n1451_p0207b09║取浮磚用揩身體。此六苾芻並多奇巧所有
T24n1451_p0207b10║技藝無不善知。若洗浴時以磚揩體。便出種
T24n1451_p0207b11║種五樂音聲。如彼技人吹彈擊拊。時有眾
T24n1451_p0207b12║人從此而過。疑其奏樂側耳俱聽。各相謂
T24n1451_p0207b13║曰。栗㚲毘園盛陳歌舞。我等宜可暫往觀瞻。
T24n1451_p0207b14║眾皆言爾。即便相與競入園中。眾人入時六
T24n1451_p0207b15║眾便出。問言聖者。作音樂人今在何處。答
T24n1451_p0207b16║曰汝等愚人。有耳聽聲心迷好惡。豈有樂人
T24n1451_p0207b17║能作如是奇妙音聲。問言聖者。向所聞聲是
T24n1451_p0207b18║誰所作。答言賢首。汝所聞者。即是我等洗浴
T24n1451_p0207b19║之時。以磚揩身出斯音曲。答言聖者。仁等沙
T24n1451_p0207b20║門。亦有五欲惱身心耶。報言癡人。我等不
T24n1451_p0207b21║惱餘人自受欲樂。無廢修道斯有何過。汝豈
T24n1451_p0207b22║我師作斯譏【CL073n1116_p0076a01】恥。宜應默爾勿招禍患。彼聞生
T24n1451_p0207b23║怖緘口而行。入廣嚴城於四衢道。各生諠議
T24n1451_p0207b24║互共譏嫌。時諸苾芻聞已白佛。佛作是念。
T24n1451_p0207b25║苾芻洗浴。以磚揩身有斯過失。由是苾芻。不
T24n1451_p0207b26║應以磚揩身為洗浴事。若揩身者得越法罪。
T24n1451_p0207b27║佛既不許以磚揩身。時諸苾芻。腳有塵垢並
T24n1451_p0207b28║生皴裂。入乞食時諸人見已。作如是語。聖
T24n1451_p0207b29║者腳生皴裂復多塵垢。何不揩淨作醜形儀。
T24n1451_p0207c01║答言賢首。世尊不許。彼言仁等身有垢穢豈
T24n1451_p0207c02║清淨耶。苾芻默然。既得食已。還歸住處。以緣
T24n1451_p0207c03║白佛。佛告諸苾芻。前是刱制今乃隨開。我今
T24n1451_p0207c04║聽諸苾芻以磚揩足。非餘身分。若揩餘處者
T24n1451_p0207c05║得越法罪。是時六眾見不許磚便用浮石。佛
T24n1451_p0207c06║言此亦得越法罪。
T24n1451_p0207c07║緣處同前。時諸苾芻日初分時。執持衣缽
T24n1451_p0207c08║入城乞食。見諸婆羅門。以自三指點取白土。
T24n1451_p0207c09║或以【CL073n1116_p0076b01】白灰抹其額上。以為三畫。所有乞求多
T24n1451_p0207c10║獲美好。六眾見已共相謂曰。是善方便我等
T24n1451_p0207c11║宜作。遂於他日額為三畫。入城乞食。不信之
T24n1451_p0207c12║人見而笑曰。我今跪拜。六眾報曰。汝等愚
T24n1451_p0207c13║人不閑禮式。誰合跪拜誰當敬禮。彼人答曰。
T24n1451_p0207c14║我等但知見老婆羅門即云跪拜。若見苾芻
T24n1451_p0207c15║便云敬禮。若如是者見我苾芻。何不敬禮而
T24n1451_p0207c16║云跪拜。答言聖者。我見仁等面有三畫。謂婆
T24n1451_p0207c17║羅門非苾芻也。我等無知幸當容恕。六眾默
T24n1451_p0207c18║然。爾時諸苾芻聞已白佛。佛作是念。若有苾
T24n1451_p0207c19║芻面作三畫。有如斯失。是故苾芻作三畫者
T24n1451_p0207c20║得越法罪。佛言苾芻不應以白土作三畫者。
T24n1451_p0207c21║苾芻有患。醫師處方白土塗身。苾芻不敢。以
T24n1451_p0207c22║緣白佛。佛言前是刱制。此是隨開醫人處方
T24n1451_p0207c23║遣塗身者。可隨醫教。作之無犯。
T24n1451_p0207c24║【CL073n1116_p0077a01】佛在室羅伐城。六眾苾芻於日初分。執持衣
T24n1451_p0207c25║缽入城乞食。見諸婆羅門以牛黃點額。所有
T24n1451_p0207c26║乞求多獲美味。見是事已共相謂曰。是好方
T24n1451_p0207c27║便我等宜作。遂於他日以牛黃點額入城乞
T24n1451_p0207c28║食。不信之人見其點額。輕笑而言。我今跪
T24n1451_p0207c29║拜。我今跪拜。諸有問答並如上說。我見仁等
T24n1451_p0208a01║面有牛黃。以自莊飾。謂婆羅門非苾芻也。
T24n1451_p0208a02║我等無知幸當容恕。六眾默然。時苾芻聞以
T24n1451_p0208a03║緣白佛。佛作是念。若有苾芻牛黃點額以自
T24n1451_p0208a04║莊嚴。有斯過失。由是苾芻不應牛黃點額。
T24n1451_p0208a05║若有作者得越法罪。佛遮牛黃點額時有苾
T24n1451_p0208a06║芻。額有惡瘡往問醫言。賢首。為我處方。醫人
T24n1451_p0208a07║答曰。聖者於瘡四邊以牛黃塗之。即當得差。
T24n1451_p0208a08║苾芻報言。世尊制戒不許牛黃塗額。醫人答
T24n1451_p0208a09║曰。聖者。汝師大慈有病必許。以緣白佛。佛告
T24n1451_p0208a10║諸苾芻。【CL073n1116_p0077b01】前是刱制今更隨開。除為病緣及以
T24n1451_p0208a11║醫教。得用牛黃。若輒作者得越法罪。
T24n1451_p0208a12║緣處同前。六眾苾芻身著塗香入年少眾中。
T24n1451_p0208a13║告言年少。汝等可嗅我香何如。諸人答言。豈
T24n1451_p0208a14║可上座身著塗香。報言我著。彼云上座。塗香
T24n1451_p0208a15║俗飾豈合著耶。答曰從合不合我今已作。彼
T24n1451_p0208a16║咸輕賤皆共譏嫌。時諸苾芻以緣白佛。佛作
T24n1451_p0208a17║是念。苾芻身著塗香有斯過失。由是苾芻不
T24n1451_p0208a18║應身著塗香。若有著者得越法罪。如佛所說
T24n1451_p0208a19║不著塗香。時有苾芻身嬰患苦。往醫人處。問
T24n1451_p0208a20║言賢首。為我准病而作方藥。報言聖者。可著
T24n1451_p0208a21║塗香當得平復。答言賢首。豈令我今愛欲樂
T24n1451_p0208a22║耶。報言聖者。此是病藥非餘能差苾芻白佛。
T24n1451_p0208a23║佛言我今開許。醫人處方塗香非犯。時病苾
T24n1451_p0208a24║芻身著塗香入眾中坐。與婆羅門居士等說
T24n1451_p0208a25║【CL073n1116_p0078a01】法。或往俗舍人見譏嫌。時諸苾芻以緣白佛。
T24n1451_p0208a26║佛言塗香苾芻所有行法。我今當制。若諸苾
T24n1451_p0208a27║芻。身著塗香不應入眾坐。亦不為婆羅門居
T24n1451_p0208a28║士等說法。亦不往俗家。若苾芻病差。方可
T24n1451_p0208a29║洗身隨意入眾。亦得為他諸人說法。此之行
T24n1451_p0208b01║法不依行者。得越法罪。
T24n1451_p0208b02║時有信心婆羅門居士。等將塗香來施諸苾
T24n1451_p0208b03║芻。苾芻不受。諸居士等言。聖者。佛未出時。我
T24n1451_p0208b04║等諸人。悉以外道為修福處。今佛出世。我以
T24n1451_p0208b05║仁等為大福田。所持供養如何不受。豈令我
T24n1451_p0208b06║等棄善資糧趣於後世。願降慈悲受我微施。
T24n1451_p0208b07║苾芻報曰。待我問佛。時諸苾芻以緣白佛。佛
T24n1451_p0208b08║言當受。苾芻受已。對此人前棄之於地。施主
T24n1451_p0208b09║報言。聖者。我等貴價買來。如何棄擲。時諸苾
T24n1451_p0208b10║芻以緣白佛。佛言不應受得對主輕棄。可
T24n1451_p0208b11║於如來制底之前塗地【CL073n1116_p0078b01】供養。如佛所說。當於
T24n1451_p0208b12║制底前塗地供養者。時諸苾芻受斯香已。於
T24n1451_p0208b13║髮爪塔前手塗供養。施主見已作如是語。聖
T24n1451_p0208b14║者我豈不知有塔供養。意施仁等。其佛塔前
T24n1451_p0208b15║我先奉訖。苾芻白佛。佛言受得香已塗在房
T24n1451_p0208b16║中。彼便用塗住房門扇。時彼諸人。謂是佛殿
T24n1451_p0208b17║即便禮拜。佛言不應爾遂塗門傍。還同前過。
T24n1451_p0208b18║佛言當塗頭邊壁版之上。時時鼻嗅。但是
T24n1451_p0208b19║香物嗅時。令人眼明勿致疑惑。
T24n1451_p0208b20║爾時世尊在室收摩羅山住。恐畏林鹿園之
T24n1451_p0208b21║所。時菩提王子造鳥鳴樓。初成就已為申慶
T24n1451_p0208b22║讚。請佛及僧就舍設食。世尊至宅。於其樓
T24n1451_p0208b23║下。與諸大眾就座而食。時鄔波難陀正於食
T24n1451_p0208b24║時。便以自手打其樓柱。令樓震動。時供養
T24n1451_p0208b25║人報言。聖者。菩提王子新造此樓。用百一種
T24n1451_p0208b26║彩畫雕飾。何意仁者欲為損破。鄔波難陀答
T24n1451_p0208b27║曰。【CL073n1116_p0079a01】貧寒人菩提。於此起愛著心。命終之後當
T24n1451_p0208b28║墮何處。汝復於此更生愛著。命終之後落大
T24n1451_p0208b29║癭鬼中。彼人聞已極致譏嫌。時諸苾芻以緣
T24n1451_p0208c01║白佛。佛作是念。苾芻打柱有斯過失。由是
T24n1451_p0208c02║苾芻不應以手打柱。違者得越法罪。佛言不
T24n1451_p0208c03║應以手打柱。六眾即便以拳肩背腳并諸磚
T24n1451_p0208c04║石。打令搖動。復生譏議招過同前。佛言隨是
T24n1451_p0208c05║何物皆不應打。是時六眾復打牆打地。佛言
T24n1451_p0208c06║設是餘物皆不應打。違者得越法罪。
T24n1451_p0208c07║緣處同前。六眾苾芻日初分時。執持衣缽入
T24n1451_p0208c08║城乞食。見諸婆羅門身著梵線。乞食之時多
T24n1451_p0208c09║得美味。共相謂曰。難陀鄔波難陀。我今得
T24n1451_p0208c10║好方便身安梵線。乃於他日便著梵線入城
T24n1451_p0208c11║乞食。有不信人見其梵線。遂生輕賤作如是
T24n1451_p0208c12║語。我今跪拜。問答同前。乃至時諸苾芻白
T24n1451_p0208c13║佛。佛【CL073n1116_p0079b01】作是念。苾芻著梵線有斯過失。由是苾
T24n1451_p0208c14║芻不應著線。若有著者得越法罪。
T24n1451_p0208c15║緣處同前。六眾乞食見諸婆羅門以妙香花
T24n1451_p0208c16║莊嚴形體。將五色線繫之於臂。得諸餅食
T24n1451_p0208c17║既飽食已。形貌充溢從舍而出。六眾相謂難
T24n1451_p0208c18║陀鄔波難陀。是好方便我等可為。便於他日
T24n1451_p0208c19║以五色線繫於臂上。入城乞食諸婆羅門等
T24n1451_p0208c20║見。生輕賤云我今跪拜。六眾譏弄。廣說同
T24n1451_p0208c21║前。乃至諸苾芻白佛。佛作是念。若諸苾芻以
T24n1451_p0208c22║五色線繫臂有斯過失。由是苾芻不應以五
T24n1451_p0208c23║色線繫臂。若有繫者得越法罪。佛既不許繫
T24n1451_p0208c24║臂線者。時有苾芻身嬰患苦。詣醫人處問言
T24n1451_p0208c25║賢首。我身有疾幸為處方。答言聖者取五色
T24n1451_p0208c26║線。咒之繫臂必得除愈。報曰世尊不聽。彼言
T24n1451_p0208c27║仁之大師慈悲為本。病緣開許理所不疑。時
T24n1451_p0208c28║諸苾【CL073n1116_p0080a01】芻白佛。佛言我今聽諸苾芻為病因緣
T24n1451_p0208c29║醫人教者。繫線無犯。佛許以線繫臂苾芻安
T24n1451_p0209a01║在右臂肘前。還有譏過。佛言不應爾。遂安
T24n1451_p0209a02║肘後。佛言不應復繫左手肘前。佛言不應當
T24n1451_p0209a03║安左手肘後。苾芻由此遂便病愈。以所繫線
T24n1451_p0209a04║隨處棄擲。非人見之皆起嫌賤。報言聖者。由
T24n1451_p0209a05║其線結繫我名字。緣此咒故令得病除。今生
T24n1451_p0209a06║輕慢。苾芻白佛。佛言不應隨處棄擲。若其
T24n1451_p0209a07║身病未得可者。繫之衣角。如善平復。可於
T24n1451_p0209a08║牆柱隙中隨意安置。
T24n1451_p0209a09║緣處同前。六眾乞食。見諸俗人。有莊嚴具瓔
T24n1451_p0209a10║珞之屬。時彼苾芻取諸瓔珞手足之釧。莊飾
T24n1451_p0209a11║其身。共相謂曰。莊嚴好不。時諸俗旅調言
T24n1451_p0209a12║聖者。頭上剃髮腋下毛長。何處得有莊嚴妙
T24n1451_p0209a13║好。豈非仁等為欲染所纏。六眾默爾。苾芻
T24n1451_p0209a14║白佛。【CL073n1116_p0080b01】佛作是念。苾芻身著瓔珞有斯過失。由
T24n1451_p0209a15║是苾芻不應著諸瓔珞莊嚴手足。若故著者
T24n1451_p0209a16║得越法罪。
T24n1451_p0209a17║緣處同前。時有賊來。盜僧庫藏并及私物。為
T24n1451_p0209a18║無記驗。苾芻不知何時失物。佛言苾芻可畜
T24n1451_p0209a19║其印。是時六眾。便以金銀琉璃水精玉石而
T24n1451_p0209a20║作其印。於指環上以寶莊飾。見諸俗人。即便
T24n1451_p0209a21║舒手呈示指環。願言仁等無病長壽。諸俗問
T24n1451_p0209a22║言指上何物。答言賢首此是指印。佛所開許。
T24n1451_p0209a23║俗人譏笑作如是語。沙門釋子為憍慢事。眾
T24n1451_p0209a24║寶嚴飾為指環印。非真沙門非婆羅門。諸苾
T24n1451_p0209a25║芻聞已白佛。佛言苾芻不應著指環及寶莊
T24n1451_p0209a26║飾。應用五種物為印。所謂鋀石赤銅白銅牙
T24n1451_p0209a27║角。六眾印上。刻作男女行非法像。諸俗見譏
T24n1451_p0209a28║仁等沙門尚有染欲心耶。苾芻白佛。佛言凡
T24n1451_p0209a29║【CL073n1116_p0081a01】印有二種。一是大眾二是私物。若大眾印可
T24n1451_p0209b01║刻轉法輪像。兩邊安鹿伏跪而住。其下應書
T24n1451_p0209b02║元本造寺施主名字。若私印者刻作骨鎖像。
T24n1451_p0209b03║或作髑髏形。欲令見時生厭離故。
T24n1451_p0209b04║第一門第二子攝頌曰。
T24n1451_p0209b05║　剪瓜髮揩光　　春時餐小果
T24n1451_p0209b06║　渴聽五種藥　　廣說火生緣
T24n1451_p0209b07║緣處同前。時給孤獨長者。為佛及僧。造逝多
T24n1451_p0209b08║林住處。施大眾已。告剃髮人曰。汝今可往逝
T24n1451_p0209b09║多林園。為諸聖眾剃除鬚髮。彼人受教即
T24n1451_p0209b10║往園中。是時六眾。遞在寺門看望不絕。時鄔
T24n1451_p0209b11║波難陀。在寺門前經行來去。遙見剃髮人來。
T24n1451_p0209b12║告言善來善來賢首。猶如初月一何希現。彼
T24n1451_p0209b13║言聖者。長者遣來為眾剃髮。問言汝解剪瓜
T24n1451_p0209b14║甲不。答言聖者。此是我業。報曰汝來試看
T24n1451_p0209b15║工巧。【CL073n1116_p0081b01】其人即前尊者舒手。工人曰。聖者欲
T24n1451_p0209b16║如何剪。賢首。如稻穀形。彼即如言。又云應作
T24n1451_p0209b17║人頭形。或如剃刀勢。或如斧刃。或如半月。
T24n1451_p0209b18║隨尊者教彼悉為作。後便告曰。汝愚癡人。詐
T24n1451_p0209b19║言巧妙一無所知。宜可平截放爾急去。乃至
T24n1451_p0209b20║日暮方始言歸。曛黃之後至長者處。長者問
T24n1451_p0209b21║曰。汝與幾人剃除鬚髮。答曰何暇得與大眾
T24n1451_p0209b22║除髮。官長苾芻鄔波難陀。令我除甲作種種
T24n1451_p0209b23║形勢。廣說如前。乃至日暮纔蒙放出。更欲
T24n1451_p0209b24║何為。長者聞已遂起嫌心。雖於善說法律出
T24n1451_p0209b25║家而心不寂靜。苾芻聞已白佛。佛作是念。苾
T24n1451_p0209b26║芻剪甲有如是過。由是苾芻不應剪爪。若有
T24n1451_p0209b27║違者得越法罪。佛既不許剪爪。時諸苾芻指
T24n1451_p0209b28║甲皆長。俗人見之問言。何故爪長如是。答曰
T24n1451_p0209b29║世尊不許。報曰長留爪甲豈為淨耶。以緣白
T24n1451_p0209c01║佛。佛言前是【CL073n1116_p0082a01】刱制。今更隨開。剪爪之法有其
T24n1451_p0209c02║二種。一如剃刀形。二如斧刃勢。
T24n1451_p0209c03║緣處同前。給孤長者。令剃髮人入寺為眾剃
T24n1451_p0209c04║髮。廣說如前。乃至問言。汝解揩爪甲不。答
T24n1451_p0209c05║言聖者。此是我業。報曰汝來試看。先作黃色。
T24n1451_p0209c06║次作赤色。又作白色。更作金色。隨所教者悉
T24n1451_p0209c07║皆為作。彼便告曰。汝愚癡人。詐言巧妙一
T24n1451_p0209c08║無所解宜可平磨放爾急去至長者處乃至更
T24n1451_p0209c09║欲何為。長者聞已更起嫌心廣說如上。苾芻
T24n1451_p0209c10║聞已白佛。佛作是念。苾芻磨爪有如是過。
T24n1451_p0209c11║由是苾芻不應磨爪。若有違者得越法罪。佛
T24n1451_p0209c12║既不許苾芻磨爪。苾芻染衣或復熏缽。爪有
T24n1451_p0209c13║垢生形色醜惡。持缽乞食俗人見時作如是
T24n1451_p0209c14║語。聖者何故指爪不淨。彼以事答。報言聖者
T24n1451_p0209c15║何不除刮。答言世尊不許。報曰爪上持垢豈
T24n1451_p0209c16║是【CL073n1116_p0082b01】清淨。以緣白佛。佛言若除垢時應可磨甲。
T24n1451_p0209c17║不應為好揩使光生。
T24n1451_p0209c18║佛在王舍城。其影勝王發如是念。每至春秋
T24n1451_p0209c19║節變。新穀初果必先奉佛及諸聖眾。後方
T24n1451_p0209c20║自食。時彼大臣以新熟菴沒羅果。(此果大如桃。而生熟
T24n1451_p0209c21║難知。有四種差別不同。菴摩洛迦大如酸棗。唯堪為藥)奉上大王。王曰可持此
T24n1451_p0209c22║果先奉佛僧。臣便微笑。王曰卿何故笑。對曰
T24n1451_p0209c23║大王謂臣未奉佛眾已先奉訖。王曰恐卿不
T24n1451_p0209c24║知。由是因緣。我今奉施聖眾千樹果林。對曰
T24n1451_p0209c25║此誠妙事臣實隨喜。即便以千樹果林。奉施
T24n1451_p0209c26║四方一切聖眾。并設大會慶讚福田。此林昔
T24n1451_p0209c27║時結果極繁。假使摩揭陀國所有人眾大聚
T24n1451_p0209c28║會時。共食斯果亦皆充足。王以此林。施
T24n1451_p0209c29║僧伽已。時諸苾芻見果小時氣味香美。悉
T24n1451_p0210a01║來噉食遂【CL073n1116_p0083a01】令都盡。有餘國王要須此果。便
T24n1451_p0210a02║令使者詣影勝王處。求菴沒羅。彼告使曰。我
T24n1451_p0210a03║有果林已施僧眾。汝今可往隨眾乞求。使者
T24n1451_p0210a04║往竹林園。是時六眾常在寺門。遞看無闕。時
T24n1451_p0210a05║鄔波難陀門所經行。使者既至禮尊者足。白
T24n1451_p0210a06║言聖者。我是某國王使。王遣我來求菴沒羅
T24n1451_p0210a07║果。仁若有者幸見分張。鄔波難陀報使者曰。
T24n1451_p0210a08║汝今可往詣果園所。隨欲多少任意將去。使
T24n1451_p0210a09║至林所周遍觀察。唯睹空條竟無一果。遂便
T24n1451_p0210a10║還白空林無果。鄔波難陀即將使者共詣林
T24n1451_p0210a11║中。遍觀察已。報曰汝可昇此高樹。使者即
T24n1451_p0210a12║上。既不見果。又告曰汝向東枝。南西北枝悉
T24n1451_p0210a13║皆令上。彼遍昇上竟無所得。遂便下樹問言
T24n1451_p0210a14║聖者。豈此樹林今歲無果。報言賢首。猶如往
T24n1451_p0210a15║年結子。今歲亦然。若如是者今年風雨令子
T24n1451_p0210a16║落耶。答言不爾【CL073n1116_p0083b01】問曰何無。答曰此果小時我
T24n1451_p0210a17║等食盡。時彼使人還至王所。以事具白。王曰
T24n1451_p0210a18║善哉。我本期心令聖眾食。彼使悒然辭歸本
T24n1451_p0210a19║國。時摩揭陀國。因有大會眾人聚集。問苾
T24n1451_p0210a20║芻曰。聖者。何故今年千樹果林咸不結子。答
T24n1451_p0210a21║言賢首。非不結實。乃至我等食盡報言聖者。
T24n1451_p0210a22║比來此果成熟之時。摩揭陀境所有人眾食
T24n1451_p0210a23║皆充足。只由仁等從小食盡。遂令無果斯非
T24n1451_p0210a24║善事。答曰此之果林。王不與汝國內諸人但
T24n1451_p0210a25║奉僧眾。由是共食斯何過焉。時諸人眾聞是
T24n1451_p0210a26║語已。共生嫌恥。沙門釋子尚不知足。況我
T24n1451_p0210a27║俗流。苾芻白佛。佛作是念。由其食果有斯過
T24n1451_p0210a28║失。故諸苾芻不應食果。若食者得越法罪。如
T24n1451_p0210a29║佛所言。不應食果。時有信心長者。將小菴沒
T24n1451_p0210b01║羅香果。來施苾芻。苾芻報曰。佛不聽食。諸長
T24n1451_p0210b02║者言佛未出時。我等【CL073n1116_p0084a01】諸人。悉以外道而為福
T24n1451_p0210b03║田。廣說如上。乃至慈悲受我微施。諸苾芻白
T24n1451_p0210b04║佛。佛言至核鞭時食之無犯。復有信心長者。
T24n1451_p0210b05║以熟菴沒羅果。來施苾芻。廣說如前。乃至
T24n1451_p0210b06║受我微施。時諸苾芻不敢受食。以緣白佛。佛
T24n1451_p0210b07║言核鞭已後。乃至於熟悉皆應食。勿起疑心。
T24n1451_p0210b08║緣在室羅伐城。時有苾芻身嬰患苦。到醫人
T24n1451_p0210b09║所報言。我有如是病苦。幸為處方。醫人報
T24n1451_p0210b10║曰。宜可服酥令身潤膩。我當施與瀉利之
T24n1451_p0210b11║藥。彼便服酥。復患於渴。醫來問曰。聖者好
T24n1451_p0210b12║不。答言賢首。我更患渴。醫曰持餘甘子。苾芻
T24n1451_p0210b13║手把醫見問曰。渴得除未。答言未除。醫曰
T24n1451_p0210b14║聖者。豈可不持餘甘子耶。答曰現在手中。報
T24n1451_p0210b15║言可著口中。即便置口。他日醫復來問。渴得
T24n1451_p0210b16║可未。答曰今猶未可。醫曰豈不口中持餘
T24n1451_p0210b17║甘子。答已在口中。應可嚼之。報曰世【CL073n1116_p0084b01】尊不許。
T24n1451_p0210b18║醫曰世尊大悲必應垂許。苾芻白佛。佛言應
T24n1451_p0210b19║嚼。嚼已外棄。不敢咽下。渴猶不除。醫曰何不
T24n1451_p0210b20║咽汁。報言非時食者世尊不許。以緣白佛。佛
T24n1451_p0210b21║言我今聽許。有五種果。若病無病。時與非時。
T24n1451_p0210b22║食之無犯。如佛所言。有五種果若病無病
T24n1451_p0210b23║時與非時。食無犯者。苾芻不知云何為五。
T24n1451_p0210b24║佛言所謂餘甘子(梵云菴摩洛迦此云餘甘子廣州大有與上菴沒羅全別為聲相濫
T24n1451_p0210b25║人皆惑之故為注出是掌中觀者)訶梨勒。毘醯勒。畢缽梨。胡椒。
T24n1451_p0210b26║此之五藥。有病無病時與非時。隨意皆食勿
T24n1451_p0210b27║致疑惑。
T24n1451_p0210b28║【○】【○】根本說一切有部毘奈耶雜事卷第一【○】【○】【CL073n1116_p0085a01】【CL073n1116_p0085b01】
