T24n1497_p1104a09║【□】
T24n1497_p1104a10║【□】
T24n1497_p1104a11║【■】　　No. 1497
T24n1497_p1104a12║【CL060n0872_p0334a01】佛說大乘戒經
T24n1497_p1104a13║【□】
T24n1497_p1104a14║　　　　西天譯經三藏朝散大夫試鴻臚卿
T24n1497_p1104a15║　　　　傳法大師臣施護奉　詔譯
T24n1497_p1104a16║如是我聞。一時佛在舍衛國祇樹給孤獨園。
T24n1497_p1104a17║爾時世尊告苾芻言。有破壞戒行壽命者。有
T24n1497_p1104a18║斷滅善根者。出家難值發精進心堅固守護。
T24n1497_p1104a19║若諸苾芻等。於佛法中求解脫者。遠離一切
T24n1497_p1104a20║諸惡苦惱。如佛所說寧捨身命而趣無常。不
T24n1497_p1104a21║得縱心犯其戒律。若人捨命只壞一生。若復破
T24n1497_p1104a22║戒令百萬生沈淪惡道。若人持戒當得見佛。
T24n1497_p1104a23║戒為最上莊嚴。戒為最上妙香。戒為歡喜勝
T24n1497_p1104a24║因。戒體清淨如清冷水能除熱惱。戒法最大。
T24n1497_p1104a25║世間咒法龍蛇之毒而不能侵。持戒得名聞。
T24n1497_p1104a26║持戒獲安樂。如是命終時。復得生天上。佛言。
T24n1497_p1104a27║苾芻。若犯律儀。譬如盲人不見眾色。亦如無
T24n1497_p1104a28║足不能行道。遠離涅槃不到彼岸。若持戒【CL060n0872_p0334b01】人
T24n1497_p1104a29║成就一切法寶。譬如賢瓶圓滿堅固。能盛一
T24n1497_p1104b01║切珍寶。如是破損珍寶散失。若破律儀。則捨
T24n1497_p1104b02║一切善法。先曾犯戒。而後心欲求涅盤。如
T24n1497_p1104b03║去眼耳對鏡照面。何所堪能。佛言。苾芻。女人
T24n1497_p1104b04║無信不可親近。王恩雖勝不可恃怙。水沫無
T24n1497_p1104b05║實不可撮摩。富貴無常不可久住。色相如花
T24n1497_p1104b06║須臾變異。壽如熟果不可久停。如急流渡船。
T24n1497_p1104b07║如朽屋暫住。寧食毒藥不得飲酒。寧入大火
T24n1497_p1104b08║不得嗜慾。佛說是經已。時彼苾芻及諸菩
T24n1497_p1104b09║薩。皆大歡喜信受奉行。
T24n1497_p1104b10║【○】【○】佛說大乘戒經【○】【○】
