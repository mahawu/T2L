T24n1448_p0047b23║
T24n1448_p0047b24║
T24n1448_p0047b25║根本說一切有部毘奈耶藥事
T24n1448_p0047b26║卷第十一
T24n1448_p0047b27║
T24n1448_p0047b28║　　　　大唐三藏義淨奉　制譯
T24n1448_p0047b29║爾時火授大王在深宮內。希見善祥之事。時
T24n1448_p0047c01║阿難陀至王門首。告守宮門者。仁今為我。啟
T24n1448_p0047c02║奏王知。具壽阿難陀。今在門首。欲見大王。時
T24n1448_p0047c03║守門人便奏王言。大王當知。聖者阿難陀。
T24n1448_p0047c04║佇立門首。冀見大王。王曰。我今思望見福祥
T24n1448_p0047c05║事。阿難陀苾芻。是大尊貴豪族勝人。是即福
T24n1448_p0047c06║祥。善有名稱。有善顏容。有善色相。所言皆
T24n1448_p0047c07║善。修諸善品。可屈入宮。誰敢留難。其守門
T24n1448_p0047c08║人。既奉王命。報阿難陀曰。王屈入宮。其時四
T24n1448_p0047c09║方國使。亦與同入。時阿難陀啟王無病。坐在
T24n1448_p0047c10║一邊告火授王曰。世尊慰問。遣告大王。於三
T24n1448_p0047c11║月中。在王境內。夏安居已。今欲隨去。令報王
T24n1448_p0047c12║知。王曰。阿難陀。我今頂禮世尊威德。一夏已
T24n1448_p0047c13║來。起居安樂不。食飲豐足不。時諸國使咸啟
T24n1448_p0047c14║王言。王甚無道。既能請佛聲聞僧伽。興設供
T24n1448_p0047c15║養。於三月日。自住密宮。而不見謁。世尊在
T24n1448_p0047c16║境。一夏已來。食麤馬麥。王曰。聖者阿難陀。
T24n1448_p0047c17║世尊僧伽於三月日。實喫麤麥耶。阿難陀曰。
T24n1448_p0047c18║誠如所說。王便悶絕。從座而倒。冷水洒面。方
T24n1448_p0047c19║得醒悟。喚諸臣佐。告曰。我先敕令每日供
T24n1448_p0047c20║膳五百人食。種種精妙。甘美香饌。羹飯飲食
T24n1448_p0047c21║耶。諸聖答言。大王但令遣造香饌。不命臣等
T24n1448_p0047c22║應合與誰。臣等奉敕每日供膳。造五百人分。
T24n1448_p0047c23║時火授王詣世尊所頂禮佛足。退坐一面。世
T24n1448_p0047c24║尊為彼。說微妙法。示教利喜。默然而住。王從
T24n1448_p0047c25║座起。復禮佛足。白言。世尊。我有深過。大德
T24n1448_p0047c26║善逝。我有深過。由我幼少愚癡。不別良賢。闕
T24n1448_p0047c27║諸善巧。先請世尊。及聲聞眾。於三月日。為夏
T24n1448_p0047c28║安居。便住深宮。而不見佛。唯願世尊證知護
T24n1448_p0047c29║念。哀愍於我。受我追悔。見容其過。佛言。大
T24n1448_p0048a01║王。誠如王說。親請世尊。及僧伽眾。於三月
T24n1448_p0048a02║日。而不來現實為幼少愚癡。不別良賢。闕諸
T24n1448_p0048a03║善巧。然大王當知。若人造過。深生自悔。其罪
T24n1448_p0048a04║自滅。福德增長。何因緣故。由見過罪。能生追
T24n1448_p0048a05║悔。王復白佛。唯願世尊。與苾芻僧伽。盡形受
T24n1448_p0048a06║我衣服飲食。臥具湯藥。佛言。大王。壽命促
T24n1448_p0048a07║時。如來出世。未調化者。其敷無量。涅槃將
T24n1448_p0048a08║至。我不受王盡形供給。王復白言。大德世
T24n1448_p0048a09║尊。若不受我盡形供養。唯願慈悲。受我七
T24n1448_p0048a10║年。乃至七月七日供養。佛亦不受。王復白佛。
T24n1448_p0048a11║唯願世尊。與苾芻僧伽。明日就宮。受我微供。
T24n1448_p0048a12║佛作是念。不受王請。其王必定口吐熱血。因
T24n1448_p0048a13║此命終。佛便默受王請。王知受已。頂禮佛足。
T24n1448_p0048a14║奉辭還宮。敕諸臣曰。卿等有何巧計。令此眾
T24n1448_p0048a15║饌。佛及僧伽。明日食盡。諸臣答言。可布地
T24n1448_p0048a16║上。請佛僧伽。於上蹈過。亦同如食。王言。甚
T24n1448_p0048a17║善。王於其夜。辦種種微妙清淨香饌。百味充
T24n1448_p0048a18║備。眾中有一老出家者。情懷瞋恨。此無道
T24n1448_p0048a19║王。於三月日。請佛世尊。及苾芻僧伽。令食麤
T24n1448_p0048a20║麥。今現此食。馳逞巧能。便以腳撥。散其飲
T24n1448_p0048a21║食。諸婆羅門長者。見共譏恥。聖者。此食口餐
T24n1448_p0048a22║之物。何容腳撥。時諸苾芻以緣白佛。佛作是
T24n1448_p0048a23║念。由彼苾芻以腳撥食。有斯過失。從今已後。
T24n1448_p0048a24║不應如是入口之物以腳蹈之。若犯者。得越
T24n1448_p0048a25║法罪。時火授王見眾坐定。王自行食。皆使飽
T24n1448_p0048a26║滿。飯食將畢。收缽器。淨澡漱已。取小卑座。
T24n1448_p0048a27║對佛前坐。佛復為王。廣說妙法。從座而去。時
T24n1448_p0048a28║諸苾芻夏安居竟。洗浣衣已。各執衣缽。悉
T24n1448_p0048a29║來佛所。頂禮佛足。在一面立。共白佛言。大德
T24n1448_p0048b01║世尊。我等在此。於三月日。夏安居竟。所有草
T24n1448_p0048b02║菴。可毀破不。如增一阿笈摩第四品中廣說。
T24n1448_p0048b03║時諸苾芻咸皆有疑。請世尊曰。大德。先作何
T24n1448_p0048b04║業。經三無數大劫。捨頭目手足。廣行惠施。成
T24n1448_p0048b05║等正覺。佛與四百九十八苾芻。捨諸餘務。
T24n1448_p0048b06║詣受盡城。食麤馬麥。具壽舍利弗。及大目連。
T24n1448_p0048b07║受天妙供。佛告諸苾芻。我於昔時。自造斯業。
T24n1448_p0048b08║今還自受。廣如餘說乃此頌曰。
T24n1448_p0048b09║　假令經百劫　　所作業不亡
T24n1448_p0048b10║　因緣會遇時　　果報還自受
T24n1448_p0048b11║汝等當知。乃往古昔。人壽八萬四千歲時。有
T24n1448_p0048b12║佛世尊。出現於世。號毘缽尸如來應供正覺。
T24n1448_p0048b13║十號具足。與八萬四千苾芻眾。住親惠城。
T24n1448_p0048b14║王都城側。于時親惠城中。有一婆羅門。教授
T24n1448_p0048b15║五百童子。國中人民。尊重供養。如真應供。毘
T24n1448_p0048b16║缽尸如來至彼城邑。國中人民。而不恭敬。及
T24n1448_p0048b17║不尊重。此婆羅門遂於佛所。及聲聞眾。情生
T24n1448_p0048b18║嫉妒。時有眾多苾芻學無學。於晨朝時。著
T24n1448_p0048b19║衣持缽。入王都城乞食。乞得種種微妙香饌。
T24n1448_p0048b20║滿缽而出。其婆羅門見已。問曰。苾芻可來。我
T24n1448_p0048b21║觀缽中。乞得何食。是諸苾芻各懷質直。便呈
T24n1448_p0048b22║缽食。彼懷嫉妒。便生瞋恚。告諸學生。斯非應
T24n1448_p0048b23║供。不堪受此微妙供養應令施彼極麤穬麥。
T24n1448_p0048b24║時諸學生咸共答言。如是如是。如鄔波馱耶
T24n1448_p0048b25║言。合食麤麥。於彼眾中。有二童子。心懷淨
T24n1448_p0048b26║信。有賢德相。作如是言。鄔波馱耶。勿出斯
T24n1448_p0048b27║語。此真應供。具大尊勝。堪受天供。非論人
T24n1448_p0048b28║食。佛告諸苾芻。於意云何。乃往昔時婆羅門
T24n1448_p0048b29║者。豈異人乎。我今是也。五百學生者。此四百
T24n1448_p0048c01║九十八苾芻是。其二童子有信心賢善者。今
T24n1448_p0048c02║舍利弗。及大目連是。汝等苾芻。由我往昔於
T24n1448_p0048c03║毘缽尸如來。及學無學弟子處。懷嫉妒心。而
T24n1448_p0048c04║生瞋恚。以不善言。作麤惡語。彼諸學生。悉隨
T24n1448_p0048c05║我語。由斯業力。今受斯報。是故世尊。與四百
T24n1448_p0048c06║九十八苾芻。食麤馬麥。其舍利弗。及大目連。
T24n1448_p0048c07║此二童子。不隨我語。由善業力。今受天供。
T24n1448_p0048c08║由斯義故。我常宣說。黑業黑報。白業白報。
T24n1448_p0048c09║雜業雜報。汝等宜應勤修。當如是學。
T24n1448_p0048c10║爾時世尊。告具壽阿難陀曰。汝今可來共我。
T24n1448_p0048c11║詣無能敵城。時阿難陀聞佛教已。即隨佛後。
T24n1448_p0048c12║遊行人間。至無能敵國。住弶伽河邊。時有一
T24n1448_p0048c13║苾芻。來詣佛所。頂禮雙足。在一面立。合掌恭
T24n1448_p0048c14║敬。白佛言。善哉世尊。唯願為我。略說妙法。
T24n1448_p0048c15║我聞勝法。一心領受。勤策懇勵。能為通達。由
T24n1448_p0048c16║斯事故。我捨豪族。剃除鬚髮。身服袈裟。捨俗
T24n1448_p0048c17║家計。而為出家。至終願求無上梵行。以自有
T24n1448_p0048c18║智。得法見法。自利利他。我生已盡。梵行成
T24n1448_p0048c19║立。所作已辦。不受後有。時此苾芻作斯語已。
T24n1448_p0048c20║佛迴顧視。觀弶伽河。見於河中。有大方梁。隨
T24n1448_p0048c21║流而下。見已。告彼苾芻曰。汝今見此河中方
T24n1448_p0048c22║梁。隨水流不。答言。已見。佛言。若有苾芻。如
T24n1448_p0048c23║彼方梁。不住彼岸。不住此岸。不住中流沙灘
T24n1448_p0048c24║河渚。人不撈出。非人不持。不入漩渦。不壞不
T24n1448_p0048c25║爛。不久之間。至大海中。而為居止。苾芻如
T24n1448_p0048c26║是。不住彼此。廣說乃至。到於涅槃。時此苾芻
T24n1448_p0048c27║白佛言。大德。彼此之岸。乃至不壞不爛。我未
T24n1448_p0048c28║知解。善哉世尊。願為略說。令我開悟。乃至不
T24n1448_p0048c29║受後有。佛告苾芻。彼此岸者。是為六處。此岸
T24n1448_p0049a01║內處。彼岸外處。苾芻。雖知此內外六處。住中
T24n1448_p0049a02║流者。樂為愛欲。住沙灘渚者。是為我慢。人撈
T24n1448_p0049a03║捉者。是其苾芻與諸白衣。往還追感。共為憂
T24n1448_p0049a04║樂。非人捉者。若有修持梵行。遂作斯願。以此
T24n1448_p0049a05║善根。當願生天鬼趣等中。入漩渦者。為捨諸
T24n1448_p0049a06║學處。言壞爛者。毀破淨戒。作諸惡法。鬥亂賢
T24n1448_p0049a07║善。為魔所朋。非沙門為沙門。非梵行為梵行。
T24n1448_p0049a08║苾芻。應如是知。此為彼此內外。廣說乃至。畢
T24n1448_p0049a09║竟到於涅槃。時此苾芻聞佛善說。歡喜信受。
T24n1448_p0049a10║作禮而去。如佛所說。而此苾芻一心記持。勤
T24n1448_p0049a11║策懇勵。乃至我生已盡。梵行成立。所作已辦。
T24n1448_p0049a12║不受後有。證阿羅漢果。
T24n1448_p0049a13║爾時有一牧牛之人。名曰歡喜。去佛不遠。遙
T24n1448_p0049a14║聽佛說。倚杖而立。時有蝦蟆。亦在河邊。牧牛
T24n1448_p0049a15║人杖。遂柱隱背上。皮肉穿穴。雖遭此苦。心生
T24n1448_p0049a16║是念。我若作聲。歡喜牧人。必為散亂。聽法為
T24n1448_p0049a17║難。由是忍受。於世尊處。發殷淨心。因即命
T24n1448_p0049a18║過。生四天王宮。時牧牛人。擲杖一邊。詣世尊
T24n1448_p0049a19║處。頂禮佛足。在一面立。合掌恭敬。白言。大
T24n1448_p0049a20║德。我今不樂彼此岸住。不隨中流。不住沙
T24n1448_p0049a21║灘。不令人捉。不令非人所持。不溺渦漩中。
T24n1448_p0049a22║亦不爛壞。唯願世尊。許我於善說法律中。
T24n1448_p0049a23║而為出家。并受近圓。成苾芻性。淨修梵行。奉
T24n1448_p0049a24║事世尊。佛問牧人曰。汝今牛群。豈可不須
T24n1448_p0049a25║付彼本主耶。答言。不付。何因緣故。而不分
T24n1448_p0049a26║付。答曰諸牛各有犢子。在於主邊。其母牛
T24n1448_p0049a27║等戀念犢故。時至自歸。所以不付。唯願世
T24n1448_p0049a28║尊。但令許我。於善說法律中。而為出家。并受
T24n1448_p0049a29║近圓。成苾芻性。淨修梵行。佛言歡喜。汝今且
T24n1448_p0049b01║待須臾。其此牛群。雖知住處。然汝先已受他
T24n1448_p0049b02║牛主衣服飲食。不應如是。于時歡喜。便禮佛
T24n1448_p0049b03║足而去。高聲唱言。我有大怖畏。甚大怖畏。疾
T24n1448_p0049b04║疾而走。同牧牛者。數有百人。見彼懷懼。問
T24n1448_p0049b05║言。仁者。生何怖耶。答曰。生怖。老怖。病怖。死
T24n1448_p0049b06║怖。諸牧牛人聞是語已。亦隨彼走。有餘牧
T24n1448_p0049b07║牛人。及牧羊人。并刈草採柴。在路見者。咸隨
T24n1448_p0049b08║彼走。逆前來者問曰。汝有何所畏。答言。我怖
T24n1448_p0049b09║生老病死。而此諸人聞已。皆逐欲至所住
T24n1448_p0049b10║聚落。聚落中人。遙見大眾。遂生怖心。或出走
T24n1448_p0049b11║者。或有收藏財物者。或有著鎧。嚴備仗者。於
T24n1448_p0049b12║中有兇猛者。從聚落出。先鋒逆拓。問言。何
T24n1448_p0049b13║事。彼便答曰。有怖有畏。問言。何懼。答曰。我
T24n1448_p0049b14║今憂怖生老病死。時聚落人。方始安怗。
T24n1448_p0049b15║爾時具壽舍利弗在佛會坐。見牧牛人歡喜
T24n1448_p0049b16║去久。白佛言。世尊。其牧牛歡喜。樂於善說法
T24n1448_p0049b17║律中。而請出家。佛先何故令彼歸家。佛告舍
T24n1448_p0049b18║利弗。歡喜牧人。處在家中。受五欲樂。無有是
T24n1448_p0049b19║處。彼付牛已。即來於此。汝當自見。其善族姓
T24n1448_p0049b20║子。剃除鬚髮。被著袈裟。以淨信心。捨俗出
T24n1448_p0049b21║家。於無上梵行。至終修習。得見諦理。而以自
T24n1448_p0049b22║智。見法證會。亦令他證。我生已盡。梵行成立。
T24n1448_p0049b23║所作今辨。更不受後有。復於異時。其歡喜牧
T24n1448_p0049b24║人。牛付主已與五百人。來詣佛所。而白佛言。
T24n1448_p0049b25║大德世尊。我付牛訖。願見聽許於善說法律。
T24n1448_p0049b26║而為出家。并受近圓。成苾芻性。淨修梵行。奉
T24n1448_p0049b27║事世尊。佛既見已。告言。歡喜。汝與五百。同
T24n1448_p0049b28║來此者。皆悉許得於善說法律。而為出家。
T24n1448_p0049b29║并受近圓。成苾芻性。可修梵行。既出家已。勤
T24n1448_p0049c01║修善品。乃至心得解脫。常法如是。若得生
T24n1448_p0049c02║天。起三種念。一者我於何處死。生在何處。以
T24n1448_p0049c03║何業故。是時蝦蟆得生天已。即便觀見。捨蝦
T24n1448_p0049c04║蟆身。得生四天王宮。由於佛處。發清淨心。
T24n1448_p0049c05║以斯業故。得生於此。便作是念。若先受天樂。
T24n1448_p0049c06║不往見佛。甚無恩孝。我今預應往見世尊。
T24n1448_p0049c07║是時蝦蟆天子。以天容儀。莊嚴身首。於中夜
T24n1448_p0049c08║分。來詣佛所。弶伽河側。光明照耀。以天妙
T24n1448_p0049c09║花。散如來上。頂禮佛足。對面而坐。聽佛說
T24n1448_p0049c10║法。于時世尊。觀知蝦蟆天子根性隨眠意樂
T24n1448_p0049c11║差別。說如是法。於四聖諦。令其開悟。彼
T24n1448_p0049c12║聞法已。以智金剛杵。摧滅二十種有身見山。
T24n1448_p0049c13║證預流果。超越骨山。涸竭血海。時蝦蟆天子
T24n1448_p0049c14║深生歡喜。如賈客得賣主。如農夫得天雨。
T24n1448_p0049c15║如陣得勝。如病得差。從坐而起。頂禮佛足。辭
T24n1448_p0049c16║還天處。是諸苾芻。初夜後夜。悉皆覺了。夜見
T24n1448_p0049c17║其光。而生疑念。於晨朝時。白世尊曰。於昨夜
T24n1448_p0049c18║中。梵釋諸天。護世四天王。來於佛所耶。佛
T24n1448_p0049c19║言。不來。然牧牛歡喜。聽我法時。有一蝦蟆。
T24n1448_p0049c20║以杖隱著。皮肉穿穴。作聲恐驚牧牛歡喜
T24n1448_p0049c21║聽法。而於我處。發清淨心。忍痛命終。得生四
T24n1448_p0049c22║天王宮。來於我所。為彼說法。彼聞法已。辭還
T24n1448_p0049c23║本宮。時諸苾芻咸皆有疑。請世尊曰。牧牛
T24n1448_p0049c24║歡喜。及五百人。先作何業。為牧牛者。於佛教
T24n1448_p0049c25║中。而為出家。斷諸煩惱。證阿羅漢果。蝦蟆天
T24n1448_p0049c26║子先作何業。生在蝦蟆。見真諦理。佛告諸苾
T24n1448_p0049c27║芻。由彼自造斯業。今還自受。廣說乃至。頌
T24n1448_p0049c28║曰。
T24n1448_p0049c29║　假令經百劫　　所作業不亡
T24n1448_p0050a01║　因緣會遇時　　果報還自受
T24n1448_p0050a02║汝等苾芻。乃往過去。此賢劫中。人壽二萬歲
T24n1448_p0050a03║時。有佛出世。號迦攝波如來應正等覺。十號
T24n1448_p0050a04║具足。住波羅痆斯。仙人墮處。施鹿林中。其牧
T24n1448_p0050a05║牛歡喜。彼佛教中。而為出家。具通三藏。為大
T24n1448_p0050a06║法師。善知模軌。能持諷誦。有五百弟子。從彼
T24n1448_p0050a07║受業。取其教誡。而於眾中。有諍事起。而此苾
T24n1448_p0050a08║芻善和令息。是時有二苾芻。心懷我慢。不
T24n1448_p0050a09║肯詣彼。起居問訊。後於異時。斯二苾芻。共眾
T24n1448_p0050a10║鬥諍。方至彼所。頂禮足已。白言。尊者。有斯
T24n1448_p0050a11║諍訟。願見令息。彼便作念。我若即令諍訟和
T24n1448_p0050a12║息。而此苾芻不復更來。且退與僧伽。亦不
T24n1448_p0050a13║違法。念已告曰。我今不知具壽諍緣。且向
T24n1448_p0050a14║僧伽處。彼緣僧事。出外聚落。其二苾芻。至僧
T24n1448_p0050a15║伽處。眾與和息。三藏苾芻僧事了已。從於聚
T24n1448_p0050a16║落。還至本處。問弟子曰。其二苾芻。更來求我
T24n1448_p0050a17║不。弟子答言。鄔波馱耶。僧伽已與息其諍訟。
T24n1448_p0050a18║所有事意。具為陳說。聞已生瞋。出麤惡語。而
T24n1448_p0050a19║此僧伽。如是斷事。同牧牛法。而諸苾芻。先是
T24n1448_p0050a20║放牛者。方為出家。五百弟子聞已亦言。鄔波
T24n1448_p0050a21║馱耶。誠如所說。僧伽和斷。如放牛人法。佛告
T24n1448_p0050a22║諸苾芻。於意云何。往時三藏苾芻者。豈異人
T24n1448_p0050a23║乎。今放牛歡喜是。往時五百弟子者。今五百
T24n1448_p0050a24║放牧人是。由彼諸人於往昔時。迦攝波如來
T24n1448_p0050a25║弟子聲聞眾中。出麤語故。五百生中。常為放
T24n1448_p0050a26║牛。由於彼佛教中。熏修蘊界。諸入緣起。處非
T24n1448_p0050a27║處善根故。彼與五百人。於我教中。而作出家。
T24n1448_p0050a28║斷諸煩惱。證阿羅漢果。其蝦蟆天子。亦於迦
T24n1448_p0050a29║攝波如來教中出家。而常習定。遊行人間。至
T24n1448_p0050b01║一聚落。住在寺中。初夜端坐。攝心欲定。持誦
T24n1448_p0050b02║苾芻悉皆諷誦。聲能障定。彼既聞聲。心不能
T24n1448_p0050b03║攝。便作是念。我今可於中夜入定。又於中夜。
T24n1448_p0050b04║攝心欲定。持經苾芻又皆諷誦。復作是念。可
T24n1448_p0050b05║於後夜。於後夜中。又復端坐。攝心欲定。時諸
T24n1448_p0050b06║苾芻高聲諷誦未離欲故。有懷瞋毒。便起
T24n1448_p0050b07║忿恚。作如是語。而此迦攝波教中苾芻。從暮
T24n1448_p0050b08║至晚。出蝦蟆聲。汝等苾芻。於意云何。往時習
T24n1448_p0050b09║定苾芻者。豈異人乎。今蝦蟆天子是。彼於迦
T24n1448_p0050b10║攝波如來應正等覺聲聞弟子處。作斯惡語。
T24n1448_p0050b11║由斯業故。五百生中。為蝦蟆身。而於我所。發
T24n1448_p0050b12║清淨心。捨蝦蟆身。生四天王宮。於迦攝波如
T24n1448_p0050b13║來教中。修諸梵行故。今見真理。由斯義故。我
T24n1448_p0050b14║常宣說。黑業黑報。白業白報。雜業雜報。是故
T24n1448_p0050b15║汝等。應捨黑業雜業。當修白業。
T24n1448_p0050b16║爾時世尊欲渡弶伽河。時有五百群鵝。五百
T24n1448_p0050b17║頭魚。五百頭龜。右繞世尊。世尊爾時。為說三
T24n1448_p0050b18║句妙法。告言。賢首。諸行無常。諸法無我。涅
T24n1448_p0050b19║槃寂滅。汝等宜應發清淨心。厭傍生身。時鵝
T24n1448_p0050b20║龜魚聞三句法。皆作是念。我等希聞如來
T24n1448_p0050b21║三句微妙法味。不應更念自餘食想。便斷不
T24n1448_p0050b22║食。傍生之類。飢火甚速。因即命過。生四天
T24n1448_p0050b23║王宮。初生諸天。常法如是。若生天者。起三種
T24n1448_p0050b24║念。我於何死。生於何處。由何業生。觀見自
T24n1448_p0050b25║身。捨傍生趣。生四天王宮。由世尊處。得聞法
T24n1448_p0050b26║要三句。廣如餘說。乃至咸詣佛所。以妙天花。
T24n1448_p0050b27║而散佛上。世尊慈父觀其根性隨眠意樂。為
T24n1448_p0050b28║說妙法。於四聖諦令其開悟。聞說法已。證
T24n1448_p0050b29║預流果乃至頂禮佛足。共辭還宮。時諸苾芻。
T24n1448_p0050c01║咸皆有疑。請世尊。曰唯願世尊。說此諸鵝魚
T24n1448_p0050c02║龜等。先作何業。生在傍生。又作何業。得生天
T24n1448_p0050c03║上。見真諦理。佛告諸苾芻。汝等當知。諸鵝龜
T24n1448_p0050c04║魚。自作斯業今還自受。廣如上說。乃至頌
T24n1448_p0050c05║曰。
T24n1448_p0050c06║　假令經百劫　　所作業不亡
T24n1448_p0050c07║　因緣會遇時　　果報還自受
T24n1448_p0050c08║汝等苾芻。今當善聽。乃往古昔。此賢劫中。人
T24n1448_p0050c09║壽二萬歲時。有佛出世號迦攝波如來。十號
T24n1448_p0050c10║具足。住波羅痆斯。施鹿林中。仙人墮處。而鵝
T24n1448_p0050c11║魚龜於波教中。而為出家。毀犯諸餘雜小學
T24n1448_p0050c12║處。由斯業故。墮在傍生。由於我所。發清淨
T24n1448_p0050c13║心。得生天上。住於迦攝波如來教中。修梵
T24n1448_p0050c14║行故。得聞我法。見真諦理。由斯義故。我常宣
T24n1448_p0050c15║說。乃至應如是學。
T24n1448_p0050c16║是時世尊。渡弶伽河已。有五百餓鬼。來現於
T24n1448_p0050c17║前。骸骨黑瘦。如火燒柱。頭髮蓬亂。腹如太
T24n1448_p0050c18║山。其咽如針。遍體熾然。焰火燒聚。合掌恭
T24n1448_p0050c19║敬。白世尊言。大德。我等由於先身。造諸惡
T24n1448_p0050c20║業。於此身中。尚不得聞漿水之名。況獲飯食。
T24n1448_p0050c21║佛是大悲。施水見飲。世尊遙視其河。告具壽
T24n1448_p0050c22║大目連曰。汝今飽飲此諸餓鬼。目連奉教。
T24n1448_p0050c23║即欲令飲。而諸餓鬼。咽細如針。目連不能開
T24n1448_p0050c24║張得飲。佛以神力。開其咽喉。目連與飲。彼緣
T24n1448_p0050c25║渴想逼惱多欲。腹便脹裂。咸於佛所。發清淨
T24n1448_p0050c26║心。命終生天。乃至證果。廣如上說。時諸苾芻
T24n1448_p0050c27║又皆有疑。請世尊曰。此諸餓鬼。先作何業。生
T24n1448_p0050c28║於此中。又造何業。得生天上。見真諦理。佛告
T24n1448_p0050c29║諸苾芻。彼自作業。今還自受。廣如餘說。乃至
T24n1448_p0051a01║頌曰。
T24n1448_p0051a02║　假令經百劫　　所作業不亡
T24n1448_p0051a03║　因緣會遇時　　果報還自受
T24n1448_p0051a04║汝等善聽。乃往古昔。此賢劫中。人壽二萬歲
T24n1448_p0051a05║時。有佛出世。號迦攝波如來。十號具足。住波
T24n1448_p0051a06║羅痆斯。施鹿林中。仙人墮處。佛聲聞眾。巡行
T24n1448_p0051a07║告乞。供養三寶。後迦攝波如來。教化漸廣。乞
T24n1448_p0051a08║告之者。又復甚多。後於異時。有五百鄔波索
T24n1448_p0051a09║迦。而在一家。緣有事故。咸共同集。時有眾多
T24n1448_p0051a10║乞告苾芻。往至其所。從彼乞索。便懷瞋恚。發
T24n1448_p0051a11║麤惡語。此迦攝波沙門徒眾。常行告乞。喻如
T24n1448_p0051a12║餓鬼。佛告諸苾芻。於意云何。乃往昔時五百
T24n1448_p0051a13║鄔波索迦者。豈異人乎。今五百餓鬼是。於迦
T24n1448_p0051a14║攝波如來聲聞眾處。喚為餓鬼故。由斯業力。
T24n1448_p0051a15║五百生中。受餓鬼報。現於此身。而受餓鬼。而
T24n1448_p0051a16║於我所。發清淨心。得生天上。由迦攝波如來
T24n1448_p0051a17║教中。修梵行故。見真諦理。由斯義故。我常
T24n1448_p0051a18║宣說。黑白雜業報。廣如上說。乃至應如是
T24n1448_p0051a19║學。
T24n1448_p0051a20║是時世尊。渡弶伽河。左右顧視此河。時諸苾
T24n1448_p0051a21║芻請世尊曰。由何事故。顧視看河。佛告諸苾
T24n1448_p0051a22║芻。汝等樂聞此弶伽河緣起不。白言。世尊。
T24n1448_p0051a23║今正是時。善逝。今正說時。唯願說之。我等樂
T24n1448_p0051a24║聞。佛告諸苾芻。乃往古昔有王名曰實竹。
T24n1448_p0051a25║以法化世。人民熾盛。豐樂安穩。甘雨應時。花
T24n1448_p0051a26║果茂實。無諸詐偽。賊盜疾疫。常以法化。至於
T24n1448_p0051a27║春月。王與宮婇。出遊芳園。見一丈夫。髮白面
T24n1448_p0051a28║皺。年幾朽邁。羸弱憔瘁。諸根不明。倚杖而
T24n1448_p0051a29║行。王見問曰。是何丈夫。廣說乃至。倚杖而
T24n1448_p0051b01║行。答言。大王。少行虧盡。老苦來現。王曰。我
T24n1448_p0051b02║亦如是。同此老法。答言。大王。一切皆然。王
T24n1448_p0051b03║遂憂愁。前進而去。復見一人。遍體瘡潰。皮膚
T24n1448_p0051b04║皴澀。腹脹如山。膿血流出。支節分離。以物纏
T24n1448_p0051b05║裹。長噓喘氣。倚杖跛足。緩緩而行。王既見
T24n1448_p0051b06║已。告諸臣曰。此何丈夫。廣如上說。乃至跛足
T24n1448_p0051b07║而行。臣白王言。此名病者。王曰。我亦同此。
T24n1448_p0051b08║答言。大王。一切皆然。由於先身。作諸惡業。
T24n1448_p0051b09║受斯業報。王便作念。若如是者。凡諸惡業。而
T24n1448_p0051b10║不應為作是念已。前進而去。又見一輿。以青
T24n1448_p0051b11║黃赤白繒綵嚴飾。而用蓋之。吹螺打鼓。男
T24n1448_p0051b12║女大小。多諸人眾。四人共輿。復持柴火。逆前
T24n1448_p0051b13║而行。復多人眾。隨輿而後。悲啼號哭。唱言。
T24n1448_p0051b14║父父。兄兄。主主。而作大聲。王既見已。告諸
T24n1448_p0051b15║臣曰。此是何物。廣如上說。乃至而作大聲。諸
T24n1448_p0051b16║臣答言。大王。此名為死。王曰。我亦同此死
T24n1448_p0051b17║法。答言。大王。一切皆然。非但獨此。時王見
T24n1448_p0051b18║斯老病死事。深懷憂惱。迴駕入宮。住幽靜處。
T24n1448_p0051b19║於王境內。有一婆羅門。名曰應時。大貴豪族。
T24n1448_p0051b20║多饒財寶。學超四典。時彼聞王見老病死。
T24n1448_p0051b21║深懷憂惱。住幽靜處。與無量婆羅門眾圍遶。
T24n1448_p0051b22║乘白車。駕白馬。執持金杖金瓶。來詣實竹王
T24n1448_p0051b23║所。諸臣啟王。應時婆羅門來詣門首。王便出
T24n1448_p0051b24║宮。昇其御座時婆羅門起居王已。就座而坐。
T24n1448_p0051b25║白言。大王。何故住於幽靜之處。王即為彼。廣
T24n1448_p0051b26║陳老病死緣。具如上說。應時白言。大王。世間
T24n1448_p0051b27║各各自食業果。勿為憂惱。自有有情。造諸善
T24n1448_p0051b28║業。自有有情。作諸惡業。自有有情。造善惡
T24n1448_p0051b29║業。大王。今是轉輪聖王。常作善業。臨命終
T24n1448_p0051c01║時。必得生天。大王當知。是轉輪聖王。超勝諸
T24n1448_p0051c02║人。受諸安樂。得生天上。倍受安樂。然今大王
T24n1448_p0051c03║應作施會。王告諸臣。卿等宜應擊鼓宣令。大
T24n1448_p0051c04║王作大無遮施會。境內諸人。有所須者。皆來
T24n1448_p0051c05║受食取施。諸臣受令已。嚴飾施場。須食者與
T24n1448_p0051c06║食。須衣者與衣。滌米泔水。成大壕坑。汎漲
T24n1448_p0051c07║流溢。名曰無熱池。經於十二年中。米泔飯
T24n1448_p0051c08║汁。共為湊聚。汎流成河。是故世人號為漿水
T24n1448_p0051c09║河。
T24n1448_p0051c10║是時世尊。遊至童長城中。告具壽阿難陀曰。
T24n1448_p0051c11║時有國王。生長此城。名曰長淨。是故此城。號
T24n1448_p0051c12║為象聲。次至頞伽儞迦城。住在一邊。佛便微
T24n1448_p0051c13║笑。廣說四佛化緣事跡。次至施寶城。告具
T24n1448_p0051c14║壽阿難陀曰。菩薩往昔而於此處。施多珍寶。
T24n1448_p0051c15║是故此城。名為施寶。次至娑羅力樹。住在一
T24n1448_p0051c16║邊。佛便微笑。亦復廣說四佛化跡。次至金升
T24n1448_p0051c17║城。告阿難陀曰。於此城中。菩薩昔時為檀施
T24n1448_p0051c18║會。以升量金。奉施乞者。是故此城。世號金
T24n1448_p0051c19║升。次至自來城。告阿難陀曰。此自來城。有王
T24n1448_p0051c20║名曰長淨。以法化世。人民熾盛。豐樂安穩。後
T24n1448_p0051c21║於異時。其王頂上。遂生肉皰。柔軟如綿。而無
T24n1448_p0051c22║妨惱。皰成熟破。遂生一子。形容端正顏色殊
T24n1448_p0051c23║妙。深可愛樂。廣如餘說。諸根具足。是故人皆
T24n1448_p0051c24║號曰頂生。時有六萬婇女。生後入宮。諸女
T24n1448_p0051c25║見已。乳皆流出。咸言我養我養。是故號為樂
T24n1448_p0051c26║養。而今有人。亦云頂生。或云樂養。頂生成
T24n1448_p0051c27║大。長淨遂患。以根華葉藥。種種醫療。而
T24n1448_p0051c28║不能痊。病加困重。王告諸臣。宜速將頂生。為
T24n1448_p0051c29║我冊立。諸臣啟王。如王教敕。即差敕使。令取
T24n1448_p0052a01║頂生。長淨大王患苦纏身。奉敕令喚。宜速急
T24n1448_p0052a02║赴。欲為冊立。頂生未至。王便命過。復差一使
T24n1448_p0052a03║人。報頂生曰。父王已崩。願見速至。頂生作
T24n1448_p0052a04║念。父王既崩。我何須去。念已便迴。諸臣復差
T24n1448_p0052a05║使。太子當來紹繼父位。頂生報曰。我有王分。
T24n1448_p0052a06║在此便為。諸臣啟言。若冊立王。須多禮。備寶
T24n1448_p0052a07║堂浴池。師子之座。傘蓋頭冠。於大都城。合冊
T24n1448_p0052a08║立王。可來於此。報曰。我若為法王者。如此之
T24n1448_p0052a09║物。不求自來。時有藥叉。名曰作日。常隨頂
T24n1448_p0052a10║生。所遣皆作。便持寶池師子之座。傘蓋頭
T24n1448_p0052a11║冠王都大城。自然移來。是故此城。號為自
T24n1448_p0052a12║來。
T24n1448_p0052a13║根本說一切有部毘奈耶藥事卷第十一
