T24n1451_p0240c16║【□】
T24n1451_p0240c17║【□】
T24n1451_p0240c18║【CL073n1116_p0175a01】根本說一切有部毘奈耶雜事
T24n1451_p0240c19║卷第九
T24n1451_p0240c20║【□】
T24n1451_p0240c21║　　　　三藏法師義淨奉　制譯
T24n1451_p0240c22║　　第二門第四子攝頌勝鬘之餘
T24n1451_p0240c23║爾時惡生告苦母言。劫比羅國諸釋種子勇
T24n1451_p0240c24║健難當。今閉城門上城防護。我等何能得為
T24n1451_p0240c25║殺害。今且歸還。苦母答曰。大王。諸有大城以
T24n1451_p0240c26║巧方便皆當破滅。我昔曾聞古仙所言。有其
T24n1451_p0240c27║五事決勝於他。云何為五。頌云。
T24n1451_p0240c28║　和好行財賄　　矯詐為毒術
T24n1451_p0240c29║　後當以兵力　　是智人所為
T24n1451_p0241a01║准斯道理。應設方便先為矯詐。遣使詣彼持
T24n1451_p0241a02║王教命而告之曰。今我於仁有愛戀心實無
T24n1451_p0241a03║惡意。緣有少事要欲入城。幸為開門暫見容
T24n1451_p0241a04║納。即還速出不敢停留。依計至彼傳如上說。
T24n1451_p0241a05║城內諸人共集議論。為當放入為不許耶。或
T24n1451_p0241a06║【CL073n1116_p0175b01】言放入。或言不可。或言總集一處可共行籌。
T24n1451_p0241a07║若籌多者應隨其語。眾然其說。即共行籌。是
T24n1451_p0241a08║時罪惡魔王作如是念。我常隨逐沙門喬答
T24n1451_p0241a09║摩。覓其瑕隙不能得便。我今宜可害彼眷屬
T24n1451_p0241a10║正是其時。即便變身作老釋子。居其上座先
T24n1451_p0241a11║受取籌。以次諸人見彼受籌。咸云老宿既受。
T24n1451_p0241a12║我何不取。于時眾內多人受籌。既見籌多遂
T24n1451_p0241a13║即開門令王軍入。王曰我已棄捨劫比羅城
T24n1451_p0241a14║諸釋迦子。任情誅殺。眾聞教已。便縱四兵。
T24n1451_p0241a15║旗鼓震天。囂聲聒地。隨處誅戮無悲愍心。時
T24n1451_p0241a16║釋種大名見此事已。於諸眷屬起極悲憐。頭
T24n1451_p0241a17║髮蓬亂即疾往詣惡生之所白言。大王當與
T24n1451_p0241a18║我願。王曰。欲須何願。白言。於諸釋種幸施無
T24n1451_p0241a19║畏。王曰。諸餘釋種我不能捨。汝之家屬隨意
T24n1451_p0241a20║當出。答曰。我今入池自沈水底。乃至我身未
T24n1451_p0241a21║出【CL073n1116_p0176a01】已來。眷屬皆放。王聞是語目視諸臣。諸臣
T24n1451_p0241a22║白王。此大名者是先王親友允其所願。王言。
T24n1451_p0241a23║若爾少時令出。是時大名既蒙許已。悲愍眷
T24n1451_p0241a24║屬憂惱纏心。疾往赴池自沈水底。即以頭髮
T24n1451_p0241a25║繫著樹根。因茲而死。時諸釋種於過去時。不
T24n1451_p0241a26║同業者出城而去。或往末羅國。或往泥波羅。
T24n1451_p0241a27║或往其餘聚落城邑。若於昔時同惡業者。雖
T24n1451_p0241a28║出東門南門還入。南門出西門入。西門出北
T24n1451_p0241a29║門入。北門出東門入。諸臣見已而白王曰。今
T24n1451_p0241b01║時釋種皆自燒煮。以何得知。諸門出者悉皆
T24n1451_p0241b02║還入。王曰速看大名入水何久。遣使觀之。
T24n1451_p0241b03║見其已死。還白王。知彼已命過。王加瞋怒即
T24n1451_p0241b04║告臣曰。可設高座。我昇其上躬自瞻望。若我
T24n1451_p0241b05║不見人血橫流騰波街巷者。我終不能身離
T24n1451_p0241b06║此座。即登座遙望。諸勇健人被殺之時。法爾
T24n1451_p0241b07║血少。【CL073n1116_p0176b01】諸臣議曰。仁等應知。今此惡王作大
T24n1451_p0241b08║罪業。自為要契望血橫流。何處得有如斯之
T24n1451_p0241b09║事。宜取紫礦煮令色赤。盛滿千瓨當街傾
T24n1451_p0241b10║瀉。觀其流去與血不殊。如計便作報言血至。
T24n1451_p0241b11║惡生遙見謂其是血。便作是念。我今望足宜
T24n1451_p0241b12║可歸還。時惡生愚人。抂殺釋種七萬七千。此
T24n1451_p0241b13║諸人內多是見聖諦者。殺戮如是諸賢善已。
T24n1451_p0241b14║遂將釋種五百童男及五百童女。行至一園
T24n1451_p0241b15║是外道住處。苦母白言。此等千人皆是怨家
T24n1451_p0241b16║何不總殺。王曰云何當殺。答曰。令群象腳
T24n1451_p0241b17║踏。是時五百釋子有大勇力。撲象令倒手擎
T24n1451_p0241b18║棄之。苦母見已白惡生曰。大王見此勇健人
T24n1451_p0241b19║不。王曰我見。答曰。若捨此徒當與大王作無
T24n1451_p0241b20║利益。王言。有實若為殺之。答曰。掘地作坑埋
T24n1451_p0241b21║令頭出。上以鐵栿磨之令碎。時有二童子走
T24n1451_p0241b22║至佛所。爾時【CL073n1116_p0177a01】世尊。欲令知業感報不虛。即以
T24n1451_p0241b23║神力化缽令大合二童子。即於缽下爛熟而
T24n1451_p0241b24║終。殺釋種時佛極頭痛。即告阿難陀曰。盛
T24n1451_p0241b25║水滿缽持來我所。時阿難陀即授缽水。是時
T24n1451_p0241b26║世尊以額上汗兩三渧許。置水缽中。即便
T24n1451_p0241b27║煙出震吒作聲。如以熱鐵投之於水。是時惡
T24n1451_p0241b28║生告一人曰。汝當住此。佛若於我有所記者
T24n1451_p0241b29║可速來報。即將五百釋女還歸本國。時諸苾
T24n1451_p0241c01║芻見此事已咸有疑心。請世尊曰大德。因何
T24n1451_p0241c02║業故令佛頭痛。劫比羅城諸釋種等。復作何
T24n1451_p0241c03║業由彼為緣。實無罪犯。被愚癡惡生輒見誅
T24n1451_p0241c04║戮。世尊告阿難陀曰。汝今可去告諸苾芻。咸
T24n1451_p0241c05║應集在外道園中。我當為說愚癡惡生殺諸
T24n1451_p0241c06║釋種先業因緣。尊者受教即往白眾。爾時世
T24n1451_p0241c07║尊與諸苾芻行詣彼園。時有婆羅門於其中
T24n1451_p0241c08║路。遙見世尊作如【CL073n1116_p0177b01】是語。喬答摩愚癡惡生多
T24n1451_p0241c09║造惡業。釋種無罪枉見殺害。佛告婆羅門
T24n1451_p0241c10║如是如是。愚癡惡生造作無量尤重惡業。釋
T24n1451_p0241c11║種無罪枉為屠害。佛至園中見彼被磨童
T24n1451_p0241c12║男童女尚有殘命。彼見佛時悉皆號泣。世尊
T24n1451_p0241c13║即便在其一面。於所敷座就之而坐。告諸苾
T24n1451_p0241c14║芻曰。劫比羅城諸釋種子。已經三度被他屠
T24n1451_p0241c15║殺出大叫聲。昔為漁人殺諸魚類。復於聚落
T24n1451_p0241c16║傷害諸人。今於此時被惡生所殺。尚有殘命
T24n1451_p0241c17║出大叫聲與昔無異。汝等苾芻頗曾聞見諸
T24n1451_p0241c18║有獵師屠膾之類。以其自業活命之事。能得
T24n1451_p0241c19║象馬車步威嚴熾盛不。諸苾芻言未曾聞見。
T24n1451_p0241c20║如此之事。佛言。善哉苾芻。我亦未曾聞見斯
T24n1451_p0241c21║事。獵射之徒得有如是熾盛兵眾。何以故
T24n1451_p0241c22║由彼屠人有罪惡心伺求物命。緣斯惡業。不
T24n1451_p0241c23║能獲得象馬車步熾盛威嚴【CL073n1116_p0178a01】多有財貨。何以
T24n1451_p0241c24║故。由彼羊等禽獸之類。被殺之時。以其惡心
T24n1451_p0241c25║視彼人故。由斯不獲象馬車步及諸財物。汝
T24n1451_p0241c26║等苾芻彼畜生趣所有眾生惡眼看時。尚能
T24n1451_p0241c27║令彼不得四兵及諸財寶。何況惡生愚癡垢
T24n1451_p0241c28║重。殺彼學人具大威德持淨戒者。而能增盛
T24n1451_p0241c29║象馬車步及諸財物。得安樂住不遭損滅無
T24n1451_p0242a01║有是處。汝等當知憍薩羅城。譬如毒龍所顧
T24n1451_p0242a02║視處悉當滅壞。此城亦爾七日之後。愚癡惡
T24n1451_p0242a03║生及與苦母。被火所燒揚聲號叫。墮於無間
T24n1451_p0242a04║大地獄中受極苦惱。是故汝等應如是知。於
T24n1451_p0242a05║諸枯木尚息惡心。豈況其餘含識之類。
T24n1451_p0242a06║時諸苾芻見是事已。咸皆有疑請世尊曰。此
T24n1451_p0242a07║五百釋子曾作何業。由彼業力現無愆犯。被
T24n1451_p0242a08║愚人惡生枉見誅戮。又因何業誅戮之時。令
T24n1451_p0242a09║佛頭痛。佛告諸苾芻。彼諸釋子及【CL073n1116_p0178b01】我前生所
T24n1451_p0242a10║作之業。汝等善聽。彼所作業因緣合會成熟
T24n1451_p0242a11║之時。如瀑流水不能止遏。無代受者。廣如
T24n1451_p0242a12║上說。乃至果報各還自受。
T24n1451_p0242a13║汝等苾芻乃往古昔。於一河邊有五百漁人
T24n1451_p0242a14║依止而住。時有二大魚從海入河泝流而上。
T24n1451_p0242a15║彼見二魚情生喜悅共張大網捕得其魚。見其
T24n1451_p0242a16║極大共相議曰。今欲如何魚既極大。若頓殺
T24n1451_p0242a17║者肉便壞爛。何所用為。或云且殺一魚一繫
T24n1451_p0242a18║在水。或云二魚皆大。若殺一者其肉亦壞可
T24n1451_p0242a19║繫於柱安在水中。勿令命斷。須肉之時生取
T24n1451_p0242a20║而賣咸言可爾。即共分割。魚受楚苦發大
T24n1451_p0242a21║叫聲。是時漁人之中有一童子。見如斯事生
T24n1451_p0242a22║歡喜心。時二大魚而作是念。我實無辜橫加
T24n1451_p0242a23║劇苦。當來之世此等生處我亦生彼。雖無罪
T24n1451_p0242a24║犯我苦殺之。汝等苾芻勿生異念。彼二魚者
T24n1451_p0242a25║即惡生苦【CL073n1116_p0179a01】母是。五百漁人者即五百釋子是。
T24n1451_p0242a26║由彼五百漁人令其二魚受劇苦故。今被惡
T24n1451_p0242a27║生苦母掘地埋身扢以鐵栿。令諸釋子受大
T24n1451_p0242a28║苦惱。諸餘釋種皆是當時隨喜之類。其漁人
T24n1451_p0242a29║中一童子者即我身是。由見殺魚心生歡喜
T24n1451_p0242b01║遂成其業。由彼業故我雖證得無上菩提。然
T24n1451_p0242b02║猶受此頭痛之苦。我若不獲如此福聚無邊
T24n1451_p0242b03║功德者。亦同彼等受其誅戮。
T24n1451_p0242b04║復次汝等苾芻應更諦聽。劫比羅城諸釋種
T24n1451_p0242b05║子。過去世時所作之業。有五百群賊。至一
T24n1451_p0242b06║村中劫奪財物。有二長者閣上而住。賊喚令
T24n1451_p0242b07║下長者不下。賊又語云。若不下者令汝總失。
T24n1451_p0242b08║長者報言。我寧受死終不能下。賊便積柴放
T24n1451_p0242b09║火燒閣。熾火上騰受焚燒苦。長者作念。我無
T24n1451_p0242b10║愆犯令我受苦。於未來世隨汝生處。我亦同
T24n1451_p0242b11║生報汝斯苦。汝等苾芻勿生【CL073n1116_p0179b01】異念。彼二長者
T24n1451_p0242b12║即惡生苦母是。五百賊者即五百釋子是。由
T24n1451_p0242b13║彼賊徒殺二長者。今此二人亦還殺彼。是故
T24n1451_p0242b14║苾芻作黑業得黑報。白業得白報。雜業得雜
T24n1451_p0242b15║報。是故汝等應捨黑雜二業。勤修白業當如
T24n1451_p0242b16║是學。時惡生王殺釋子已。往室羅伐城欲入
T24n1451_p0242b17║城時。逝多太子於高樓上。與諸婇女奏妙音
T24n1451_p0242b18║聲受五欲樂。惡生聞已問曰是誰。諸臣答曰。
T24n1451_p0242b19║逝多太子。王曰喚來。即承命至。責曰。我討怨
T24n1451_p0242b20║家非常疲苦。汝何於此受欲樂耶。太子答曰
T24n1451_p0242b21║不審。大王誰是怨家。王曰劫比羅釋子即是
T24n1451_p0242b22║我怨。太子曰。若釋子是怨者誰為善友。王
T24n1451_p0242b23║聞是語便大瞋怒。告諸臣曰。此亦與諸釋子
T24n1451_p0242b24║為黨。急可誅戮。諸臣即殺。命終之後。得生三
T24n1451_p0242b25║十三天。人間勝報尚猶未盡。天中妙樂鄰次
T24n1451_p0242b26║受之。爾時世尊欲宣此義。而說【CL073n1116_p0180a01】頌言。
T24n1451_p0242b27║　今生若喜來世喜　　由其作福二俱喜
T24n1451_p0242b28║　自知此喜由先業　　更復轉生於善趣
T24n1451_p0242b29║　今生若樂來世樂　　由其作福二俱樂
T24n1451_p0242c01║　自知此樂由先業　　更復受樂於餘趣
T24n1451_p0242c02║爾時具壽阿難陀。聞佛說已白佛言。大德。我
T24n1451_p0242c03║今不解如斯頌義。佛言。阿難陀其逝多太子
T24n1451_p0242c04║無有愆犯。被愚人惡生枉見誅戮。人間勝報
T24n1451_p0242c05║尚猶未盡。天中妙樂鄰次受之。我緣此事故
T24n1451_p0242c06║說斯頌。時阿難陀默然信受。後於異時愚人
T24n1451_p0242c07║惡生與諸婇女在宮殿中。便自誇讚。如我大
T24n1451_p0242c08║力勇健難當所為究竟。於此世間有相似不。
T24n1451_p0242c09║于時惡生所將五百釋女。聞其語已共說
T24n1451_p0242c10║頌曰。
T24n1451_p0242c11║　彼是佛家子　　為戒所拘束
T24n1451_p0242c12║　汝今盡誅戮　　自讚欲何為
T24n1451_p0242c13║【CL073n1116_p0180b01】王聞釋迦女說是頌已。發大瞋怒亦即以頌
T24n1451_p0242c14║告諸臣曰。
T24n1451_p0242c15║　誅龍留龍女　　於我生瞋毒
T24n1451_p0242c16║　速宜截手足　　急遣隨親去
T24n1451_p0242c17║時諸臣等即將五百釋女。於波吒羅池邊截
T24n1451_p0242c18║其手足。因此號為截手足池。諸經首云。佛在
T24n1451_p0242c19║室羅伐城截手足池邊。此是其事。是時五百
T24n1451_p0242c20║釋女。被截手足受大痛苦。不能裁忍便作是
T24n1451_p0242c21║念。我等今時諸苦逼身痛切難堪。世尊。大慈
T24n1451_p0242c22║寧不垂愍。諸佛常法無有一事而不覺了。于
T24n1451_p0242c23║時世尊起大悲心。遂到其處見諸釋女露形
T24n1451_p0242c24║而坐。世尊見已起世間智。諸佛常法若起世
T24n1451_p0242c25║俗心。乃至昆蟻皆知佛意。若起出世心。乃至
T24n1451_p0242c26║聲聞獨覺不知佛意。況餘含識而能得知。佛
T24n1451_p0242c27║作是念。善哉若得舍支天女持衣及水。來至
T24n1451_p0242c28║【CL073n1116_p0181a01】此者極為要事。佛作念已。舍支天女即知佛
T24n1451_p0242c29║意。作如是念。何故如來起世間念。我知世尊。
T24n1451_p0243a01║欲為五百釋女宣說妙法。須衣及水。即持五
T24n1451_p0243a02║百天衣往無熱池處。以瓶取水來至佛所。頂
T24n1451_p0243a03║禮佛足而白佛言。大德。五百天衣及妙香水。
T24n1451_p0243a04║今並持來。佛言。汝往慰問諸釋迦女。與洗
T24n1451_p0243a05║身體皆令著衣。于時舍支如佛所教次第皆
T24n1451_p0243a06║作。
T24n1451_p0243a07║爾時如來以神通力。令彼五百釋女苦痛皆
T24n1451_p0243a08║除。告言汝等善女人。自作斯業今時成熟。
T24n1451_p0243a09║必當自受無人肯代。爾時世尊說此語已。捨
T24n1451_p0243a10║之而去。彼諸釋女於世尊處。發淨信心即便
T24n1451_p0243a11║命過。生四天王宮。若男若女生天上者即起
T24n1451_p0243a12║三念。我於何處死。今在何處生。由作何業。
T24n1451_p0243a13║便憶前身於人趣死。今生四天王宮。於世尊
T24n1451_p0243a14║處。極生尊重發淨信心。時彼五百釋女便作
T24n1451_p0243a15║是念。【CL073n1116_p0181b01】我若不往禮世尊者。是不恭敬是非所
T24n1451_p0243a16║宜。于時五百天女作斯念已。即各嚴身具諸
T24n1451_p0243a17║瓔珞光明姝妙。便以天衣盛妙天花。所謂嗢
T24n1451_p0243a18║缽羅花。缽頭摩花。拘物頭花。分陀利花。曼陀
T24n1451_p0243a19║羅花。過初夜分來詣佛所。天花供養禮雙足
T24n1451_p0243a20║已。在一面坐聽受妙法。時諸天女光明赫奕。
T24n1451_p0243a21║周遍照曜逝多園林。爾時世尊隨諸天女意
T24n1451_p0243a22║樂根性。為說妙法。令彼得悟四聖諦理。時諸
T24n1451_p0243a23║天女以金剛智杵。摧破二十薩迦耶見山。得
T24n1451_p0243a24║預流果。既見諦已。三白世尊言。大德。由佛
T24n1451_p0243a25║世尊令我證得解脫之果。此非父母人王天
T24n1451_p0243a26║眾沙門婆羅門親友眷屬之所能作。我遇世
T24n1451_p0243a27║尊善知識故。於地獄傍生餓鬼趣中。拔濟令
T24n1451_p0243a28║出。安置人天勝妙之處。當盡生死得涅槃路。
T24n1451_p0243a29║乾竭血海超越骨山。無始積集薩迦耶見。以
T24n1451_p0243b01║金剛智【CL073n1116_p0182a01】杵而摧碎之。得預流果。我今歸依佛
T24n1451_p0243b02║法僧寶受五學處。始從今日乃至命終。不殺
T24n1451_p0243b03║生乃至不飲酒。唯願世尊證知我是鄔波斯
T24n1451_p0243b04║迦。即於佛前合掌恭敬。而說頌曰。
T24n1451_p0243b05║　我由佛力故　　永閉三惡道
T24n1451_p0243b06║　得生勝妙天　　長歸涅槃路
T24n1451_p0243b07║　我依世尊故　　今得清淨眼
T24n1451_p0243b08║　證見真諦理　　當盡苦海際
T24n1451_p0243b09║　超出於人天　　離生老死患
T24n1451_p0243b10║　有海中難遇　　我逢今得越
T24n1451_p0243b11║　我以莊嚴身　　淨心禮佛足
T24n1451_p0243b12║　右繞除怨者　　今往赴天宮
T24n1451_p0243b13║時彼五百天女既稱所願。猶如商主多獲財
T24n1451_p0243b14║利。亦如農夫廣收田實。如勇健者降伏諸怨。
T24n1451_p0243b15║如重患人除去眾病。生大歡喜辭佛而去。俱
T24n1451_p0243b16║往天宮。時諸苾芻聞是說已。咸皆有疑。請
T24n1451_p0243b17║世尊曰。此五百釋女曾作何業。由彼業力於
T24n1451_p0243b18║此【CL073n1116_p0182b01】生中。無有愆犯。愚人惡生枉截手足。又因
T24n1451_p0243b19║何業得生天上。聞佛正法證真諦理。佛告諸
T24n1451_p0243b20║苾芻彼諸釋女。所作之業成熟之時。因緣合
T24n1451_p0243b21║會廣如上說。所有果報各還自受。汝等苾芻。
T24n1451_p0243b22║乃往過去此賢劫中。人壽二萬歲。時有佛世
T24n1451_p0243b23║尊。名迦葉波如來應正等覺明行足善逝
T24n1451_p0243b24║世間解無上士調御丈夫天人師佛世尊。出
T24n1451_p0243b25║現於世。此五百釋女。於彼佛法中。出家為
T24n1451_p0243b26║苾芻尼。常於學無學苾芻尼邊。作截手截足
T24n1451_p0243b27║之言而為罵詈。由此業力於無量歲中。墮在
T24n1451_p0243b28║地獄受燒然苦。復此餘業五百生中常截手
T24n1451_p0243b29║足。乃至今生亦受此苦。由於我所起淨信故。
T24n1451_p0243c01║得生天上。復由昔日作苾芻尼。受持讀誦正
T24n1451_p0243c02║法教故。值我聞法證見諦理。汝等苾芻。此皆
T24n1451_p0243c03║由業廣如上說。是時惡生所留之人。聽佛記
T24n1451_p0243c04║已【CL073n1116_p0183a01】還惡生處。彼便問曰。世尊於我有何言記。
T24n1451_p0243c05║彼言。大王如來說言。憍薩羅國悉當破滅。更
T24n1451_p0243c06║經七日。惡生苦母被猛火燒身。墮在無間大
T24n1451_p0243c07║地獄中。是時惡生聞彼所說。極懷煩惱掌
T24n1451_p0243c08║頰而住。苦母見已問言。大王何故懷憂。王
T24n1451_p0243c09║言。苦母我今云何得不憂惱。世尊。有言記我
T24n1451_p0243c10║及汝。於七日後猛火焚燒墮在無間大地獄
T24n1451_p0243c11║中。苦母對曰。大王如乞索婆羅門入舍乞求。
T24n1451_p0243c12║不得物時欲令其家。生百千種不吉祥事。何
T24n1451_p0243c13║況沙門喬答摩。所有親族被王誅盡。寧無深
T24n1451_p0243c14║重怨恨之言。隨其惡心而為咒咀。王若懼者
T24n1451_p0243c15║於後園中池水之內。造一柱樓。王應詣彼七
T24n1451_p0243c16║日居住。日滿之後方可入城。王言如是。即令
T24n1451_p0243c17║造樓。將諸宮人及苦母等。昇樓而住。過一夜
T24n1451_p0243c18║已苦母白言。大王一夜已過餘六夜在。當共
T24n1451_p0243c19║入城。如【CL073n1116_p0183b01】是二三乃至七日。苦母言。今日安隱
T24n1451_p0243c20║共入城中。于時四面忽然雲起。女人常事樂
T24n1451_p0243c21║觀瓔珞。諸宮人等共相謂曰。莊嚴結束可往
T24n1451_p0243c22║城中。即整衣服。時有一女以日光珠。置偃枕
T24n1451_p0243c23║上而自嚴飾。雲去天晴。日光忽現照觸寶珠。
T24n1451_p0243c24║便即火出燒其偃枕。猛焰上騰。即焚樓閣。
T24n1451_p0243c25║諸宮人等四散馳走。惡生苦母皆被火燒。便
T24n1451_p0243c26║欲走出時有非人。關閉其戶不能得出。于時
T24n1451_p0243c27║惡生被火燒害。極苦纏心告苦母曰。禍哉我
T24n1451_p0243c28║今已受燒害之苦。苦母曰。大王我亦同此。
T24n1451_p0243c29║大火燒然身皆爛熟俱大號叫。便墮無間大
T24n1451_p0244a01║地獄中。受諸極苦。爾時世尊即說頌曰。
T24n1451_p0244a02║　今生若燒來世燒　　由其作罪二俱燒
T24n1451_p0244a03║　自知此燒由惡業　　更復轉生於惡趣
T24n1451_p0244a04║　今生若苦來世苦　　由其作罪二俱苦
T24n1451_p0244a05║【CL073n1116_p0184a01】　自知此苦由惡業　　更復受苦於餘趣
T24n1451_p0244a06║爾時具壽阿難陀。聞佛說已。白言。大德。我今
T24n1451_p0244a07║不解如斯頌義。佛言阿難陀。愚人惡生及以
T24n1451_p0244a08║苦母。被火焚燒墮阿毘止大地獄中。我因斯
T24n1451_p0244a09║事密說此頌廣如上說。
T24n1451_p0244a10║時惡生王既誅釋種。於彼城中有餘瓔珞環
T24n1451_p0244a11║玔嚴身之具。諸釋女等見即啼泣。心懷憂惱
T24n1451_p0244a12║即自念云。彼諸人等生存之日。敬重眾僧。宜
T24n1451_p0244a13║將此物為彼追福奉施眾僧。即持布施。時六
T24n1451_p0244a14║眾苾芻得此物已便自嚴身。入劫比羅城次
T24n1451_p0244a15║行乞食。釋女見之如前啼泣。白言。聖者我等
T24n1451_p0244a16║不欲睹見斯物。故施仁等望息憂心。今還令
T24n1451_p0244a17║我起昔追念。六眾默然。是諸苾芻以緣白佛。
T24n1451_p0244a18║佛作是念。由諸苾芻身著瓔珞及諸環玔并
T24n1451_p0244a19║金線帶。有如是過。自今已後制諸苾芻。但是
T24n1451_p0244a20║嚴飾雜彩之具。悉不【CL073n1116_p0184b01】應著。若有著者得越法
T24n1451_p0244a21║罪。
T24n1451_p0244a22║第二門第五子攝頌曰。
T24n1451_p0244a23║　出家有五利　　不捉錢授學
T24n1451_p0244a24║　大眾說伽陀　　煙筩嗽聽許
T24n1451_p0244a25║緣在室羅伐城。於聚落中有一長者。娶妻未
T24n1451_p0244a26║久歡懷而住。後於異時。長者親族及以財物
T24n1451_p0244a27║悉皆喪盡。便作是念。我今年老。不能求覓
T24n1451_p0244a28║錢財受用。加以親族死亡略盡。我今宜可捨
T24n1451_p0244a29║俗出家。作是念已。告其妻曰。賢首我已年老。
T24n1451_p0244b01║不能求覓錢財產業親族喪盡。今欲出家。妻
T24n1451_p0244b02║答言善。然可時時看問於我。夫報言爾。即
T24n1451_p0244b03║往逝多園中詣苾芻所。禮雙足已白言。聖者
T24n1451_p0244b04║我求出家。報言。賢首斯為善事隨汝意作。如
T24n1451_p0244b05║世尊。說諸有智者見五利故。當樂出家。云何
T24n1451_p0244b06║為五。一者我得自利不共他有。是故智者應
T24n1451_p0244b07║求出【CL073n1116_p0185a01】家。二者自知我是卑賤之人被他驅使。
T24n1451_p0244b08║既出家後受人恭敬讚揚禮拜。是故智者應
T24n1451_p0244b09║求出家三者當得安隱無上涅槃。是故智者
T24n1451_p0244b10║應求出家。四者從此命終當生天上。是故智
T24n1451_p0244b11║者應求出家。五者常為諸佛及聲聞眾。諸勝
T24n1451_p0244b12║人類之所讚歎。是故智者於善法律應求出
T24n1451_p0244b13║家。汝今發心斯為善事。時彼苾芻即與出家。
T24n1451_p0244b14║并受圓具。經二三日教法式已。告言。賢首。鹿
T24n1451_p0244b15║不養鹿。室羅伐城處所寬廣是佛境界。應行
T24n1451_p0244b16║乞食以自活命。彼於晨朝執持衣缽。入室羅
T24n1451_p0244b17║伐城乞食。逢一女人形似其妻。見已作念。我
T24n1451_p0244b18║先共妻作是要契。得出家後時往看問。今既
T24n1451_p0244b19║出家。宜存言信勿令憂惱。乞得食已還逝多
T24n1451_p0244b20║林。未久時間白鄔波駄耶言。我先與故二作
T24n1451_p0244b21║是要契。得出家後時往看問。願垂聽許。師
T24n1451_p0244b22║曰。隨汝【CL073n1116_p0185b01】意去自善護心。答言可爾。奉辭而去。
T24n1451_p0244b23║漸漸遊行至舊村處。其妻遙見迎前疾至。唱
T24n1451_p0244b24║言。善來善來聖子。即欲捉衣提缽。苾芻曰。賢
T24n1451_p0244b25║首欲何所為。答曰。欲捉取衣缽苾芻曰。勿
T24n1451_p0244b26║觸衣缽。問曰何故。答曰。我奉鄔波駄耶所誡。
T24n1451_p0244b27║令善護心。彼言。聖子汝自防心我豈相障。即
T24n1451_p0244b28║捉衣缽敷座令坐將洗足水。問曰。欲何所為。
T24n1451_p0244b29║妻曰。欲為洗足。答曰。勿觸我足。問曰何故。
T24n1451_p0244c01║報曰我奉師誡令善護心。彼同前答。便與洗
T24n1451_p0244c02║足。後將油來欲為塗足。苾芻見問。答言塗足。
T24n1451_p0244c03║苾芻曰汝勿為塗。問答同前。鄔波駄耶誡
T24n1451_p0244c04║我護心。彼問。聖子汝自防心。又將食來欲同
T24n1451_p0244c05║盤食。問曰何為。答曰離別多時不同處食。意
T24n1451_p0244c06║欲共食。苾芻不許。問答同前。即敷氈褥白言。
T24n1451_p0244c07║聖子。遠來疲困願少眠息。苾芻既洗足已即
T24n1451_p0244c08║便臥息。時彼即【CL073n1116_p0186a01】來欲同處臥。苾芻曰汝欲何
T24n1451_p0244c09║為。答言。聖子不同臥來時節淹久。意欲同臥。
T24n1451_p0244c10║問答同前。苾芻不許。即來抱觸。女是觸毒被
T24n1451_p0244c11║摩觸時。心便動亂發諸惡念即共交會多日
T24n1451_p0244c12║共住。報其妻曰我欲還寺。妻作是念。此乃
T24n1451_p0244c13║共我私交外人不見。我今可使眾人知之。諸
T24n1451_p0244c14║苾芻等定當擯逐。還來我處。作是念已。白言。
T24n1451_p0244c15║聖子不可空去。可將多少糧直貝齒隨行。苾
T24n1451_p0244c16║芻曰我不合捉金貝等物。如何持去。妻曰我
T24n1451_p0244c17║今設計使不觸著。即便以物繫錫杖上。報言
T24n1451_p0244c18║將去。苾芻即持錫而去至室羅伐城。六眾苾
T24n1451_p0244c19║芻常法守門不令空過。時鄔波難陀門首經
T24n1451_p0244c20║行。遙見彼苾芻來。頭似鴟梟眉長垂下。見已
T24n1451_p0244c21║便念。是何尊者而來於此。應可相迎即逆前
T24n1451_p0244c22║行。唱言。善來善來尊者。時苾芻報曰敬禮。
T24n1451_p0244c23║敬禮阿遮利耶。時鄔波難【CL073n1116_p0186b01】陀便作是念。此必
T24n1451_p0244c24║定是摩訶羅苾芻。不知鄔波駄耶。不識阿遮
T24n1451_p0244c25║利耶。我今問彼從何所來。即前問曰。老叟
T24n1451_p0244c26║從何所來。答曰。阿遮利耶。我看故二來。鄔波
T24n1451_p0244c27║難陀曰。汝是善人情存恩惠。念昔恩者人皆
T24n1451_p0244c28║共讚。世尊亦說。汝等苾芻常學報恩。少恩
T24n1451_p0244c29║尚報何況多耶。汝存宿恩得見妻不。答言我
T24n1451_p0245a01║見。又問曰。得安穩耶。報云。幸承覆護甚得
T24n1451_p0245a02║平安。汝錫杖上是何等物。答曰。妻為道糧與
T24n1451_p0245a03║我貝齒。鄔波難陀曰。老叟汝甚福德。往見
T24n1451_p0245a04║妻已得此利來。復作是念。看此舉容應有別
T24n1451_p0245a05║事。我今應以軟語問之。其摩訶羅性懷愚
T24n1451_p0245a06║直。所作之事具向說之。鄔波難陀曰。汝所作
T24n1451_p0245a07║者。更可具向鄔波駄耶處說。彼聞歡喜。彼至
T24n1451_p0245a08║師邊一一具說。師聞此語告諸苾芻。是諸苾
T24n1451_p0245a09║芻以緣白佛。佛告諸苾芻。彼莫訶羅不知
T24n1451_p0245a10║【CL073n1116_p0187a01】輕重。無故心犯。若未曾為說四波羅市迦者。
T24n1451_p0245a11║彼便不犯。汝等苾芻。由此緣故受近圓已。即
T24n1451_p0245a12║應為說四波羅市迦法。若不說者得越法罪。
T24n1451_p0245a13║【○】根本說一切有部毘奈耶雜事卷第九【○】【○】【○】【○】【○】【○】【○】【○】【○】【○】【CL073n1116_p0187b01】
