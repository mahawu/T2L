T24n1501_p1110b01║【□】
T24n1501_p1110b02║【■】　　No. 1501
T24n1501_p1110b03║【CL067n1093_p0767a01】【CL067n1093_p0767b01】【CL067n1093_p0768a01】【CL067n1093_p0768b01】菩薩戒本(出瑜伽論本事分中菩薩地)
T24n1501_p1110b04║【□】
T24n1501_p1110b05║　　　　彌勒菩薩說
T24n1501_p1110b06║　　　　沙門玄奘奉　詔譯
T24n1501_p1110b07║若諸菩薩。已受菩薩所受淨戒。應自數數專
T24n1501_p1110b08║諦思惟。此是菩薩正所應作。此非菩薩正所
T24n1501_p1110b09║應作。既思惟已然後為成。正所作業當勤修
T24n1501_p1110b10║學。又應專勵聽聞菩薩素呾纜藏。及以菩薩
T24n1501_p1110b11║摩呾理迦。隨其所聞當勤修學。
T24n1501_p1110b12║若諸菩薩住戒律儀。有其四種他勝處法。何
T24n1501_p1110b13║等為四。若諸菩薩為欲貪求利養恭敬。自讚
T24n1501_p1110b14║毀他是名第一他勝處法。若諸菩薩現有資財
T24n1501_p1110b15║性慳財故。有苦有貧無依無怙。正求財者來
T24n1501_p1110b16║現在前。不起哀憐而修惠捨。正求法者來現
T24n1501_p1110b17║在前。性慳法故雖現有法而不捨施。是名第
T24n1501_p1110b18║二他勝處法。若諸菩薩長養如是種類忿【CL067n1093_p0769a01】纏。
T24n1501_p1110b19║由是因緣不唯發起麤言便息。由忿蔽故加
T24n1501_p1110b20║以手足塊石刀杖。埵打傷害損惱有情。內
T24n1501_p1110b21║懷猛利忿恨意樂。有所違犯。他來諫謝不受
T24n1501_p1110b22║不忍不捨怨結。是名第三他勝處法。若諸菩
T24n1501_p1110b23║薩謗菩薩藏愛樂宣說。開示建立像似正法。
T24n1501_p1110b24║於像似法。或自信解。或隨他轉。是名第四
T24n1501_p1110b25║他勝處法。菩薩於四他勝處法。隨犯一種況
T24n1501_p1110b26║犯一切。不復堪能於現法中增長攝受。菩薩
T24n1501_p1110b27║廣大菩提資糧。不復堪能於現法中意樂清
T24n1501_p1110b28║淨。是即名為相似菩薩非真菩薩。菩薩若用
T24n1501_p1110b29║軟中品纏。毀犯四種他勝處法不捨菩薩淨
T24n1501_p1110c01║戒律儀。上品纏犯即名為捨。若諸菩薩毀犯
T24n1501_p1110c02║四種他勝處法。數數現行。都無慚愧。深生愛
T24n1501_p1110c03║樂。見是功德。當知說名上品纏犯。非諸菩薩。
T24n1501_p1110c04║暫一現行他勝【CL067n1093_p0769b01】處法。便捨菩薩淨戒律儀。如
T24n1501_p1110c05║諸苾芻犯他勝法。即便棄捨別解脫戒若諸
T24n1501_p1110c06║菩薩。由此毀犯棄捨菩薩淨戒律儀。於現法
T24n1501_p1110c07║中堪任更受非不堪任。如苾芻住別解脫戒
T24n1501_p1110c08║犯他勝法。於現法中不任更受。如是菩薩安
T24n1501_p1110c09║住菩薩淨戒律儀。於有違犯及無違犯。是染
T24n1501_p1110c10║非染軟中上品。應當了知。
T24n1501_p1110c11║若諸菩薩安住菩薩淨戒律儀於日日中。若
T24n1501_p1110c12║於如來或為如來造制多所。若於正法。或為
T24n1501_p1110c13║正法造經卷所。謂諸菩薩素呾纜藏摩呾理
T24n1501_p1110c14║迦。若於僧伽。謂十方界已入大地諸菩薩眾。
T24n1501_p1110c15║若不以其或少或多。諸供養具而為供養。下
T24n1501_p1110c16║至以身一拜禮敬。下至以語一四句頌。讚佛
T24n1501_p1110c17║法僧真實功德。下至以心一清淨信。隨念三
T24n1501_p1110c18║寶真實功德。空度日夜。是名有犯有所違越。
T24n1501_p1110c19║【CL067n1093_p0770a01】若不恭敬嬾墮懈怠而違犯者。是染違犯。
T24n1501_p1110c20║若誤失念而違犯者。非染違犯。無違犯者。謂
T24n1501_p1110c21║心狂亂。若已證入淨意樂地。常無違犯。由得
T24n1501_p1110c22║清淨意樂菩薩。譬如已得證淨苾芻恒時法
T24n1501_p1110c23║爾。於佛法僧以勝供具承事供養。
T24n1501_p1110c24║若諸菩薩。安住菩薩淨戒律儀。有其大欲而
T24n1501_p1110c25║無喜足。於諸利養及以恭敬。生著不捨。是名
T24n1501_p1110c26║有犯有所違越。是染違犯。無違犯者。謂為
T24n1501_p1110c27║斷彼生起樂欲。發勤精進攝彼對治。雖勤遮
T24n1501_p1110c28║遏。而為猛利性惑所蔽。數起現行。
T24n1501_p1110c29║若諸菩薩。安住菩薩淨戒律儀。見諸耆長有
T24n1501_p1111a01║德可敬同法者來。憍慢所制。懷嫌恨心懷恚
T24n1501_p1111a02║惱心。不起承迎不推勝座。若有他來語言談
T24n1501_p1111a03║論慶慰請問。憍慢所制。懷嫌恨心懷恚惱心。
T24n1501_p1111a04║不稱正理發言酬對。是名有犯有所違越。是
T24n1501_p1111a05║【CL067n1093_p0770b01】染違犯。非憍慢制無嫌恨心無恚惱心。但由
T24n1501_p1111a06║嬾墮懈怠忘念無記之心。是名有犯有所違越。
T24n1501_p1111a07║非染違犯。無違犯者。謂遭重病。或心狂亂。或
T24n1501_p1111a08║自睡眠。他生覺想而來親附。語言談論慶慰
T24n1501_p1111a09║請問。或自為他宣說諸法論義決擇。或復與
T24n1501_p1111a10║餘談論慶慰或他說法論義決擇屬耳而聽。或
T24n1501_p1111a11║有違犯說正法者。為欲將護說法者心。或欲
T24n1501_p1111a12║方便調彼伏彼。出不善處安立善處。或護僧
T24n1501_p1111a13║制。或為將護多有情心。而不酬對。皆無違犯。
T24n1501_p1111a14║若諸菩薩安住菩薩淨戒律儀。他來延請。或
T24n1501_p1111a15║往居家。或往餘寺。奉施飲食及衣服等諸資
T24n1501_p1111a16║生具。憍慢所制懷嫌恨心懷恚惱心。不至其
T24n1501_p1111a17║所不受所請。是名有犯有所違越。是染違犯。
T24n1501_p1111a18║若由嬾墮懈怠忘念無記之心。不至其所不
T24n1501_p1111a19║【CL067n1093_p0771a01】受所請。是名有犯有所違越。非染違犯。無違
T24n1501_p1111a20║犯者。或有疾病。或無氣力。或心狂亂。或處懸
T24n1501_p1111a21║遠。或道有怖。或欲方便調彼伏彼。出不善處
T24n1501_p1111a22║安立善處。或餘先請。或為無間修諸善法。欲
T24n1501_p1111a23║護善品令無暫廢。或為引攝未曾有義。或為
T24n1501_p1111a24║所聞法義無退。如為所聞法義無退論義決
T24n1501_p1111a25║擇。當知亦爾。或復知彼懷損惱心詐來延請。
T24n1501_p1111a26║或為護他多嫌恨心。或護僧制。不至其所不
T24n1501_p1111a27║受所請。皆無違犯。
T24n1501_p1111a28║若諸菩薩。安住菩薩淨戒律儀。他持種種生
T24n1501_p1111a29║色可染。末尼真珠琉璃等寶。及持種種眾多
T24n1501_p1111b01║上妙財利供具。慇懃奉施。由嫌恨心或恚惱
T24n1501_p1111b02║心違拒不受。是名有犯有所違越。是染違犯。
T24n1501_p1111b03║捨有情故。若有嬾墮懈怠忘念無記之心違
T24n1501_p1111b04║拒不受。是名有犯有所違越。非染違犯。無
T24n1501_p1111b05║違【CL067n1093_p0771b01】犯者。或心狂亂。或觀受已心生染著。或觀
T24n1501_p1111b06║後時彼定追悔。或復知彼於施迷亂。或知施
T24n1501_p1111b07║主隨捨隨受。由是因緣定當貧匱。或知此物
T24n1501_p1111b08║是僧伽物窣堵波物。或知此物劫盜他得。或
T24n1501_p1111b09║知此物由是因緣多生過患。或殺或縛或罰
T24n1501_p1111b10║或黜或嫌或責。違拒不受皆無違犯。
T24n1501_p1111b11║若諸菩薩。安住菩薩淨戒律儀。他來求法。懷
T24n1501_p1111b12║嫌恨心懷恚惱心。嫉妒變異不施其法。是名
T24n1501_p1111b13║有犯有所違越。是染違犯。若由嬾墮懈怠忘
T24n1501_p1111b14║念無記之心。不施其法。是名有犯有所違越。
T24n1501_p1111b15║非染違犯。無違犯著。謂諸外道伺求過短。或
T24n1501_p1111b16║有重病。或心狂亂或欲方便調彼伏彼。出不
T24n1501_p1111b17║善處安立善處。或於是法未善通利。或復見
T24n1501_p1111b18║彼不生恭敬無有羞愧。以惡威儀而來聽受。
T24n1501_p1111b19║或復知彼是鈍根性。於廣法教得法究竟。深
T24n1501_p1111b20║【CL067n1093_p0772a01】生怖畏。當生邪見增長邪執衰損惱壞或復
T24n1501_p1111b21║知彼法至其手轉布非人。而不施與。皆無違
T24n1501_p1111b22║犯。
T24n1501_p1111b23║若諸菩薩。安住菩薩淨戒律儀。於諸暴惡犯
T24n1501_p1111b24║戒有情。懷嫌恨心懷恚惱心。由彼暴惡犯戒
T24n1501_p1111b25║為緣。方便棄捨不作饒益。是名有犯有所違
T24n1501_p1111b26║越。是染違犯。若由嬾墮懈怠棄捨。由忘念故
T24n1501_p1111b27║不作饒益。是名有犯有所違越。非染違犯。何
T24n1501_p1111b28║以故。非諸菩薩於淨持戒。身語意業寂靜現
T24n1501_p1111b29║行。諸有情所起憐愍心欲作饒益。如於暴惡
T24n1501_p1111c01║犯戒有情。於諸苦因而現轉者。無違犯者。謂
T24n1501_p1111c02║心狂亂。或欲方便調彼伏彼。廣說如前。或為
T24n1501_p1111c03║將護多有情心或護僧制。方便棄捨不作饒
T24n1501_p1111c04║益。皆無違犯。若諸菩薩。安住菩薩淨戒律儀
T24n1501_p1111c05║如薄伽梵於【CL067n1093_p0772b01】別解說毘奈耶中將護他故。建
T24n1501_p1111c06║立遮罪制諸聲聞令不造作。諸有情類未淨
T24n1501_p1111c07║信者令生淨信。已淨信者令倍增長。於中菩
T24n1501_p1111c08║薩與諸聲聞應等修學無有差別。何以故。以
T24n1501_p1111c09║諸聲聞自利為勝。尚不棄捨將護他行。為令
T24n1501_p1111c10║有情未信者信。信者增長學所學處何況菩
T24n1501_p1111c11║薩利他為勝。
T24n1501_p1111c12║若諸菩薩。安住菩薩淨戒律儀如薄伽梵於
T24n1501_p1111c13║別解脫毘奈耶中。為令聲聞少事少業少希望
T24n1501_p1111c14║住。建立遮罪制諸聲聞令不造作。於中菩薩
T24n1501_p1111c15║與諸聲聞不應等學。何以故。以諸聲聞自利
T24n1501_p1111c16║為勝不顧利他。於利他中少事少業少希望
T24n1501_p1111c17║住。可名為妙。非諸菩薩利他為勝不顧自利。
T24n1501_p1111c18║於利他中少事少業少希望住。得名為妙。如
T24n1501_p1111c19║是菩薩為利他故。從非親里長者居士婆羅
T24n1501_p1111c20║門等。及恣施家。應求百千種種衣服。觀彼【CL067n1093_p0773a01】有
T24n1501_p1111c21║情有力無力。隨其所施如應而受。如說求衣
T24n1501_p1111c22║求缽亦爾。如求衣缽如是自求。種種絲縷令
T24n1501_p1111c23║非親里為織作衣為利他故應蓄種種憍奢
T24n1501_p1111c24║耶衣諸坐臥具。事各至百。生色可染百千拘
T24n1501_p1111c25║胝。復過是數亦應取積。如是等中少事少業
T24n1501_p1111c26║少希望住。制止遮罪菩薩。不與聲聞共學安
T24n1501_p1111c27║住。淨戒律儀菩薩於利他中。懷嫌恨心懷恚
T24n1501_p1111c28║惱心。少事少業少希望住。是名有犯有所違
T24n1501_p1111c29║越。是染違犯。若由嬾墮懈怠忘念無記之心。
T24n1501_p1112a01║少事少業少希望住。是名有犯有所違越。非
T24n1501_p1112a02║染違犯。
T24n1501_p1112a03║若諸菩薩。安住菩薩淨戒律儀。善權方便為
T24n1501_p1112a04║利他故。於諸性罪少分現行。由是因緣於菩
T24n1501_p1112a05║薩戒無所違犯。生多功德。謂如菩薩見惡
T24n1501_p1112a06║劫賊。為貪財故欲殺多生。或復欲害大德聲
T24n1501_p1112a07║【CL067n1093_p0773b01】聞獨覺菩薩。或復欲造多無間業。見是事已
T24n1501_p1112a08║發心思惟我若斷彼惡眾生命。墮那落迦。如
T24n1501_p1112a09║其不斷。無間業成。當受大苦。我寧殺彼墮
T24n1501_p1112a10║那落迦。終不令其受無間苦。如是菩薩意樂
T24n1501_p1112a11║思惟。於彼眾生或以善心或無記心。知此事
T24n1501_p1112a12║已。為當來故深生慚愧。以憐愍心而斷彼命。
T24n1501_p1112a13║由是因緣於菩薩戒無所違犯。生多功德。
T24n1501_p1112a14║又如菩薩見有增上。增上宰官上品暴惡。於
T24n1501_p1112a15║諸有情無有慈愍專行逼惱。菩薩見已起憐
T24n1501_p1112a16║愍心。發生利益安樂意樂。隨力所能若廢若
T24n1501_p1112a17║黜增上等位。由是因緣於菩薩戒無所違犯。
T24n1501_p1112a18║生多功德。
T24n1501_p1112a19║又如菩薩見劫盜賊奪他財物。若僧伽物窣
T24n1501_p1112a20║堵波物。取多物已執為己有縱情受用。菩薩
T24n1501_p1112a21║見已起憐愍心。於彼有情發生利益安樂意
T24n1501_p1112a22║【CL067n1093_p0774a01】樂。隨力所能逼而奪取勿令受用。如是財故
T24n1501_p1112a23║當受長夜無義無利由此因緣所奪財寶。若
T24n1501_p1112a24║僧伽物還復僧伽。窣堵波物還窣堵波。若有
T24n1501_p1112a25║情物還復有情。又見眾生或園林主。取僧伽
T24n1501_p1112a26║物窣堵波物。言是己有縱情受用。菩薩見已
T24n1501_p1112a27║思擇彼惡起憐愍心。勿令因此邪受用業。當
T24n1501_p1112a28║受長夜無義無利。隨力所能廢其所主。菩薩
T24n1501_p1112a29║如是雖不與取而無違犯。生多功德。
T24n1501_p1112b01║又如菩薩處在居家。見有女色現無繫屬習
T24n1501_p1112b02║婬欲法繼心菩薩求非梵行。菩薩見已作意
T24n1501_p1112b03║思惟。勿令心恚多生非福。若隨其欲便得自
T24n1501_p1112b04║在。方便安處令種善根。亦當令其捨不善業。
T24n1501_p1112b05║住慈愍心行非梵行。雖習如是穢染之法。而
T24n1501_p1112b06║無所犯多生功德。出家菩薩為護聲聞聖所
T24n1501_p1112b07║教誡。令不壞滅一切不應行非梵行。
T24n1501_p1112b08║【CL067n1093_p0774b01】又如菩薩為多有情解脫命難。囹圄縛難刖
T24n1501_p1112b09║手足難。劓鼻刵耳剜眼等難。雖諸菩薩為自
T24n1501_p1112b10║命難。亦不正知說於妄語。然為救脫彼有情
T24n1501_p1112b11║故。知而思擇故說妄語。以要言之。菩薩唯觀
T24n1501_p1112b12║有情義利非無義利。自無染心唯為饒益諸
T24n1501_p1112b13║有情故。覆想正知而說異語。說是語時於菩
T24n1501_p1112b14║薩戒無所違犯。生多功德。
T24n1501_p1112b15║又如菩薩見諸有情。為惡友朋之所攝受。親
T24n1501_p1112b16║愛不捨。菩薩見已起憐愍心。發生利益安樂
T24n1501_p1112b17║意樂。隨能隨力說離間語。令離惡友捨相親
T24n1501_p1112b18║愛。勿令有情由近惡友當受長夜無義無利。
T24n1501_p1112b19║菩薩如是以饒益心說離間語。乖離他愛無
T24n1501_p1112b20║所違犯。生多功德。
T24n1501_p1112b21║又如菩薩見諸有情。為行越路非理而行。出
T24n1501_p1112b22║麤惡語猛利訶擯。方便令其出不善處安立
T24n1501_p1112b23║【CL067n1093_p0775a01】善處。菩薩如是以饒益心。於諸有情出麤惡
T24n1501_p1112b24║語無所違犯。生多功德。
T24n1501_p1112b25║又如菩薩見諸有情。信樂倡伎吟詠歌諷。或
T24n1501_p1112b26║有信樂王賊飲食。淫蕩街衢無義之論。菩薩
T24n1501_p1112b27║於中皆悉善巧。於彼有情起憐愍心。發生利
T24n1501_p1112b28║益安樂意樂。現前為作綺語相應。種種倡伎
T24n1501_p1112b29║吟詠歌諷。王賊飲食淫衢等論。令彼有情歡
T24n1501_p1112c01║喜引攝自在隨屬。方便獎導出不善處安立
T24n1501_p1112c02║善處。菩薩如是現行綺語無所違犯。生多功
T24n1501_p1112c03║德。若諸菩薩。安住菩薩淨戒律儀。生起詭詐
T24n1501_p1112c04║虛談現相。方便研求假利求利。味邪命法無
T24n1501_p1112c05║有羞恥。堅持不捨。是名有犯有所違越。是染
T24n1501_p1112c06║違犯。無違犯者。若為除遣生起樂欲發勤精
T24n1501_p1112c07║進。煩惱熾盛蔽抑其心時時現起。
T24n1501_p1112c08║【CL067n1093_p0775b01】若諸菩薩。安住菩薩淨戒律儀。為掉所動心
T24n1501_p1112c09║不寂靜不樂寂靜。高聲嬉戲諠譁紛聒。輕躁
T24n1501_p1112c10║騰躍望他歡笑。如此諸緣是名有犯有所違
T24n1501_p1112c11║越。是染違犯若忘念起非染違犯。無違犯者
T24n1501_p1112c12║若為除遣生起欲樂。廣說如前。若欲方便解
T24n1501_p1112c13║他所生嫌恨令息。若欲遣他所生愁惱。若他
T24n1501_p1112c14║性好如上諸事。方便攝受敬順將護隨彼而
T24n1501_p1112c15║轉。若他有情猜阻菩薩。內懷嫌恨惡謀憎背。
T24n1501_p1112c16║外現歡顏表內清淨。如是一切皆無違犯。若
T24n1501_p1112c17║諸菩薩。安住菩薩淨戒律儀。起如是見立如
T24n1501_p1112c18║是論。菩薩不應欣樂涅槃。應於涅槃而生厭
T24n1501_p1112c19║背。於諸煩惱及隨煩惱。不應怖畏而求斷滅。
T24n1501_p1112c20║不應一向心生厭離。以諸菩薩三無數劫。流
T24n1501_p1112c21║轉生死求大菩提。若作此說。是名有犯有所
T24n1501_p1112c22║違越。是染違犯。何以故。如諸聲聞於其涅【CL067n1093_p0776a01】槃
T24n1501_p1112c23║忻樂親近。於諸煩惱及隨煩惱深心厭離。如
T24n1501_p1112c24║是菩薩於大涅槃忻樂親近。於諸煩惱及隨
T24n1501_p1112c25║煩惱深心厭離。其倍過彼百千俱胝。以諸聲
T24n1501_p1112c26║聞唯為一身。證得義利勤修正行。菩薩普為
T24n1501_p1112c27║一切有情。證得義利勤修正行。是故菩薩當勤
T24n1501_p1112c28║修集無雜染心。於有漏事隨順而行。成就勝
T24n1501_p1112c29║出諸阿羅漢無雜染法。若諸菩薩。安住菩薩
T24n1501_p1113a01║淨戒律儀。於自能發不信重言。所謂惡聲惡
T24n1501_p1113a02║稱惡譽不護不雪。其事若實而不避護。是名
T24n1501_p1113a03║有犯有所違越。是染違犯若事不實而不清
T24n1501_p1113a04║雪。是名有犯有所違越。非染違犯。無違犯者。
T24n1501_p1113a05║若他外道若他憎嫉。若自出家因行乞行因
T24n1501_p1113a06║修善行。謗聲流布。若忿蔽者若心倒者。謗
T24n1501_p1113a07║聲流布。皆無違犯。若諸菩薩。安住菩薩淨戒
T24n1501_p1113a08║律儀。見諸有情應【CL067n1093_p0776b01】以種種辛楚加行猛利加
T24n1501_p1113a09║行。而得義利。護其憂惱而不現行。是名有犯
T24n1501_p1113a10║有所違越。非染違犯。無違犯者觀由此緣於
T24n1501_p1113a11║現法中。少得義利多生憂惱。若諸菩薩。安住
T24n1501_p1113a12║菩薩淨戒律儀。他罵報罵他瞋報瞋。他打報
T24n1501_p1113a13║打他弄報弄。是名有犯有所違越。是染違犯。
T24n1501_p1113a14║若諸菩薩。安住菩薩淨戒律儀。於他有情有
T24n1501_p1113a15║所侵犯。或自不為彼疑侵犯。由嫌嫉心由慢
T24n1501_p1113a16║所執。不如理謝而生輕捨。是名有犯有所違
T24n1501_p1113a17║越。是染違犯。若由懶墮懈怠放逸不謝輕
T24n1501_p1113a18║捨。是名有犯有所違越。非染違犯。無違犯者。
T24n1501_p1113a19║若欲方便調彼伏彼。出不善處安立善處。若
T24n1501_p1113a20║是外道若彼希望。要因現行非法有罪。方受
T24n1501_p1113a21║悔謝。若彼有情性好鬥諍。因悔謝時倍增憤
T24n1501_p1113a22║怒。【CL067n1093_p0777a01】若復知彼為性堪忍體無嫌恨。若必了他
T24n1501_p1113a23║因謝侵犯。深生羞恥而不悔謝。皆無違犯。
T24n1501_p1113a24║若諸菩薩。安住菩薩淨戒律儀。他所侵犯彼
T24n1501_p1113a25║還如法平等悔謝。懷嫌恨心欲損惱彼不受
T24n1501_p1113a26║其謝。是名有犯有所違越。是染違犯。雖復於
T24n1501_p1113a27║彼無嫌恨心不欲損惱。然由稟性不能堪忍
T24n1501_p1113a28║故不受謝。亦名有犯有所違越。是染違犯。無
T24n1501_p1113a29║違犯者。若欲方便調彼伏彼。廣說一切如前
T24n1501_p1113b01║應知。若不如法不平等謝。不受彼謝亦無違
T24n1501_p1113b02║犯。
T24n1501_p1113b03║若諸菩薩。安住菩薩淨戒律儀。於他懷忿相
T24n1501_p1113b04║續堅持。生已不捨。是名有犯有所違越。是染
T24n1501_p1113b05║違犯。無違犯者。為斷彼故生起樂欲。廣說如
T24n1501_p1113b06║前。
T24n1501_p1113b07║若諸菩薩。安住菩薩淨戒律儀。貪著供事增
T24n1501_p1113b08║【CL067n1093_p0777b01】上力故。以愛染心管御徒眾。是名有犯有所
T24n1501_p1113b09║違越。是染違犯。無違犯者。不貪供侍無愛染
T24n1501_p1113b10║心。管御徒眾。
T24n1501_p1113b11║若諸菩薩。安住菩薩淨戒律儀。嬾墮懈怠耽
T24n1501_p1113b12║睡眠樂。臥樂倚樂非時非量。是名有犯有所
T24n1501_p1113b13║違越。是染違犯。無違犯者。若遭疾病。若無氣
T24n1501_p1113b14║力。行路疲弊。若為斷彼生起樂欲。廣說一切
T24n1501_p1113b15║如前應知。
T24n1501_p1113b16║若諸菩薩。安住菩薩淨戒律儀。懷愛染心談
T24n1501_p1113b17║說世事虛棄時日。是名有犯有所違越。是染
T24n1501_p1113b18║違犯。若由忘念虛棄時日。是名有犯有所違
T24n1501_p1113b19║越。非染違犯。無違犯者。見他談說護彼意故。
T24n1501_p1113b20║安住正念須臾而聽。若事希奇。或暫問他。或
T24n1501_p1113b21║答他問無所違犯。
T24n1501_p1113b22║若諸菩薩。安住菩薩淨戒律儀。為令心住欲
T24n1501_p1113b23║【CL067n1093_p0778a01】定其心。心懷嫌恨憍慢所持。不詣師所求請
T24n1501_p1113b24║教授。是名有犯有所違越。是染違犯。嬾墮懈
T24n1501_p1113b25║怠而不請者。非染違犯。無違犯者。若遇疾病。
T24n1501_p1113b26║若無氣力。若知其師顛倒教授。若自多聞自
T24n1501_p1113b27║有智力。能令心定。若先已得所應教授。而不
T24n1501_p1113b28║請者。無所違犯。
T24n1501_p1113b29║若諸菩薩。安住菩薩淨戒律儀。起貪欲蓋忍
T24n1501_p1113c01║受不捨。是名有犯有所違越。是染違犯。無違
T24n1501_p1113c02║犯者。若為斷彼生起樂欲。發勤精進煩惱猛
T24n1501_p1113c03║利。蔽抑心故時時現行。如貪欲蓋。如是瞋恚
T24n1501_p1113c04║惛沈睡眠掉舉惡作及與疑蓋。當知亦爾。
T24n1501_p1113c05║若諸菩薩。安住菩薩淨戒律儀。貪味靜慮於
T24n1501_p1113c06║味靜慮見為功德。是名有犯有所違越。是染
T24n1501_p1113c07║違犯。無違犯者。若為斷彼生起樂欲。廣說
T24n1501_p1113c08║如前。
T24n1501_p1113c09║【CL067n1093_p0778b01】若諸菩薩。安住菩薩淨戒律儀。起如是見立
T24n1501_p1113c10║如是論。菩薩不應聽聲聞乘相應法教。不應
T24n1501_p1113c11║受持不應修學。菩薩何用於聲聞乘相應法
T24n1501_p1113c12║教。聽聞受持精勤修學。是名有犯有所違越。
T24n1501_p1113c13║是染違犯。何以故。菩薩尚於外道書論精勤
T24n1501_p1113c14║研究。況於佛語。無違犯者。為令一向習小
T24n1501_p1113c15║法者捨彼欲故。作如是說。
T24n1501_p1113c16║若諸菩薩。安住菩薩淨戒律儀。於菩薩藏未
T24n1501_p1113c17║精研究。於菩薩藏一切棄捨。於聲聞藏一向
T24n1501_p1113c18║修學。是名有犯有所違越。非染違犯。
T24n1501_p1113c19║若諸菩薩。安住菩薩淨戒律儀。現有佛教於
T24n1501_p1113c20║佛教中未精研究。於異道論及諸外論精勤
T24n1501_p1113c21║修學。是名有犯有所違越。是染違犯。無違
T24n1501_p1113c22║犯者。若上聰敏。若能速受。若經久時能不忘
T24n1501_p1113c23║失。若於其義能思能達。若於佛教如理觀察。
T24n1501_p1113c24║成【CL067n1093_p0779a01】就俱行無動覺者。於日日中常以二分修
T24n1501_p1113c25║學佛語。一分學外則無違犯。
T24n1501_p1113c26║若諸菩薩。安住菩薩淨戒律儀。越菩薩法於
T24n1501_p1113c27║異道論及諸外論研求善巧。深心寶翫愛樂
T24n1501_p1113c28║耽味。非如辛藥而習近之。是名有犯有所違
T24n1501_p1113c29║越。是染違犯。
T24n1501_p1114a01║若諸菩薩。安住菩薩淨戒律儀。聞菩薩藏於
T24n1501_p1114a02║甚深處最勝甚深真實法義。諸佛菩薩難思
T24n1501_p1114a03║神力。不生信解憎背毀謗。不能引義不能引
T24n1501_p1114a04║法。非如來說不能利益安樂有情。是名有犯
T24n1501_p1114a05║有所違越。是染違犯。如是毀謗。或由自內非
T24n1501_p1114a06║理作意。或隨順他而作是說。
T24n1501_p1114a07║若諸菩薩。安住菩薩淨戒律儀。若聞甚深最
T24n1501_p1114a08║甚深處心不信解。菩薩爾時應強信受應無
T24n1501_p1114a09║諂曲。應如是學。我為非善盲無慧目。於如來
T24n1501_p1114a10║【CL067n1093_p0779b01】眼隨所宣說。於諸如來密意語言。而生誹謗。
T24n1501_p1114a11║菩薩如是自處無知仰推如來。於諸佛法無
T24n1501_p1114a12║不現知等隨觀見。如是正行無所違犯。雖無
T24n1501_p1114a13║信解然不誹謗。
T24n1501_p1114a14║若諸菩薩。安住菩薩淨戒律儀。於他人所有
T24n1501_p1114a15║染愛心。有瞋恚心自讚毀他。是名有犯有所
T24n1501_p1114a16║違越。是染違犯。無違犯者。若為摧伏諸惡外
T24n1501_p1114a17║道。若為住持如來聖教。若為方便調彼伏彼。
T24n1501_p1114a18║廣說如前。或欲令其未淨信者發生淨信。已
T24n1501_p1114a19║淨信者倍復增長。
T24n1501_p1114a20║若諸菩薩。安住菩薩淨戒律儀。聞說正法論
T24n1501_p1114a21║義決擇。憍慢所制。懷嫌恨心懷恚惱心。而不
T24n1501_p1114a22║往聽。是名有犯有所違越。是染違犯。若為懶
T24n1501_p1114a23║墮懈怠所蔽。而不往聽。非染違犯。無違犯
T24n1501_p1114a24║者。若不覺知。若有疾病。若無氣力。若知倒
T24n1501_p1114a25║說。若【CL067n1093_p0780a01】為護彼說法者心。若正了知彼所說義。
T24n1501_p1114a26║是數所聞所持所了。若已多聞具足聞持。其
T24n1501_p1114a27║聞積集。若欲無間於境住心。若勤引發菩薩
T24n1501_p1114a28║勝定。若自了知上品愚鈍。其慧鈍濁於所聞
T24n1501_p1114a29║法難受難持。難於所緣攝心令定。不往聽者。
T24n1501_p1114b01║皆無違犯。
T24n1501_p1114b02║若諸菩薩。安住菩薩淨戒律儀。於說法師故
T24n1501_p1114b03║思輕毀。不深恭敬嗤笑調弄。但依於文不
T24n1501_p1114b04║依於義。是名有犯有所違越。是染違犯。
T24n1501_p1114b05║若諸菩薩。安住菩薩淨戒律儀。於諸有情所
T24n1501_p1114b06║應作事。懷嫌恨心懷恚惱心不為助伴。謂於
T24n1501_p1114b07║能辦所應作事。或於道路若往若來。或於正
T24n1501_p1114b08║說事業加行。或於掌護所有財寶。或於和好
T24n1501_p1114b09║乖離諍訟。或於吉會或於福業不為助伴。是
T24n1501_p1114b10║名有犯有所違越。是染違犯。若為嬾墮懈怠
T24n1501_p1114b11║【CL067n1093_p0780b01】所蔽不為助伴。非染違犯。無違犯者。若有疹
T24n1501_p1114b12║疾。若無氣力。若了知彼自能成辦。若知求者
T24n1501_p1114b13║自有依怙。若知所作能引非義能引非法。若
T24n1501_p1114b14║欲方便調彼伏彼。廣說如前。若先許餘為作
T24n1501_p1114b15║助伴。若轉請他有力者助。若於善品正勤修
T24n1501_p1114b16║習不欲暫廢。若性愚鈍於所聞法難受難持。
T24n1501_p1114b17║如前廣說。若為將護多有情意。若護僧制不
T24n1501_p1114b18║為助伴。皆無違犯。
T24n1501_p1114b19║若諸菩薩。安住菩薩淨戒律儀。見諸有情遭
T24n1501_p1114b20║重疾病。懷嫌恨心懷恚惱心不往供事。是名
T24n1501_p1114b21║有犯有所違越。是染違犯。若為嬾墮懈怠所
T24n1501_p1114b22║蔽不往供事。非染違犯。無違犯者。若自有病。
T24n1501_p1114b23║若無氣力。若轉請他有力隨順令往供事。若
T24n1501_p1114b24║知病者有依有怙。若知病者自有勢力能自
T24n1501_p1114b25║供事。若了知彼長病所觸堪自支持。若為勤
T24n1501_p1114b26║【CL067n1093_p0781a01】修廣大無上殊勝善品。若欲護持所修善品
T24n1501_p1114b27║令無間缺。若自了知上品愚鈍。其慧鈍濁於
T24n1501_p1114b28║所聞法難受難持。難於所緣攝心令定。若先
T24n1501_p1114b29║許餘為作供事。如於病者於有苦者。為作助
T24n1501_p1114c01║伴欲除其苦。當知亦爾。
T24n1501_p1114c02║若諸菩薩。安住菩薩淨戒律儀。見諸有情為
T24n1501_p1114c03║求現法。後法事故廣行非理。懷嫌恨心懷恚
T24n1501_p1114c04║惱心。不為宣說如實正理。是名有犯有所違
T24n1501_p1114c05║越。是染違犯。若由嬾墮懈怠所蔽不為宣說。
T24n1501_p1114c06║非染違犯。無違犯者。若自無知。若無氣力。若
T24n1501_p1114c07║轉請他有力者說。若即彼人自有智力。若彼
T24n1501_p1114c08║有餘善友攝受。若欲方便調彼伏彼。廣說如
T24n1501_p1114c09║前。若知為說如實正理。起嫌恨心。若發惡
T24n1501_p1114c10║言。若顛倒受。若無愛敬。若復知彼性弊𢤱戾
T24n1501_p1114c11║不為宣說。皆無違犯。
T24n1501_p1114c12║【CL067n1093_p0781b01】若諸菩薩。安住菩薩淨戒律儀。於先有恩諸
T24n1501_p1114c13║有情所。不知恩惠不了恩惠。懷嫌恨心不欲
T24n1501_p1114c14║現前如應酬報。是名有犯有所違越。是染違
T24n1501_p1114c15║犯若為懶墮懈怠所蔽不現酬報。非染違犯。
T24n1501_p1114c16║無違犯者。勤加功用無力無能不獲酬報。若
T24n1501_p1114c17║欲方便調彼伏彼。廣說如前。若欲報恩而彼
T24n1501_p1114c18║不受。皆無違犯。
T24n1501_p1114c19║若諸菩薩。安住菩薩淨戒律儀。見諸有情墮
T24n1501_p1114c20║在喪失財寶眷屬祿位難處。多生愁惱。懷嫌
T24n1501_p1114c21║恨心不往開解。是名有犯有所違越。是染違
T24n1501_p1114c22║犯。若為嬾墮懈怠所蔽不往開解。非染違犯。
T24n1501_p1114c23║無違犯者。應知如前。於他事業不為助伴。
T24n1501_p1114c24║若諸菩薩。安住菩薩淨戒律儀。有飲食等資
T24n1501_p1114c25║生眾具。見有求者正來悕求飲食等事。懷嫌
T24n1501_p1114c26║恨心懷恚惱心而不給施。是名有犯有所違
T24n1501_p1114c27║【CL067n1093_p0782a01】越。是染違犯。若由嬾墮懈怠放逸不能施與。
T24n1501_p1114c28║非染違犯。無違犯者。若現無有可施財物。若
T24n1501_p1114c29║彼希求不如法物所不宜物。若欲方便調彼
T24n1501_p1115a01║伏彼。廣說如前。若來求者王所不宜將護王
T24n1501_p1115a02║意。若護僧制而不惠施。皆無違犯。
T24n1501_p1115a03║若諸菩薩。安住菩薩淨戒律儀。攝受徒眾。懷
T24n1501_p1115a04║嫌恨心。而不隨時無倒教授無倒教誡。知眾
T24n1501_p1115a05║匱乏而不為彼。從清淨信長者居士婆羅門
T24n1501_p1115a06║等。如法追求衣服飲食諸坐臥具病緣醫藥
T24n1501_p1115a07║資身什物隨時供給。是名有犯有所違越。是
T24n1501_p1115a08║染違犯。若由嬾墮懈怠放逸。不往教授不往
T24n1501_p1115a09║教誡。不為追求如法眾具。非染違犯。無違犯
T24n1501_p1115a10║者。若欲方便調彼伏彼。廣說如前。若護僧制。
T24n1501_p1115a11║若有疹疾。若無氣力不任加行。若轉請餘有
T24n1501_p1115a12║勢力者。若知徒眾世所共知。有大福德各自
T24n1501_p1115a13║【CL067n1093_p0782b01】有力。求衣服等資身眾具。若隨所應教授教
T24n1501_p1115a14║誡。皆已無倒教授教誡。若知眾內有本外道。
T24n1501_p1115a15║為竊法故來入眾中。無所堪能不可調伏。皆
T24n1501_p1115a16║無違犯。
T24n1501_p1115a17║若諸菩薩。安住菩薩淨戒律儀。懷嫌恨心於
T24n1501_p1115a18║他有情不隨心轉。是名有犯有所違越。是染
T24n1501_p1115a19║違犯。若由嬾墮懈怠放逸不隨其轉。非染違
T24n1501_p1115a20║犯。無違犯者。若彼所愛非彼所宜。若有疾病。
T24n1501_p1115a21║若無氣力不任加行。若護僧制。若彼所愛雖
T24n1501_p1115a22║彼所宜。而於眾多非宜非愛。若為降伏諸惡
T24n1501_p1115a23║外道。若欲方便調彼伏彼。廣說如前。不隨心
T24n1501_p1115a24║轉。皆無違犯。
T24n1501_p1115a25║若諸菩薩。安住菩薩淨戒律儀。懷嫌恨心他
T24n1501_p1115a26║實有德不欲顯揚。他實有譽不欲稱美。他實
T24n1501_p1115a27║妙說不讚善哉。是名有犯有所違越。是染違
T24n1501_p1115a28║【CL067n1093_p0783a01】犯。若由嬾墮懈怠放逸不顯揚等。非染違犯
T24n1501_p1115a29║無違犯者。若知其人性好少欲將護彼意。若
T24n1501_p1115b01║有疾病。若無氣力。若欲方便調彼伏彼。廣說
T24n1501_p1115b02║如前。若護僧制。若知由此顯揚等緣。起彼雜
T24n1501_p1115b03║染憍舉無義。為遮此過。若知彼德雖似功德
T24n1501_p1115b04║而非實德。若知彼譽雖似善譽而非實譽。若
T24n1501_p1115b05║知彼說雖似妙說而實非妙。若為降伏諸惡
T24n1501_p1115b06║外道。若為侍他言論究竟不顯揚等。皆無
T24n1501_p1115b07║違犯。
T24n1501_p1115b08║若諸菩薩。安住菩薩淨戒律儀。見諸有情應
T24n1501_p1115b09║可訶責應可治罰應可驅擯。懷染污心而不
T24n1501_p1115b10║訶責。或雖訶責而不治罰如法教誡。或雖治
T24n1501_p1115b11║罰如法教誡。而不驅擯。是名有犯有所違越。
T24n1501_p1115b12║是染違犯。若由嬾墮懈怠放逸而不訶責乃
T24n1501_p1115b13║至驅擯。非染違犯。無違犯者。若了知彼不可
T24n1501_p1115b14║【CL067n1093_p0783b01】療治。不可與語喜出麤言。多生嫌恨故應棄
T24n1501_p1115b15║捨。若觀待時。若觀因此鬥訟諍競。若觀因此
T24n1501_p1115b16║令增諠雜。令僧破壞。知彼有情不壞諂曲。成
T24n1501_p1115b17║就增上猛利慚愧疾疾還淨。而不訶責乃至
T24n1501_p1115b18║驅擯。皆無違犯。
T24n1501_p1115b19║若諸菩薩。安住菩薩淨戒律儀。具足成就種
T24n1501_p1115b20║種神通變現威力。於諸有情應恐怖者能恐
T24n1501_p1115b21║怖之。應引攝者能引攝之。避信施故不現神
T24n1501_p1115b22║通恐怖引攝。是名有犯有所違越。非染違犯。
T24n1501_p1115b23║無違犯者。若知此中諸有情類多著僻執。是
T24n1501_p1115b24║惡外道誹謗賢聖成就邪見。不現神通恐怖
T24n1501_p1115b25║引攝。無有違犯。
T24n1501_p1115b26║又一切處無違犯者。謂若彼心增上狂亂。若
T24n1501_p1115b27║重苦受之所逼切。若未曾受淨戒律儀。當知
T24n1501_p1115b28║一切皆無違犯。
T24n1501_p1115b29║若諸菩薩。從他正受戒律儀已。由善清淨求
T24n1501_p1115c01║【CL067n1093_p0784a01】學意樂菩提意樂。饒益一切有情意樂。生起
T24n1501_p1115c02║最極尊重恭敬。從初專精不應違犯。設有違
T24n1501_p1115c03║犯。即應如法疾疾悔除令得還淨。
T24n1501_p1115c04║如是菩薩一切違犯。當知皆是惡作所攝。應
T24n1501_p1115c05║向有力於語表義能覺能受小乘大乘補特伽
T24n1501_p1115c06║羅。發露悔滅。若諸菩薩。以上品纏違犯如上
T24n1501_p1115c07║他勝處法。失戒律儀。應當更受。若中品纏違
T24n1501_p1115c08║犯如上他勝處法。應對於三補特伽羅。或過
T24n1501_p1115c09║是數。應如發露除惡作法。先當稱述所犯事
T24n1501_p1115c10║名。應作是說。長老專志。或言大德。我如是
T24n1501_p1115c11║名。違越菩薩毘奈耶法。如所稱事犯惡作罪。
T24n1501_p1115c12║餘如苾芻發露悔滅惡作罪法。應如是說。若
T24n1501_p1115c13║下品纏違犯如上他勝處法。及餘違犯。應對
T24n1501_p1115c14║於一補特伽羅發露悔法。當知如前。若無隨
T24n1501_p1115c15║順補特伽羅。可【CL067n1093_p0784b01】對發露悔除所犯。爾時菩薩
T24n1501_p1115c16║以淨意樂起自誓心。我當決定防護當來終
T24n1501_p1115c17║不重犯。如是於犯還出還淨。
T24n1501_p1115c18║復次如是所犯諸事。菩薩學處。佛於彼彼素
T24n1501_p1115c19║呾纜中隨機散說。謂依律儀戒。攝善法戒。饒
T24n1501_p1115c20║益有情戒。今於此菩薩藏摩呾理迦。綜集而
T24n1501_p1115c21║說。菩薩於中應起尊重。住極恭敬專精修學。
T24n1501_p1115c22║【○】【○】菩薩戒本一卷【○】【○】【○】【○】【○】
