T24n1451_p0307a20║【□】
T24n1451_p0307a21║【□】
T24n1451_p0307a22║【CL073n1116_p0372a01】根本說一切有部毘奈耶雜事
T24n1451_p0307a23║卷第二十二
T24n1451_p0307a24║【□】
T24n1451_p0307a25║　　　　三藏法師義淨奉　制譯
T24n1451_p0307a26║內攝頌曰。
T24n1451_p0307a27║　樓上逢增長　　婬女夜觀星
T24n1451_p0307a28║　因作馬鳴聲　　商人抱枯骨
T24n1451_p0307a29║爾時猛光王住嗢逝尼城。此有長者娶妻未
T24n1451_p0307b01║久留在本宅。自為興易持貨他方。其夫去後
T24n1451_p0307b02║妻恣衣食煩惱增盛。遂昇樓閣遍觀男子。於
T24n1451_p0307b03║日日中瞻望不息。後於異時其猛光王。乘妙
T24n1451_p0307b04║香象於宅邊過。女人既見生欲染心。便以花
T24n1451_p0307b05║鬘遙擲王處墮王肩上。王即仰觀見有少女。
T24n1451_p0307b06║顏容端正光彩超絕。左右顧眄自謂無雙。王
T24n1451_p0307b07║既見已知彼染意。報言少女若有愛心何不
T24n1451_p0307b08║暫出。答曰妾是少婦無緣得出。王若顧念可
T24n1451_p0307b09║幸蓬門。王心被惑不能前進。即便下象步入
T24n1451_p0307b10║【CL073n1116_p0372b01】其舍。歡懷既暢便即有娠。智慧女人有其
T24n1451_p0307b11║五事。一知男子有欲心無欲心。二知節候。三
T24n1451_p0307b12║知受胎時知是彼人胎。四知是男。五知是女。
T24n1451_p0307b13║遂白王言。王今知不我已有娠。時王即以上
T24n1451_p0307b14║真珠瓔珞付而告曰。必若生女任爾自收。
T24n1451_p0307b15║如其是男與此瓔珞。當送我所。女人敬諾王
T24n1451_p0307b16║便捨去。後經數月娠相外現。時彼舊夫書來
T24n1451_p0307b17║告曰。汝可安隱我望不久當至本鄉。女人聞
T24n1451_p0307b18║已生大憂愁。遣使白王我已有娠。舊夫將至
T24n1451_p0307b19║今欲如何。王遣信曰汝可寬懷。我有方便令
T24n1451_p0307b20║彼不來。女便默爾。王與彼信我今要須如是
T24n1451_p0307b21║之物。汝可遠向某處求來。既涉長途奄經時
T24n1451_p0307b22║歲。女人月滿便誕一男。容貌可觀當代希有。
T24n1451_p0307b23║天將欲曉即以酥蜜盛滿口中。箱安軟綿抱
T24n1451_p0307b24║兒置內。白㲲通覆上絡珠瓔密合其箱朱絛
T24n1451_p0307b25║急繫紫【CL073n1116_p0373a01】礦印上。報婢使曰可持此箱至王門
T24n1451_p0307b26║所。淨拭一壇箱置於上。并安燈火在一邊住。
T24n1451_p0307b27║有人將去汝可歸來。使依教作。時有眾牛
T24n1451_p0307b28║隨路而出。行至箱所圍遶不進。時猛光王與
T24n1451_p0307b29║安樂夫人。在高樓上望見群牛繞箱而住。命
T24n1451_p0307c01║使者曰汝觀門外。何意諸牛群聚而住。使者
T24n1451_p0307c02║曰門有一箱絡以朱絛紫礦封印。王曰汝急
T24n1451_p0307c03║將來。夫人白王。箱中之物王當與我。王言
T24n1451_p0307c04║隨意。使者持箱既至王所。即便開印乃見珠
T24n1451_p0307c05║瓔及以孩子。王識珠瓔報曰此是我兒。抱付
T24n1451_p0307c06║夫人云是汝子。夫人得已即咒願曰。願兒長
T24n1451_p0307c07║壽今此孩子與作何名。王曰有福孩兒被牛
T24n1451_p0307c08║所護。應名牛護。又安樂夫人親為撫養。母亦
T24n1451_p0307c09║改號名牛護母。
T24n1451_p0307c10║于時北方得叉尸羅國王名圓勝。所治國化
T24n1451_p0307c11║安隱豐樂。人民熾盛廣說如餘。於諸園樹【CL073n1116_p0373b01】常
T24n1451_p0307c12║有花果。膏雨順時乞食易得。後於異時王與
T24n1451_p0307c13║諸臣。在高樓上歡娛恣意。告諸臣曰。頗有餘
T24n1451_p0307c14║國如我境中。豐樂安隱得相似不。大臣白言。
T24n1451_p0307c15║有嗢逝尼國王名猛光。彼亦豐樂安隱花果
T24n1451_p0307c16║不絕與此不殊。彼有商人來至於此。王遣喚
T24n1451_p0307c17║來既至具問。聞其富盛王生嫉心。報諸臣曰。
T24n1451_p0307c18║君等嚴兵我欲伐彼。其王即自親整四兵。向
T24n1451_p0307c19║嗢逝尼國漸至彼城。侵掠無度殘暴非理。人
T24n1451_p0307c20║不聊生。猛光大王既聞賊至。亦嚴四兵出相
T24n1451_p0307c21║拒戰猛光不如兵眾分離。遂騎單馬逃向餘
T24n1451_p0307c22║處。至荒野外見一耕人。名曰增長躬自犁作。
T24n1451_p0307c23║王觀容色有異餘人。即問言汝是勇健壯兒。
T24n1451_p0307c24║頗曾聞道有圓勝王與猛光王戰。猛光大敗
T24n1451_p0307c25║知此事不。答曰我聞此事未知虛實。答曰不
T24n1451_p0307c26║虛。耕人亦不知此人是猛光王。便報之曰。猛
T24n1451_p0307c27║【CL073n1116_p0374a01】光王身居本國彼是客來。遂被欺陵隨處
T24n1451_p0307c28║逃竄。謀臣猛將何所用為。王若比來以我
T24n1451_p0307c29║為爪牙者。久以長繩繫圓勝頸曳入城中。
T24n1451_p0308a01║言話未畢。婦來餉食縫葉為器。夫即洗手將
T24n1451_p0308a02║欲就食。顧眄王曰雄猛丈夫。略觀形勢似有
T24n1451_p0308a03║飢色。我貧窮者有此麤餐。必不相嫌幸當同
T24n1451_p0308a04║味。時猛光王尋作是念。我若不食飢取命終。
T24n1451_p0308a05║即便下乘取替脊坐。洗手足已一處同餐。其
T24n1451_p0308a06║婦便以缺緣瓦盞酌酒令飲王作是念。雖知
T24n1451_p0308a07║盞缺於不缺處我當飲之。王有智策善閑時
T24n1451_p0308a08║務復更思曰。於不缺處我若飲者。或恐彼
T24n1451_p0308a09║人云相欺慢。我今宜於所缺處飲。令彼於我
T24n1451_p0308a10║深生愛念。是時耕夫自於破處先飲辟毒。次
T24n1451_p0308a11║過與王。王既得已還於破處而飲。耕夫念
T24n1451_p0308a12║曰。此大丈夫情無間隔。我缺處飲同處飲之。
T24n1451_p0308a13║我今宜可深【CL073n1116_p0374b01】生敬重。令其交道久而不喪。如
T24n1451_p0308a14║是念已報其婦曰。賢首此大丈夫。是我得意
T24n1451_p0308a15║親善知友。爾可將去至本貧家。以油塗身湯
T24n1451_p0308a16║水沐浴。為設飲食。馬須好飲恣其水草。婦
T24n1451_p0308a17║遂將歸如言皆作。情懷莫逆供給所須。于時
T24n1451_p0308a18║圓勝王有餘小國名曰渴沙。來相抄掠侵漁
T24n1451_p0308a19║百姓。時諸大臣作書告王。具論其事願王善
T24n1451_p0308a20║自思量於其書末并為頌曰。
T24n1451_p0308a21║　如王於他國　　勤勞降伏彼
T24n1451_p0308a22║　於己之國土　　亦當勤守護
T24n1451_p0308a23║時圓勝王讀其書已作如是念。我若領兵歸
T24n1451_p0308a24║本國者。諸人皆謂我被他降逃還本邑。我今
T24n1451_p0308a25║宜可共其和好方歸故居。遂令信入報猛光
T24n1451_p0308a26║王曰。知識事已去者更不可追。宜暫出來希
T24n1451_p0308a27║欲相見。自餘勝負並不須論。望得促膝交【CL073n1116_p0375a01】襟
T24n1451_p0308a28║共申莫逆。事同平昔我方歸故城內。諸臣得
T24n1451_p0308a29║其信已共作是議。若報王無彼定欺我。宜設
T24n1451_p0308b01║方便且答時情。裁書報曰知識既解來封篤
T24n1451_p0308b02║好情深。事雖實然能無猶豫。兩國同聚各致
T24n1451_p0308b03║狐疑。雖逆來心我無遑出。然此太子名曰牛
T24n1451_p0308b04║護。是我所生令出相見。共申歡意隨情去留。
T24n1451_p0308b05║是時即令牛護出見圓勝。歡懷共盡遂解兵
T24n1451_p0308b06║圍旋旍本國。時猛光王諸大臣等共相議曰。
T24n1451_p0308b07║他方怨敵已如雨散。自己國王急當求覓。四
T24n1451_p0308b08║方遠近馬使追尋。時猛光王聞彼圓勝抽兵
T24n1451_p0308b09║已去。便報耕人增長曰。我今除怖辭汝言歸。
T24n1451_p0308b10║爾若入城當過我宅。答言大丈夫仁之名諱
T24n1451_p0308b11║我亦未詳。如何後時相訪過宅。王曰誰復不
T24n1451_p0308b12║知我所住第。汝入城時應如是問。多馬人家
T24n1451_p0308b13║今在何處。作是告已驟轡而行。至本城門【CL073n1116_p0375b01】報
T24n1451_p0308b14║守門人曰。汝今應知若有人來問多馬宅者。
T24n1451_p0308b15║可將見我遂入宮中。後於異時嗢逝尼城有
T24n1451_p0308b16║大節會。遠近諸人皆湊城邑。時耕夫婦報其
T24n1451_p0308b17║婿曰。今日城中有大節會。我今亦往觀眾聚
T24n1451_p0308b18║集。并復因便問多馬家。夫言賢首凡諸豪士。
T24n1451_p0308b19║豈可言皆有實。當於三處能見其人。一謂被
T24n1451_p0308b20║他戰破。二謂他所欺陵。三謂身為人主喪
T24n1451_p0308b21║亡家國。餘何能見。妻曰彼雖難見應觀聚集。
T24n1451_p0308b22║夫妻即去至其城內。耕夫念曰我試問之。告
T24n1451_p0308b23║守門者曰咄男子。多馬人家住在何處。時彼
T24n1451_p0308b24║門人聞其告已。遂執夫妻送至王所。王纔遙
T24n1451_p0308b25║見尋便驚歎。喜唱善來復更告曰。增長汝何
T24n1451_p0308b26║得至。答曰故來奉覓。增長見王坐師子床諸
T24n1451_p0308b27║臣輔翊。既未善識然念于懷。不委何辜拘執
T24n1451_p0308b28║至此。王知有疑欲令憶故。即便離座脫去天
T24n1451_p0308b29║【CL073n1116_p0376a01】冠王先闥額。增長既見憶識其容。夫妻一時
T24n1451_p0308c01║俱拜王足。時王即便盛興儀式。引入後宮洗
T24n1451_p0308c02║沐香湯著妙衣服。方丈甘饌百種千名。王自
T24n1451_p0308c03║親臨觀其所食。食罷延就上妙宮闈。綺帳
T24n1451_p0308c04║芬芳適時安寢。王敕內宮曰。此是我父母。
T24n1451_p0308c05║凡有所須飲食衣服。及以臥具奴婢僕使悉
T24n1451_p0308c06║皆供給。時猛光王恭敬彼已人皆恭敬。王子
T24n1451_p0308c07║大臣內外士庶無不敬重。耕人增長既見非
T24n1451_p0308c08║分恭敬供養。滿七日已情懷愧恧。前白王言。
T24n1451_p0308c09║我今奉辭欲歸蓬戶。王曰汝今住此共我冶
T24n1451_p0308c10║國。增長答曰。我是耕夫寧知國事。王曰汝
T24n1451_p0308c11║豈不云我若得作國大臣者。即以長繩繫圓
T24n1451_p0308c12║勝頸。牽入嗢逝尼城。今乃方云我是耕夫不
T24n1451_p0308c13║堪王事。宜應且住勿念還家。彼便默爾。王遂
T24n1451_p0308c14║強立為國大相創為宰輔供膳尚麤。後於異
T24n1451_p0308c15║時王因【CL073n1116_p0376b01】問曰。汝今好不。答曰。朝餐尚乏好
T24n1451_p0308c16║事安在。王曰不須憂惱。即當令汝衣食豐盈。
T24n1451_p0308c17║時王即告五百大臣曰。卿等宜應供給增長。
T24n1451_p0308c18║是時諸人共出衣食既增養活。因此時人號
T24n1451_p0308c19║為增養(從此已後故名增養)時王問汝得好不。答曰衣
T24n1451_p0308c20║食雖精。然朝官大臣並相輕賤何有好耶。王
T24n1451_p0308c21║曰若如是者宰臣聚會評論之時。汝往其中
T24n1451_p0308c22║無敢輕者。答言大王。我是耕夫敢狎朝貴。
T24n1451_p0308c23║王曰汝但赴集我令彼敬彼便默爾。後於異
T24n1451_p0308c24║時因有朝會。王意欲令宰貴諸人敬增養故。
T24n1451_p0308c25║方便為問。今於國中。現有如是不安隱事。卿
T24n1451_p0308c26║等如何令其懲息。時有大臣作如是議。若作
T24n1451_p0308c27║斯計方能除殄。王言不可。次有諸臣各呈異
T24n1451_p0308c28║見。王皆不可。乃問增養曰此欲如何。答曰。
T24n1451_p0308c29║若作如是計方能消滅。王對諸臣遂然其策
T24n1451_p0309a01║將為當理。諸臣【CL073n1116_p0377a01】見已各生是念。增養出言王
T24n1451_p0309a02║皆信用。此亦不應共為輕侮。後時王又問增
T24n1451_p0309a03║養好不。答曰。住處尚無餘何能好。王告諸臣
T24n1451_p0309a04║曰。卿等宜可與增養覓宅。臣曰有某大臣今
T24n1451_p0309a05║已身死。所有妻妾奴僕之類住在宅中。王曰
T24n1451_p0309a06║可將此宅及妻子等。并餘財物咸賜增養。既
T24n1451_p0309a07║得宅已問增養曰。比得好不。答曰家中人眾
T24n1451_p0309a08║以我耕夫咸生輕慢。王曰。若如是者汝洗浴
T24n1451_p0309a09║時我令使喚。汝作是語待我浴訖當去見王。
T24n1451_p0309a10║增養白言。如何我得違大王命。王曰是我所
T24n1451_p0309a11║教誠非過咎。又汝欲食時我令使喚。汝應答
T24n1451_p0309a12║云。待我食了自當往見。正汝食時我到汝宅
T24n1451_p0309a13║與汝同餐。答言大王。我今豈敢與王共食。
T24n1451_p0309a14║王曰我許非過。如是作時彼皆恭敬。增養聞
T24n1451_p0309a15║命便往宅中。及正洗時王令使喚。云有急事
T24n1451_p0309a16║汝可即來。使至傳【CL073n1116_p0377b01】命。增養報曰。待我浴了
T24n1451_p0309a17║方去。使者去後。宅內諸人相與言曰。今此宅
T24n1451_p0309a18║主見拒王命。自生高慢即招殃禍。又相告曰。
T24n1451_p0309a19║非宿貴人少得勢時便生傲誕。家人又曰。姊
T24n1451_p0309a20║妹當知諸昇高者必當墮落。此人今日定遭
T24n1451_p0309a21║王戮事乃不遲。既洗沐已不赴王期。即便就
T24n1451_p0309a22║食。王復令使報云。有事宜可急來。雖聞王教。
T24n1451_p0309a23║報云且去食罷方行。使去報王。王既聞已自
T24n1451_p0309a24║乘大象至彼宅中。問言增養汝今欲食。答曰
T24n1451_p0309a25║欲食。王曰不請我耶。答言。奉請宜可就餐。宅
T24n1451_p0309a26║內諸人共相謂曰。我之家長與國王言戲。事
T24n1451_p0309a27║若平懷各生希有舉目相看。時王即便淨洗
T24n1451_p0309a28║手足一處同餐。宅內居人見是事已。悉皆戰
T24n1451_p0309a29║懼互相謂曰。我比輕賤此是耕人。今者同觀
T24n1451_p0309b01║與國王共食。又共議曰知欲如何。王既共餐
T24n1451_p0309b02║事難輕忽。我等從今【CL073n1116_p0378a01】不應致慢。若不敬者定
T24n1451_p0309b03║招禍患。眾然其語共生敬畏。
T24n1451_p0309b04║王於異時又問好不。答曰有一大臣是王親
T24n1451_p0309b05║族。常欺罵我寧有好耶。王曰我若作言斯成
T24n1451_p0309b06║有礙。至於進退汝自當知。答曰我所作者願
T24n1451_p0309b07║王不責。王曰我無怪責。增養異時隨路而去。
T24n1451_p0309b08║見二童子貧無親屬。持彈并丸在道而戲時
T24n1451_p0309b09║有婢使頭戴水瓨在傍而過。一童子曰。我以
T24n1451_p0309b10║乾丸彈瓨作孔。一人又云。乾丸作孔此未
T24n1451_p0309b11║希奇。我彈濕丸而掩其孔此成奇事。既共議
T24n1451_p0309b12║訖即以乾丸彈令作孔。次彈濕丸掩之令合。
T24n1451_p0309b13║于時增養遙見其事。情生希有便作是念。此
T24n1451_p0309b14║二小童可令助我。伏彼王親屏除怨罵。問二
T24n1451_p0309b15║童曰汝是誰家子。答曰我無親族隨時活命。
T24n1451_p0309b16║報曰若爾。可於我所共汝為活。答言隨命
T24n1451_p0309b17║既蒙收採。問曰我更何為。答曰汝但習【CL073n1116_p0378b01】彈。後
T24n1451_p0309b18║若見人與我鬥諍。當以不淨塗丸彈於口內。
T24n1451_p0309b19║答言我能。後時與彼王親共為爭兢。童子
T24n1451_p0309b20║即以穢丸遙彈口內。彼便吐出以手掩口急
T24n1451_p0309b21║走出外。因斯恥辱更不相陵。王復問言汝得
T24n1451_p0309b22║好不。答言王之內人以我耕夫並生輕賤。王
T24n1451_p0309b23║曰若如是者我入宮時汝來門所。問言王在
T24n1451_p0309b24║何處。若言在內。汝可語言。萬機之務棄而不
T24n1451_p0309b25║知。鎮處後宮何能辦事。又若見我在內住
T24n1451_p0309b26║時汝於側殿在我床上垂腳而眠。我自出門
T24n1451_p0309b27║為汝舉足令上。答言大王。我豈二頭令王
T24n1451_p0309b28║舉足。君臣位別高下殊途。現阻人情豈有斯
T24n1451_p0309b29║理。王曰是我所愛汝復何愆。如是作時中宮
T24n1451_p0309c01║於汝不敢輕慢。彼便默爾。後於異時來入
T24n1451_p0309c02║內宮。問王安在隨王言教。次第皆作乃至
T24n1451_p0309c03║王與舉足。內人見時皆不忍可欲致陵辱。
T24n1451_p0309c04║王言汝莫是我所【CL073n1116_p0379a01】愛此有何辜。然相謂曰。共
T24n1451_p0309c05║見此人受王愛念。我等不應更為輕慢。王若
T24n1451_p0309c06║知者於我加刑。從是已後悉生恭敬。王於異
T24n1451_p0309c07║時問言好不。答言今時得好。其猛光王性愛
T24n1451_p0309c08║女色。與諸少年在高樓上。談說世事因告之
T24n1451_p0309c09║曰。汝等頗知何處都城有好美女。有云曲女
T24n1451_p0309c10║城。有或云出蛇蓋城中。有云諸餘城國。且未
T24n1451_p0309c11║須論於此城中有賣色女。名曰善賢容色端
T24n1451_p0309c12║嚴世所殊絕。如天婇女在帝釋宮。亦如日光
T24n1451_p0309c13║映諸星宿。王聞是說倍悅常心。迷惑失所情
T24n1451_p0309c14║希就見。即於其夜脫去御服著凡庶衣。自持
T24n1451_p0309c15║五百金錢往善賢舍。彼女見已歡唱善來。報
T24n1451_p0309c16║婢使曰與此丈夫沐浴清淨。婢即依教為其
T24n1451_p0309c17║洗浴揩摩身體。時有一人復持五百金錢來
T24n1451_p0309c18║詣門首。報言我欲來宿。然此婬女常法如是。
T24n1451_p0309c19║後有人來殺前至【CL073n1116_p0379b01】者。與後同歡。是時婢使見
T24n1451_p0309c20║猛光王。容顏可愛與凡庶不同。即便落淚作
T24n1451_p0309c21║如是念。此人豈非剎帝利種。儀貌端正舉世
T24n1451_p0309c22║無雙如何婬女起罪惡心非理枉殺。彼所零
T24n1451_p0309c23║淚落在王身。王即仰觀問女何故忽然淚落。
T24n1451_p0309c24║答言無事。王有疑心頻更研問。汝當語我此
T24n1451_p0309c25║必有緣。彼遂次第說其所以。王即問言少女
T24n1451_p0309c26║我已失計。頗有方便得走出不。答曰此舍四
T24n1451_p0309c27║邊有人持劍。共相警衛走出無由。然有出處
T24n1451_p0309c28║極成穢惡亦何用在言。王曰隨好隨惡可指
T24n1451_p0309c29║其處我命須存。答言某處容可走出。然是廁
T24n1451_p0310a01║孔釘以鐵釘。若能拔得斯為走路。王言汝行
T24n1451_p0310a02║指處我試拔之。女指其處王投身下拔廁孔
T24n1451_p0310a03║釘。雖勞筋力未能得出。
T24n1451_p0310a04║爾時於此牆外去斯非遠。有婆羅門住善識
T24n1451_p0310a05║星文。中夜出旋仰觀天漢。其妻持水隨【CL073n1116_p0380a01】後而
T24n1451_p0310a06║行。婆羅門告曰。汝今應知我觀星宿。王遭
T24n1451_p0310a07║大難辛苦非常。妻曰國家機密何用在言。餘
T24n1451_p0310a08║人若聞定遭刑戮。婆羅門曰我蒙庇䕃元由
T24n1451_p0310a09║國王。王受艱辛我寧安隱。便於中庭遙望厄
T24n1451_p0310a10║星求念而住。王於廁孔聞其語聲。盡力搖釘
T24n1451_p0310a11║拔之遂出。即從孔內隨糞而行。不淨霑身辛
T24n1451_p0310a12║苦出外天星遂改。時婆羅門見星改變。告其
T24n1451_p0310a13║妻曰王雖受苦今已得出。既存性命我為幸
T24n1451_p0310a14║甚。王便急步潛入城中。至安樂夫人處。夫
T24n1451_p0310a15║人倉卒見而問曰。上天無私何意如是。王乃
T24n1451_p0310a16║次第具向說之。夫人聞已泣淚橫流。即以竹
T24n1451_p0310a17║篦刮去不淨。先以香土遍洗。次將種種香屑
T24n1451_p0310a18║眾妙香水而沐浴之。次拭塗香著上衣服。暫
T24n1451_p0310a19║時安寢以至天明。於正殿坐告大臣曰。諸陰
T24n1451_p0310a20║陽師識星曆者皆應喚集。臣即總命王問之
T24n1451_p0310a21║【CL073n1116_p0380b01】曰。我於昨夜其事如何。答曰王夜安隱更無
T24n1451_p0310a22║異事。王曰於某坊處有婆羅門。善知星曆
T24n1451_p0310a23║可喚將來。即令使去至婆羅門宅。報言王喚。
T24n1451_p0310a24║即便著衣欲赴王所。其妻告曰我先已報。國
T24n1451_p0310a25║家機密何用在言仁不聽採今遭召問。婆羅
T24n1451_p0310a26║門遂觀察日辰知無惡事。告其婦曰汝不須
T24n1451_p0310a27║怖皆是吉祥。行詣王所。王既遙見。高聲唱言
T24n1451_p0310a28║善來大師可相近坐。婆羅門便即咒願。願王
T24n1451_p0310a29║壽命延長。就座而坐少時停息。王乃問言。婆
T24n1451_p0310b01║羅門汝解星曆不。答曰隨我力能薄閑多少。
T24n1451_p0310b02║王言大師。我於昨夜其事如何。答言大王昨
T24n1451_p0310b03║夜遭難非常辛苦。由王福力僅爾命存。王既
T24n1451_p0310b04║聞已告諸臣曰。如大師說我於昨夜命幾不
T24n1451_p0310b05║全。諸陰陽師未閑曆算從今已去絕其封祿
T24n1451_p0310b06║婬女善賢宜將。頭髮繫惡馬足踏之令死。所
T24n1451_p0310b07║居之【CL073n1116_p0381a01】宅以驢耕墾。其家婢使與我洗者。命入
T24n1451_p0310b08║後宮令知國事。時諸大臣如王所言悉皆依
T24n1451_p0310b09║作。王問婆羅門曰仁既憂我我得命存。今欲
T24n1451_p0310b10║報恩汝何所願。答言大王。暫問家中來申所
T24n1451_p0310b11║願。王言隨意便即歸舍告家人曰。王與我
T24n1451_p0310b12║願隨意所須悉皆給與。汝等諸人各欲何事。
T24n1451_p0310b13║妻曰君欲何物。答曰我欲五大聚落常為封
T24n1451_p0310b14║邑。妻曰若如是者我欲牸牛百頭恒供乳酪。
T24n1451_p0310b15║子曰我願上馬寶車而為乘馭。女曰我願上
T24n1451_p0310b16║妙瓔珞以寶莊嚴。其婢使曰我願好磨香石
T24n1451_p0310b17║是作食所須時婆羅門便作是念。既有斯事
T24n1451_p0310b18║不可直說。宜作頌言從王乞願。遂至王所白
T24n1451_p0310b19║大王言。如我家中所有求願。幸容其罪得盡
T24n1451_p0310b20║於詞。聊作頌言以申其事。
T24n1451_p0310b21║　我願五封邑　　婦牛一百頭
T24n1451_p0310b22║　子欲馬寶車　　【CL073n1116_p0381b01】女愛諸瓔珞
T24n1451_p0310b23║　家中有婢使　　須石用磨香
T24n1451_p0310b24║　有此所願求　　大王哀見與
T24n1451_p0310b25║時猛光王聞其說已。還將頌答遂其所願。
T24n1451_p0310b26║　與汝五封邑　　婦牛一百頭
T24n1451_p0310b27║　子與馬寶車　　女賜諸瓔珞
T24n1451_p0310b28║　家中小婢使　　與好石磨香
T24n1451_p0310b29║　既有此願求　　悉皆令滿足
T24n1451_p0310c01║王告大臣曰隨所欲者皆可與之。王語婆羅
T24n1451_p0310c02║門曰。大師與我共治國事。赤心相助平論萬
T24n1451_p0310c03║機。答言大王我是婆羅門。理不應知國家之
T24n1451_p0310c04║事。時王即便強立婆羅門為國大臣。王之
T24n1451_p0310c05║鄰境名曰渴沙有相違背。遂令增養持兵往
T24n1451_p0310c06║伐。既破彼軍多獲資物。屯兵野外方欲入
T24n1451_p0310c07║城。王聞欲來整軍自出。見渴沙少女身多癬
T24n1451_p0310c08║疥。問增養曰頗有丈夫與此女兒同眠宿不。
T24n1451_p0310c09║答曰非直同歡枕席。終亦騎其夫背
T24n1451_p0310c10║令作馬鳴。王【CL073n1116_p0382a01】曰豈當得有如此事耶。答曰王當目
T24n1451_p0310c11║驗。是時增養即將少女付與醫人。汝可善治
T24n1451_p0310c12║多酬藥直。凡所須者我無有吝。醫人為療悉
T24n1451_p0310c13║皆平復。次以衣服飲食隨意資養。容顏可愛
T24n1451_p0310c14║有異常倫。是時增養遂將為女名曰星光。增
T24n1451_p0310c15║養告曰我若請王來宅中食。汝可具諸瓔珞
T24n1451_p0310c16║好自嚴身。於王前現。女受言教。後時增養
T24n1451_p0310c17║敬白王曰。我之貧宅願王暫過。王曰汝不請
T24n1451_p0310c18║我何緣得去。答曰今即奉請明當就宅。王曰
T24n1451_p0310c19║善哉。增養遂即廣陳盛饌具設珍羞。請王入
T24n1451_p0310c20║宅香水沐浴。奉無價衣飯食將了清談而住。
T24n1451_p0310c21║時女星光遂於帷內。遙擲小鞠尋即褰帷。報
T24n1451_p0310c22║其父曰過我鞠來。王見少女顏貌超絕。遂
T24n1451_p0310c23║生染愛問增養曰。此屬於誰答言臣女問。曰
T24n1451_p0310c24║已與他人。答言曾未王曰何不與我。答曰
T24n1451_p0310c25║王若不嫌隨意【CL073n1116_p0382b01】將去。王即盛陳禮事娶入後
T24n1451_p0310c26║宮。世間常法得新棄故不入舊闈。愛著星光
T24n1451_p0310c27║餘事皆廢。增養念曰此正是時。往日所言即
T24n1451_p0310c28║今應作。問星光曰汝能騎王背上。令作馬鳴
T24n1451_p0310c29║不。答曰待我思量未知能不。凡智慧女人不
T24n1451_p0311a01║學自解。遂著垢衣臥破床上。王來問曰何意
T24n1451_p0311a02║如是。答言大王由天瞋我今遭禍患。王曰汝
T24n1451_p0311a03║曾於天何所求願。答曰王使我父往伐渴沙。
T24n1451_p0311a04║當爾之時我於天所心有祈願。若父將兵降
T24n1451_p0311a05║得彼國平安歸者。我若嫁時所得夫主。騎其
T24n1451_p0311a06║背上令作馬鳴。王今娶我豐足內人。誰能為
T24n1451_p0311a07║我報其宿願。凡為欲愛所牽無所不作。答曰
T24n1451_p0311a08║夫人汝之所求。斯誠為我願無疾患。我悉作
T24n1451_p0311a09║之彼默無語。王曰汝何默然豈汝於天更有
T24n1451_p0311a10║祈願。答曰更無求願。然於當時復作是念。令
T24n1451_p0311a11║婆羅門大臣咒【CL073n1116_p0383a01】願。兼使樂人彈琵琶曲。王曰
T24n1451_p0311a12║此亦可得。婆羅門大臣我之自有。彈琵琶者
T24n1451_p0311a13║此可方求。答曰可為求之于時健陀羅國有
T24n1451_p0311a14║一商人。持諸貨物至嗢逝尼城。遂與婬女共
T24n1451_p0311a15║相交涉。既生染著情亂荒迷。所有錢財悉皆
T24n1451_p0311a16║費用。家人僕使隨處逃亡。是時婬女見其窮
T24n1451_p0311a17║匱。報言仁者我無田地耕耘。復無底店興
T24n1451_p0311a18║易。唯仰交遊聚集以為活命。若有財貨可即
T24n1451_p0311a19║持來。無即須行宜容後客。答曰我貧無物
T24n1451_p0311a20║若其有者更將何用。然我於汝深生愛念。且
T24n1451_p0311a21║當容受勿苦相驅。許我宅中始知相愛。婬女
T24n1451_p0311a22║曰若能隨言皆作且容居住。答曰我悉為之。
T24n1451_p0311a23║是時婬女情欲驅遣。既大便已遂以棗核安
T24n1451_p0311a24║其糞上。報曰汝可以齒齧去棗核。彼便齧
T24n1451_p0311a25║取。女即以腳踏其腰脊。報言貧寒物。如斯惡
T24n1451_p0311a26║事因何口作。汝是不淨【CL073n1116_p0383b01】潔人當離我去。即驅
T24n1451_p0311a27║出宅。其人舊業解彈琵琶。即以音聲而自存
T24n1451_p0311a28║活。王報增養曰。汝女於天作斯祈願。婆羅
T24n1451_p0311a29║門大臣我自先有。彈琵琶者何處可求。答曰
T24n1451_p0311b01║有健陀羅人客彈琵琶以自活命。將帛掩目
T24n1451_p0311b02║引入宮中。王曰當如是作。王與大臣昇七重
T24n1451_p0311b03║樓上。遂命大臣具說其事。增養帛掩彼目引
T24n1451_p0311b04║彼昇樓。于時星光著鮮白服騎王脊背淨行
T24n1451_p0311b05║大臣為王咒願。琵琶發響王作馬鳴。時健陀
T24n1451_p0311b06║羅作如是念。七重樓上寧得馬鳴。應是我儔
T24n1451_p0311b07║被女人所弄。情發於衷乃為歌曰。
T24n1451_p0311b08║　此事多相似　　此事人共知
T24n1451_p0311b09║　錢財皆散失　　穢核污其齒
T24n1451_p0311b10║于時手彈琵琶口誦不歇。王即問曰。歌辭異
T24n1451_p0311b11║常有何義味。彼即次第以事白王。王作是念。
T24n1451_p0311b12║【CL073n1116_p0384a01】此人知我不宜住此。便與五百金錢遠驅出
T24n1451_p0311b13║國。後時大臣諫曰。凡為國主勿被女人之所
T24n1451_p0311b14║欺弄。王聞內慚一無言對。王命增養曰。婆羅
T24n1451_p0311b15║門大臣見譏於我。汝頗能令其婦髡彼髮耶。
T24n1451_p0311b16║答曰。我試觀之。便往宅中問其妻曰。王被
T24n1451_p0311b17║婆羅門獻直譏誚。汝頗方便能令其婦髡彼
T24n1451_p0311b18║髮耶。答曰。無勞豫說剃後方看。夫曰。若能
T24n1451_p0311b19║作者斯為好事。長情之婿必有長情之婦。其
T24n1451_p0311b20║妻即便與大臣婦共為交好。既得意已告曰。
T24n1451_p0311b21║夫人。我之夫主極深相愛。隨我索者悉皆為
T24n1451_p0311b22║作。答曰。雖有愛言豈能勝我。我於夫處常得
T24n1451_p0311b23║自在餘莫能過。答曰。汝若於夫有自在者試
T24n1451_p0311b24║髡其髮。我今疑汝定不能為。答曰。但看剃
T24n1451_p0311b25║竟方知能不。其婦即便著故弊衣。臥單床上
T24n1451_p0311b26║呻吟而住。大臣問曰。何意如是。答曰。天神怒
T24n1451_p0311b27║我。報曰。【CL073n1116_p0384b01】汝豈家貧不能酬賽。令天神輩於汝
T24n1451_p0311b28║生嫌。隨汝所求悉皆為作。使神歡喜患苦銷
T24n1451_p0311b29║除。問曰。汝於神處何所許耶。答曰。仁先在
T24n1451_p0311c01║家未有仕宦。國王初命我即求神。令我夫
T24n1451_p0311c02║主王命將去。所求稱意安隱歸來。當剃其頭
T24n1451_p0311c03║髮供養天神。自爾已來家道昌熾錢財巨富。
T24n1451_p0311c04║我貪受樂遂忘賽神。由此慢心致令天怒。我
T24n1451_p0311c05║今定死何路求生。夫曰。汝所求天便成為我。
T24n1451_p0311c06║宜可聞奏悉為辦之。妻便附信報增養婦曰。
T24n1451_p0311c07║我夫已許悉皆為作。婦既聞知便報增養。大
T24n1451_p0311c08║臣之婦已附信來。我夫已許待暫聞奏。增養
T24n1451_p0311c09║入見啟王事辦請更不疑。大臣若來願知此
T24n1451_p0311c10║事。王曰。已知不勞言囑。時彼大臣來至王所。
T24n1451_p0311c11║白言。大王。我有祈請須賽天神。於六月中不
T24n1451_p0311c12║出庭戶。願垂恩許。得遂所求。王曰。善哉。還
T24n1451_p0311c13║至宅中即便剃【CL073n1116_p0385a01】髮。既懷羞恥不出于外。其
T24n1451_p0311c14║婦令使報增養婦曰。頭已髡訖。婦告增養。
T24n1451_p0311c15║增養白王。王聞大喜。即令使者喚大臣來。于
T24n1451_p0311c16║時增養教二童子。誦其歌曲歌曰。
T24n1451_p0311c17║　若是端正良家女　　能使丈夫隨意作
T24n1451_p0311c18║　七重樓上馬鳴聲　　看此大臣頭剃卻
T24n1451_p0311c19║時彼大臣聞王信喚著帽而入。既至王所命
T24n1451_p0311c20║坐一邊。彼二童子即唱其歌曰。
T24n1451_p0311c21║　若是端正良家女　　能使丈夫隨意作
T24n1451_p0311c22║　七重樓上馬鳴聲　　看此大臣頭剃卻
T24n1451_p0311c23║其一童子即便近前。脫大臣帽見無頭髮。現
T24n1451_p0311c24║在朝臣撫掌大笑。大臣內懷羞恥外愧於人。
T24n1451_p0311c25║曲脊低頭一無言答出門而去。是時增養所
T24n1451_p0311c26║為事了。便自誇誕昌言告眾曰。若被女人
T24n1451_p0311c27║如是輕弄者。豈有能成國家之大事。王於屏
T24n1451_p0311c28║處【CL073n1116_p0385b01】報大臣曰。卿頗有便能使增養受恥辱耶。
T24n1451_p0311c29║答言。大王。我且觀察未知能不。其姊妹子
T24n1451_p0312a01║妙閑幻術。告曰。大臣增養每於朝會常輕弄
T24n1451_p0312a02║我。汝若能作辱彼事者。即是與我除大羞恥。
T24n1451_p0312a03║答言。阿舅。容我籌度。其事如何。既思量已。
T24n1451_p0312a04║答言。彷彿即以幻術化作廣大商侶。於大糞
T24n1451_p0312a05║聚化為房室。取枯骸骨作商主婦。顏容端正
T24n1451_p0312a06║人所樂觀。王之國法若有大眾商侶來至城
T24n1451_p0312a07║者。或王自看稅。或令增養。時王不出令增養
T24n1451_p0312a08║受稅。既至營中問言。何者是商主室。彼便指
T24n1451_p0312a09║示。既入室中。見商主婦容儀可愛能惑人心。
T24n1451_p0312a10║纔睹見時即便染著。報言。少女。若能與我同
T24n1451_p0312a11║歡愛者。汝之商侶總放稅直。答言。隨意報
T24n1451_p0312a12║云。不應晝日可待夜中。幻師即便掩晝為夜。
T24n1451_p0312a13║增養共幻女行其非法。以手抱咽因茲睡著。
T24n1451_p0312a14║幻師遂乃【CL073n1116_p0386a01】解其術法。是時增養抱彼枯骨臥
T24n1451_p0312a15║糞聚中。大臣即去白言。大王。暫迂神駕賜
T24n1451_p0312a16║觀增養。王出城外既至彼已。彈指令覺。報言。
T24n1451_p0312a17║增養。與女野合豈噉肉耶。增養見已自念如
T24n1451_p0312a18║斯調弄是王所作。我今何用如此活為。寧
T24n1451_p0312a19║當自死更不求生。復便念曰。捨命極難。我
T24n1451_p0312a20║今宜去就彼尊者大迦多演那處。從求出家
T24n1451_p0312a21║即行就禮。白言。大德。我欲出家。尊者即與出
T24n1451_p0312a22║家授五戒十戒已。次授近圓略教誡已。令讀
T24n1451_p0312a23║增一阿笈摩經。時猛光王既無增養情不能
T24n1451_p0312a24║安。遂令還俗如舊安置。
T24n1451_p0312a25║【○】【○】【○】根本說一切有部毘奈耶雜事卷第二十二【CL073n1116_p0386b01】
