T24n1451_p0297b07║【□】
T24n1451_p0297b08║【□】
T24n1451_p0297b09║【CL073n1116_p0343a01】根本說一切有部毘奈耶雜事
T24n1451_p0297b10║卷第二十
T24n1451_p0297b11║【□】
T24n1451_p0297b12║　　　　三藏法師義淨奉　制譯
T24n1451_p0297b13║第六門總攝頌曰(此二頌攝至第三十一卷半)。
T24n1451_p0297b14║　猛獸筋不應　　燈光及勇健
T24n1451_p0297b15║　馱娑度尼法　　因許喬答彌
T24n1451_p0297b16║　尼不前長者　　可與餘臥具
T24n1451_p0297b17║　不合灒水污　　第六總應知
T24n1451_p0297b18║第六門第一子攝頌曰。
T24n1451_p0297b19║　猛獸筋皮綖　　擁前復擁後
T24n1451_p0297b20║　兩角及尖頭　　諸靴皆不合
T24n1451_p0297b21║緣在室羅伐城。佛言苾芻不應用五猛獸皮
T24n1451_p0297b22║有爪牙者。謂智象智馬師子虎豹。是時六眾
T24n1451_p0297b23║用彼獸筋還同有過。佛言不用此筋而縫鞋
T24n1451_p0297b24║履。六眾便用皮綖有過同前。復用其皮補鞋。
T24n1451_p0297b25║佛言皆不合用。如是應知履屨之屬。若擁前
T24n1451_p0297b26║擁後兩角尖頭。麻履諸靴皆不應著。皆越法
T24n1451_p0297b27║【CL073n1116_p0343b01】罪。除兩三重革屣(如斯之類西國人皆不著若是外國寒鄉為活命因緣持心方用)。
T24n1451_p0297b28║內攝頌曰。
T24n1451_p0297b29║　四大王初誕　　光明普皆照
T24n1451_p0297c01║　父母因斯事　　各為立其名
T24n1451_p0297c02║爾時菩薩在睹史天宮。王舍城中有王名曰
T24n1451_p0297c03║大蓮花。以法化世人民熾盛。安隱豐樂無諸
T24n1451_p0297c04║盜賊。室羅伐城王名梵授。唱誓尼城王名
T24n1451_p0297c05║大輪。憍閃毘城王名百軍。此等四王皆是法
T24n1451_p0297c06║王。以法化世廣說如餘。是時菩薩於天宮上。
T24n1451_p0297c07║以五種事觀察世間。云何為五。一觀遠祖。二
T24n1451_p0297c08║觀時節。三觀方國。四觀近族。五觀母氏。六欲
T24n1451_p0297c09║諸天三淨母腹。摩耶夫人因寢夢見六牙白
T24n1451_p0297c10║象來降腹中。于時大地六種震動。放大光明
T24n1451_p0297c11║遍滿世界勝天光明。世界中間黑闇之處。日
T24n1451_p0297c12║月【CL073n1116_p0344a01】不照悉皆明了。所有眾生皆得相見。菩薩
T24n1451_p0297c13║生時如下所說。四大國王皆誕太子。見大光
T24n1451_p0297c14║明如鎔金色。各各自言由我生男威神力故。
T24n1451_p0297c15║能令天地光曜希奇。各為立名用符靈瑞。時
T24n1451_p0297c16║大蓮花王告眾人曰。我子生時如日光影。乾
T24n1451_p0297c17║坤洞照勝妙希奇。應與我子名曰影勝(梵云頻毘
T24n1451_p0297c18║娑羅)其梵授王告眾人曰。我子生時。光明殊勝。
T24n1451_p0297c19║普照世間。應與我子名曰勝光。其大輪王告
T24n1451_p0297c20║眾人曰。我子生時如大燈光遍皆明照。應與
T24n1451_p0297c21║我子名曰燈光。其百軍王告眾人曰。我子生
T24n1451_p0297c22║時光如日出無不明了。應與我子名曰出光。
T24n1451_p0297c23║各各自謂子之功能。然並不知由菩薩力。
T24n1451_p0297c24║內攝頌曰。
T24n1451_p0297c25║　腹中天守護　　生已蹈蓮花
T24n1451_p0297c26║　舉手獨稱尊　　灌洗花衣落
T24n1451_p0297c27║【CL073n1116_p0344b01】爾時菩薩降母腹中。天帝釋主令四天子。各
T24n1451_p0297c28║持器仗守護其母。勿令人及非人輒為損害。
T24n1451_p0297c29║菩薩處胎不為胎中血垢所污。譬如眾寶聚
T24n1451_p0298a01║在一處不相霑污。菩薩在腹亦復如是。又
T24n1451_p0298a02║如清淨妙琉璃寶置五彩上。明目之人分明
T24n1451_p0298a03║見別。母觀腹內分明亦爾。母雖持胎身無勞
T24n1451_p0298a04║倦。自然奉持五種學處。謂盡形壽不殺生不
T24n1451_p0298a05║偷盜不邪婬不妄語不飲酒。於諸丈夫絕婬
T24n1451_p0298a06║染意。十月滿足往藍毘尼林攀無憂樹枝。暫
T24n1451_p0298a07║時佇立便於右脅誕生菩薩。爾時大地六種
T24n1451_p0298a08║震動。放大光明與入胎無異。菩薩生時帝釋
T24n1451_p0298a09║親自手承置蓮花上不假扶侍足蹈七花行
T24n1451_p0298a10║七步已。遍觀四方手指上下作如是語。此即
T24n1451_p0298a11║是我最後生身。天上天下唯我獨尊。梵王捧
T24n1451_p0298a12║傘天帝執拂。於虛空中龍王注水。一溫一冷
T24n1451_p0298a13║灌【CL073n1116_p0345a01】浴菩薩。初誕生時於其母前。自然井現香
T24n1451_p0298a14║泉上涌隨意受用。又於空中諸天下散嗢缽
T24n1451_p0298a15║羅花缽頭摩花。拘勿頭花奔陀利花。并餘種
T24n1451_p0298a16║種奇妙香末。天妙音樂自然發響。天妙衣
T24n1451_p0298a17║纓從空亂墜。更有眾多奇妙靈瑞。如餘處說。
T24n1451_p0298a18║內攝頌曰。
T24n1451_p0298a19║　阿私多睹相　　那剌陀勸師
T24n1451_p0298a20║　五百瑞現前　　父王立三字
T24n1451_p0298a21║于時南方於大山中。有古仙人名阿私多。善
T24n1451_p0298a22║知世界成壞時節。時有一人名那剌陀。聰明
T24n1451_p0298a23║辯慧數來參謁。阿私多仙共論世間成壞之
T24n1451_p0298a24║事。聞已傷歎即於仙處而為出家。後於異時
T24n1451_p0298a25║共此仙人在石窟中。見光明照異相希奇。即
T24n1451_p0298a26║說伽他問其師曰。
T24n1451_p0298a27║　何故此光明　　遍照猶如日
T24n1451_p0298a28║　充滿山林處　　【CL073n1116_p0345b01】忽現此希奇
T24n1451_p0298a29║仙人答曰。
T24n1451_p0298b01║　若是日光便赫烈　　今此涼冷現希奇
T24n1451_p0298b02║　必是無上牟尼尊　　初出母胎彰此瑞
T24n1451_p0298b03║　此是菩薩出胎相　　光明清淨世希有
T24n1451_p0298b04║　譬如金色滿十方　　騰照三有皆明徹
T24n1451_p0298b05║那剌陀白其師曰。鄔波馱耶。若如是者。今
T24n1451_p0298b06║可共行往觀菩薩。師曰子今知不。菩提薩埵
T24n1451_p0298b07║有大威神。無量諸天悉皆雲集。我等雖至頂
T24n1451_p0298b08║謁無由。待入城中為立名已。如其重出我望
T24n1451_p0298b09║逢迎。菩薩生時闡鐸迦等。五百侍者同時
T24n1451_p0298b10║而生。闡稚迦等五百侍女亦同時而誕。上象
T24n1451_p0298b11║廄馬皆生五百。五百伏藏自然開發。鄰國諸
T24n1451_p0298b12║王皆奉信物。大臣見已白淨飯王曰。大王今
T24n1451_p0298b13║日國祚興隆。王子誕生嘉瑞咸應。五百侍男
T24n1451_p0298b14║五百【CL073n1116_p0346a01】侍女。上象上馬各生五百。五百伏藏自
T24n1451_p0298b15║然開現。諸國朝賓奇珍總集。王聞告已心大
T24n1451_p0298b16║欣躍。告大臣曰。太子生後諸事皆成。宜與立
T24n1451_p0298b17║字名一切事成(梵云薩娑頞他悉陀)此是菩薩最初立
T24n1451_p0298b18║字。號一切事成。是時菩薩乘四寶輿。無量
T24n1451_p0298b19║百千人天翊從入劫比羅城。諸釋迦子體懷
T24n1451_p0298b20║憍慢立性多言。菩薩入城皆悉默然牟尼無
T24n1451_p0298b21║語王見是已報諸臣曰。諸釋迦子體懷傲慢
T24n1451_p0298b22║立性多言。太子入城皆悉默然牟尼無語。應
T24n1451_p0298b23║與太子名曰釋迦牟尼。此是菩薩第二立名。
T24n1451_p0298b24║時此城中有舊住藥叉名釋迦增長。時人敬
T24n1451_p0298b25║重立廟祠祀。但是釋種生男女已。令淨澡浴
T24n1451_p0298b26║抱至藥叉處而申敬禮。時淨飯王以上酥蜜
T24n1451_p0298b27║滿太子口。告大臣曰。可抱太子往禮藥叉。大
T24n1451_p0298b28║臣抱至。時彼藥叉遙見太子即自現身。至菩
T24n1451_p0298b29║薩所頂禮其足。臣【CL073n1116_p0346b01】歸白王。王聞是已生希有
T24n1451_p0298c01║心。今我太子於天神中更為尊勝。應與立字
T24n1451_p0298c02║名天中天。此是菩薩第三立名。
T24n1451_p0298c03║內攝頌曰。
T24n1451_p0298c04║　付母養太子　　令觀大人相
T24n1451_p0298c05║　阿私多遠至　　親睹牟尼形
T24n1451_p0298c06║爾時父王便以太子付諸養母。隨時澡浴乳
T24n1451_p0298c07║哺飲食。常令安隱適悅身心。養母便以上妙
T24n1451_p0298c08║塗香塗摩身體。具諸瓔珞授與父王。王即抱
T24n1451_p0298c09║持瞻視歡喜。即便總命諸婆羅門。國中所有
T24n1451_p0298c10║解占相人知算計者令觀太子。告言君等宜
T24n1451_p0298c11║可瞻察。我聞古仙作如是說。具三十二大丈
T24n1451_p0298c12║夫相者有其二事。若在家者當為輪王。普王
T24n1451_p0298c13║四洲以法化世。七寶成就。所謂輪寶．象寶．
T24n1451_p0298c14║馬寶．珠寶．女寶．主藏臣寶．主兵臣寶。千子
T24n1451_p0298c15║具足。【CL073n1116_p0347a01】勇健忠良能伏怨敵。周圓海內無諸
T24n1451_p0298c16║患惱。人民豐樂安隱而住。若出家者剃除鬚
T24n1451_p0298c17║髮。服袈裟衣成等正覺。有大名稱充滿世
T24n1451_p0298c18║間。時諸相師聞王說已。悉共觀察咸白王曰。
T24n1451_p0298c19║誠如大王所說之事。三十二相若成就者。唯
T24n1451_p0298c20║有二事謂輪王及佛。乃至有大名稱充滿世
T24n1451_p0298c21║間。王復問曰其相云何。時彼相師悉皆具答。
T24n1451_p0298c22║一一別指三十二相。具有廣文(以共餘經及律論等事無差別故不
T24n1451_p0298c23║煩譯)。
T24n1451_p0298c24║爾時阿私多仙人告那剌陀曰。摩納婆比者
T24n1451_p0298c25║菩薩已入城中立三名訖。我等宜往禮拜瞻
T24n1451_p0298c26║顏。各乘神通騰空而去。由彼菩薩威神之力。
T24n1451_p0298c27║去劫比羅城可一驛許。遂失神通足步而去。
T24n1451_p0298c28║既入城已到王門所。報門人曰。汝去白王。阿
T24n1451_p0298c29║私多仙今至門首。使去白王。王曰隨入誰遮
T24n1451_p0299a01║大仙。即詣王所王見仙至。遙唱善來奉吉祥
T24n1451_p0299a02║【CL073n1116_p0347b01】事。為洗足已妙師子座安置令坐。王禮足已
T24n1451_p0299a03║白言大仙。何事得來。仙說伽他曰。
T24n1451_p0299a04║　國主我今至　　欲見王太子
T24n1451_p0299a05║　瞻仰牟尼尊　　導師中第一
T24n1451_p0299a06║王言太子睡著。答曰雖睡我欲暫觀。王便抱
T24n1451_p0299a07║現。睹菩薩眼雙眸不合。仙既見已說伽他曰。
T24n1451_p0299a08║　良馬不多睡　　半夜暫時眠
T24n1451_p0299a09║　所為事未成　　因何久安寢
T24n1451_p0299a10║仙復問曰。諸占相人有何記說。王言大仙彼
T24n1451_p0299a11║相者云。當作輪王化四天下。仙以伽他而答
T24n1451_p0299a12║王曰。
T24n1451_p0299a13║　相者語多謬　　末劫無輪王
T24n1451_p0299a14║　有此勝福緣　　斷惑當成佛
T24n1451_p0299a15║　若是化四洲　　輪王相非顯
T24n1451_p0299a16║　分明大師相　　成佛定無疑
T24n1451_p0299a17║仙人遍觀見成佛相已。復更觀察久近當得
T24n1451_p0299a18║【CL073n1116_p0348a01】無上甘露轉妙法輪。遂見二十九年捨王城
T24n1451_p0299a19║去。六年苦行當成正覺。復觀自身得幾時住
T24n1451_p0299a20║得見佛不。知不見佛便生憂惱涕淚盈目。王
T24n1451_p0299a21║見懷愁說頌問曰。
T24n1451_p0299a22║　若男若女來觀者　　咸悉歡喜遍身心
T24n1451_p0299a23║　仁今親睹相非常　　何因泣涕盈雙目
T24n1451_p0299a24║　假使太子相非善　　短壽多病不吉祥
T24n1451_p0299a25║　唯願大仙如實言　　勿令我意增憂悴
T24n1451_p0299a26║仙人答曰。
T24n1451_p0299a27║　假使霹靂從空下　　可畏來臨太子身
T24n1451_p0299a28║　此於無上牟尼尊　　如毛髮許不能損
T24n1451_p0299a29║　假使烈火騰風焰　　利劍如霜現在前
T24n1451_p0299b01║　毒藥黑蛇一時來　　至太子處皆銷散
T24n1451_p0299b02║　我傷早死不見佛　　流淚盈目難裁忍
T24n1451_p0299b03║　棄無上法我前亡　　未有事業能成就
T24n1451_p0299b04║【CL073n1116_p0348b01】　此有大福除眾惱　　證甘露法為導師
T24n1451_p0299b05║　若能聞教如說行　　咸歸寂滅無為處
T24n1451_p0299b06║王聞太子證甘露法默然無語。凡諸世人皆
T24n1451_p0299b07║為邪心之所擾亂。出言諂誑不能依實。時彼
T24n1451_p0299b08║仙人而告王曰。比日大王每作是念。何時得
T24n1451_p0299b09║令阿私多仙。足步入城與我相見。及諸人眾
T24n1451_p0299b10║致敬慇懃。我哀愍故徒行至此。今時事了將
T24n1451_p0299b11║欲出城。可為掃除淨修郭邑。時淨飯王敕令
T24n1451_p0299b12║諸臣嚴治道路。普告城邑皆共修營。巷陌康
T24n1451_p0299b13║莊塗拭清淨。灑以栴檀香水散以占博迦花。
T24n1451_p0299b14║幢蓋陵空香煙滿路。見者愛樂如歡喜園。復
T24n1451_p0299b15║遣搖鈴遍皆宣告。諸人當知或先住城中。或
T24n1451_p0299b16║他方新至。所有人眾皆悉存心。明日晨朝看
T24n1451_p0299b17║大仙出。眾既聞已各至途中。瞻望仙人步出
T24n1451_p0299b18║城闕。咸生希有悵望而歸。時阿私多仙還向
T24n1451_p0299b19║【CL073n1116_p0349a01】本山。繫心禪寂以智方便發起神通。報命將
T24n1451_p0299b20║終遂便遇患。雖加藥餌瞬息無幾。時那剌陀
T24n1451_p0299b21║來禮師足。白言大師我本出家求甘露味。師
T24n1451_p0299b22║所得者幸願共分。師曰我亦同汝。本出家時
T24n1451_p0299b23║意求甘露。竟無所獲空處生涯。彼雪山側劫
T24n1451_p0299b24║比羅城。太子興世相師共記。當成正覺號天
T24n1451_p0299b25║人師稱一切智。汝當於彼而求出家。捨高慢
T24n1451_p0299b26║心當自謙下。勤修梵行作不放逸。當於爾時
T24n1451_p0299b27║獲甘露味。說伽他曰。
T24n1451_p0299b28║　如來出世難遭遇　　今得逢時甚希有
T24n1451_p0299b29║　汝莫放逸至心求　　當獲無生甘露味
T24n1451_p0299c01║作是語已便即命終。如有頌言。
T24n1451_p0299c02║　積聚皆銷散　　崇高必墮落
T24n1451_p0299c03║　合會皆別離　　生者咸歸死
T24n1451_p0299c04║爾時阿私多仙命終之後。弟子那剌陀如法
T24n1451_p0299c05║【CL073n1116_p0349b01】焚燒。殯葬事訖割捨憂慼。遂詣婆羅痆斯於
T24n1451_p0299c06║諸仙內而共住止。其那剌陀先是迦多演那
T24n1451_p0299c07║種族。時人因號迦多演那仙人。眾皆敬重。時
T24n1451_p0299c08║嗢逝尼王所生太子名曰燈光。王付八母而
T24n1451_p0299c09║為瞻養。是事無闕。乃至年漸長大技藝博
T24n1451_p0299c10║通。文武所須無不綜習。
T24n1451_p0299c11║釋迦菩薩為童子戲。燈光太子亦為童戲。菩
T24n1451_p0299c12║薩受太子灌頂時。燈光亦受太子灌頂。菩薩
T24n1451_p0299c13║出四門觀見老病死患。遂於三夫人處生厭
T24n1451_p0299c14║離心。所謂牛護夫人鹿養夫人名稱夫人。此
T24n1451_p0299c15║為上首六千婇女咸皆捨棄。於其中夜踰城
T24n1451_p0299c16║而去。往空林所修出家業。依止仙人學殊勝
T24n1451_p0299c17║定離欲界欲。次從曷羅摩子習無所有定。斷
T24n1451_p0299c18║無所有處欲更無導者。便於六年專修苦行。
T24n1451_p0299c19║不別證悟將為無益。遂即住情而為遊縱。噉
T24n1451_p0299c20║好飲食酥油塗身。湯水【CL073n1116_p0350a01】澡浴往聚落中。於
T24n1451_p0299c21║難陀難陀力二牧牛女所。食十六倍上妙乳
T24n1451_p0299c22║糜。迦利迦龍王尊重讚歎。於善吉邊取吉祥
T24n1451_p0299c23║草。詣菩提樹下自敷草已。端身正念加趺
T24n1451_p0299c24║而坐。心念口言若不斷盡諸漏我終不解加
T24n1451_p0299c25║趺。是時菩薩以慈心器仗。降伏三十六億千
T24n1451_p0299c26║魔眾已證無上智。受梵天請往婆羅痆斯三
T24n1451_p0299c27║轉十二行法輪。時燈光王亦於此時。受灌頂
T24n1451_p0299c28║大王位以法教化。嗢逝尼國人民熾盛。安隱
T24n1451_p0299c29║豐樂廣如餘說。由王力故百姓歌謠。歡會相
T24n1451_p0300a01║次隨處供養勝上天神。穿五百池五百渠水。
T24n1451_p0300a02║令人受用無有闕乏。
T24n1451_p0300a03║第六門第二子攝頌曰。
T24n1451_p0300a04║　燈光得為王　　有五殊勝物
T24n1451_p0300a05║　因敘奇異事　　廣說健陀羅
T24n1451_p0300a06║時燈光王有五勝物。云何為五。一者勝雄象
T24n1451_p0300a07║【CL073n1116_p0350b01】名曰葦山。二者勝母象名曰賢善。三者勝駝
T24n1451_p0300a08║名曰海足。四者勝馬名曰衣頸。五者勝使者
T24n1451_p0300a09║名曰飛烏。其象日夜行一百驛。母象日夜行
T24n1451_p0300a10║八十驛。駝日夜行七十驛。馬日夜行五十驛。
T24n1451_p0300a11║飛烏日夜行二十五驛。其王雖有如是勝物
T24n1451_p0300a12║快樂安隱。然而四大不調忽有不睡之病。由
T24n1451_p0300a13║此疾故於酥起憎於酒生愛。時諸醫人以種種
T24n1451_p0300a14║妙藥。與酥和煎上王令服。王不肯用。時太
T24n1451_p0300a15║子中宮咸知酥藥能治不睡。皆奉藥酥王
T24n1451_p0300a16║更憎睡。王乃敕曰。若有人當在我前說酥
T24n1451_p0300a17║名者。當斬其頭。王既無睡便於初夜。與內宮
T24n1451_p0300a18║人共為歡戲。於中夜時至象馬廄而為撿閱。
T24n1451_p0300a19║於後夜時觀諸庫藏自持利劍問守更人曰。
T24n1451_p0300a20║誰為警覺。若第一問及二問時。不應答者乍
T24n1451_p0300a21║容忍恕。至第三問不相答者。便斬其首。由
T24n1451_p0300a22║斯嚴酷【CL073n1116_p0351a01】隱燈光名。共安餘字號曰猛暴燈光
T24n1451_p0300a23║王於異時。命大夫人及內宮曰。我親警覺爾
T24n1451_p0300a24║何眠睡。答言。大王我亦警覺。如是連宵不得
T24n1451_p0300a25║眠睡。共白王曰。若使我等通宵不睡者。是
T24n1451_p0300a26║則無由稱可王意。又此不眠廢我等業。王曰。
T24n1451_p0300a27║若非爾業誰復應為。答言太子應作。時王即
T24n1451_p0300a28║便行告太子曰。何不警覺。答曰我為警覺。後
T24n1451_p0300a29║遂不能便白王曰。若常令我為警覺者。便廢
T24n1451_p0300b01║王業此非我事。王曰。誰復應為。答言大臣應
T24n1451_p0300b02║作王即便行告大臣曰。何不警覺。答曰我為
T24n1451_p0300b03║警覺。後遂不能便白王曰。若常令我為警覺
T24n1451_p0300b04║者。誰輔佐王如法化世此非我事。王曰誰復
T24n1451_p0300b05║應為。答言散兵應作。王即便行詣散兵所。告
T24n1451_p0300b06║言我自警覺汝等何因不為警覺。後遂不能
T24n1451_p0300b07║便白王曰。若常令我為警覺者。如何為王共
T24n1451_p0300b08║他交戰此【CL073n1116_p0351b01】非我事。王曰誰復應為。答言百姓
T24n1451_p0300b09║應作。王即便行詣百姓所同前問答。時彼國
T24n1451_p0300b10║人番次守更而為警覺。時賣香童子當其番
T24n1451_p0300b11║次。念王暴惡或當殺我。遂於夜中掌頰懷憂。
T24n1451_p0300b12║時彼知識見而問曰。仁何故憂。彼即以事具
T24n1451_p0300b13║答知識。彼便報白。汝家不遠有人名曰健陀
T24n1451_p0300b14║羅。何不相求為警覺事。童子報曰。如我惜命
T24n1451_p0300b15║彼寧肯為。設使見求定不能作告言與其錢
T24n1451_p0300b16║物必當為作。即往相求彼人報曰。若能與我
T24n1451_p0300b17║五百金錢我當為作。即便許彼。健陀羅曰。
T24n1451_p0300b18║且當與半若我命存相還未晚。如其身死此
T24n1451_p0300b19║即屬君隨情所用。即便與半。彼得錢已多買
T24n1451_p0300b20║酒肉及諸餅果。王執杖人並皆命食咸令
T24n1451_p0300b21║飽足。報諸人曰。王令警覺我當番次。問諸人
T24n1451_p0300b22║曰。大王如何作警覺事。彼皆具報所有因緣
T24n1451_p0300b23║健陀羅曰。幸願【CL073n1116_p0352a01】君等為我思量。答曰。我等蒙
T24n1451_p0300b24║君所賜美膳。在腹未消云何不為。問曰我等
T24n1451_p0300b25║為君欲作何事。答曰若王來問誰警覺時喚
T24n1451_p0300b26║我令覺。答言如是。時健陀羅。即於中夜。以毛
T24n1451_p0300b27║毯縈膝坐而暫睡。王於初夜與宮人戲笑。於
T24n1451_p0300b28║中夜時觀諸象馬。便於後夜問守更人。諸人
T24n1451_p0300b29║告曰健陀羅。汝覺勿睡大王欲來。彼遂警覺。
T24n1451_p0300c01║王便告曰。警覺者誰健陀羅聞作如是念。我
T24n1451_p0300c02║若初言即為答者後時不然定當斬我頭落于
T24n1451_p0300c03║地。即不言應。王更喚之誰為警覺。彼還默
T24n1451_p0300c04║然。第三復命警覺者誰。答言大天我是健陀
T24n1451_p0300c05║羅。王曰健陀羅汝思何事。彼有智慧於世間
T24n1451_p0300c06║事善能談說。答言大王我思世事。
T24n1451_p0300c07║內攝頌曰。
T24n1451_p0300c08║　鵂鶹鶴飲乳　　芒草尾身齊
T24n1451_p0300c09║　斑駁與毛同　　【CL073n1116_p0352b01】沙盆水不溢
T24n1451_p0300c10║　鹽糗水差別　　衣瓦變成塵
T24n1451_p0300c11║　是謂健陀羅　　世間思十事
T24n1451_p0300c12║王曰。汝於世事何所思量。健陀羅曰。世有奇
T24n1451_p0300c13║事。且如鵂鶹鳥有毛無毛。以秤秤之輕重相
T24n1451_p0300c14║似。王曰此事實不。答言王當目驗。王曰。若
T24n1451_p0300c15║然者善我自親觀。健陀羅至曉得鵂鶹鳥。對
T24n1451_p0300c16║王秤看後去其毛秤便相似。王曰此有何緣。
T24n1451_p0300c17║答曰由風扇羽。王曰汝有妙智。答曰。由王
T24n1451_p0300c18║故然。王遂默然。時健陀羅愁過一宵。以手摩
T24n1451_p0300c19║頭而還舊宅。時賣香童子。持餘半物還健陀
T24n1451_p0300c20║羅。是時國中但當番次皆以五百金錢雇健
T24n1451_p0300c21║陀羅求其警覺。為知更次。王於後夜問言誰
T24n1451_p0300c22║覺。答曰我健陀羅。王曰汝何所思。答言大王
T24n1451_p0300c23║我思世事王曰云何世事。答曰。長項白鶴以
T24n1451_p0300c24║水和乳令飲。但飲其乳唯有水存。王曰此事
T24n1451_p0300c25║實不。【CL073n1116_p0353a01】答言王當目驗。王曰若然者善。至曉
T24n1451_p0300c26║便將鶴鳥對王令飲果如所言。王曰。此有何
T24n1451_p0300c27║緣。答曰。鳥口性醋。若飲乳時遂便成酪。致令
T24n1451_p0300c28║水在。王言汝有妙智。答曰由王故然。王遂默
T24n1451_p0300c29║然。復於他夜王問誰為警覺。如前答言我為
T24n1451_p0301a01║警覺。王曰汝何所思。答言大王我思世事。王
T24n1451_p0301a02║曰云何世事。答曰世有芒草以物椎打。與不
T24n1451_p0301a03║椎者若以秤秤輕重相似。餘草不然。王曰此
T24n1451_p0301a04║事實不。答言王當目驗。王曰若然者善。至
T24n1451_p0301a05║曉便將芒草對王椎打。便以秤秤果如所說。
T24n1451_p0301a06║王曰此有何緣。答曰椎打之時便有風入。乃
T24n1451_p0301a07║至王遂默然。復於他夜王復問言。何人警覺。
T24n1451_p0301a08║答曰我健陀羅。王曰汝何所思。答曰我思世
T24n1451_p0301a09║事。王曰云何世事。答曰有告靈鼠尾與身
T24n1451_p0301a10║等。王曰此事實不。答言王當目驗。王曰若
T24n1451_p0301a11║然者善。至曉便【CL073n1116_p0353b01】將鼠來對王比度。誠如所言。
T24n1451_p0301a12║王曰此有何緣。答曰。我於春時見緣樹下尾
T24n1451_p0301a13║與身齊。乃至王遂默然。復於他夜王復問言。
T24n1451_p0301a14║答曰我為警覺王曰汝何所思。答曰我思世
T24n1451_p0301a15║事。王曰云何世事。答曰大王我思雉鳥。於
T24n1451_p0301a16║其身上隨有斑駁。還有爾許莖毛仍除其尾。
T24n1451_p0301a17║王曰此事實不。答言王當目驗。王曰若然
T24n1451_p0301a18║者善。至曉即得一雉。對王果如所說。王曰汝
T24n1451_p0301a19║何得知。答曰我先數知。王曰汝有妙智。答
T24n1451_p0301a20║言由王故然。王遂默然。又復問言。何人警覺。
T24n1451_p0301a21║答曰我健陀羅。王曰汝思何事。答言大王。如
T24n1451_p0301a22║沙滿盆還將盆水添滿不溢。沙水同處兩不
T24n1451_p0301a23║相礙。王曰此事實不。答言王當目驗。至曉
T24n1451_p0301a24║即以盆盛沙。瀉水令滿其水不溢。王遂默
T24n1451_p0301a25║然。又王問是誰警覺。答言是我警覺。王復
T24n1451_p0301a26║問言汝思何事。我思世事。云何【CL073n1116_p0354a01】世事。我思
T24n1451_p0301a27║以鹽一升和一升水其水不增。王曰此事實
T24n1451_p0301a28║不。答言王當目驗。至曉即以水和鹽。王親
T24n1451_p0301a29║自試。王問何故。答言鹽從水出得水依舊王
T24n1451_p0301b01║遂默然。王復問言。何人警覺。依前而答。王
T24n1451_p0301b02║曰汝思何事。答言我思世事。王曰。云何世
T24n1451_p0301b03║事。答言我思以水一升和一升糗。揣不相著。
T24n1451_p0301b04║王曰此事實不。答言王當目驗。至曉取水及
T24n1451_p0301b05║糗對王和試。王問何故。答曰我本國人並多
T24n1451_p0301b06║食糗。常見如此。王云汝能記事。答言是大王
T24n1451_p0301b07║力。王遂默然。王復問言。何人警覺。同前問
T24n1451_p0301b08║答。乃至云何世事。答曰我見世人常於日夜
T24n1451_p0301b09║機楙織功。所出絹布綺繡之屬不知何去。王
T24n1451_p0301b10║曰我亦不知此物何去。健陀羅曰。此等諸物
T24n1451_p0301b11║終歸為土。王曰誠如汝說終歸為土。王復問
T24n1451_p0301b12║言。何人警覺。同前問答。【CL073n1116_p0354b01】乃至云何世事。答
T24n1451_p0301b13║曰我見世間諸陶師等。日夜不住多作瓦器。
T24n1451_p0301b14║不知此物向何處去。時王答言。我亦不知向
T24n1451_p0301b15║何處去。健陀羅曰。此等諸物化為泥土。王言。
T24n1451_p0301b16║如汝所說爛為泥土。
T24n1451_p0301b17║內攝頌曰。
T24n1451_p0301b18║　猛光親問母　　知從蠍所生
T24n1451_p0301b19║　與彼五百金　　驅之令出國
T24n1451_p0301b20║爾時大王既見健陀羅。多有情智應答巧便。
T24n1451_p0301b21║即更問曰汝多智慧。能了世間種種事業。我
T24n1451_p0301b22║不能睡此有何因。健陀羅曰。唯願大王。寬其
T24n1451_p0301b23║罪賜無畏敢為王說。王曰賜汝無畏隨意說
T24n1451_p0301b24║之。時健陀羅即白王曰。王從蠍生。王曰汝今
T24n1451_p0301b25║罵我。健陀羅曰王令實說豈敢相罵。如其不
T24n1451_p0301b26║信待至明旦王自驗知。王報言好。至天明已。
T24n1451_p0301b27║時健陀羅掘地作坑。滿填牛糞上安敷具。令
T24n1451_p0301b28║【CL073n1116_p0355a01】王臥息即便得睡。王自證知尚疑虛實。遂入
T24n1451_p0301b29║宮中問其母曰。我今有事要須問知。當可實
T24n1451_p0301c01║說我從何生。母曰。大王今可與我無畏我當
T24n1451_p0301c02║為說。王言與母無畏。即便報曰。汝昔父王多
T24n1451_p0301c03║諸婇女。因行他國綿歷歲時。我起欲心忽見
T24n1451_p0301c04║一蠍。作如是念此是丈夫。我共行欲可不樂
T24n1451_p0301c05║乎。於時彼蠍變成男子。與我交通便覺有娠
T24n1451_p0301c06║因茲生汝。王既聞已作如是念。彼健陀羅有
T24n1451_p0301c07║大明慧。能知我本從蠍所生。我施無畏不可
T24n1451_p0301c08║刑戮。今者應可重與賞賜。令其出國勿使眾
T24n1451_p0301c09║人知如是事。遂即賜與健陀羅五百金錢令
T24n1451_p0301c10║其出國。
T24n1451_p0301c11║【○】【○】根本說一切有部毘奈耶雜事卷第二十【CL073n1116_p0355b01】
