T24n1448_p0001a01║
T24n1448_p0001a02║　　No. 1448
T24n1448_p0001a03║根本說一切有部毘奈耶藥事
T24n1448_p0001a04║卷第一
T24n1448_p0001a05║
T24n1448_p0001a06║　　　　大唐三藏義淨奉　制譯
T24n1448_p0001a07║初攝頌曰。
T24n1448_p0001a08║　開許用諸藥　　膏油治疥病
T24n1448_p0001a09║　眼藥及風癇　　畢鄰婆蹉等
T24n1448_p0001a10║爾時薄伽梵。在室羅伐城。逝多林。給孤獨園。
T24n1448_p0001a11║時諸苾芻秋時染疾。身體痿黃。羸瘦憔悴。困
T24n1448_p0001a12║苦無力。世尊見已。知而故問阿難陀曰。何故
T24n1448_p0001a13║諸苾芻。身體痿黃。羸瘦無力。阿難陀白佛言。
T24n1448_p0001a14║大德。諸苾芻等。既侵秋節遂染諸病。身體痿
T24n1448_p0001a15║黃。羸瘦無力。佛告阿難陀。由是病苦。我今聽
T24n1448_p0001a16║諸苾芻服食雜藥。如是世尊既聽服藥。時諸
T24n1448_p0001a17║苾芻遂於時服。非時不服。身體尚衰。羸瘦無
T24n1448_p0001a18║力。
T24n1448_p0001a19║爾時世尊知而故問阿難陀曰。我已聽諸苾
T24n1448_p0001a20║芻服食諸藥。然此苾芻猶故羸瘦。阿難陀白
T24n1448_p0001a21║佛言。世尊聽諸苾芻服食諸藥。此諸苾芻並
T24n1448_p0001a22║於時服。非時不服。所以身體痿黃。羸瘦無力。
T24n1448_p0001a23║爾時佛告阿難陀。我今為諸苾芻。開四種藥。
T24n1448_p0001a24║一時藥。二更藥。三七日藥。四盡壽藥。言時藥
T24n1448_p0001a25║者。一糗。二餅。三麥豆餅。四肉。五飯。此並時
T24n1448_p0001a26║中合食。故名時藥。
T24n1448_p0001a27║言更藥者。謂八種漿。云何為八。一招者漿
T24n1448_p0001a28║(西方樹名。亦名顛咀梨。角同皂莢。其味如梅。角寬一兩指。長三四寸。時人鎮食)
T24n1448_p0001a29║二毛者漿(即芭蕉子。以少胡椒粖。安在果上。手極捼之。皆變成水)三孤洛迦
T24n1448_p0001b01║漿(狀如酸棗。其味一種。唯有此棗。無甜者)四阿說他果。五烏
T24n1448_p0001b02║曇跋羅(其果大如李)六缽魯灑(其果狀如蘡薁子。味亦相似)七篾栗墜
T24n1448_p0001b03║漿(即是葡萄果)八渴樹羅漿(形如小棗。甜而且澀。樹多獨立。形若棕櫚。此等諸漿。
T24n1448_p0001b04║皆須淨洗手。淨濾漉。然後堪飲)。
T24n1448_p0001b05║內攝頌曰。
T24n1448_p0001b06║　椰子芭蕉及酸棗　　阿說他果烏跋羅
T24n1448_p0001b07║　蘡薁蒲萄渴樹羅　　是謂八種漿應識
T24n1448_p0001b08║七日藥者。酥油糖蜜石蜜。
T24n1448_p0001b09║盡壽藥者。謂根莖葉花果。復有五種膠藥。五
T24n1448_p0001b10║種灰藥。五種鹽藥。五種澀藥。云何根藥。謂香
T24n1448_p0001b11║附子。菖蒲。黃薑。生薑。白附子。若更有餘物。
T24n1448_p0001b12║是此體例。堪為藥者。隨意當用。莖藥者。栴檀
T24n1448_p0001b13║香藥。葛柏木。天木香。不死藤。小柏若餘體
T24n1448_p0001b14║例。准前應用。
T24n1448_p0001b15║葉藥者。三葉。謂酸菜婆奢迦葉(此方無)。
T24n1448_p0001b16║紝婆(棟木是也)高奢得枳(此方無)及以餘類。准前應用。
T24n1448_p0001b17║花藥者。謂婆舍迦花。紝婆花。陀得雞花。龍
T24n1448_p0001b18║花。蓮花。更有餘類。應隨所用。
T24n1448_p0001b19║果藥者。謂訶黎勒果。菴摩勒果。鞞醯得枳
T24n1448_p0001b20║果。胡椒。蓽茇。若有餘類。准前應用。
T24n1448_p0001b21║五種黏藥者。所謂阿魏。烏糠。紫礦。黃蠟。安
T24n1448_p0001b22║悉香。阿魏藥者。謂阿魏樹上出膠。烏糠者。謂
T24n1448_p0001b23║娑羅樹出膠。紫礦者。樹枝上出汁。黃蠟者。謂
T24n1448_p0001b24║蜜中殘出也。安悉香者。樹膠也。
T24n1448_p0001b25║五種灰者。謂[麩-夫+廣]麥灰。油麻灰。[麩-夫+廣]麥䴬灰。牛膝
T24n1448_p0001b26║草灰。婆奢樹葉灰。
T24n1448_p0001b27║五種鹽者。謂烏鹽。赤鹽。白石鹽。種生鹽。海
T24n1448_p0001b28║鹽。云何。五種澀藥。謂阿摩羅木。楝木。贍部
T24n1448_p0001b29║木。尸利沙木。高苫薄迦木。此中時藥者。謂於
T24n1448_p0001c01║時中服食。若更藥七日盡壽藥。若與時藥相
T24n1448_p0001c02║和者。時中應服非時不應服。若更藥七日盡
T24n1448_p0001c03║壽藥。與更藥相和者。齊初更分應服。過此
T24n1448_p0001c04║不應服。若七日藥。與盡壽藥相和者。七日應
T24n1448_p0001c05║服。若過七日。不應服。若盡壽藥。應盡壽守持
T24n1448_p0001c06║而服。然此四藥相和。從強而服。若無病。及病
T24n1448_p0001c07║差。不應服。或捨與同梵行者。應如是守持。先
T24n1448_p0001c08║洗淨手。受取其藥。對一苾芻。蹲踞執藥。作如
T24n1448_p0001c09║是言。具壽存念。我苾芻某甲。有是病緣。此盡
T24n1448_p0001c10║壽藥。我今守持。為服用故。并同梵行者。如是
T24n1448_p0001c11║三說。若七日藥更藥。准此守持。
T24n1448_p0001c12║緣在室羅伐城。有一苾芻。身患風疾。往醫人
T24n1448_p0001c13║處。問曰。賢首。我患風疾。為我處方。時彼醫
T24n1448_p0001c14║人白言。聖者。宜可服有情脂。病當除差。苾芻
T24n1448_p0001c15║報曰。賢首。我今豈合食此脂耶。醫人報曰。唯
T24n1448_p0001c16║有斯藥。餘不能差。時諸苾芻以此因緣。具白
T24n1448_p0001c17║世尊。佛言。苾芻有病。若醫人說唯此是藥。餘
T24n1448_p0001c18║不能差者。應當服脂。時諸苾芻不知服何等
T24n1448_p0001c19║脂。還問醫人。醫人報曰。汝師既是一切智人。
T24n1448_p0001c20║可往諮問。自當知之。
T24n1448_p0001c21║時諸苾芻即往問佛。佛言。有五種脂。一者魚
T24n1448_p0001c22║脂。二者江豚脂。三者鮫魚脂。四者熊脂。五者
T24n1448_p0001c23║豬脂。此等五脂。非時煮。非時漉。非時受。非
T24n1448_p0001c24║時守持。不應服。時煮。非時漉。非時受。非時
T24n1448_p0001c25║守持。不應服。時煮。時漉。非時受。非時守持。
T24n1448_p0001c26║不應服。時煮。時漉。時受。非時守持。不應服。
T24n1448_p0001c27║時煮。時漉。時受。時守持。應服。如服油法。七
T24n1448_p0001c28║日服。過七日不應服。彼病苾芻因此服脂。
T24n1448_p0001c29║病遂除愈。愈已殘藥。遂便總棄。時有苾
T24n1448_p0002a01║芻。復患風病。詣醫人處。問曰。賢首。我患風
T24n1448_p0002a02║疾。為我處方。醫人報曰。宜服脂藥。已有
T24n1448_p0002a03║苾芻。服脂得差。汝應就覓。而彼苾芻即往至
T24n1448_p0002a04║前服藥苾芻所。問言。具壽。汝先服脂。風得除
T24n1448_p0002a05║差。醫人教我。亦服此脂。汝有殘脂。見惠於
T24n1448_p0002a06║我。苾芻曰。我所殘脂。並已棄卻。告曰。汝今
T24n1448_p0002a07║不善。非所應為時諸苾芻即以此緣。具白世
T24n1448_p0002a08║尊。佛告諸苾芻。服殘脂藥。不應總棄。要須收
T24n1448_p0002a09║舉。我今當說收舉法式。若苾芻所用殘脂。
T24n1448_p0002a10║若餘苾芻來從求索者。應即相與。若無人求
T24n1448_p0002a11║者。當送病坊。病坊好為藏貯。若有須者。於彼
T24n1448_p0002a12║處取。守持而服。不依教者。得越法罪。
T24n1448_p0002a13║緣處同前。時有苾芻身患瘡疥。詣醫人處。問
T24n1448_p0002a14║曰。賢首。我患瘡疥。為我處方。醫人報曰。聖
T24n1448_p0002a15║者。宜服澀藥。當得病差。苾芻答曰。賢首。我
T24n1448_p0002a16║可是耽欲人耶。醫人報曰。此澀藥能治疥瘡。
T24n1448_p0002a17║餘藥不差。苾芻問曰。當服何等澀藥。醫人答
T24n1448_p0002a18║曰。聖者。汝師是一切智者。具知此事。諸苾芻
T24n1448_p0002a19║等往白世尊。佛言。有五種澀藥。一者菴沒羅。
T24n1448_p0002a20║二者紝婆。三者贍部。四者夜合。五者俱奢
T24n1448_p0002a21║摩。苾芻應知。此等諸藥。或皮或葉。並應擣
T24n1448_p0002a22║碎。水煮塗身。塗已體更生瘡。佛告苾芻。應作
T24n1448_p0002a23║散藥。苾芻濕擣。為作一團。不為碎粖。佛言。
T24n1448_p0002a24║不應濕擣。應曝使乾。諸苾芻於盛日中曬藥。
T24n1448_p0002a25║遂令無力。佛言。不應於烈日中曝藥。苾芻陰
T24n1448_p0002a26║乾。藥便衣生。佛言。可於微日中曝。諸苾芻
T24n1448_p0002a27║等。澀藥塗身。即便沐浴。其藥墮落。不得藥
T24n1448_p0002a28║力佛言。待乾手摩。其藥入皮膚。然後沐浴。
T24n1448_p0002a29║已更塗。塗已更浴。瘡病得差。彼病苾芻瘡既
T24n1448_p0002b01║差已。所有殘藥。遂便棄擲。有餘苾芻。復患
T24n1448_p0002b02║瘡疥。往醫人處。告曰。賢首。我患如是疾苦。
T24n1448_p0002b03║為我處方。醫還令塗澀藥。并更報言。某病苾
T24n1448_p0002b04║芻先亦患疥。令塗斯藥。可應就覓。苾芻即往
T24n1448_p0002b05║問言。具壽。汝先用澀藥。我為醫人遣用澀藥。
T24n1448_p0002b06║汝若有殘藥。見惠於我。報言。所有殘藥。我
T24n1448_p0002b07║已棄擲。苾芻報曰。不應如此棄不收舉。時彼
T24n1448_p0002b08║苾芻以緣白佛。佛言。用澀藥者。應知行法。所
T24n1448_p0002b09║用殘藥。不應棄擲。若有餘病苾芻求者應與。
T24n1448_p0002b10║若無求者。可送病坊。依法貯庫。病者應給。不
T24n1448_p0002b11║依行者得越法罪。緣在室羅伐城。時有苾芻
T24n1448_p0002b12║患眼。遂往醫人處問曰。賢首。我今患眼為我
T24n1448_p0002b13║處方。醫人報曰。聖者。宜用安膳那藥。即應
T24n1448_p0002b14║得差。苾芻報曰。我豈是愛欲之人醫人報曰。
T24n1448_p0002b15║聖者。此是好治眼藥。除此餘藥。不能療也。以
T24n1448_p0002b16║此因緣。時諸苾芻往白世尊。佛言。若醫人言
T24n1448_p0002b17║此是治眼藥。餘不能療者。應當用安膳那。然
T24n1448_p0002b18║彼苾芻不知用何安膳那。便問醫人。醫人報
T24n1448_p0002b19║曰。聖者。汝師具一切智。應往問之。以斯緣
T24n1448_p0002b20║故。時諸苾芻往白世尊。佛言。有五種安膳
T24n1448_p0002b21║那。一者花安膳那。二者汁安膳那。三者粖安
T24n1448_p0002b22║膳那。四者丸安膳那。五者騷毘羅石安膳那。
T24n1448_p0002b23║此之五種。咸能療眼。是故苾芻若患眼者。
T24n1448_p0002b24║應用安膳那。方得除差。病既差已。所有殘安
T24n1448_p0002b25║膳那。遂便棄卻。又有苾芻。亦復患眼。同前問
T24n1448_p0002b26║醫。醫令還用安膳那藥。某甲苾芻。已曾患
T24n1448_p0002b27║眼。先教用安膳那藥。可應詣彼求覓。此病苾
T24n1448_p0002b28║芻。依言往問。具壽。我今患眼。有殘安膳那
T24n1448_p0002b29║不。然此苾芻即覓殘藥不得。報言。具壽。我之
T24n1448_p0002c01║殘藥。今覓不得。以此因緣。往白世尊。佛言。
T24n1448_p0002c02║苾芻。若有殘安膳那。不應輒棄而不收舉。
T24n1448_p0002c03║其安膳那行法。我今為說安置法式。其安膳
T24n1448_p0002c04║那。應置牢固處。花安膳那置於銅器中。汁藥
T24n1448_p0002c05║安小合內。粖藥置在竹筒裏。後一一安置袋
T24n1448_p0002c06║中。或以物裹。或於牆壁。釘橛繫之。持安膳那
T24n1448_p0002c07║苾芻應依法式。不依行者。得越法罪緣處同
T24n1448_p0002c08║前。時有具壽西羯多苾芻。遂患風瘨。隨處
T24n1448_p0002c09║遊行。乃至婆羅門居士見已。自相問言。是
T24n1448_p0002c10║誰家兒子。有人先識。告眾人曰。是某居士兒。
T24n1448_p0002c11║眾人言曰。由是孤獨。令於沙門釋子教中出
T24n1448_p0002c12║家。若不出家。親戚必當。為療風疾。以此因
T24n1448_p0002c13║緣。時諸苾芻往白世尊。佛言。諸苾芻。當為西
T24n1448_p0002c14║羯多苾芻問彼醫人。為療風疾。時諸苾芻往
T24n1448_p0002c15║醫人處。問曰。賢首。有一苾芻。患如是病。可
T24n1448_p0002c16║為處方。醫人曰。宜服生肉。必當得差。苾芻報
T24n1448_p0002c17║曰。賢首。彼苾芻可是食肉人耶。醫人曰。聖
T24n1448_p0002c18║者。此是治風病藥。除此藥已。餘不能療。時諸
T24n1448_p0002c19║苾芻以緣白佛。佛言。若醫人說此為藥。餘不
T24n1448_p0002c20║能療。應與生肉。時諸苾芻便與生肉。彼人眼
T24n1448_p0002c21║見。而不肯食。佛言。應以物掩眼。然後與食。
T24n1448_p0002c22║時彼苾芻緣與。即除掩物。然病苾芻見手有
T24n1448_p0002c23║血。遂便歐逆。佛言。不應即除繫物。待彼食
T24n1448_p0002c24║訖。淨洗手已。別置香美飲食。方可除其掩繫。
T24n1448_p0002c25║而告之曰。汝應食此美食。病可得差。差已。每
T24n1448_p0002c26║憶斯藥時諸苾芻以緣白佛。佛言。若病差已。
T24n1448_p0002c27║如常順行。違者得越法罪。
T24n1448_p0002c28║緣在王舍城。時具壽畢鄰陀婆瑳纔出家已。
T24n1448_p0002c29║多有諸疾。時諸苾芻皆來問說。具壽四體如
T24n1448_p0003a01║何。答曰。甚不安隱。常有諸病苾芻報曰。具
T24n1448_p0003a02║壽。汝於昔來。常服何藥。答曰。我於昔時。畜
T24n1448_p0003a03║雜藥袋。須時取服。諸苾芻曰。今何不服。答
T24n1448_p0003a04║曰。世尊未許。時諸苾芻。以緣白佛。佛言。我
T24n1448_p0003a05║今聽諸苾芻。應持藥袋。苾芻因此多畜諸藥。
T24n1448_p0003a06║袋小不受。佛言。其藥作束。繫象牙杙上。藥
T24n1448_p0003a07║便爛壞。佛言。隨時暴曬。彼於盛日之中。暴
T24n1448_p0003a08║曬其藥。遂令無力。佛言。不應於赤日中暴藥。
T24n1448_p0003a09║遂陰處曬。藥還爛壞。佛言。應陰乾處著。又被
T24n1448_p0003a10║風雨來至。諸苾芻不敢收舉。佛言。使白衣求
T24n1448_p0003a11║寂。此若無者。當自收舉。其觸著處去卻。餘者
T24n1448_p0003a12║應用。勿致疑惑。為難故開。無難不得。
T24n1448_p0003a13║緣在室羅筏城。時有具壽頡離伐多。於一切
T24n1448_p0003a14║時。不樂求覓。見者多疑。時諸苾芻。共號為頡
T24n1448_p0003a15║離伐多。為少求故。其少求者後於晨朝。著衣
T24n1448_p0003a16║持缽。入城乞食。次第行乞。遂聞壓甘蔗聲因
T24n1448_p0003a17║即往見作沙糖團。以米粉相和。苾芻報曰。汝
T24n1448_p0003a18║莫著粉和摶。其人問曰。可更有餘物。摶沙糖
T24n1448_p0003a19║不。苾芻答曰。我實不知更有何物。然我等非
T24n1448_p0003a20║時須食沙糖。所以不合著粉。報曰。聖者。時與
T24n1448_p0003a21║非時。任食不食。此團除粉。餘物不中。苾芻遂
T24n1448_p0003a22║去。後於一時。於非時分。眾中行沙糖團。然彼
T24n1448_p0003a23║苾芻。疑不敢食。弟子問曰。鄔波馱耶。眾行沙
T24n1448_p0003a24║糖。大眾皆食。何不食耶。報言。具壽。此中有
T24n1448_p0003a25║時食雜故。彼諸弟子亦復不食。時諸苾芻問
T24n1448_p0003a26║曰。具壽。眾食沙糖。云何不食。報曰。我鄔波
T24n1448_p0003a27║馱耶言曰。有時食雜故。聞者亦皆不食。頡離
T24n1448_p0003a28║伐多遂令眾人。多不肯食。時諸苾芻以緣白
T24n1448_p0003a29║佛。佛言。不由此故。而成於染。作法應爾。出
T24n1448_p0003b01║處淨故。應可食之。勿致疑惑。是時具壽頡離
T24n1448_p0003b02║伐多。晨時著衣持缽。入城乞食次第行至香
T24n1448_p0003b03║行鋪前。見人以糗塗手。遂摶沙糖。捉沙糖已。
T24n1448_p0003b04║復糗塗手。苾芻見已。告曰。賢首。手既塗糗。
T24n1448_p0003b05║勿把沙糖。我須非時食此沙糖。彼人報曰。聖
T24n1448_p0003b06║者。誰復數數用水洗手。始得相觸。後彼苾芻
T24n1448_p0003b07║疑不敢食弟子門人皆亦不食。事並同前。時
T24n1448_p0003b08║諸苾芻。以緣白佛。佛言。彼本成染。即不堪
T24n1448_p0003b09║食。本體淨故。食之無犯。
T24n1448_p0003b10║緣在室羅筏城。具壽舍利子身嬰風病。具壽
T24n1448_p0003b11║大目揵連見其有疾。作如是念。我曾頻與舍
T24n1448_p0003b12║利子看病。不問醫人。今應宜問。即往醫處。問
T24n1448_p0003b13║言。賢首。具壽舍利子。患如是如是病。可為處
T24n1448_p0003b14║方。醫人報曰。聖者。看其患狀。宜服鹽醋。當
T24n1448_p0003b15║得除差。既求得醋。更欲求鹽。具壽畢鄰陀婆
T24n1448_p0003b16║蹉報曰。我先有鹽。貯之角內。盡壽守持。若世
T24n1448_p0003b17║尊許服。我當相與。時具壽舍利子聞此語已。
T24n1448_p0003b18║報大目連曰。我意有疑。盡形壽藥。若和時藥。
T24n1448_p0003b19║非時不應服。時大目連以緣白佛。佛言。目連。
T24n1448_p0003b20║若更藥七日藥盡壽藥。與時藥相和。應作時
T24n1448_p0003b21║服。非時不服。若七日盡壽。與更藥相和。應齊
T24n1448_p0003b22║更分服。過此更分。不應服。若盡壽藥。與七日
T24n1448_p0003b23║藥相和。應七日服。過七日。不應服。若盡壽與
T24n1448_p0003b24║盡壽藥相和。應盡壽服。若不依者。得越法
T24n1448_p0003b25║罪。
T24n1448_p0003b26║爾時世尊。在荻苗國。人間遊行到波羅痆斯。
T24n1448_p0003b27║仙人墮處。施鹿林中。於彼城內。有一長者。名
T24n1448_p0003b28║曰大軍。富貴饒財。多諸受用。彼人有妻。名大
T24n1448_p0003b29║軍女。敬信三寶。賢善質直。意樂清淨。彼聞世
T24n1448_p0003c01║尊於荻苗國遊行。來到波羅痆斯。在仙人墮
T24n1448_p0003c02║處。施鹿林中。聞已念曰。此應是我大師世尊。
T24n1448_p0003c03║我雖頻為供養。由未周備。今以我現有家貲。
T24n1448_p0003c04║悉持奉上無上慈尊。略申供養。作是念已。即
T24n1448_p0003c05║往佛所。到已禮足。退坐一面。
T24n1448_p0003c06║爾時世尊。為大軍長者隨順說法。示教利喜。
T24n1448_p0003c07║以種種方便。演妙法已。默然而住。
T24n1448_p0003c08║爾時大軍長者既聞法已。心大歡喜。即從座
T24n1448_p0003c09║起。偏袒右肩。合掌禮佛。而白佛言。唯願世
T24n1448_p0003c10║尊。及苾芻眾。受我三月夏安居請。我以供養
T24n1448_p0003c11║衣服飲食臥具醫藥。
T24n1448_p0003c12║爾時世尊默然受請。是時長者見佛許已。生
T24n1448_p0003c13║大歡喜。禮佛而去。時彼長者供給世尊。三月
T24n1448_p0003c14║安居。種種供養。及諸苾芻。無所闕乏。長者每
T24n1448_p0003c15║日清旦禮世尊足。即復觀察諸病苾芻。有一
T24n1448_p0003c16║苾芻。身嬰重病。往問醫人。時彼醫人令食肉
T24n1448_p0003c17║羹。長者問已。歸到家中。語其婦曰。賢首。有
T24n1448_p0003c18║病苾芻。醫人令食肉羹。方能療疾。汝可為辦。
T24n1448_p0003c19║宜速送往病苾芻處。時彼長者即令小婢。將
T24n1448_p0003c20║其錢物。往諸屠家。欲買其肉。即於此日。國王
T24n1448_p0003c21║誕子。遂皆斷屠。若有犯者。與其重罪。假令貴
T24n1448_p0003c22║買。亦不可得。時彼小婢具以上事。白大家知。
T24n1448_p0003c23║時長者婦作是思惟。我於三月。供養世尊。及
T24n1448_p0003c24║苾芻僧。所有家資。不令有乏。若今不得此藥。
T24n1448_p0003c25║交恐苾芻因斯命過。是我不善。如是思已。即
T24n1448_p0003c26║持利刃。入己房中。以割髀肉。授與小婢。令其
T24n1448_p0003c27║細切。煮作美羹。急送與彼病苾芻食。爾時小
T24n1448_p0003c28║婢即作送與。然病苾芻得已便食。病遂除
T24n1448_p0003c29║愈。彼病苾芻。亦復不知是彼長者妻割身肉。
T24n1448_p0004a01║便作是念。我既受此供養。不合空臥。我今宜
T24n1448_p0004a02║可未得者令得。未證者令證。未解者令解。發
T24n1448_p0004a03║勤精進。斷諸煩惱。得阿羅漢果。三明六通。具
T24n1448_p0004a04║八解脫。得如實知。我生已盡。梵行已立。所作
T24n1448_p0004a05║已辦。不受後有。心無障礙。如手撝空。刀割香
T24n1448_p0004a06║塗。愛憎不起。觀金與土。等無差別。於諸名
T24n1448_p0004a07║利。無不棄捨。釋梵諸天。悉皆恭敬。
T24n1448_p0004a08║爾時世尊於日初分。執持衣缽。將諸大眾。往
T24n1448_p0004a09║大軍舍。既至彼已。於大眾前。就座而坐。告長
T24n1448_p0004a10║者曰。汝之少婦。今在何處。答言。室內。世尊
T24n1448_p0004a11║威力不可思議。加護彼女。令於割處所有身
T24n1448_p0004a12║肉。色相無差。平復如故。時長者妻於世尊所。
T24n1448_p0004a13║生歡喜心。從房出已。詣世尊所。頂禮佛足。住
T24n1448_p0004a14║立一面。佛告女曰。汝有何因。能於生死險道。
T24n1448_p0004a15║發菩薩行。女即合掌而說頌言。
T24n1448_p0004a16║　輪迴生死中　　是身易可得
T24n1448_p0004a17║　百千俱胝劫　　尊勝境難逢
T24n1448_p0004a18║爾時長者見佛世尊。及諸大眾。悉安坐已。即
T24n1448_p0004a19║以清淨種種上美飲食。供養佛僧。皆令滿足。
T24n1448_p0004a20║攝除食器。嚼齒木已。清淨洗手。是時長者更
T24n1448_p0004a21║取小座。於一面坐。為聽法故。
T24n1448_p0004a22║爾時世尊。為長者說微妙法。示教利喜。無數
T24n1448_p0004a23║方便演說法已。從座而起。還至本處。集諸苾
T24n1448_p0004a24║芻。於大眾中。就座而坐。告諸苾芻曰。食人肉
T24n1448_p0004a25║者。眾所共嫌。於諸肉中。人肉最為臭穢可惡。
T24n1448_p0004a26║故苾芻不應更食。若食人肉者。得窣吐羅底
T24n1448_p0004a27║也罪。我今制眾中上座行法。然諸上座。凡眾
T24n1448_p0004a28║食時。有人將肉欲行。應先問言。此是何肉。
T24n1448_p0004a29║若上座老病。或無辯了或不記憶。第二上座
T24n1448_p0004b01║應問。若上座不問。得越法罪。時諸苾芻心疑
T24n1448_p0004b02║未了。請世尊曰。大軍長者妻自割身肉。供養
T24n1448_p0004b03║苾芻。遂令病差。由此因緣。深懷慚愧。精進不
T24n1448_p0004b04║懶。便得漏盡。既食人肉。眾所譏嫌。於法有
T24n1448_p0004b05║違。是可訶責。以何因緣。而得漏盡。佛告諸苾
T24n1448_p0004b06║芻曰。然彼苾芻。非但此生受此女人供養。於
T24n1448_p0004b07║過去世無量劫中。常以身肉。供此苾芻。由是
T24n1448_p0004b08║因緣。今還以肉。而為供養。然此苾芻於過去
T24n1448_p0004b09║生。由此女人。獲得五通。於今生中。具足六
T24n1448_p0004b10║通。證得漏盡。汝等諦聽。善思念之。吾當為汝
T24n1448_p0004b11║廣說因緣。乃往昔時。波羅痆斯城中。有一長
T24n1448_p0004b12║者。大富多財。仁義信順。其妻亦爾。有婆羅
T24n1448_p0004b13║門。聰明博識。弟子圍繞。數盈五百。教讀明
T24n1448_p0004b14║論。大富長者於彼婆羅門處。深起信心。便
T24n1448_p0004b15║請此婆羅門眾至家。以諸所有而盡供養。乃
T24n1448_p0004b16║至盡形。心無懈惓。是時大富長者。為性慈愍。
T24n1448_p0004b17║每於晨朝。遍觀徒眾。知其安不。其婆羅門。有
T24n1448_p0004b18║一弟子。身遭疾苦。往問醫人。醫人報曰。當噉
T24n1448_p0004b19║肉羹。爾時長者往摩納薄迦處。申慰問已。
T24n1448_p0004b20║語言。汝身病苦。醫人遣服何藥。彼便報曰。令
T24n1448_p0004b21║食肉羹。時彼長者問已還家。而報婦曰。有婆
T24n1448_p0004b22║羅門子病苦。要須肉羹。可令小婢。持錢往市。
T24n1448_p0004b23║買肉作羹。送與令食。其日國王夫人誕子。遂
T24n1448_p0004b24║敕斷屠。如有犯者。必加重罪。縱有錢物。無由
T24n1448_p0004b25║買得。婢既歸還。具陳是事。其長者妻聞斯事
T24n1448_p0004b26║已。便自思惟。我今已請婆羅門眾。至家供養。
T24n1448_p0004b27║此病摩納薄迦童子於藥不得。必死無疑。是
T24n1448_p0004b28║我之過。作斯念已。便入自房。手持利刀。即割
T24n1448_p0004b29║髀肉。令婢作羹。送與病人。既食羹已。病尋除
T24n1448_p0004c01║差。患者思惟。今既斷肉。無由可得。必應是此
T24n1448_p0004c02║長者之妻自割其肉。而將施我。作是念已。深
T24n1448_p0004c03║生慚愧。復自思惟。我所未證者令證。未得者
T24n1448_p0004c04║令得。所未顯示。精進不懈。今應作之。由精勤
T24n1448_p0004c05║故。便得五通。汝等苾芻。勿生異念。昔時大富
T24n1448_p0004c06║長者之妻施肉者。豈異人乎。今此大軍長者
T24n1448_p0004c07║夫人是。昔時病人者。今病苾芻是。於過去生。
T24n1448_p0004c08║因此女人施肉緣故。而獲五通。今時具足得
T24n1448_p0004c09║阿羅漢果。佛告諸苾芻。若純黑業。得純黑報。
T24n1448_p0004c10║若純白業。得純白報。若雜業得雜報。是故諸
T24n1448_p0004c11║苾芻。應捨黑業雜業。修純白業。緣在室羅
T24n1448_p0004c12║筏城。時憍薩羅主勝光大王。有第一象。忽
T24n1448_p0004c13║然疫死。年當飢饉。時婆羅門長者。及諸國人。
T24n1448_p0004c14║皆食象肉。六眾苾芻食時著衣持缽。入室羅
T24n1448_p0004c15║伐城。次第乞食。至長者家。然彼家中現煮象
T24n1448_p0004c16║肉。釜中氣出。入舍從乞。長者妻曰。我今無
T24n1448_p0004c17║食。苾芻問曰釜中氣出。是何物耶。妻曰。聖
T24n1448_p0004c18║者。此是象肉。仁等豈可食象肉耶。答曰。我等
T24n1448_p0004c19║唯憑施主而活。若汝等食象肉者。我等亦食。
T24n1448_p0004c20║可將施我。妻即持肉。授與苾芻。得已盛滿缽
T24n1448_p0004c21║袋。攜之而去。有餘苾芻。見而問曰。仁缽袋
T24n1448_p0004c22║中。是何物耶。盛滿過度。答言。象肉。豈可仁
T24n1448_p0004c23║等食象肉耶。答言。具壽。時屬飢饉。無食可
T24n1448_p0004c24║求。豈得受飢。而自死耶。時諸苾芻以緣白佛。
T24n1448_p0004c25║佛言。汝等苾芻。天龍藥叉。人非人等。國王大
T24n1448_p0004c26║臣。於諸苾芻。咸生恭敬。云何食噉王家象肉。
T24n1448_p0004c27║王若聞時。必作是語。由諸苾芻食象肉故。我
T24n1448_p0004c28║第一象因此而亡。遂生譏醜。是故苾芻不應
T24n1448_p0004c29║食象肉。若食者。得越法罪。象肉既爾。馬肉亦
T24n1448_p0005a01║然。
T24n1448_p0005a02║爾時世尊。住贍波城。揭伽池岸精舍而住。於
T24n1448_p0005a03║彼池中有龍王。名曰瞻箄耶。信心賢善。每於
T24n1448_p0005a04║月八日十四日。從宮而出。變作人形。詣苾芻
T24n1448_p0005a05║所。受八支學處。受已於顯露處。還復本形。亦
T24n1448_p0005a06║不損惱所餘眾生。時既飢饉。有羸瘦人。及牧
T24n1448_p0005a07║牛羊人。并採樵人。遊行人。正道活命人。耶道
T24n1448_p0005a08║活命人。此等諸人。共來剜割。持歸而食。是時
T24n1448_p0005a09║六眾苾芻。著衣持缽。入城乞食。至長者家。然
T24n1448_p0005a10║此家中。現煮龍肉。釜中氣出。即入舍從乞。長
T24n1448_p0005a11║者妻曰。我今無食。苾芻問曰。釜中氣出。是何
T24n1448_p0005a12║物耶。報言。聖者。此是龍肉。仁等豈可食龍肉
T24n1448_p0005a13║耶。答言。我等唯憑施主而活。若汝等食者。我
T24n1448_p0005a14║等亦食。可將施我。妻即持肉。授與苾芻。由此
T24n1448_p0005a15║諸人更多取肉。時彼龍婦作如是念。由諸苾
T24n1448_p0005a16║芻食龍肉故。人皆共食。欲遣我夫何時免受
T24n1448_p0005a17║如斯苦痛。我以此緣。宜行問佛。既過初夜往。
T24n1448_p0005a18║詣佛所。禮佛足已。在一面坐。龍女身光。周遍
T24n1448_p0005a19║照耀。揭伽池邊。悉皆明徹。時龍女合掌恭敬。
T24n1448_p0005a20║白世尊言。大德。我之夫主。信心賢善。每於月
T24n1448_p0005a21║八日十四日。從龍宮出。變作人形。詣苾芻所。
T24n1448_p0005a22║受八支學處。於顯露處。還復龍身。亦不損惱
T24n1448_p0005a23║所餘眾生。時逢儉歲。月彼飢人。共割其肉。因
T24n1448_p0005a24║此苾芻皆取充食。欲遣我夫何時免苦。唯願
T24n1448_p0005a25║世尊。慈念哀愍。制諸苾芻。勿食龍肉。
T24n1448_p0005a26║爾時世尊。聞是語已。默然而住。是時龍女知
T24n1448_p0005a27║佛默許。奉辭而退。
T24n1448_p0005a28║爾時世尊至天明已。於大眾前。敷座而坐。告
T24n1448_p0005a29║諸苾芻曰。於昨夜中。過初更已。有贍波龍女。
T24n1448_p0005b01║光明赫奕。來至我所。既申禮敬。在一面坐。彼
T24n1448_p0005b02║身威光。周遍照耀。揭伽池側。皆有光明。作如
T24n1448_p0005b03║是語。大德。我之夫主。信心賢善。每於月八日
T24n1448_p0005b04║十四日。從龍宮出。變作人形。受八支學。於
T24n1448_p0005b05║顯露處。還復龍身。亦不損惱所餘有情。時遭
T24n1448_p0005b06║儉歲。有諸飢人。割肉將食。因此苾芻亦食龍
T24n1448_p0005b07║肉。欲遣我夫何時免苦。唯願世尊。制諸苾
T24n1448_p0005b08║芻。勿食龍肉。生慈愍故。我聞是語。默然而
T24n1448_p0005b09║住。時彼龍女見我默然。禮辭而去。是故諸苾
T24n1448_p0005b10║芻不應食龍肉。食龍者。諸天龍等悉皆嫌
T24n1448_p0005b11║賤。消滅善法。非釋迦子。是故諸苾芻不應食
T24n1448_p0005b12║龍肉。食者得越法罪。
T24n1448_p0005b13║根本說一切有部毘奈耶藥事卷第一
