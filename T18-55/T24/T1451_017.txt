T24n1451_p0282a01║【□】
T24n1451_p0282a02║【CL073n1116_p0298a01】根本說一切有部毘奈耶雜事
T24n1451_p0282a03║卷第十七
T24n1451_p0282a04║【□】
T24n1451_p0282a05║　　　　三藏法師義淨奉　制譯
T24n1451_p0282a06║第四門第五子攝頌曰。
T24n1451_p0282a07║　旃荼蘇陀夷　　大衣暫時用
T24n1451_p0282a08║　師謨婆蘇達　　取缽己物想
T24n1451_p0282a09║　阿市多護月　　賊想取自衣
T24n1451_p0282a10║此頌與廣釋盜戒不異。故更不出尋彼可知。
T24n1451_p0282a11║第四門第六子攝頌曰。
T24n1451_p0282a12║　豬蔗多羅果　　毛緂黑喜還
T24n1451_p0282a13║　安置刀子針　　不用琉璃器
T24n1451_p0282a14║緣處同前。時當儉歲有竊盜者偷得他豬。往
T24n1451_p0282a15║闇林中殺而噉食。骨及頭蹄棄擲而去。六眾
T24n1451_p0282a16║常法。晨朝起已。昇寺閣上四方瞻顧。若遙
T24n1451_p0282a17║見有煙群烏亂下。即便相命共往觀看。既見
T24n1451_p0282a18║闇林煙揚烏下。遂相告曰。難陀鄔波難陀。
T24n1451_p0282a19║彼處定有可噉之物。我等宜往或有所得。至
T24n1451_p0282a20║彼便【CL073n1116_p0298b01】見豬骨頭足。共相謂曰。糞掃之物斯為
T24n1451_p0282a21║足矣。可煮而食即便自煮。是時豬主尋蹤遂
T24n1451_p0282a22║至。見其煮肉。報言。聖者。著大仙服作此非
T24n1451_p0282a23║宜。報言。賢首。若我得作殺生事者。豈可不能
T24n1451_p0282a24║取好獐鹿上妙之肉而充食耶。何容取此豬
T24n1451_p0282a25║骨頭足自煮而食。有人盜得好肉已餐。餘骨
T24n1451_p0282a26║頭蹄是他所棄。充糞掃物於我何辜。彼言聖
T24n1451_p0282a27║者。然出家人不應作此可惡之事。苾芻白佛。
T24n1451_p0282a28║佛言。不應如是取糞掃物。作者得越法罪。
T24n1451_p0282a29║緣處同前。時有盜者。取他甘蔗中間食訖根
T24n1451_p0282b01║梢棄去。六眾行見。遂相告曰。尊者。多有糞
T24n1451_p0282b02║掃物可共收將。即便收取。時甘蔗主尋蹤
T24n1451_p0282b03║來至。見彼六眾共收殘蔗。報言。聖者。著大仙
T24n1451_p0282b04║服為非法事。答言。賢首。若我得為偷盜事
T24n1451_p0282b05║者。豈可不能取好甘蔗隨意噉食。而復取他
T24n1451_p0282b06║所棄之【CL073n1116_p0299a01】物。然此甘蔗有人盜來。食好棄惡。我
T24n1451_p0282b07║等收取。斯有何過。彼言。聖者。此譏嫌事非
T24n1451_p0282b08║出家人之所應作。苾芻白佛。佛言。不應如是
T24n1451_p0282b09║取糞掃物。作者得越法罪。
T24n1451_p0282b10║緣處同前。時有盜者取多羅果。於闇林中好
T24n1451_p0282b11║者選食惡者棄去。六眾因行見此遺物。事同
T24n1451_p0282b12║甘蔗。乃至被俗訶責。苾芻白佛。佛言。取者得
T24n1451_p0282b13║越法罪。
T24n1451_p0282b14║緣處同前。時此城中有賣香童子。有好毛
T24n1451_p0282b15║緂極生愛樂不同餘物。後因染患。雖加醫療
T24n1451_p0282b16║無效將終。遂集諸親告言。我亡之後勿以火
T24n1451_p0282b17║焚。將此毛緂纏裹我身棄於林野。現在諸親
T24n1451_p0282b18║共安慰曰。汝不須怖。豈遭病者並悉身亡。不
T24n1451_p0282b19║久之間自當平復。然命盡難留奄然氣斷。由
T24n1451_p0282b20║於毛緂生重愛故。捨命之後生大癭鬼中。時
T24n1451_p0282b21║彼【CL073n1116_p0299b01】親族以五色彩裝飾喪輿。毛緂纏尸送至
T24n1451_p0282b22║林處。苾芻見已告屍林苾芻黑喜曰。具壽有
T24n1451_p0282b23║賣香人因病身死。以好毛緂用裹屍骸棄在
T24n1451_p0282b24║林內。是糞掃物可往取之。彼便疾往詣屍林
T24n1451_p0282b25║所取其毛緂。時彼非人即便起屍。堅捉其緂
T24n1451_p0282b26║作如是語。聖者黑喜。勿取我緂。凡屍林人
T24n1451_p0282b27║多有胸膽。便報鬼曰。癡人。汝由愛緂生餓鬼
T24n1451_p0282b28║中。今更欲往捺洛迦耶。汝今宜放。黑喜愛著
T24n1451_p0282b29║共鬼相爭。以腳踏之強牽而去。往逝多林。時
T24n1451_p0282c01║彼屍鬼更增瞋恚隨逐不放。報言。聖者。還我
T24n1451_p0282c02║緂來。彼不採錄便入寺中。然逝多林多有天
T24n1451_p0282c03║龍藥叉諸大神祇之所守護。此鬼薄福不敢
T24n1451_p0282c04║前行。於寺門前啼泣而住。佛知故問阿難陀
T24n1451_p0282c05║曰。何意門前非人啼泣。即白佛言。有黑喜苾
T24n1451_p0282c06║芻取彼毛緂。佛作是念。看此非人深生愛著。
T24n1451_p0282c07║若不【CL073n1116_p0300a01】得緂必歐熱血因即命終。告阿難陀曰。
T24n1451_p0282c08║汝即宜去報彼黑喜還非人緂。若不與者歐
T24n1451_p0282c09║血而死。既與緂已令使前行。到彼林中。報言。
T24n1451_p0282c10║汝臥後以緂蓋。時阿難陀宣教語彼黑喜苾
T24n1451_p0282c11║芻。廣如上說。乃至後以緂蓋。黑喜聞已告
T24n1451_p0282c12║阿難陀曰。如佛所教不敢違越。即報鬼曰。愛
T24n1451_p0282c13║毛緂者可在前行。至林遣臥。隨言即臥。以緂
T24n1451_p0282c14║蓋上。時彼非人便以腳踏黑喜苾芻。黑喜
T24n1451_p0282c15║有大力僅得免死。苾芻白佛。佛言。苾芻不應
T24n1451_p0282c16║隨宜輒取屍林處衣。亦復不應作如是與。若
T24n1451_p0282c17║取衣時從足向頭。若與衣時從頭向足。苾芻
T24n1451_p0282c18║當知。屍林處衣有五過失。云何為五。一惡
T24n1451_p0282c19║彩色。二臭氣。三無力。四多虱。五藥叉所持。
T24n1451_p0282c20║若其死屍身無瘡處不應取衣。聞佛制已。六
T24n1451_p0282c21║眾即便將狗而去。不信見譏。問言。聖者。仁將
T24n1451_p0282c22║犬去向彼空林。豈【CL073n1116_p0300b01】殺畜耶。苾芻白佛。佛言。
T24n1451_p0282c23║不應將狗隨去。便以刀傷損而取其衣。佛言。
T24n1451_p0282c24║不應如是。若有虫蟻損傷身者。後當取衣。
T24n1451_p0282c25║彼得衣已隨便即披。佛言。不得即披。可七八
T24n1451_p0282c26║日置叢林中。待風日吹曬已。然後浣染方可
T24n1451_p0282c27║披著。即披入寺旋禮制底。苾芻白佛。佛言。屍
T24n1451_p0282c28║林苾芻所有行法我今應制。屍林苾芻披死
T24n1451_p0282c29║人衣。不得入寺不禮制底。若樂禮者離一尋
T24n1451_p0283a01║外。不受用僧房及床敷等。不入眾坐。不為俗
T24n1451_p0283a02║人宣說法義。不往俗家。若有緣須至者。應
T24n1451_p0283a03║立門外。主命入者。答曰。我住屍林。若言。我
T24n1451_p0283a04║今獲大福利。幸蒙聖者勝杜多人來過我舍。
T24n1451_p0283a05║聞如是語。即應入舍。不坐床座。若喚坐者。
T24n1451_p0283a06║答曰。我住屍林。若說難遭。即應為坐。勿致疑
T24n1451_p0283a07║惑。屍林苾芻不依教者得越法罪。
T24n1451_p0283a08║【CL073n1116_p0301a01】緣處同前。時諸苾芻所有刀針隨處安置被
T24n1451_p0283a09║垢所損。苾芻白佛。佛言。不應隨處安置。應
T24n1451_p0283a10║安針氈。苾芻不解如何當作。佛言。應用氈
T24n1451_p0283a11║片或於布帛炙黃臘拭裹方刀針即不生
T24n1451_p0283a12║垢。
T24n1451_p0283a13║緣處同前。時吐羅難陀苾芻尼。彼先停貯假
T24n1451_p0283a14║琉璃器。有尼渴逼欲求水飲。詣彼尼所。問
T24n1451_p0283a15║言。聖者。我為渴逼與琉璃器欲將飲水。報言。
T24n1451_p0283a16║此即是器。汝可持用。用時墮地便破。後於異
T24n1451_p0283a17║時吐羅難陀。憶所借器。即從彼索。還我器來
T24n1451_p0283a18║彼言。聖者。手執不牢墮地打破。別造當還。答
T24n1451_p0283a19║言。與我舊物。如是多時。故相煩擾告諸苾芻。
T24n1451_p0283a20║苾芻白佛。佛作是念。尼於琉璃器飲水有如
T24n1451_p0283a21║是過。故尼不應於此器中飲水噉食。若受用
T24n1451_p0283a22║者得越法罪。
T24n1451_p0283a23║第四門第七子攝頌曰。
T24n1451_p0283a24║　【CL073n1116_p0301b01】寺中應遍畫　　然火并洗浴
T24n1451_p0283a25║　缽水不蹈葉　　連鞋食不應
T24n1451_p0283a26║緣處同前。給孤長者。施園之後作如是念。若
T24n1451_p0283a27║不彩畫便不端嚴。佛若許者我欲莊飾。即往
T24n1451_p0283a28║白佛。佛言。隨意當畫。聞佛聽已。集諸彩色
T24n1451_p0283a29║并喚畫工。報言。此是彩色可畫寺中。答曰。
T24n1451_p0283b01║從何處作欲畫何物。報言。我亦未知。當往問
T24n1451_p0283b02║佛。佛言。長者。於門兩頰應作執杖藥叉。次傍
T24n1451_p0283b03║一面作大神通變。又於一面畫作五趣生死
T24n1451_p0283b04║之輪。簷下畫作本生事。佛殿門傍畫持鬘藥
T24n1451_p0283b05║叉。於講堂處畫老宿苾芻宣揚法要。於食堂
T24n1451_p0283b06║處畫持餅藥叉。於庫門傍畫執寶藥叉。安水
T24n1451_p0283b07║堂處畫龍持水瓶著妙瓔珞。浴室火堂依天
T24n1451_p0283b08║使經法式畫之。并畫少多地獄變。於瞻病堂
T24n1451_p0283b09║畫如來像躬自看病。大小行處畫作死屍形
T24n1451_p0283b10║容可畏。若【CL073n1116_p0302a01】於房內應畫白骨髑髏。是時長者
T24n1451_p0283b11║從佛聞已禮足而去。依教畫飾既並畫已。時
T24n1451_p0283b12║有不作意苾芻。隨處然火煙熏損畫。苾芻白
T24n1451_p0283b13║佛。佛言我聽苾芻作然火堂。若有須者於此
T24n1451_p0283b14║然火。非於餘處。作者得越法罪。時有病人要
T24n1451_p0283b15║須然火。於房簷下不敢輒然。佛言。可寺外或
T24n1451_p0283b16║寺中庭然。待煙盡方持火入。
T24n1451_p0283b17║緣處同前。苾芻於簷下洗浴濕損壁畫。佛言。
T24n1451_p0283b18║不應爾。可於寺內近一角頭。面向佛像而為
T24n1451_p0283b19║澡浴。或可別作洗浴之室。室中有泥。佛言。安
T24n1451_p0283b20║磚應為水竇。若有不淨時時洗決。或近水渠
T24n1451_p0283b21║為澡浴事。
T24n1451_p0283b22║緣處同前。於此城中有婆羅門。其子遇患。至
T24n1451_p0283b23║醫人所。問言。我子有如是病。幸為處方。其人
T24n1451_p0283b24║信敬。報言。仁可向聖眾處乞取缽水。用洗身
T24n1451_p0283b25║【CL073n1116_p0302b01】形必當得差。時婆羅門聞已便去。往給園中。
T24n1451_p0283b26║六眾在門。鄔波難陀見婆羅門。報言。善來。何
T24n1451_p0283b27║現遲遲猶如初月。彼言。畔睇聖者。我實希來
T24n1451_p0283b28║今幸相見。若數來者仁生賤心。問曰。仁何故
T24n1451_p0283b29║來。答言。聖者。我子病重。往問醫人。彼言。可
T24n1451_p0283c01║乞聖眾缽水洗得病除。我故來乞。幸願施與。
T24n1451_p0283c02║鄔波難陀報言。且住我為取水。即便入寺食
T24n1451_p0283c03║已洗缽。取殘餅糗菜餅果雜葉。以水和攪
T24n1451_p0283c04║持出寺外。報婆羅門曰。此是缽水。汝可取用。
T24n1451_p0283c05║彼言。聖者。我兒寧死。豈能將此不淨之物用
T24n1451_p0283c06║洗身耶。鄔波難陀曰。如汝信心堅固成就。其
T24n1451_p0283c07║子亦應得病瘳損。時婆羅門深生輕賤。苾芻
T24n1451_p0283c08║白佛。佛作是念。由將惡物置在缽中有如是
T24n1451_p0283c09║過。是故我今告諸苾芻。不以惡物置於缽內。
T24n1451_p0283c10║若有作者得越法罪。然諸苾芻授他缽水。所
T24n1451_p0283c11║有行【CL073n1116_p0303a01】法我今當制。先可三遍淨洗其缽。盛水
T24n1451_p0283c12║滿中以佛經頌咒之數遍。然後授與。若不依
T24n1451_p0283c13║者得越法罪。
T24n1451_p0283c14║緣處同前。時諸苾芻每食噉時。替缽之葉便
T24n1451_p0283c15║以腳蹈。俗旅見譏。沙門釋子實不清淨。安缽
T24n1451_p0283c16║之葉腳蹈而食。苾芻白佛。佛言。苾芻不應蹈
T24n1451_p0283c17║葉而食。作者得越法罪。
T24n1451_p0283c18║佛在廣嚴城。時有苾芻著革屣食。俗旅譏云。
T24n1451_p0283c19║沙門釋子食不清淨。佛言。不應如是著鞋履
T24n1451_p0283c20║食。作者得越法罪。時諸病人脫去革屣食便
T24n1451_p0283c21║增病。佛言。若病人不脫革屣踏上而食。
T24n1451_p0283c22║第四門第八子攝頌曰。
T24n1451_p0283c23║　無缽度大賊　　安居無依止
T24n1451_p0283c24║　五年同利養　　負重不應為
T24n1451_p0283c25║緣在室羅伐城。鄔波難陀度一弟子無缽可
T24n1451_p0283c26║【CL073n1116_p0303b01】與。眾人食時各自洗缽。置於淨處出行禮塔。
T24n1451_p0283c27║新出家者見缽便念。比有閑缽。我今將去食
T24n1451_p0283c28║後當還。即便欲取上座阿若憍陳如缽。餘人
T24n1451_p0283c29║報言。具壽。此是尊者缽。汝不應將復更取餘
T24n1451_p0284a01║尊者馬勝賢善等缽。苾芻問曰。汝無缽耶。答
T24n1451_p0284a02║言。我無。誰先無缽度汝出家。答曰。鄔波馱耶
T24n1451_p0284a03║鄔波難陀與我出家。苾芻譏恥除彼惡行。誰
T24n1451_p0284a04║不與缽令他出家。苾芻白佛。佛言。不應無缽
T24n1451_p0284a05║與他出家。作者得越法罪。凡欲與他為出家
T24n1451_p0284a06║者。先當與辦所須六物三衣敷具缽及水羅。
T24n1451_p0284a07║具壽鄔波離請世尊曰。知其無缽與受近圓
T24n1451_p0284a08║成近圓不。佛言成。受眾得越法罪。時有苾芻。
T24n1451_p0284a09║以其小缽或絕大缽。或以白缽與受近圓成
T24n1451_p0284a10║近圓不。佛言成。受眾得越法罪。
T24n1451_p0284a11║緣處同前。時有大賊偷他物時。主既覺已棄
T24n1451_p0284a12║【CL073n1116_p0304a01】物逃走。往逝多林道行既困。止一樹下掌頰
T24n1451_p0284a13║而住。時鄔波難陀於日初分。執持衣缽入城
T24n1451_p0284a14║乞食。於路見賊。問汝何人。答曰。我是貧人。
T24n1451_p0284a15║問言。若爾何不出家。答曰。說我情事方論出
T24n1451_p0284a16║家。我是大賊誰當攝受。答曰世尊教法慈念
T24n1451_p0284a17║為先。誰不悲憐共相引接汝須發意我與出
T24n1451_p0284a18║家。善哉聖者。我今出俗。鄔波難陀即與出家
T24n1451_p0284a19║并受圓具。報言。賢首。豈見於鹿能養鹿耶。室
T24n1451_p0284a20║羅伐城處所寬廣。即是祖父所行之處。宜當
T24n1451_p0284a21║乞食以自供身。聞是語已。於日初分。執持衣
T24n1451_p0284a22║缽入城乞食。巡歷之時。彼諸俗人。咸皆憶
T24n1451_p0284a23║識。遂相告曰。此是大賊。今得出家。復共譏
T24n1451_p0284a24║曰。善哉。沙門釋子。知是大賊亦與出家。白日
T24n1451_p0284a25║巡家諳知處所。夜便作賊竊取他財。苾芻
T24n1451_p0284a26║白佛。佛作是念。度賊出家有如是過。告諸苾
T24n1451_p0284a27║芻曰。若是【CL073n1116_p0304b01】大賊勿與出家。度者得越法罪。時
T24n1451_p0284a28║有苾芻。不知是賊而不與出家。遂作難緣乖
T24n1451_p0284a29║出離道。佛言。若知是賊不與出家。若不知者
T24n1451_p0284b01║隨意當與。若有人來求出家者。應先問言。汝
T24n1451_p0284b02║非大賊不。不問出家得越法罪。
T24n1451_p0284b03║緣處同前。時有住處。有一苾芻。多有門人而
T24n1451_p0284b04║來依止。此師命過無依止人。共相謂曰。我
T24n1451_p0284b05║既無依欲何所作。苾芻白佛。佛言。彼諸門人
T24n1451_p0284b06║應更求覓有德之人。供給好房放免知事。侍
T24n1451_p0284b07║人臥具咸令無闕。若得者善。必其無者。時
T24n1451_p0284b08║諸苾芻不應於此處經第二褒灑陀。違者得
T24n1451_p0284b09║越法罪。復有苾芻。於一住處欲為依止。其依
T24n1451_p0284b10║止師忽然命過。諸人議曰。我欲如何。白佛。佛
T24n1451_p0284b11║言。此等亦可求依止師同前供給。若得者善。
T24n1451_p0284b12║若其無者。苾芻於此不應為夏。違者得越法
T24n1451_p0284b13║罪。復【CL073n1116_p0305a01】有苾芻。於一住處作前安居。有一依止
T24n1451_p0284b14║師遇患身死。諸人議曰。我欲如何。白佛。佛
T24n1451_p0284b15║言。應可求覓依止師同前供給。若得者善。若
T24n1451_p0284b16║其無者。時諸苾芻應向餘處求依止師而為
T24n1451_p0284b17║後夏。違者得越法罪。
T24n1451_p0284b18║復有苾芻。依止一師作後安居。師遂身亡。佛
T24n1451_p0284b19║言。可於兩月共相撿察謹慎而住。過兩月已
T24n1451_p0284b20║有依止人同前供給。若其無者。不得更過第
T24n1451_p0284b21║二長淨。可向餘處求依止師。違者得越法罪。
T24n1451_p0284b22║復有苾芻。於一住處出家圓具。本師身死。不
T24n1451_p0284b23║知如何。佛言。所有事業皆悉同前依止師作。
T24n1451_p0284b24║如有違者得越法罪。
T24n1451_p0284b25║緣處同前。於一聚落有大長者。造一住處眾
T24n1451_p0284b26║事具足。捨與四方僧伽。後於異時被官拘
T24n1451_p0284b27║執。苾芻聞已棄寺他行。有三寶物被賊偷去。
T24n1451_p0284b28║長者得脫。苾芻知已還來相問。長者。先知棄
T24n1451_p0284b29║寺【CL073n1116_p0305b01】而去失受用物。長者白言。何因聖者棄寺
T24n1451_p0284c01║他行。答曰。我聞長者為王所執。心生惶懼遂
T24n1451_p0284c02║即逃奔。答曰。我雖被禁。餘有宗親豈皆拘執。
T24n1451_p0284c03║彼能供給何事匆遽。彼聞默爾。苾芻白佛。佛
T24n1451_p0284c04║言。不應逃走應問寺主所有宗親。寺主被拘
T24n1451_p0284c05║仁等頗能相供濟不。若能者善。若不能者。五
T24n1451_p0284c06║歲以來隨緣乞食守護而住。寺主脫者善。若
T24n1451_p0284c07║不脫者。於隨近寺五年之中同一利養別為
T24n1451_p0284c08║長淨。應作羯磨敷座席鳴揵椎。言白。告已
T24n1451_p0284c09║大眾皆集。令一苾芻作白羯磨。應如是作。
T24n1451_p0284c10║大德僧伽聽。今某住處造寺施主。若為王
T24n1451_p0284c11║若為賊之所拘執。若僧伽時至。聽者僧伽應
T24n1451_p0284c12║許。僧伽今此住處與某住處。於五年中作同
T24n1451_p0284c13║利養別長淨。白如是。次作羯磨。
T24n1451_p0284c14║大德僧伽聽。今某住處造寺施主。若為王若
T24n1451_p0284c15║為賊之所拘執。【CL073n1116_p0306a01】僧伽。今此住處與某住處。於
T24n1451_p0284c16║五年中作同利養別長淨。若諸具壽聽此處
T24n1451_p0284c17║彼處於五年中作同利養別長淨者默然。若
T24n1451_p0284c18║不許者說。僧伽已於此處彼處於五年中作
T24n1451_p0284c19║同利養別長淨竟。僧伽已聽許。由其默然故
T24n1451_p0284c20║我今如是持。
T24n1451_p0284c21║若滿五年主來者善。若不來者。乃至十年如
T24n1451_p0284c22║是應作同利養別長淨。主來者善。若不來者。
T24n1451_p0284c23║所有臥具及諸雜物寄隨近寺牢閉寺門隨意
T24n1451_p0284c24║當去。若主來時所寄之物悉當還彼。若還者
T24n1451_p0284c25║善。不還者苾芻得越法罪。
T24n1451_p0284c26║緣處同前。六眾苾芻身擎重擔。俗旅見時便
T24n1451_p0284c27║生譏笑。我等俗人有父母妻子王官人事共
T24n1451_p0284c28║相養育。自身負擔正是其宜。仁今為誰作斯
T24n1451_p0284c29║勞苦。彼聞默爾。苾芻白佛。佛言。苾芻不應身
T24n1451_p0285a01║持重擔。作者得越法罪。是時六眾聞此制已。
T24n1451_p0285a02║【CL073n1116_p0306b01】即於頭背腰髁而擎重擔還招譏醜。不應如
T24n1451_p0285a03║是擎持重擔。作者得越法罪。
T24n1451_p0285a04║第四門第九子攝頌曰。
T24n1451_p0285a05║　四依求六物　　賊盜苾芻衣
T24n1451_p0285a06║　委寄五種殊　　須知染方法
T24n1451_p0285a07║緣處同前。時有婆羅門。欲求出家往逝多林。
T24n1451_p0285a08║既入寺已見諸苾芻執錫持缽欲行乞食。彼
T24n1451_p0285a09║見苾芻作如是念。我今問彼何處行耶。問言。
T24n1451_p0285a10║聖者。欲何處去。答曰。我行乞食。問曰。豈諸
T24n1451_p0285a11║苾芻皆乞食耶。答曰。諸有大德眾所知者。多
T24n1451_p0285a12║諸施主持食來施。無知識者自行乞食。彼作
T24n1451_p0285a13║是念。我若出家還同乞食有何殊異。來投釋
T24n1451_p0285a14║子不免劬勞。復作是念。我今更可問餘苾芻。
T24n1451_p0285a15║唯依乞食而作出家。為更有餘事。即詣餘人
T24n1451_p0285a16║所。彼既見已問言。何故仁今得來。答言。聖
T24n1451_p0285a17║者有【CL073n1116_p0307a01】事須來今欲請問。仁等何依而為出家。
T24n1451_p0285a18║答曰。善問且當安坐。吾為汝說。其人心欲
T24n1451_p0285a19║希求出家。禮已而坐。苾芻報言。於佛法中為
T24n1451_p0285a20║出家者。有四依事。出家近圓成苾芻性。云何
T24n1451_p0285a21║為四。佛告苾芻。著糞掃衣清淨易得。乞食活
T24n1451_p0285a22║命。在樹下居。用陳棄藥清淨易得。依此出
T24n1451_p0285a23║家成苾芻性。時婆羅門聞是語已。報言。聖者。
T24n1451_p0285a24║誰能依此而為活命。我之本意求覓出家。見
T24n1451_p0285a25║此難行我今辭去。遂與出家近圓為大障礙。
T24n1451_p0285a26║苾芻白佛。佛作是念。未出家人先告四依有
T24n1451_p0285a27║如是過。由此苾芻見未出家未近圓者。不應
T24n1451_p0285a28║為彼說四依法。若近圓後方可為說。預先說
T24n1451_p0285a29║者得越法罪。
T24n1451_p0285b01║緣處同前。有一長者。娶妻未久便誕一男。年
T24n1451_p0285b02║漸長大其父瞋責。便作是念。父難承事宜可
T24n1451_p0285b03║【CL073n1116_p0307b01】出家。便往逝多林。時鄔波難陀見而問曰。何
T24n1451_p0285b04║故得來。答曰我欲出家。報言。斯為善事。如佛
T24n1451_p0285b05║所說夫出家者有五勝利。廣說如前。佛所讚
T24n1451_p0285b06║歎。然出家者須得六物。問言。何者為六。答
T24n1451_p0285b07║曰。三衣缽盂水羅敷具。報言。我無。鄔波難陀
T24n1451_p0285b08║曰。汝今且去。我為方求所須六物。彼辭而
T24n1451_p0285b09║去。知父已棄。不歸本舍往親眷家。親屬知是
T24n1451_p0285b10║長者之子欲求出家。便不放去即為娶妻。具
T24n1451_p0285b11║壽鄔波難陀求得六物。後於異時入城乞食。
T24n1451_p0285b12║見彼童子報言。賢首。我得六物汝今可來當
T24n1451_p0285b13║為出家。答言。聖者。我亦求得所須六物。問
T24n1451_p0285b14║曰。如何六物。答曰。所謂眼耳鼻舌身意。鄔
T24n1451_p0285b15║波難陀問曰。此是何物。彼即答曰。我諸眷
T24n1451_p0285b16║屬為我娶婦具足六根。由是我今不能出家。
T24n1451_p0285b17║以此因緣。遂與出家近圓為大障礙。苾芻白
T24n1451_p0285b18║佛。佛言。從今【CL073n1116_p0308a01】已後若貧人來欲出家近圓者。
T24n1451_p0285b19║應可為借所須六物。何以故。於善法律出家
T24n1451_p0285b20║近圓。成苾芻性實難遭遇。既近圓已後自經
T24n1451_p0285b21║求還他本物。
T24n1451_p0285b22║緣處同前。時有眾多苾芻人間遊行。中路遭
T24n1451_p0285b23║賊劫奪苾芻所有衣物。往逝多林賣所盜物。
T24n1451_p0285b24║被奪苾芻亦至林所。見自衣缽悉皆識認。即
T24n1451_p0285b25║皆大聲告諸人曰。捉賊捉賊。我等衣缽是此
T24n1451_p0285b26║劫來。囂聲遠聞賤便走散。苾芻各各自取衣
T24n1451_p0285b27║缽隨處而住。作如是念。此等諸物更合取不。
T24n1451_p0285b28║苾芻白佛。佛言。不應驚彼。其所劫者即是彼
T24n1451_p0285b29║物。如佛所言其所劫者即是彼物者。復有苾
T24n1451_p0285c01║芻。人間遊行賊奪其物。賊手觸著苾芻衣缽。
T24n1451_p0285c02║苾芻便棄。遂於衣缽廢闕受用。佛言。苾芻
T24n1451_p0285c03║失物不應造次即作捨心。乃至其賊心未安
T24n1451_p0285c04║隱。作屬已心來見時應取。復有苾芻。同前遭
T24n1451_p0285c05║賊。【CL073n1116_p0308b01】賊詣給園賣其衣物。苾芻見衣悉皆憶
T24n1451_p0285c06║識。執捉其賊將付王家。即便枷棒打拷楚毒
T24n1451_p0285c07║受眾苦惱。苾芻白佛。佛言。不應將賊付彼官
T24n1451_p0285c08║人。可為說法從其乞物。若不與者應還半價。
T24n1451_p0285c09║若仍不與應全與直。何以故。成就衣缽卒難
T24n1451_p0285c10║可得。
T24n1451_p0285c11║緣處同前。時諸苾芻用牛糞土及以齒木并
T24n1451_p0285c12║雜染汁。行出外時無顧戀心棄擲而去。時諸
T24n1451_p0285c13║苾芻雖見棄去有疑惑心。皆不敢用遂便爛
T24n1451_p0285c14║壞。時諸苾芻以緣白佛。佛言。作親友想用。凡
T24n1451_p0285c15║是親友可委寄人有其五種。一者心相愛愍。
T24n1451_p0285c16║二者近為得意。三者是所尊重。四者久故通
T24n1451_p0285c17║懷。五者聞用已財心生歡喜。此五人物雖不
T24n1451_p0285c18║問主用時無咎。又復觀知他所棄物。作無主
T24n1451_p0285c19║想用亦無過。
T24n1451_p0285c20║緣處同前。佛許染衣。便於寺外露地及經行
T24n1451_p0285c21║【CL073n1116_p0309a01】處而為染作。被塵土污及風雨濕。苾芻白佛。
T24n1451_p0285c22║佛言。可於寺內而為染作。寺內染時染汁墮
T24n1451_p0285c23║地猶如血色。俗人見時作如是語。聖者此處
T24n1451_p0285c24║殺牛羊耶。答曰。非殺眾生是染汁墮地。報言。
T24n1451_p0285c25║聖者染汁墮地何不掃除。佛言。可於染處牛
T24n1451_p0285c26║糞及泥塗拭令淨。彼遂重塗損石灰地。佛言。
T24n1451_p0285c27║石灰地處可以水洗。餘處應塗。若違者得越
T24n1451_p0285c28║法罪。
T24n1451_p0285c29║第四門第十子攝頌曰。
T24n1451_p0286a01║　須知栽樹法　　賊緂作神通
T24n1451_p0286a02║　若得上帔衣　　不應割去繢
T24n1451_p0286a03║緣在王舍城竹林園中。爾時世尊於勝身山。
T24n1451_p0286a04║令天帝釋得見諦已。其影勝王即於此處建
T24n1451_p0286a05║大法會。盡摩揭陀所有人眾悉皆雲集。山無
T24n1451_p0286a06║樹木人眾聚時為熱所困。報苾芻曰。善哉仁
T24n1451_p0286a07║【CL073n1116_p0309b01】等。可於此處栽植樹陰。答曰。世尊未許。報
T24n1451_p0286a08║言。賢首。有何違處。苾芻默然。佛言。我聽種
T24n1451_p0286a09║樹。苾芻種樹便棄而去其樹便死。時諸人眾
T24n1451_p0286a10║至第二年還來集會同前熱逼。問言。聖者。先
T24n1451_p0286a11║栽樹耶。答曰。已種。今何故無。報言。種了棄
T24n1451_p0286a12║去不為防守。致使摧殘復多枯死。俗人曰。仁
T24n1451_p0286a13║等初生父母若不將養必當損壞。樹須將護
T24n1451_p0286a14║待大方行。苾芻白佛。佛言。不應種樹即棄他
T24n1451_p0286a15║行。苾芻不知云何養護。冬月恐損應以草蓋。
T24n1451_p0286a16║野火便燒。佛言。當於四邊壘墼遮護。復為熱
T24n1451_p0286a17║傷。佛言。應通窗穴。夏雨如篅停水爛壞。佛
T24n1451_p0286a18║言。夏時可除圍壁應通水穴。其樹未大棄去
T24n1451_p0286a19║同前致損。苾芻白佛。佛言。種樹行法我今當
T24n1451_p0286a20║制若是花樹花發隨行。若是果樹著子方去。
T24n1451_p0286a21║時有苾芻有要緣務事必須行。不知云何。佛
T24n1451_p0286a22║言。應委守【CL073n1116_p0310a01】園人及親友者隨意而去。
T24n1451_p0286a23║緣處同前。時北方健陀羅王附上毛緂與影
T24n1451_p0286a24║勝王。王既得已將奉尊者畢鄰陀婆蹉。尊者
T24n1451_p0286a25║便披向阿蘭若。賊聞此事。王得上緂與尊者
T24n1451_p0286a26║披在阿蘭若。共相議曰。此是好物我等如何。
T24n1451_p0286a27║一人報曰。可行奪取餘更何云。即便夜至阿
T24n1451_p0286a28║蘭若處杖扣其門。尊者問曰。汝是何人。答言。
T24n1451_p0286a29║聖者。我是賊徒。問曰。欲何所覓。答曰。欲取
T24n1451_p0286b01║上緂若如是者窗中舒臂。賊便展手。是時尊
T24n1451_p0286b02║者作念加持。勿令此緂被截被燒。出莫令盡。
T24n1451_p0286b03║其賊遂即抽出一邊。拔之不已便成大聚不
T24n1451_p0286b04║知窮盡。遂以刀割刀不能傷。復以火燒火不
T24n1451_p0286b05║能著。告言。聖者畢鄰陀婆蹉。何因惱我。答
T24n1451_p0286b06║言。癡人汝不惱我我何惱汝。盡汝勇健努力
T24n1451_p0286b07║拔取我終不放。賊相謂曰。尊者有大神通我
T24n1451_p0286b08║非彼【CL073n1116_p0310b01】敵。宜當逃竄勿被王收。便棄毛緂滅影
T24n1451_p0286b09║而去。苾芻白佛。佛作是念。由披上緂住蘭若
T24n1451_p0286b10║中有如是過。告諸苾芻曰。畢鄰陀婆蹉所作
T24n1451_p0286b11║非理。披此上緂住蘭若中。是故苾芻不應披
T24n1451_p0286b12║此上價之緂住曠野中。若有作者得越法罪。
T24n1451_p0286b13║若有蘭若苾芻得斯好緂。應著村中令人守
T24n1451_p0286b14║護。後有蘭若苾芻得他好緂寄在俗舍。身往
T24n1451_p0286b15║林中遂被蟲食佛言。不應如是於其衣內。安
T24n1451_p0286b16║苦蔘葉。或安阿魏或苦楝葉。此等若無應安
T24n1451_p0286b17║架上時時曬暴。
T24n1451_p0286b18║緣在室羅伐城。給孤長者常來禮佛及諸尊
T24n1451_p0286b19║者。時屬寒天見諸苾芻踡脊而臥。長者既見
T24n1451_p0286b20║不修善品隨處而眠。問言。聖者世尊之教一
T24n1451_p0286b21║向專修。何故聖者棄其善品隨處而臥。答言。
T24n1451_p0286b22║長者。我忍寒苦何暇專修。長者聞已禮而辭
T24n1451_p0286b23║【CL073n1116_p0311a01】去。既至宅中以五百張白疊衣帔。持來寺
T24n1451_p0286b24║內奉施僧伽。苾芻得已截其縷繢。染以赤
T24n1451_p0286b25║石隨意而披。長者後來於諸房門。觀其帔疊
T24n1451_p0286b26║悉皆不見。問言。聖者。我施帔物今何不見。苾
T24n1451_p0286b27║芻以事具答。報言。聖者。我以如是勝妙上帔。
T24n1451_p0286b28║因何割壞。唯願留繢受用。苾芻白佛。佛言。
T24n1451_p0286b29║僧祇之物不應割繢直爾而用。割者得越法
T24n1451_p0286c01║罪。
T24n1451_p0286c02║【○】【○】根本說一切有部毘奈耶雜事卷第十七【○】【○】【○】【○】【○】【CL073n1116_p0311b01】
