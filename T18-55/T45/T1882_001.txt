T45n1882_p0671a01║
T45n1882_p0671a02║　　No. 1882
T45n1882_p0671a03║三聖圓融觀門
T45n1882_p0671a04║
T45n1882_p0671a05║　　　　沙門澄觀述
T45n1882_p0671a06║夫上聖觀人設教。言不虛陳。按指發揮。觸事
T45n1882_p0671a07║皆通。因有妙德。叩示以二聖表法之二義。
T45n1882_p0671a08║遂著三聖圓融觀。一毛之智觀難以度成。粗
T45n1882_p0671a09║依教理。略示綱要。惟冀遠識虛己而求之焉。
T45n1882_p0671a10║三聖者。本師毘盧遮那如來。普賢文殊二大
T45n1882_p0671a11║菩薩是也。大覺應世輔翼塵沙。而華嚴經中。
T45n1882_p0671a12║獨標二聖為上首者。託以表法。不徒然也。今
T45n1882_p0671a13║略顯二門。一相對明表。二相融顯圓。且初門
T45n1882_p0671a14║中。三聖之內二聖為因。如來為果。果起言想。
T45n1882_p0671a15║且說二因。若悟二因之玄微。則知果海之深
T45n1882_p0671a16║妙。然二聖法門略為三對。一以能信所信相
T45n1882_p0671a17║對。謂普賢表所信之法界。即在纏如來藏。故
T45n1882_p0671a18║理趣般若云。一切眾生皆如來藏。普賢菩薩
T45n1882_p0671a19║自體遍故。初會即入如來藏身三昧者。意在
T45n1882_p0671a20║此也。文殊表能信之心。佛名經云。一切諸佛
T45n1882_p0671a21║皆因文殊而發心者。表依信發故。善財始見
T45n1882_p0671a22║發大心者。當信位故。經云。文殊菩薩出生一
T45n1882_p0671a23║切菩薩。無休息故。然信但有信而未能見。及
T45n1882_p0671a24║所信所證無二理故。無初普賢。信可始生。理
T45n1882_p0671a25║唯極見故。文殊居初普賢居後。二以解行相
T45n1882_p0671a26║對。普賢表所起萬行。上下諸經皆言普賢行
T45n1882_p0671a27║故。文殊表能起之解。通解事理窮方便故。慈
T45n1882_p0671a28║氏云。汝先得見諸善知識。聞菩薩行。入解脫
T45n1882_p0671a29║門。皆是文殊威神力故。又云。文殊常為一切
T45n1882_p0671b01║菩薩師故。又云。文殊師利心念力故。三以理
T45n1882_p0671b02║智相對。普賢表所證法界。即出纏如來藏。善
T45n1882_p0671b03║財童子入其身故。又云。得究竟三世平等身
T45n1882_p0671b04║故。一毛廣大即無邊者。稱法性故。普賢身相
T45n1882_p0671b05║如虛空故。又見普賢即得智波羅蜜者。明依
T45n1882_p0671b06║於理而發智故。文殊表能證大智。本所事佛
T45n1882_p0671b07║名不動智故。慈氏云。文殊師利常為無量百
T45n1882_p0671b08║千億那由他諸佛母故。文殊於諸經中。所說
T45n1882_p0671b09║法門多顯般若旨故。又云。從文殊師利智慧
T45n1882_p0671b10║大海所出生故。見後文殊。方見普賢。顯其有
T45n1882_p0671b11║智方證理故。是以古德銘後文殊。為智照無
T45n1882_p0671b12║二相。不視身相者。表極智甚深心境兩已
T45n1882_p0671b13║信解雙絕故。又理開體用。智分權實故。以文
T45n1882_p0671b14║殊二智。證普賢體用。此之一門。古德親問三
T45n1882_p0671b15║藏。言有經說。未傳此方。又此一門亦表定慧。
T45n1882_p0671b16║理本寂故。智即慧故。亦表體用。普賢理寂以
T45n1882_p0671b17║為心體。文殊智照為大用故。第二相融顯圓
T45n1882_p0671b18║者。亦二。先明二聖法門各自圓融。謂文殊必
T45n1882_p0671b19║因於信。方能成解。有解無信。增邪見故。有信
T45n1882_p0671b20║無解。長無明故。信解真正。方了本原。成其極
T45n1882_p0671b21║智。極智反照。不異初心故。初發心時。便成正
T45n1882_p0671b22║覺。又前方便之智不離智體故。後文殊名智
T45n1882_p0671b23║照無二相。照信不殊於智故。從無身相而展
T45n1882_p0671b24║右手。是以文殊三事融通隱隱。次普賢三事
T45n1882_p0671b25║自相融者。理若無行。理終不顯。依體起行。行
T45n1882_p0671b26║必稱體。由行證理。理無行外之理。由理顯行。
T45n1882_p0671b27║無理外之行故。隨所證理。無不具一證一切
T45n1882_p0671b28║證故。見普賢一毛所得法門過前不可說倍。
T45n1882_p0671b29║又是即體之用故。毛孔法門緣起無盡。由是
T45n1882_p0671c01║普賢三事涉入重重。二者二聖法門互相融
T45n1882_p0671c02║者。謂要因於信方知法界。信不信理。信即為
T45n1882_p0671c03║邪。故能所不二。不信自心有如來藏。非菩薩
T45n1882_p0671c04║故。次要藉於解。方能起行稱解。起行行不異
T45n1882_p0671c05║解。則解行不二。次以智是理用。體理成智。還
T45n1882_p0671c06║照於理。智與理冥。方曰真智。則理智無二。
T45n1882_p0671c07║故經云。無有如外智能證於如。亦無智外如
T45n1882_p0671c08║為智所入。又法界寂照名止。寂而常照名觀。
T45n1882_p0671c09║觀窮數極妙符乎寂。即定慧不二。又即體之
T45n1882_p0671c10║用曰智。即用之體曰理。即體用無二。是以文
T45n1882_p0671c11║殊三事融通隱隱。即是普賢三事涉入重重。
T45n1882_p0671c12║此二不異。名普賢帝網之行。故普賢行品反
T45n1882_p0671c13║上下諸經廣顯理事圓融。為普賢行。非獨事
T45n1882_p0671c14║行。名普賢行。既二聖相融而不名文殊行者。
T45n1882_p0671c15║攝智屬理。唯一心法界故。舉一全收。二聖法
T45n1882_p0671c16║門既相融者。則普賢因滿。離相絕言。沒因果
T45n1882_p0671c17║海。是名毘盧遮那。光明遍照唯證相應故。法
T45n1882_p0671c18║界品中。普賢之後便偈讚佛德者。顯果相也。
T45n1882_p0671c19║品初如來自入三昧。現相無言。表所證絕言。
T45n1882_p0671c20║而普賢開顯放光令悟。表能證絕言。而文殊
T45n1882_p0671c21║開顯者。即斯意也。若合三聖法門。以為經目
T45n1882_p0671c22║者。普賢是大所證理體。無不包故。文殊是方
T45n1882_p0671c23║廣理上之智為業用故。又通是普賢理含體
T45n1882_p0671c24║用。通為所證故。文殊普賢二俱華嚴萬行披
T45n1882_p0671c25║敷信智解行皆是因。華用嚴本寂體故。舍那
T45n1882_p0671c26║即佛通圓諸因證上體用。故說即為經。因言
T45n1882_p0671c27║顯故。既包題目無遺。則攝大經義盡。亦一代
T45n1882_p0671c28║時教。不離於此理智等。然上理智等。並不離
T45n1882_p0671c29║心。心佛眾生無差別故。若於心能了。則念念
T45n1882_p0672a01║因圓。念念果滿。出現品云。菩薩應知。自心念
T45n1882_p0672a02║念常有佛成正覺故。而即一之異。不礙外觀。
T45n1882_p0672a03║勿滯言說。若與此觀相應則觸目對境。常見
T45n1882_p0672a04║三聖及十方諸菩薩。一即一切故。心境無二
T45n1882_p0672a05║故。依此修行一生不剋。三聖必圓矣。
T45n1882_p0672a06║三聖圓融觀門(畢)
T45n1882_p0672a07║
T45n1882_p0672a08║　貞享二年乙丑仲秋念一蓂於南都邸舍抄
T45n1882_p0672a09║　之
