T45n1897_p0869a01║
T45n1897_p0869a02║　　No. 1897
T45n1897_p0869a03║　　翻刻教誡律儀敘
T45n1897_p0869a04║
T45n1897_p0869a05║諸善律儀。佛家之柱石也。道品之樓觀。禪定
T45n1897_p0869a06║之心城。皆基于此矣。南山大師嘗著行事鈔
T45n1897_p0869a07║若于卷。廣開毘尼之學風。然其文浩瀚望洋
T45n1897_p0869a08║難闖。故重編此書以誘。奘新學文簡義深。行
T45n1897_p0869a09║相條件提耳。指掌可謂至矣。牛門正定教院
T45n1897_p0869a10║弦我上人。捐衣缽資翻刻之布于世。今復欲
T45n1897_p0869a11║附其𮝨版于我緣山。以施之乎四方。一日上
T45n1897_p0869a12║人來謀于余。余嘉其志重謀諸上座。上座允
T45n1897_p0869a13║之。乃印刷之。則字畫鮮明章句精正。頗為善
T45n1897_p0869a14║本。古人曰。流通法者莫若於印造。吁上人意
T45n1897_p0869a15║蓋在于比歟。頃日余應諸子之囑講此書。因
T45n1897_p0869a16║粗攄其引由爾。
T45n1897_p0869a17║安政戊午春正月　　　　緣山南溪圓海撰
T45n1897_p0869a18║
T45n1897_p0869a19║
T45n1897_p0869a20║教誡新學比丘行護律儀
T45n1897_p0869a21║
T45n1897_p0869a22║　　　　終南山沙門道宣述
T45n1897_p0869a23║觀夫創入道門未即閑其妙行。要遵承以法
T45n1897_p0869a24║訓。方乃曉其律儀。事若闕於師承持護冥然
T45n1897_p0869a25║無準。故知不有教誡行相誰宣。不有學人軌
T45n1897_p0869a26║模奚設。然釋迦行化法本西天。自金口收光
T45n1897_p0869a27║言流東域。化教含其漸頓灑定水於三千。制
T45n1897_p0869a28║教輕重斯分熏戒香於百億。律制五年依止
T45n1897_p0869a29║意在調伏六根。有智聽許離師。無智猶須盡
T45n1897_p0869b01║壽。屢有初心在道觸事未諳。曾不尋其教章
T45n1897_p0869b02║於法每纏疑網。或非制而制。是制便違。或云。
T45n1897_p0869b03║我是大乘之人不行小乘之法。如斯者眾。非
T45n1897_p0869b04║一二三。此則內乖菩薩之心。外闕聲聞之行。
T45n1897_p0869b05║四儀既無法潤。乃名枯槁眾生。若此等流古
T45n1897_p0869b06║今不絕。自非持法達士孰能鑒之者哉。時有
T45n1897_p0869b07║學人運情疏躁。求行者少。求解者多。於制儀
T45n1897_p0869b08║門極為浮漫。夫以不修禪那三昧長乖真智
T45n1897_p0869b09║之心。不習諸善律儀難以成其勝行。是以古
T45n1897_p0869b10║今大德實為世者良田。淨業成於道儀。清白
T45n1897_p0869b11║圓於戒品。氣高星漢。威肅風雲。德重丘山。名
T45n1897_p0869b12║流江海。昂昂聳傑秀學千尋。浩浩深慈恩波
T45n1897_p0869b13║萬頃。懷師子之德現象王之威。人天讚承。龍
T45n1897_p0869b14║神欽伏。實謂。蒼生有感世不空然。所以德焰
T45n1897_p0869b15║聯輝。傳光靡絕。雅行堅操。真僧寶焉。予乃愧
T45n1897_p0869b16║省下流實懷慚於上德。準教纂斯清訓。以將
T45n1897_p0869b17║呈誨未聞。夫戒律之宗理有任持之志。遂使
T45n1897_p0869b18║內自增其心善。外令儀軌可觀。凡諸行條件
T45n1897_p0869b19║錄之後用光新學。并題序云。行相法都四百
T45n1897_p0869b20║六十五條。在下具明。
T45n1897_p0869b21║　　入寺法第一(十一條)
T45n1897_p0869b22║一到寺門外具威儀。二入寺門禮拜便跪說
T45n1897_p0869b23║如常歎佛。三收坐具合掌曲躬。然後歛容旁
T45n1897_p0869b24║廊一邊緩行直視。四不得垂手。當有所畏。五
T45n1897_p0869b25║不得蹋殿塔影。六逢尊宿殿前不得禮拜。七
T45n1897_p0869b26║若入殿塔當合掌右繞。不得左轉。八出殿門
T45n1897_p0869b27║隨頰舉足。九涕唾須知屏處。十須參禮尊宿。
T45n1897_p0869b28║十一須知大小便處。
T45n1897_p0869b29║　　在師前立法第二(六條)
T45n1897_p0869c01║一不得直前立。二不得直後立。三不得太近。
T45n1897_p0869c02║四不得太遠。五不得在高處立。六不得上風
T45n1897_p0869c03║立。當須對師額角七尺許立。
T45n1897_p0869c04║　　事師法第三(五十一條)
T45n1897_p0869c05║一常瞻師顏色勿令失意。二凡至師所當具
T45n1897_p0869c06║威儀。三在師前不得與同類人相禮。四在師
T45n1897_p0869c07║前不得受人禮拜。五向師前問訊當豫合掌
T45n1897_p0869c08║曲躬。六共師語不得爭勝。七常須軟語。八師
T45n1897_p0869c09║語未了不得語。九凡欲作事要須咨白。十師
T45n1897_p0869c10║所教誨常須隨順。不得違逆。十一凡得教訓
T45n1897_p0869c11║當設禮謝。十二若被呵罵當須自責軟語懺
T45n1897_p0869c12║謝。十三被師呵責不得起瞋嫌心。十四見師
T45n1897_p0869c13║衣裳巾襪垢膩白師洗濯令淨。十五見師衣
T45n1897_p0869c14║破當縫補之。十六整師鞋履。襞疊衣被。十七
T45n1897_p0869c15║先洗師缽。次洗己缽。十八常須作意。不得喧
T45n1897_p0869c16║笑。十九不得在師前臥。二十不得在師後起。
T45n1897_p0869c17║二十一凡欲入師房至門先彈指然後方入。
T45n1897_p0869c18║二十二平明三下鐘了即問訊白事。二十三
T45n1897_p0869c19║於一切處避師坐不得唐突。二十四若隨師
T45n1897_p0869c20║行不得喧笑。不得蹋師影。相去可七尺。二十
T45n1897_p0869c21║五奉教令當生慚愧念修戒定以報師恩。二
T45n1897_p0869c22║十六聞師外歸當出迎接。二十七師從外歸
T45n1897_p0869c23║當須襞疊衣裳。二十八師欲洗足當具湯水拭
T45n1897_p0869c24║巾。二十九常掃師房院。三十見師床有塵土
T45n1897_p0869c25║當掃去之。三十一師常坐臥床不得輒坐臥。
T45n1897_p0869c26║三十二凡入師房門當旁門頰行。隨門頰舉
T45n1897_p0869c27║足。三十三揚門簾出入當手承著門頰。勿令
T45n1897_p0869c28║有聲。閉門戶不得作聲。三十四凡下簾不得
T45n1897_p0869c29║懸放。當以手承下。三十五凡上簾法當從裏
T45n1897_p0870a01║卷令兩頭齊。三十六嚼楊枝洟唾當屏處。三
T45n1897_p0870a02║十七不得令師瓶有宿水。此忌熱時。三十八
T45n1897_p0870a03║常令師瓶水滿不得欠少。三十九當具燈燭
T45n1897_p0870a04║常知時。四十冬月勿令師房闕火。四十一夏
T45n1897_p0870a05║月常為師晒暴薦席衣裳。四十二不得向師
T45n1897_p0870a06║前讒佞他人說其過惡。死入地獄。極為過惡。
T45n1897_p0870a07║深須誡之。廣如智論中說。四十三在師前不
T45n1897_p0870a08║得說無益之事。四十四對師前不得抓癢。四
T45n1897_p0870a09║十五若欲欠呿當以手遮口。四十六不得對
T45n1897_p0870a10║師著襪。四十七不得對師洗足。四十八向師
T45n1897_p0870a11║前未遣坐不得輒坐。四十九向師前未令去
T45n1897_p0870a12║不得輒去。五十師欲出寺當具所須。五十一
T45n1897_p0870a13║師欲上堂為師滌缽。看閉門戶等事。
T45n1897_p0870a14║　　在寺住法第四(三十一條)
T45n1897_p0870a15║一不得彊知他事論他過非。二不得入他諍
T45n1897_p0870a16║事。三不得傳他惡事。四不得釘破牆壁。五不
T45n1897_p0870a17║得書門戶及牆壁。六見殿塔不淨當掃令淨。
T45n1897_p0870a18║七行不得垂手。八行不得左右顧視。九行須
T45n1897_p0870a19║長視。看地七尺勿令蹋蟲蟻。十若手把物路
T45n1897_p0870a20║逢尊宿。當放一處如法問訊。十一不得逾越
T45n1897_p0870a21║籬牆。除會衣會夏等緣。十二不得著木揬向
T45n1897_p0870a22║尊宿前行立。十三不得通肩被袈裟。十四常
T45n1897_p0870a23║須帶袈裟紐。十五凡著履揬先令腳根著地。
T45n1897_p0870a24║勿使作聲。十六洟唾常向屏處。十七不得門
T45n1897_p0870a25║閫上坐。十八不得腳蹋門限。十九不得入惡
T45n1897_p0870a26║笑處。二十於春夏秋冬無切要事不得遊行。
T45n1897_p0870a27║二十一不得惡口罵人。如經所說。口業極重。
T45n1897_p0870a28║切須慎之。二十二不得瞋罵風雨。二十三不
T45n1897_p0870a29║得急行。當學牛王象王之步。二十四廊下行
T45n1897_p0870b01║不得當其中道。二十五行須旁一邊。是禮也。
T45n1897_p0870b02║二十六廊下行不得高聲語笑。二十七大小
T45n1897_p0870b03║便須知處所。二十八無緣事不得入他房院。
T45n1897_p0870b04║二十九常須慈悲柔和善順。論云。夫言慈者
T45n1897_p0870b05║意在柔和。被他所惱不生瞋恨。夫言悲者意
T45n1897_p0870b06║在饒益。善順物情。三十凡出房院不得衝突
T45n1897_p0870b07║尊宿。三十一廊下行不得吟詠。
T45n1897_p0870b08║　　在院住法第五(五十五條)
T45n1897_p0870b09║一常勤修正業不得空譚世事。二漉水法。初
T45n1897_p0870b10║下水鑵桶先且動水令蟲散。三須用三重密
T45n1897_p0870b11║絹細心濾水。四水鑵桶上下不得搪著井四
T45n1897_p0870b12║邊。五水桶上至井口。須如法澆洗水桶橫梁。
T45n1897_p0870b13║然後把之拭暴令乾。六濾水時桶從井口出。
T45n1897_p0870b14║不得令水滴濾羅外。七瀉水不得濺入盆水
T45n1897_p0870b15║中。若有滴落更須再濾。八夏熱時經宿水則
T45n1897_p0870b16║有蟲生。早朝取水午時蟲生。彌須再濾。九嚴
T45n1897_p0870b17║冬有冰不得早起濾水。水著濾羅蟲則凍死。
T45n1897_p0870b18║十候日出暖時方濾水。其桶及羅唯須表裏
T45n1897_p0870b19║如意細淋使蟲盡方休。濾水之法行相極難。
T45n1897_p0870b20║今且略說。十一然乾枯柴竹疑似有蟲即須
T45n1897_p0870b21║細破看之。十二每須檢挍火燭。勿令失火。十
T45n1897_p0870b22║三若洗內衣須拾去蟣虱。十四洗足及襪須
T45n1897_p0870b23║用一盆。十五洗淨衣。盆不得洗足及襪。十六
T45n1897_p0870b24║凡暴淨衣不得安觸笐上。十七凡濯衣要用
T45n1897_p0870b25║水缾。淨手把其桶杓。十八凡洗濯了當用淨
T45n1897_p0870b26║水盪盆器令淨。十九凡洗足了須用水再淋
T45n1897_p0870b27║手足令淨。二十夏月熱時用水盆了當蕩滌
T45n1897_p0870b28║覆之令乾。不得仰。仰即蟲生。二十一於上中
T45n1897_p0870b29║下座常存禮節。二十二於上中下座不得出
T45n1897_p0870c01║無義之語。二十三不得譚話穢言。二十四所
T45n1897_p0870c02║作事業懃問師義。求生慧解。二十五常念老
T45n1897_p0870c03║病死。策勤三業行出世行。二十六常懷慚愧
T45n1897_p0870c04║念報四恩旁資三有。二十七於三寶境生難
T45n1897_p0870c05║逢難值想。二十八當觀四念處約大小乘經
T45n1897_p0870c06║論所明。於念念中常加慈悲發菩提之心。二
T45n1897_p0870c07║十九當護惜三寶物不得損失。三十濕缽不
T45n1897_p0870c08║得安繩床板床及席上。三十一若有損費常
T45n1897_p0870c09║住三寶物等當倍備之。三十二凡坐床先看
T45n1897_p0870c10║腳。若未平著地不得輒坐。三十三見繩床板
T45n1897_p0870c11║床在露地當須收之。三十四不得將好橙安
T45n1897_p0870c12║日中晒藥物等。三十五凡欲移坐床不得拖
T45n1897_p0870c13║曳。當須擎移。三十六屋柱邪處不得安水缾。
T45n1897_p0870c14║三十七著袈裟常須帶紐。三十八不得觸手
T45n1897_p0870c15║捉袈裟。三十九洗袈裟不得手按。亦不得腳
T45n1897_p0870c16║蹋。四十不得口含水噴袈裟。四十一摺袈裟
T45n1897_p0870c17║不得口衘。亦不得腳蹋。四十二不得坐著袈
T45n1897_p0870c18║裟。四十三凡欲把經先須皁筴洗手。四十四
T45n1897_p0870c19║淨巾拭手當暴令乾。四十五須知院內床席
T45n1897_p0870c20║觸淨。觸者當須淨之。四十六凡所作務及洗
T45n1897_p0870c21║漱須著五條。若無反披七條許之。四十七凡
T45n1897_p0870c22║淨床席先去塵垢須濕巾拭之。四十八凡欲
T45n1897_p0870c23║受藥茶及鹽一切堪食之物。料量當喫取盡。
T45n1897_p0870c24║逐時受之。不得多受令有殘宿。深須慎之。人
T45n1897_p0870c25║多喜犯。四十九凡用水杓齊入水處是淨。常
T45n1897_p0870c26║當把處是觸。若淨不得把之。五十若有病者
T45n1897_p0870c27║當慈心始終看之。房院有人睡時不得打物
T45n1897_p0870c28║作聲及高聲語笑。五十一若從外歸院門或
T45n1897_p0870c29║關當復緩打。不得驚人。五十二凡欲出院當
T45n1897_p0871a01║白院中僧令知去處。五十三覺欲大小便當
T45n1897_p0871a02║須早去。不得臨時失則。五十四須揖手把瓶。
T45n1897_p0871a03║不得垂手衣觸缾底。五十五凡關門戶當須
T45n1897_p0871a04║子細。不得疏慢致有去失。
T45n1897_p0871a05║　　在房中住法第六(三十二條)
T45n1897_p0871a06║一不得共大已五夏人同床。二與同類人共
T45n1897_p0871a07║房。每須相護勿令喧競。三房中常作意。更相
T45n1897_p0871a08║問訊須知大小。四若有得失言語即須乞歡
T45n1897_p0871a09║喜。不得經宿結其罪業。五互相讚美。不得背
T45n1897_p0871a10║相毀說。六凡欲向餘房院白同房人令知去
T45n1897_p0871a11║處。七摺七條須預前著五條。八若脫五條則
T45n1897_p0871a12║須著七條。不得離處。九凡欲持火入房。至門
T45n1897_p0871a13║外預告房內人。知云火欲入。十凡欲滅燈火
T45n1897_p0871a14║不得口吹。十一欲滅燈火須問同房人更用
T45n1897_p0871a15║燈否。十二房中及並房人已臥讀書不得出
T45n1897_p0871a16║聲。十三凡欲念誦不得高聲。十四己是下座
T45n1897_p0871a17║苦事先作。十五凡是好事先推上座。益讓如
T45n1897_p0871a18║海板比丘法。十六不得譚話不善之事。十七
T45n1897_p0871a19║不得互相譏諷習誦戲論之法。十八不得拾
T45n1897_p0871a20║蟣虱放房中地上。當用綿絮裹之安穩便處。
T45n1897_p0871a21║十九行住坐臥出入袈裟亦須近身。二十設
T45n1897_p0871a22║令大小出入袈裟亦須近身。二十一臥須安
T45n1897_p0871a23║枕。不得污席。二十二臥須右脅著床席。面當
T45n1897_p0871a24║看外。不得看壁。二十三不得仰身累足左脅
T45n1897_p0871a25║而臥。二十四臥不得赤體。二十五臥不得三
T45n1897_p0871a26║衣致腳後。二十六行住坐臥不得思惟惡事。
T45n1897_p0871a27║二十七夜臥當念明相。二十八夏中薦席衣
T45n1897_p0871a28║裳須晒暴。二十九凡挂鞋履不得過人頭致
T45n1897_p0871a29║人面上。三十緣身衣裳須淨潔。勿令垢膩及
T45n1897_p0871b01║污氣。三十一不得露然燈燭。三十二房中常
T45n1897_p0871b02║須淨潔。不得狼籍。
T45n1897_p0871b03║　　對大已五夏闍梨法第七(二十二條)
T45n1897_p0871b04║一對大已五夏闍梨須帶袈裟紐。二不得通
T45n1897_p0871b05║肩被袈裟(經云。比丘對佛僧及上座不得通肩披袈裟。死入鐵鉀地獄)三不得
T45n1897_p0871b06║邪腳倚立。四不得垂手立。五不得非時喧笑。
T45n1897_p0871b07║六立如前事師法。七若有教誡當須設禮。八
T45n1897_p0871b08║須作謙卑心。九對人不得抓瘡。十不得對人
T45n1897_p0871b09║前洟唾。十一不得對人嚼楊枝。十二未喚坐
T45n1897_p0871b10║不得輒坐。十三不得共同床坐。十四不得坐
T45n1897_p0871b11║大已五夏人常坐臥處床。十五夫五夏已上
T45n1897_p0871b12║即闍梨位。十夏已上是和尚位。切須知之。十
T45n1897_p0871b13║六尊人喚坐須合掌曲躬然後乃坐。十七坐
T45n1897_p0871b14║不得無禮自恣倚東西。十八若有所言語須
T45n1897_p0871b15║謙下。不得取上分。十九不得張口欠去。當以
T45n1897_p0871b16║手遮之。二十不得以手埒面。二十一不得大
T45n1897_p0871b17║噓氣作聲。二十二坐當須端身定住。
T45n1897_p0871b18║　　二時食法第八(六十條)
T45n1897_p0871b19║一聞三下鐘即須息務先且出入。二先用皁
T45n1897_p0871b20║莢洗手令淨。三凡所著裙不得太高。不得太
T45n1897_p0871b21║低。常須齊整。可齊腳踝。四著七條當令橫披
T45n1897_p0871b22║共衣領齊。直下臂上半覆肩膊。五欲把缽上
T45n1897_p0871b23║堂。又須淨手於巾上拭手令乾中指夾巾。六
T45n1897_p0871b24║至堂食未了已前常須護手指面及掌。不得
T45n1897_p0871b25║觸。設使堂頭把經手不勞更洗。但以香淨即
T45n1897_p0871b26║得。七其缽盂外三分之中二分向上為淨。下
T45n1897_p0871b27║一分為觸。八凡把缽滌蕩瀉水不得高。當須
T45n1897_p0871b28║曲腰低頭瀉水。令缽去地一側手。九若令童
T45n1897_p0871b29║行過缽亦同比丘夾巾之法。不得把巾。令童
T45n1897_p0871c01║行捧缽過生極多。不能繁述。人多犯此。若單
T45n1897_p0871c02║令過缽自夾巾彌善。十待歛鐘聲發即如法
T45n1897_p0871c03║夾巾把缽。令匙柄向身。十一把缽不得太高
T45n1897_p0871c04║不得太低。則當胸。十二須離尊宿門前。當旁
T45n1897_p0871c05║廊柱。不得在廊中心行。又不得喧笑。十三不
T45n1897_p0871c06║得共上座並行。須讓上座向前行。十四行須
T45n1897_p0871c07║直視地七尺。十五不得急行。當庠序令威儀
T45n1897_p0871c08║可觀。十六初入食堂隨門頰舉足。出時亦爾。
T45n1897_p0871c09║十七至所坐處先放巾。次放缽。後手指夾取
T45n1897_p0871c10║鞋履安床下。十八當抽坐具開張亦用指夾。
T45n1897_p0871c11║十九禮拜收坐具即上床坐。不得在地而跪
T45n1897_p0871c12║及在地立。必若鐘聲欲斷乃可且立。不得跪
T45n1897_p0871c13║地。二十凡上床坐待鐘斷。不得留坐具致床
T45n1897_p0871c14║前席上。二十一凡欲上床不得露腳踝。二十
T45n1897_p0871c15║二坐時不得令內衣出。二十三入堂未歛鐘
T45n1897_p0871c16║聲禮拜且收坐具。上床坐不得令衣服垂著
T45n1897_p0871c17║床緣。二十四行香時不得籠手。須出手合掌。
T45n1897_p0871c18║不得語笑。二十五不得輒剩索飲食。二十六
T45n1897_p0871c19║若當次唱禮須一佛一禮。不得太急太緩令
T45n1897_p0871c20║須得所。二十七當次作梵須盡偈讚。不得半
T45n1897_p0871c21║梵。人眾少時亦須盡其偈讚。不得略。二十八
T45n1897_p0871c22║若違僧制聞白椎聲即下。不得違拒。二十九
T45n1897_p0871c23║當須收攝橫帔。不得坐著袈裟。三十開食巾
T45n1897_p0871c24║邊指甲不得觸著指面。三十一敷食巾時令
T45n1897_p0871c25║與床榪緣齊。三十二碗缽常須離膝巾。不得
T45n1897_p0871c26║安手致膝上。三十三不得傾缽中水瀝滴床
T45n1897_p0871c27║前。三十四凡所受食須令碗缽離床。三十五
T45n1897_p0871c28║凡所喫食不得太急猶如餓人。又須把缽碗
T45n1897_p0871c29║就口。又不得食滿頰邊如獼猴藏。三十六凡
T45n1897_p0872a01║所受食須仰手。三十七凡所受食不得把匙
T45n1897_p0872a02║筋於淨人手中自抄撥取。三十八不得過匙
T45n1897_p0872a03║筋與淨人。令於僧食器中取食。三十九凡欲
T45n1897_p0872a04║受食有疑當作漫心。言漫心者如早朝受粥。
T45n1897_p0872a05║恐淨人錯唱當作念一切粥皆受。餘一切食
T45n1897_p0872a06║皆受類然。四十凡欲受食若作克心。受得食
T45n1897_p0872a07║了心境相違食不成受。更須重受。方乃得成。
T45n1897_p0872a08║言克心者如受豉粥。受了乃是豆粥名心境
T45n1897_p0872a09║相違。四十一凡欲受食淨人抖擻餅屑及以
T45n1897_p0872a10║菜汁等。迸落碗器中必須更受。四十二凡欲
T45n1897_p0872a11║出生粥不得令淨匙拄著淨人出生器中。若
T45n1897_p0872a12║著處即須更受匙。四十三凡所受食量喫多
T45n1897_p0872a13║少不得有餘。四十四凡欲喫食不得大攪及
T45n1897_p0872a14║歠欱作聲。四十五凡所出生餅當如一半錢
T45n1897_p0872a15║大。飯不過其七粒。自餘飯食亦不得多。四十
T45n1897_p0872a16║六凡所出生食須事事如法。四十七出生食。
T45n1897_p0872a17║不得將所棄惡食物致生中。四十八凡出生
T45n1897_p0872a18║法。須安床邊淺處令淨人掠取。不得自用手
T45n1897_p0872a19║拈。意在護手。四十九不得用匙筋刮缽碗作
T45n1897_p0872a20║聲。當用湯水滌蕩取。即不損缽光。若損缽光
T45n1897_p0872a21║缽即受膩難洗。五十不得大張口滿匙抄飯。
T45n1897_p0872a22║令遺落缽中及在匙上狼籍。又上座不應先
T45n1897_p0872a23║食。五十一凡一口之飯須匙頭三抄食。令匙
T45n1897_p0872a24║頭直入口。五十二不得遺落醬汁飯粒等落
T45n1897_p0872a25║在巾上而食。五十三不得安致食巾上而食。
T45n1897_p0872a26║五十四若有食遺落食巾上不得取食。當押
T45n1897_p0872a27║聚安一處付與淨人。五十五飯中有穀去
T45n1897_p0872a28║皮食之。五十六缽碗中若有餘殘不得將歸
T45n1897_p0872a29║房院。五十七常住一食已外將歸院須倍備
T45n1897_p0872b01║之。五十八所食須生慚愧常作觀法。五十九
T45n1897_p0872b02║須知喫粥有十利。具如偈中明之。六十須識
T45n1897_p0872b03║施食五常。一色。二力。三壽命。四安樂。五無
T45n1897_p0872b04║礙辯。
T45n1897_p0872b05║　　食了出堂法第九(十條)
T45n1897_p0872b06║一眾中食了不得漱口作聲。二眾中食了不
T45n1897_p0872b07║得吐水致缽碗中及餘處。三聞處世界梵合
T45n1897_p0872b08║掌念偈。四食了已作斷心不得咽津。五下床
T45n1897_p0872b09║不得令腳踝露。六食了出堂先舉門頰邊腳。
T45n1897_p0872b10║當令匙柄向身。執缽當胸不得顧視。七食了
T45n1897_p0872b11║出堂未至院中及屏處不得吐唾。八出堂門
T45n1897_p0872b12║外須旁廊一邊行。令威儀庠序雁行而行。九
T45n1897_p0872b13║不得並頭語笑令失次。十欲出堂先收攝橫
T45n1897_p0872b14║帔。整理袈裟勿令僚亂。依次而行。
T45n1897_p0872b15║　　洗缽法第十(十七條)
T45n1897_p0872b16║一下堂歸房內。須先以水浸缽。二當用一大
T45n1897_p0872b17║合水於碗中浸皁莢可長二寸。三洗漱用灰
T45n1897_p0872b18║及楊枝。當向屏處。不得對上座。當與手遮。四
T45n1897_p0872b19║缽床若短當讓上座。不得亂安著妨他洗缽。
T45n1897_p0872b20║五凡欲洗缽先須收攬衣裳。勿令著地。六凡
T45n1897_p0872b21║欲洗缽先用清水一遍。次用碗中皁莢汁瀉
T45n1897_p0872b22║向缽中。仍須碗盛皁莢水。揩摩食器堅膩方
T45n1897_p0872b23║得盡。必須淨洗。七凡欲洗缽先洗四邊。次洗
T45n1897_p0872b24║餘處。八不得於缽洗手。九洗缽不得語笑。當
T45n1897_p0872b25║須用心。十洗缽須令離缽床。高低可一側手
T45n1897_p0872b26║地。十一不得洟唾於缽床四邊。十二淨盥及
T45n1897_p0872b27║杓子柄。初洗缽時先把觸處。洗了即以水洗
T45n1897_p0872b28║杓柄。方得手把。十三洗缽了不得口銜缽邊
T45n1897_p0872b29║吸水漱口。十四夏月洗缽了當須淨處覆令
T45n1897_p0872c01║乾。十五夏月熱時早朝洗缽須用新水。十六
T45n1897_p0872c02║若有夜宿水更須再漉了洗缽。恐水經宿有
T45n1897_p0872c03║蟲生。十七喫粥了若受外請缽不能隨身。當
T45n1897_p0872c04║用皁莢洗。不問春夏秋冬皆耳。
T45n1897_p0872c05║　　護缽法第十一(十三條)
T45n1897_p0872c06║一不得安缽笐竿下欄干上。二不得安缽放
T45n1897_p0872c07║懸物下。三不得安缽在倚竹木樹枝邊。四不
T45n1897_p0872c08║得安缽於石上五。不得安缽於果子樹下。六
T45n1897_p0872c09║不得在有果樹下洗缽。七不得安缽於床角
T45n1897_p0872c10║及四邊臨危之處。八不時將手巾盛缽及盛
T45n1897_p0872c11║餘物。九不得與童行缽器食。若與童行缽食
T45n1897_p0872c12║者深違佛教。又恐打破。切須忌之。十不得一
T45n1897_p0872c13║手把兩缽。除中間有隔。十一若攜缽隨身行
T45n1897_p0872c14║須缽口向外。十二不得挂缽於杖頭。十三一
T45n1897_p0872c15║切危險處不得安缽。
T45n1897_p0872c16║　　入眾法第十二(十二條)
T45n1897_p0872c17║一著衣須齊整。二當持坐具安臂上。三坐須
T45n1897_p0872c18║知大小。四未打鐘不得前入堂。五上座未坐
T45n1897_p0872c19║不得先坐。六當斂容寂默。不得語笑。七上床
T45n1897_p0872c20║下床當須如法。不得令腳膊踝露。八坐須端
T45n1897_p0872c21║身安住。不得數動。九不得左右顧視。十若欲
T45n1897_p0872c22║欠去當以手遮口。不得作聲。十一不得抓癢。
T45n1897_p0872c23║十二當念本業。不得餘緣。
T45n1897_p0872c24║　　入堂布薩法第十三(十二條)
T45n1897_p0872c25║具如鈔文及布薩儀。此不備述。
T45n1897_p0872c26║　　上廁法第十四(二十條)
T45n1897_p0872c27║一覺欲出入須早去。不得臨時失儀則。二須
T45n1897_p0872c28║揖手把瓶。不得垂手。三至廁前知有尊宿當
T45n1897_p0872c29║須避之。四至廁前彈指三下。或謦欬聲。知無
T45n1897_p0873a01║人方入。五隨高下褰衣漸蹲漸揎。不得預高
T45n1897_p0873a02║揎衣令身赤露。六夜暗黑當用廁籌於廁孔
T45n1897_p0873a03║中向前後劃令知闊狹長短正及不正。七不
T45n1897_p0873a04║得洟唾廁四邊板上及尿闥中。八用廁籌了
T45n1897_p0873a05║當刺廁孔中。不須安堈內及板上。不得用文
T45n1897_p0873a06║字故紙。九隨手方便把瓶當七度用水洗淨。
T45n1897_p0873a07║若不淨不合坐臥僧床席。十用水切不得濺
T45n1897_p0873a08║濕廁口四邊板上。十一多人之處若廁外有
T45n1897_p0873a09║人待急。縱未了且須出廁。十二若脫觸履不
T45n1897_p0873a10║得安淨鞋履常所蹋處。十三手淨摩洗。先用
T45n1897_p0873a11║黃土二三度。次用細皁灰莢。十四常具廁籌。
T45n1897_p0873a12║不得失闕。十五常用灰。次用土。不得少欠。十
T45n1897_p0873a13║六見廁狼藉當掃令淨。十七見內外狼藉當
T45n1897_p0873a14║掃除去令淨。十八拭巾不淨當洗令淨。十九
T45n1897_p0873a15║見觸履不淨當洗令淨。二十用灰土處不得
T45n1897_p0873a16║狼藉。
T45n1897_p0873a17║　　於六時不得語笑法第十五(六條)
T45n1897_p0873a18║一禮佛。二聽法。三眾集。四大食。五小食。六
T45n1897_p0873a19║大小便。
T45n1897_p0873a20║　　入溫室法第十六(十六條)
T45n1897_p0873a21║一具威儀持坐具。二尊宿未浴不得先浴。三
T45n1897_p0873a22║要須持瓶。四不得垂手把缾。五當揖手把缾。
T45n1897_p0873a23║六不得共大已五夏人同浴。七初脫衣不得
T45n1897_p0873a24║將袈裟在餘衣下。八入浴室內脫淨衣安淨
T45n1897_p0873a25║竿上。九脫觸衣安觸竿上。十不得浴室內
T45n1897_p0873a26║大小便。當須預出入然後方入。十一洗浴先
T45n1897_p0873a27║從下洗上。十二當用濕手巾兩手各把一頭
T45n1897_p0873a28║橫安背上抽牽。垢膩即落。十三當須寂默。不
T45n1897_p0873a29║即喧笑。十四不得污觸湯水。手若不淨當用
T45n1897_p0873b01║缾水淨之。十五在浴室內不得洟唾。十六
T45n1897_p0873b02║浴了當用湯水洗潑坐處令淨。不得皁莢狼
T45n1897_p0873b03║藉。
T45n1897_p0873b04║　　見和尚闍梨得不起法第十七(五條)
T45n1897_p0873b05║一病重時。二剃髮時。三大食時。四小食時。五
T45n1897_p0873b06║己在高座時。
T45n1897_p0873b07║　　見和尚闍梨不得禮法第十八(十一條)
T45n1897_p0873b08║一在佛前。二在殿塔前。三眾集時。四病時。五
T45n1897_p0873b09║高座時。六師臥時。七師洗缽及剃髮時。八師
T45n1897_p0873b10║正洗足時。九師正嚼楊枝灌漱時。十師在聚
T45n1897_p0873b11║落道行。十一師洗浴及大小便時。
T45n1897_p0873b12║　　看和尚闍梨病法第十九(十二條)
T45n1897_p0873b13║一懷孝養心作父母想。二不得嫌有臭穢。三
T45n1897_p0873b14║常經營湯藥。四所忌之食不與食。五飲食常
T45n1897_p0873b15║令得所。六洗濯衣裳。七數除糞穢。八勤燒香。
T45n1897_p0873b16║九常令衣被厚薄得所。十常具火燭。十一常
T45n1897_p0873b17║須作意細心。不得麤躁。十二常念觀音菩薩。
T45n1897_p0873b18║願師所苦早得痊平。
T45n1897_p0873b19║　　敬重上座法第二十(十六條)
T45n1897_p0873b20║一見上座須起迎接。二上座未坐不得先坐。
T45n1897_p0873b21║三上座未受食不應先受食。四上座未食不
T45n1897_p0873b22║得先食。五於上座不得爭勝。六凡有勝事先
T45n1897_p0873b23║推上座。七上座行事不是當軟語設諫。不得
T45n1897_p0873b24║呵罵。八被上座呵罵當軟語懺謝。九於上座
T45n1897_p0873b25║邊不得輒有譏諷。十於上座常下心謙敬。十
T45n1897_p0873b26║一被上座嫌罵不得常瞋。當順上座。不得有
T45n1897_p0873b27║違。十二如請之事當順上座。不得違命。十三
T45n1897_p0873b28║行須讓路。坐須讓位。十四凡有苦事不座前
T45n1897_p0873b29║行先作。十五不得在上座前行。十六見上座
T45n1897_p0873c01║當問訊。不得喧鬧謾說是非之事。
T45n1897_p0873c02║　　掃地法第二十一(八條)
T45n1897_p0873c03║一不得灰土飛起。二地若乾燥當以水洒停
T45n1897_p0873c04║少時然後乃掃。三須順風。不得逆掃。四須淨
T45n1897_p0873c05║掃。不得有遺跡。五不得背人。六掃輕就重。
T45n1897_p0873c06║七不得聚糞土安戶扉後及餘處。八掃地了
T45n1897_p0873c07║箕帚送於屏處。
T45n1897_p0873c08║　　用水缾法第二十二(十條)
T45n1897_p0873c09║一常令淨缾滿水。二不得缾當人行路。三用
T45n1897_p0873c10║水缾當須蹲地。不得濕著衣裳。四洗漱不得
T45n1897_p0873c11║口含缾觜。五不得用灰摩缾。六不得安致危
T45n1897_p0873c12║險之處。七夏熱時頻須換水。八不得安缾致
T45n1897_p0873c13║洗缽床上。九凡把缾當須揖手。不得垂手。十
T45n1897_p0873c14║添缾不得在盆水上。恐觸水滴淨水中。
T45n1897_p0873c15║　　入聚落法第二十三(三十條)
T45n1897_p0873c16║一事如法伴不如法不應往。二事不如法伴
T45n1897_p0873c17║如法亦不應往。三事伴俱不如法亦不應往。
T45n1897_p0873c18║四事伴俱如法應往。五無切緣不得入俗家。
T45n1897_p0873c19║六設有切緣亦不得自入。七無緣事不得數
T45n1897_p0873c20║入廛市。八凡入聚落要將水瓶隨身。九若入
T45n1897_p0873c21║聚落宿當持三衣坐具水袋缾等。十行須直
T45n1897_p0873c22║視。看地七尺勿蹋蟲蟻。若得伴共當須相去
T45n1897_p0873c23║七尺。十一當具威儀。行不得急。十二遙見官
T45n1897_p0873c24║人及醉人當須避之。十三行不得垂手掉臂。
T45n1897_p0873c25║十四在道不得共女人行。十五在道不得共
T45n1897_p0873c26║尼師及女人共語。十六不得與喫五辛飲酒
T45n1897_p0873c27║人同行。十七不得入屠家及酤酒家。除請召。
T45n1897_p0873c28║十八不得入無男子家。除請召。有伴則往。十
T45n1897_p0873c29║九不得入衒賣女色家。二十入俗家坐起具
T45n1897_p0874a01║四威儀。當令俗人生善。二十一常須護淨。二
T45n1897_p0874a02║十二設是慣舊俗人家若欲入須打門然後方
T45n1897_p0874a03║入。二十三不得共女人語話。二十四不得邪
T45n1897_p0874a04║命教化擊發俗人令其惠施。二十五不得自
T45n1897_p0874a05║讚己德毀餘比丘。二十六不得喧笑。二十七
T45n1897_p0874a06║不得說世間閑事。當須說法語增其善心。二
T45n1897_p0874a07║十八當護俗人意。勿令失敬信心。二十九
T45n1897_p0874a08║發言慈善不得麤獷。三十常攝六根不得放
T45n1897_p0874a09║逸。
T45n1897_p0874a10║上來教誡略述如斯。餘有行相具在戒本。當
T45n1897_p0874a11║須慇懃請問隨戒辨相。則甘露灌頂。醍醐入
T45n1897_p0874a12║心。利潤無涯。師承有本矣。
T45n1897_p0874a13║教誡新學比丘行護律儀(終)
