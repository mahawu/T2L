T45n1876_p0637a01║【□】
T45n1876_p0637a02║【■】　　No. 1876
T45n1876_p0637a03║【CL124n1520_p0043a01】【CL124n1520_p0043b01】【CL124n1520_p0044a01】【CL124n1520_p0044b01】修華嚴奧旨妄盡還源觀
T45n1876_p0637a04║【□】
T45n1876_p0637a05║　　　　唐大薦福寺翻經沙門法藏述
T45n1876_p0637a06║夫滿教難思。窺一塵而頓現。圓宗叵測睹纖
T45n1876_p0637a07║毫以齊彰。然用就體分非無差別之勢。事依
T45n1876_p0637a08║理顯。自有一際之形。其猶病起藥興。妄生智
T45n1876_p0637a09║立。病妄則藥妄。舉空拳以止啼。心通則法
T45n1876_p0637a10║通。引虛空而示遍。既覺既悟。何滯何通。百非
T45n1876_p0637a11║息其攀緣。四句絕其增減。故得藥病雙泯。靜
T45n1876_p0637a12║亂俱融消。能所以入玄宗。泯性相而歸法界。
T45n1876_p0637a13║竊見玄綱浩瀚妙旨希微。覽之者詎究其源。
T45n1876_p0637a14║尋之者罕窮其際。是以真空滯於心首。恒為
T45n1876_p0637a15║緣慮之場。實際居於目前。翻為名相之境。今
T45n1876_p0637a16║者統收玄奧。囊括大宗。出經卷於塵中。轉
T45n1876_p0637a17║法輪於毛處。明者德隆於即日。昧者望絕於
T45n1876_p0637a18║多生。會旨者山嶽易移。乖宗者錙銖難入。輒
T45n1876_p0637a19║以旋【CL124n1520_p0045a01】披往誥。[糸*丐]覿舊章。備三藏之玄文。憑五
T45n1876_p0637a20║乘之妙旨。繁辭必削。缺義復全。雖則創集無
T45n1876_p0637a21║疑。況乃先規有據。窮茲性海會彼行林。別舉
T45n1876_p0637a22║六門通為一觀。參而不雜一際皎然。冀返迷
T45n1876_p0637a23║方情同曉日。佩道君子俯而詳焉。今略明此
T45n1876_p0637a24║觀。總分六門。先列名。後廣辨一顯一體。謂自
T45n1876_p0637a25║性清淨圓明體二起二用。一者海印森羅常
T45n1876_p0637a26║住用。二者法界圓明自在用。三示三遍。一者
T45n1876_p0637a27║一塵普周法界遍。二者一塵出生無盡遍。三
T45n1876_p0637a28║者一塵含容空有偏。四行四德。一者隨緣妙
T45n1876_p0637a29║用無方德。二者威儀住持有則德。三者柔和
T45n1876_p0637b01║質直攝生德。四者普代眾生受苦德。五入五
T45n1876_p0637b02║止。一者照法清虛離緣止。二者觀人寂怕絕
T45n1876_p0637b03║欲止。三者性起繁興法爾止。四者定光顯現
T45n1876_p0637b04║無念止。五者事理玄通非相【CL124n1520_p0045b01】止。六起六觀。一
T45n1876_p0637b05║者攝境歸心真空觀。二者從心現境。妙有觀。
T45n1876_p0637b06║三者心境祕密圓融觀。四者智身影現眾緣
T45n1876_p0637b07║觀。五者多身入一境像觀。六者主伴互現帝
T45n1876_p0637b08║網觀。
T45n1876_p0637b09║一顯一體者。謂自性清淨圓明體。然此即是
T45n1876_p0637b10║如來藏中法性之體。從本已來性自滿足。處
T45n1876_p0637b11║染不垢。修治不淨。故云自性清淨。性體遍
T45n1876_p0637b12║照無幽不燭故曰圓明。又隨流加染而不垢。
T45n1876_p0637b13║返流除染而不淨。亦可在聖體而不增。處凡
T45n1876_p0637b14║身而不減。雖有隱顯之殊。而無差別之異。煩
T45n1876_p0637b15║惱覆之則隱。智慧了之則顯。非生因之所生。
T45n1876_p0637b16║唯了因之所了。起信論云。真如自體。有大智
T45n1876_p0637b17║慧光明義故。遍照法界義故。真實識知義故。
T45n1876_p0637b18║自性清淨心義故。廣說如彼。故曰自性清淨
T45n1876_p0637b19║圓明體也。
T45n1876_p0637b20║【CL124n1520_p0046a01】自下依體起二用者。謂依前淨體起於二用。
T45n1876_p0637b21║一者海印森羅常住用。言海印者。真如本覺
T45n1876_p0637b22║也。妄盡心澄。萬象齊現。猶如大海因風起浪。
T45n1876_p0637b23║若風止息海水澄清無象不現。起信論云。無
T45n1876_p0637b24║量功德藏法性真如海。所以名為海印三昧
T45n1876_p0637b25║也。經云。森羅及萬象。一法之所印。言一法者
T45n1876_p0637b26║所謂一心也。是心即攝一切世間出世間法。
T45n1876_p0637b27║即是一法界大總相法門體。唯依妄念而有
T45n1876_p0637b28║差別。若離妄念唯一真如。故言海印三昧也。
T45n1876_p0637b29║華嚴經云。或現童男童女形天龍及以阿脩
T45n1876_p0637c01║羅乃至摩睺羅伽等。隨其所樂悉令見。眾生
T45n1876_p0637c02║形相各不同。行業音聲亦無量。如是一切皆
T45n1876_p0637c03║能現海印三昧威神力。依此義故。名海印三
T45n1876_p0637c04║昧也。二者法界圓明自在用。是華嚴三昧也。
T45n1876_p0637c05║謂廣修萬行稱理成德。普周法界而證菩提。
T45n1876_p0637c06║【CL124n1520_p0046b01】言華嚴者。華有結實之用。行有感果之能。
T45n1876_p0637c07║令則託事表彰。所以舉華為喻。嚴者。行成
T45n1876_p0637c08║果滿契理稱真。性相兩亡。能所俱絕。顯煥炳
T45n1876_p0637c09║著。故名嚴也。良以非真流之行無以契真。何
T45n1876_p0637c10║有飾真之行。不從真起此則真該妄末。行無
T45n1876_p0637c11║不修。妄徹真源相無不寂。故曰法界圓明自
T45n1876_p0637c12║在用也。華嚴經云。嚴淨不可思議剎。供養一
T45n1876_p0637c13║切諸如來。放大光明無有邊。度脫眾生亦無
T45n1876_p0637c14║限。施戒忍進及禪定智慧方便神通等。如是
T45n1876_p0637c15║一切皆自在。以佛華嚴三昧力。依此義故。名
T45n1876_p0637c16║華嚴三昧也。
T45n1876_p0637c17║三示三遍者。謂依前二用。一一用中普周法
T45n1876_p0637c18║界。故云遍也。言三遍者。一者一塵普周法界
T45n1876_p0637c19║遍。謂塵無自性攬真成立。真既無邊塵亦隨
T45n1876_p0637c20║爾。經云。華藏世界所有塵。一一塵中見法界。
T45n1876_p0637c21║【CL124n1520_p0047a01】寶光現佛如雲集。此是如來剎自在。準此義
T45n1876_p0637c22║故。當知一塵普周法界也。二者一塵出生無
T45n1876_p0637c23║盡遍。謂塵無自體起必依真。真如既具恒沙
T45n1876_p0637c24║眾德。依真起用亦復萬差。起信論云。真如者。
T45n1876_p0637c25║自體有常樂我淨義故。清涼不變自在義故。
T45n1876_p0637c26║具足如是過恒沙功德。乃至無有所少義。故
T45n1876_p0637c27║經云。如此華藏世界海中。無問若山若河乃
T45n1876_p0637c28║至樹林塵毛等處。一一無不皆是稱真如法界
T45n1876_p0637c29║具無邊德。依此義故。當知一塵即理即事。即
T45n1876_p0638a01║人即法。即彼即此。即依即正。即染即淨。即
T45n1876_p0638a02║因即果。即同即異。即一即多。即廣即狹。即情
T45n1876_p0638a03║即非情。既三身即十身。何以故。理事無礙。事
T45n1876_p0638a04║事無礙。法如是故十身互作自在用故。唯普
T45n1876_p0638a05║眼之境界也。如上事相之中。一一更互相容
T45n1876_p0638a06║相攝。各具重重無盡境界也。經云。一切法門
T45n1876_p0638a07║【CL124n1520_p0047b01】無盡海。同會一法道場中。如是法性佛所說。
T45n1876_p0638a08║智眼能明此方便。問據其所說則一塵之上。
T45n1876_p0638a09║理無不顯。事無不融。文無不釋。義無不通。今
T45n1876_p0638a10║時修學之徒。云何曉悟達於塵處。頓決群疑。
T45n1876_p0638a11║且於一塵之上。何者是染。云何名淨。何者為
T45n1876_p0638a12║真。何者稱俗。何者名生死。何者名涅槃。云何
T45n1876_p0638a13║名煩惱。云何名菩提。云何名小乘法。云何名
T45n1876_p0638a14║大乘法。請垂開決聞所未聞。答大智圓明睹
T45n1876_p0638a15║纖毫。而周性海真源朗現。處一塵而耀全身。
T45n1876_p0638a16║萬法起必同時一際理無前後。何以故。由此
T45n1876_p0638a17║一塵虛相能翳於真即是染也。由此塵相空
T45n1876_p0638a18║無所有。即是淨也。由此塵性本體同如。即是
T45n1876_p0638a19║真也。由此塵相緣生幻有。即是俗也。由於塵
T45n1876_p0638a20║相念念遷變。即是生死。由觀塵相生滅相盡
T45n1876_p0638a21║空無有實。即是涅槃。由塵相大小皆是妄心
T45n1876_p0638a22║【CL124n1520_p0048a01】分別。即是煩惱。由塵相體本空寂緣慮自盡。
T45n1876_p0638a23║即是菩提。由塵相體無遍計。即是小乘法也。
T45n1876_p0638a24║由塵性。無生無滅依他似有。即是大乘法也。
T45n1876_p0638a25║如是略說。若具言之。假使一切眾生懷疑各
T45n1876_p0638a26║異一時同問如來。如來唯以一塵字而為解
T45n1876_p0638a27║釋。宜深思之。經云。一切法門無盡海。一言演
T45n1876_p0638a28║說盡無餘。依此義故。名一塵出生無盡遍。三
T45n1876_p0638a29║者一塵含容空有遍。謂塵無自性即空也。幻
T45n1876_p0638a30║相宛然即有也。良由幻色無體必不異空。真
T45n1876_p0638b01║空具德徹於有表。觀色即空成大智而不住
T45n1876_p0638b02║生死。觀空即色成大悲而不住涅槃。以色空
T45n1876_p0638b03║無二。悲智不殊。方為真實也。寶性論云。道
T45n1876_p0638b04║前菩薩。於此真空妙有猶有三疑。一者疑空
T45n1876_p0638b05║滅色取斷滅空。二者疑空異色取色外空。三
T45n1876_p0638b06║者疑空是物取空為有。今此釋云。色是幻色
T45n1876_p0638b07║必【CL124n1520_p0048b01】不礙空。空是真空必不礙色。若礙於色即
T45n1876_p0638b08║是斷空。若礙於空即是實色。如一塵既具如
T45n1876_p0638b09║上真空妙有。當知一一塵等亦爾。若證此理
T45n1876_p0638b10║即得塵含十方無虧。大小念包九世延促同
T45n1876_p0638b11║時。故得殊勝微言。纖毫彰於圓教奇特。聖
T45n1876_p0638b12║眾輕埃現於全軀。迥超言慮之端。透出筌罤
T45n1876_p0638b13║之表。經云。如有大經卷。量等三千界。在於一
T45n1876_p0638b14║塵內。一切塵亦然。有一聰慧人。淨眼普明見。
T45n1876_p0638b15║破塵出經卷。廣饒益眾生等。若據理而言。
T45n1876_p0638b16║即塵眾生妄計經卷。即大智圓明。智體既其
T45n1876_p0638b17║無邊。故曰量等三千界。依此義故。名一塵含
T45n1876_p0638b18║容空有遍也。
T45n1876_p0638b19║自下依此能遍之境而行四德。謂依前一塵
T45n1876_p0638b20║能遍之境。而修四種行德。一者隨緣妙用無
T45n1876_p0638b21║方德。謂依真起用。廣利群生。眾生根器不等
T45n1876_p0638b22║受解萬差。樂欲不同應機授法。應病與【CL124n1520_p0049a01】藥令
T45n1876_p0638b23║得服行。維摩經中具明斯義。又以大悲故。名
T45n1876_p0638b24║曰隨緣。以大智故。名為妙用。又大壞假名而
T45n1876_p0638b25║常度眾生。故曰隨緣了知眾生性空。實無度
T45n1876_p0638b26║者名為妙用。又理即事故名隨緣。事即理故
T45n1876_p0638b27║名妙用。又真不違俗故隨緣。俗不違真故妙
T45n1876_p0638b28║用。又依本起末故隨緣。攝末歸本故妙用。良
T45n1876_p0638b29║以法無分齊。起必同時。真理不礙萬差。顯應
T45n1876_p0638b30║無非一際。用則波。騰鼎沸。全真體以運行體。
T45n1876_p0638c01║則鏡淨水澄舉隨緣而會寂。若曦光之流彩。
T45n1876_p0638c02║無心而朗十方。如明鏡之端形。不動而呈萬
T45n1876_p0638c03║像。故曰隨緣妙用無方德也。二者威儀住持
T45n1876_p0638c04║有則德。謂行住坐臥四威儀也。大乘八萬。小
T45n1876_p0638c05║乘三千。為住持之楷模。整六和之紊緒。出三
T45n1876_p0638c06║界之梯蹬。越苦海之迅航。拯物導迷莫斯為
T45n1876_p0638c07║最。但以金容匿彩正教陵夷。傳授澆訛【CL124n1520_p0049b01】師於
T45n1876_p0638c08║己見。致使教無綱紀。濫挹淳流得失齊舉妄
T45n1876_p0638c09║參真淨。故令初學觸事成非不依經律。混亂
T45n1876_p0638c10║凡情自陷陷他甚可悲矣。故瑜伽論云。非大
T45n1876_p0638c11║沈非小浮。常住於正念。根本眷屬淨修梵行。
T45n1876_p0638c12║華嚴經云。戒是無上菩提本。應當具足持淨
T45n1876_p0638c13║戒。梵網經云。微塵菩薩眾由是成正覺。起信
T45n1876_p0638c14║論云。以知法性體無毀禁。是故隨順法性行
T45n1876_p0638c15║尸波羅蜜。所謂不殺不盜不淫不妄語。遠
T45n1876_p0638c16║離貪瞋。欺詐諂曲邪見。亦應遠離憒鬧少欲
T45n1876_p0638c17║知足。乃至小罪心生大怖不得輕。於如來所
T45n1876_p0638c18║制禁戒常護譏嫌。不令眾生妄起過罪。用此
T45n1876_p0638c19║威儀住持。以化眾生也。問準上文所說。真如
T45n1876_p0638c20║一相。佛體無二。具足一切功德者。何故要須
T45n1876_p0638c21║威儀等戒行耶。答譬如大摩尼寶。體性明淨
T45n1876_p0638c22║久被塵累。而有麤穢之垢。若人唯念寶性。【CL124n1520_p0050a01】不
T45n1876_p0638c23║以種種磨治。終不得淨真如之法體性空淨。
T45n1876_p0638c24║久被無明煩惱垢染。若人唯念真如。不以持
T45n1876_p0638c25║戒定慧種種熏修。終無淨時。準此義故理須
T45n1876_p0638c26║持戒也。問出家五眾。超然出俗可具威儀。在
T45n1876_p0638c27║家之流。身纏俗網寧無愆犯。答出家之輩自
T45n1876_p0638c28║有嚴科。在家之儔通持五戒。夫三歸五戒者。
T45n1876_p0638c29║蓋是出苦海之津梁。趣涅槃之根本。作毘尼
T45n1876_p0638c30║之漸次。為七眾之崇基。萬善藉此而生。寔佛
T45n1876_p0639a01║法之平地。經云。尸羅不清淨三昧不現前當
T45n1876_p0639a02║知。戒為定體。慧為定用。三學圓備即證菩提。
T45n1876_p0639a03║四分律云。第一持戒不毀犯。比丘威儀自端
T45n1876_p0639a04║嚴。怨家之人不能近。若不如法即被訶。依此
T45n1876_p0639a05║義理故。云威儀住持有則德。三者。柔和質直
T45n1876_p0639a06║攝生德。謂大智照真名為質直。大悲救物故
T45n1876_p0639a07║曰柔和。又質直者。約本性不遷。柔和者。約【CL124n1520_p0050b01】隨
T45n1876_p0639a08║流不滯。柔則伏滅煩惱。和則順理修行。用茲
T45n1876_p0639a09║調和之法。以攝眾生也。又質直者。體無妄
T45n1876_p0639a10║偽言行相符。蘊德居懷不拘名利。輕金若塊。
T45n1876_p0639a11║重教逾珍。但為正業調生。速願自他圓滿。故
T45n1876_p0639a12║曰柔和質直攝生德也。四者普代眾生受苦
T45n1876_p0639a13║德。謂修諸行法不為自身。但欲廣利群生冤
T45n1876_p0639a14║親平等。普令斷惡備修萬行速證菩提。又菩
T45n1876_p0639a15║薩大悲大願以身為質(音致)。於三惡趣。救贖一切
T45n1876_p0639a16║受苦眾生要令得樂。盡未來際心無退屈。不
T45n1876_p0639a17║於眾生希望毛髮報恩之心。華嚴經云。廣大
T45n1876_p0639a18║悲雲遍一切。捨身無量等剎塵。以昔劫海修
T45n1876_p0639a19║行力。今此世界無諸垢。謂眾生妄執念念遷
T45n1876_p0639a20║流名之為苦。菩薩教令了蘊空寂自性本無。
T45n1876_p0639a21║故云離苦。問眾生無邊苦業無邊。云何菩薩
T45n1876_p0639a22║而能普代眾生受苦。答菩薩代眾生受苦【CL124n1520_p0051a01】者。
T45n1876_p0639a23║由大悲方便力故。但以眾生妄執不了業體。
T45n1876_p0639a24║從妄而生無由出苦。菩薩教令修止觀兩門。
T45n1876_p0639a25║心無暫替因果喪亡。苦業無由得生。但令不
T45n1876_p0639a26║入三塗。名為普代眾生受苦德也。雜集論
T45n1876_p0639a27║云。於不堅堅覺深住於顛倒。離煩惱所惱。得
T45n1876_p0639a28║最上菩提。已上明四種行德竟。
T45n1876_p0639a29║自下攝用歸體入五止門。五止門者。謂依前
T45n1876_p0639b01║能行四德之行。當相即空相盡心澄而修止
T45n1876_p0639b02║也。所言入者。性相俱泯體周法界。入無入相
T45n1876_p0639b03║名為入也。華嚴經云。如來深境界其量等虛
T45n1876_p0639b04║空。一切眾生入而實無所入。又準入佛境界。
T45n1876_p0639b05║經云。入諸無相定見諸法寂靜。常入平等故
T45n1876_p0639b06║敬禮無所觀。此乃一切眾生本來無不在如
T45n1876_p0639b07║來境界之中。更無可入也。如人迷故謂東為
T45n1876_p0639b08║西。乃至悟己西即是東。更無別東而可入也。
T45n1876_p0639b09║【CL124n1520_p0051b01】眾生迷故。謂妄可捨。謂真可入。乃至悟已妄
T45n1876_p0639b10║即是真。更無別真而可入也。此義亦爾。不入
T45n1876_p0639b11║而入。故云入也。何以故。入與不入本來平等。
T45n1876_p0639b12║同一法界也。起信論云。若有眾生能觀無念
T45n1876_p0639b13║者。是名入真如門也。言五止者。一者照法清
T45n1876_p0639b14║虛離緣止。謂真諦之法本性空寂。俗諦之法
T45n1876_p0639b15║似有即空。真俗清虛蕭然無寄。能緣智寂所
T45n1876_p0639b16║緣境空。心境不拘體融虛廓。正證之時因緣
T45n1876_p0639b17║俱離。維摩經云。法不屬因不在緣故。依此義
T45n1876_p0639b18║理故。云照法清虛離緣止也。二者觀人寂怕
T45n1876_p0639b19║絕欲止。謂五蘊無主名曰寂怕。空寂無求名
T45n1876_p0639b20║為絕欲。故云觀人寂怕絕欲止也。三者性起
T45n1876_p0639b21║繁興法爾止。謂依體起用名為性起。起應萬
T45n1876_p0639b22║差故曰繁興。古今常然名為法爾。謂真如之
T45n1876_p0639b23║法。法爾隨緣萬法俱興法爾歸性。故曰性起
T45n1876_p0639b24║【CL124n1520_p0052a01】繁興法爾止。經云。從無住本立一切法。即其
T45n1876_p0639b25║義也。四者定光顯現無念止。言定光者。謂一
T45n1876_p0639b26║乘教中白淨寶網。萬字輪王之寶珠。謂此
T45n1876_p0639b27║寶珠體性。明徹十方齊照。無思成事。念者皆
T45n1876_p0639b28║從雖現奇功。心無念慮。華嚴經云。譬如轉輪
T45n1876_p0639b29║王成就勝七寶。來處不可得。業性亦如是。若
T45n1876_p0639c01║有眾生。入此大止妙觀門中。無思無慮任運
T45n1876_p0639c02║成事。如彼寶珠遠近齊照。分明顯現廓徹虛
T45n1876_p0639c03║空。不為二乘外道塵霧煙雲之所障蔽。故曰
T45n1876_p0639c04║定光顯現無念止也。五者理事玄通非相止。
T45n1876_p0639c05║謂幻相之事。無性之理。互隱互顯。故曰玄通。
T45n1876_p0639c06║又理由修顯故。事徹於理。行從理起。理徹
T45n1876_p0639c07║於事。互存互奪。故曰玄通。玄通者。謂大智獨
T45n1876_p0639c08║存體周法界。大悲救物萬行紛然。悲智雙融
T45n1876_p0639c09║性相俱泯。故曰理事玄通非相止也。上來明
T45n1876_p0639c10║五止【CL124n1520_p0052b01】竟。
T45n1876_p0639c11║自下依止起觀。問準上義理。依之修行。足
T45n1876_p0639c12║為圓滿。云何更要入止觀兩門耶。答起信云。
T45n1876_p0639c13║若修止者。對治凡夫住著世間。能捨二乘怯
T45n1876_p0639c14║弱之見。若修觀者。對治二乘不起大悲狹劣
T45n1876_p0639c15║之過。遠離凡夫不修善根。以此義故。止觀兩
T45n1876_p0639c16║門。共相成助不相捨離。若不修止觀。無由
T45n1876_p0639c17║得入菩提之路。華嚴云。譬如金翅鳥以左右
T45n1876_p0639c18║兩翅鼓揚海水。令其兩闢觀諸龍眾。命將盡
T45n1876_p0639c19║者而搏取之。如來出世亦復如是。以大止妙
T45n1876_p0639c20║觀而為兩翅。鼓揚眾生大愛海水。令其兩闢
T45n1876_p0639c21║觀諸眾生。根成熟者而度脫之。依此義故。要
T45n1876_p0639c22║修止觀也。問止觀兩門既為宗要。凡夫初學
T45n1876_p0639c23║未解安心。請示迷徒令歸正路。答依起信論
T45n1876_p0639c24║云。若修止者。住於靜處端坐正意。不依氣
T45n1876_p0639c25║息。不依【CL124n1520_p0053a01】形色。不依於空。不依地水火風。乃
T45n1876_p0639c26║至不依見聞覺知。一切諸想隨念皆除。亦遣
T45n1876_p0639c27║除想。以一切法本來無想。念念不生。念念不
T45n1876_p0639c28║滅。亦不隨心外念境界。然後以心除心。心若
T45n1876_p0639c29║馳散即當攝來令歸正念。常勤正念唯心識
T45n1876_p0640a01║觀一切魔境自然遠離。凡夫初學邪正未分。
T45n1876_p0640a02║魔網入心欺誑行者。又無師匠諮問莫憑。依
T45n1876_p0640a03║四魔功將為正道。日月經久邪見既深。設遇
T45n1876_p0640a04║良緣終成難改。沈淪苦海出離無由。深自察
T45n1876_p0640a05║之無令暫替。此義如起信論中說也。六起六
T45n1876_p0640a06║觀者。依前五門即觀之止。而起即止之觀。何
T45n1876_p0640a07║以故。理事無礙法如是故。定慧雙融離分齊
T45n1876_p0640a08║故。一多相即絕前後故。大用自在無障礙故。
T45n1876_p0640a09║言六觀者。一者攝境歸心真空觀。謂三界所
T45n1876_p0640a10║有法唯是一心造。心外更無一法可得。故曰
T45n1876_p0640a11║歸心。謂一【CL124n1520_p0053b01】切分別但由自心。曾無心外境。能
T45n1876_p0640a12║與心為緣。何以故。由心不起外境本空。論云。
T45n1876_p0640a13║由依唯識故。境本無體故。真空義成。以塵無
T45n1876_p0640a14║有故。本識即不生。又經云。未達境唯心起種
T45n1876_p0640a15║種分別。達境唯心已分別即不生。知諸法唯
T45n1876_p0640a16║心便捨外塵相。由此息分別悟平等真空。如
T45n1876_p0640a17║世有醫王。以妙藥救病。諸佛亦如是。為物說
T45n1876_p0640a18║唯心。以此方知。由心現境由境現心。心不至
T45n1876_p0640a19║境境不入心。當作此觀智慧甚深。故曰攝境
T45n1876_p0640a20║歸心真空觀也。二者從心現境妙有觀。即事
T45n1876_p0640a21║不滯於理隨事成差。謂前門中攝相歸體。今
T45n1876_p0640a22║此門中。依體起用。具修萬行。莊嚴報土。又前
T45n1876_p0640a23║門中。攝相歸體顯出法身。今此門中依體起
T45n1876_p0640a24║用修成報身。故曰從心現境妙有觀也。三者
T45n1876_p0640a25║心境祕密圓融觀。言心者。謂無礙心。諸佛證
T45n1876_p0640a26║之以成法【CL124n1520_p0054a01】身。境者。謂無礙境。諸佛證之以成
T45n1876_p0640a27║淨土。謂如來報身。及所依淨土圓融無礙。或
T45n1876_p0640a28║身現剎土。如經云。一毛孔中無量剎。各有四
T45n1876_p0640a29║洲四大海。須彌鐵圍亦復然。悉現其中無迫
T45n1876_p0640b01║隘。或剎現佛身。如經云。華藏世界所有塵。一
T45n1876_p0640b02║一塵中佛皆入。普為眾生起神變毘盧遮那
T45n1876_p0640b03║法。如是就此門中。分為四句。如玄談疏中說。
T45n1876_p0640b04║如是依正混融無有分齊。謂前兩觀各述一
T45n1876_p0640b05║邊。今此雙融會通心境。故曰心境祕密圓融
T45n1876_p0640b06║觀也。四者。智身影現眾緣觀。謂智體唯一能
T45n1876_p0640b07║鑑眾緣。緣相本空。智體照寂。諸緣相盡如如
T45n1876_p0640b08║獨存。謂有為之法無不俱舍真性。猶如日輪
T45n1876_p0640b09║照現迥處虛空。有目之流無不睹見。生盲之
T45n1876_p0640b10║輩亦蒙潤益。令知時節寒熱之期。草木無情
T45n1876_p0640b11║悉皆滋長。如來智日亦復如是。故曰智身影
T45n1876_p0640b12║現眾緣觀【CL124n1520_p0054b01】也。五者。多身入一鏡像觀。即事事
T45n1876_p0640b13║無礙法界也。謂毘盧遮那十身。互用無有障
T45n1876_p0640b14║礙也。經云。或以自身。作眾生身。國土身。業
T45n1876_p0640b15║報身。聲聞身。緣覺身。菩薩身。如來身。智身。
T45n1876_p0640b16║法身。虛空身。如是十身隨舉一身攝餘九身。
T45n1876_p0640b17║故曰多身入一鏡像觀。如一身有十身互作。
T45n1876_p0640b18║一一毛孔。一一身分。一一支節中。皆有十身
T45n1876_p0640b19║互作。或以眼處作耳處佛事。或以耳處作眼
T45n1876_p0640b20║處佛事。鼻舌身意亦復如是。何以故。證此大
T45n1876_p0640b21║止妙觀法力加持。得如是故。經云。或以多身
T45n1876_p0640b22║作一身。或以一身作多身。或以一身入多身。
T45n1876_p0640b23║或以多身入一身。非一身沒多身生。非多身
T45n1876_p0640b24║沒一身生。皆由深定力故得有如是。或以異
T45n1876_p0640b25║境入定同境起。或以同境入定異境起。或以
T45n1876_p0640b26║一身入定多身起。或以多身入定一身起。故
T45n1876_p0640b27║曰多身入一鏡【CL124n1520_p0055a01】像觀也。六者。主伴互現帝網
T45n1876_p0640b28║觀。謂以自為主。望他為伴。或以一法為主一
T45n1876_p0640b29║切法為伴。或以一身為主一切身為伴。隨舉
T45n1876_p0640c01║一法即主伴齊收。重重無盡。此表法性重重
T45n1876_p0640c02║影現。一切事中皆悉無盡。亦是悲智重重無
T45n1876_p0640c03║盡也。如善財童子。從祇桓林中漸次南行。至
T45n1876_p0640c04║毘盧遮那莊嚴大樓閣前。暫時歛念。白彌勒
T45n1876_p0640c05║菩薩言。唯願大聖。開樓閣門令我得入。彌勒
T45n1876_p0640c06║彈指其門即開。善財入已還閉如故。見樓閣
T45n1876_p0640c07║中有百千樓閣。一一樓閣前各有彌勒菩薩。
T45n1876_p0640c08║一一彌勒菩薩前。各有善財童子。一一善財
T45n1876_p0640c09║童子皆悉合掌在彌勒前。以表法界重重。猶
T45n1876_p0640c10║如帝網無盡也。此明善財童子依此華嚴法
T45n1876_p0640c11║界之理修行位極頓證法界也。此舉一樓閣為
T45n1876_p0640c12║主。一切樓閣為伴也。故云主伴互現帝網觀。
T45n1876_p0640c13║亦是事事無【CL124n1520_p0055b01】礙觀也。此上所述六重觀門。舉
T45n1876_p0640c14║一為主餘五為伴。無有前後始終俱齊。隨入
T45n1876_p0640c15║一門即全收法界。此理喻如圓珠穿為六孔。
T45n1876_p0640c16║隨入一孔之中。即全收珠盡。此亦如是。開
T45n1876_p0640c17║為六門。隨入一門即全收法界圓滿教理。法
T45n1876_p0640c18║自爾故。善財一生皆全證故。卷舒無礙隱顯
T45n1876_p0640c19║同時。一際絕其始終。出入亡於表裏。初心正
T45n1876_p0640c20║覺。攝多生於剎那。十信道圓。一念該於佛地。
T45n1876_p0640c21║致使地前菩薩觸事生疑。五百聲聞玄鑑絕
T45n1876_p0640c22║分。融通無礙一多交參。圓證相應名為佛地。
T45n1876_p0640c23║然此觀門名目無定。若據一體為名。即是海
T45n1876_p0640c24║印炳現三昧門。若約二用而論。即名華嚴妙
T45n1876_p0640c25║行三昧門。若據三遍為言。即是塵含十方三
T45n1876_p0640c26║昧門。若準四德為名。即名四攝攝生三昧門。
T45n1876_p0640c27║若約五止而言。即為寂用無礙三昧門。若取
T45n1876_p0640c28║六觀為名。即是【CL124n1520_p0056a01】佛果無礙三昧門。如是等義
T45n1876_p0640c29║隨德立名。據教說。為六觀。隨入一門眾德咸
T45n1876_p0641a01║具。無生既顯幻有非亡。攝法界而一塵收。舉
T45n1876_p0641a02║一身而十身現。如斯等義。非情所圖。識盡見
T45n1876_p0641a03║除思之可見。余雖不敏素翫茲經。聊伸偶木
T45n1876_p0641a04║之文。式集彌天之義。頌曰。
T45n1876_p0641a05║　備尋諸教本　　集茲華嚴觀
T45n1876_p0641a06║　文約義無缺　　智者當勤學
T45n1876_p0641a07║修華嚴奧旨妄盡還源觀
T45n1876_p0641a08║　　紀重校
T45n1876_p0641a09║　　　　宋晉水沙門淨源述
T45n1876_p0641a10║昔孤山智圓法師嘗稱。杜順尊者。抉華嚴深
T45n1876_p0641a11║旨。而撰斯文。蓋準唐中書舍人高郢序北塔
T45n1876_p0641a12║銘耳。淨源向讀唐丞相裴休述妙覺塔記。記
T45n1876_p0641a13║且謂。華嚴疏主仰賢首還源翫味亡斁。若驪
T45n1876_p0641a14║【CL124n1520_p0056b01】龍之戲珠也。乃知斯觀實賢首國師所著斷
T45n1876_p0641a15║矣。抑又觀中。具引三節之文。皆國師之語章
T45n1876_p0641a16║章焉。熙寧元年冬十一月。特抱諸郡觀本再
T45n1876_p0641a17║請錢唐通義大師。子寧重校其辭。寧公學深
T45n1876_p0641a18║知古。力考諸文。朝而思夕而玩。因與源曰。賢
T45n1876_p0641a19║首所集具引之語救而得之矣。請試陳其一
T45n1876_p0641a20║二焉。觀不云乎。用就體分。非無差別之勢。
T45n1876_p0641a21║事依理顯。自有一際之形。茲乃義海百門之
T45n1876_p0641a22║一也。又曰。拯物導迷莫斯為最。豈非般若心
T45n1876_p0641a23║經疏序歟。又謂就此門中分為四句。此亦晉
T45n1876_p0641a24║疏玄談。又已明矣。源應之曰。夫有條不紊。
T45n1876_p0641a25║表其網之在綱。探乎深辭。貴其通於輿義。然
T45n1876_p0641a26║則君子僧博覽祖訓。負卓卓之識。豈獨疇昔
T45n1876_p0641a27║有之乎。源愛通義師傳慈恩祖教。講儒者五
T45n1876_p0641a28║經。而考文責實。章灼同異意。猶吾心也。於是
T45n1876_p0641a29║乎題【CL124n1520_p0057a01】之卷末。云耳。
T45n1876_p0641a30║紀重校(竟)【○】【○】【○】【○】【○】【○】【○】【○】【○】【○】【○】【○】【○】【CL124n1520_p0057b01】【CL124n1520_p0058a01】【CL124n1520_p0058b01】
