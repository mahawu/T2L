T54n2125_p0219a05║【□】
T54n2125_p0219a06║【□】
T54n2125_p0219a07║【CL128n1537_p0723a01】南海寄歸內法傳卷第三
T54n2125_p0219a08║【□】
T54n2125_p0219a09║　　　　翻經三藏沙門義淨撰
T54n2125_p0219a10║【★】　十九受戒軌則　二十洗浴隨時
T54n2125_p0219a11║　二十一坐具襯身　二十二臥息方法
T54n2125_p0219a12║　二十三經行少病　二十四禮不相扶
T54n2125_p0219a13║　二十五師資之道　二十六客舊相遇
T54n2125_p0219a14║　二十七先體病源　二十八進藥方法
T54n2125_p0219a15║　二十九除其弊藥　三十旋右觀時【☆】
T54n2125_p0219a16║　　十九受戒軌則
T54n2125_p0219a17║西國出家軌儀。咸悉具有聖制。廣如百一
T54n2125_p0219a18║羯磨。此但略指方隅。諸有發心欲出家者。
T54n2125_p0219a19║隨情所樂到一師邊陳其本意。師乃方便
T54n2125_p0219a20║問其難事。謂非害父母等。難事既無許言攝
T54n2125_p0219a21║受。既攝受已或經旬月令其解息。師乃為
T54n2125_p0219a22║授五種學處。名鄔波索迦。自此之前非七
T54n2125_p0219a23║眾數。此是創入佛法之基也。師次為辦縵
T54n2125_p0219a24║條僧腳崎及下裙等并缽濾羅。方為白僧陳
T54n2125_p0219a25║出家事。僧眾許已為請阿遮利耶。可於屏
T54n2125_p0219a26║處令剃頭人為除鬚髮。方適寒溫教其洗
T54n2125_p0219a27║浴。師乃為著下裙。方便撿察非黃門等。次
T54n2125_p0219a28║與上衣令頂戴受。著法衣已授與缽器。是
T54n2125_p0219a29║名出家。次於本師前。阿遮【CL128n1537_p0723b01】利耶授十學處。
T54n2125_p0219b01║或時闇誦。或可讀文。既受戒已。名室羅末
T54n2125_p0219b02║尼羅(譯為求寂。言欲求趣涅槃圓寂之處。舊云沙彌者。言略而音訛翻作息慈。意准而無據也)威
T54n2125_p0219b03║儀節度請教白事。與進具者體無二准。但
T54n2125_p0219b04║於律藏十二無犯。其正學女片有差降。十
T54n2125_p0219b05║二者何。一不分別衣。二離衣宿。三觸火。四足
T54n2125_p0219b06║食。五害生種。六青草上棄不淨。七輒上高
T54n2125_p0219b07║樹。八觸寶。九食殘宿食。十壞地。十一不受
T54n2125_p0219b08║食。十二損生苗。斯之十二兩小非過。其正
T54n2125_p0219b09║學女後五便犯。此下三眾咸制安居。其六法
T54n2125_p0219b10║六隨法。如餘處說。能如是者方成應法。是
T54n2125_p0219b11║五眾收堪銷物利。豈有既出家後師主不
T54n2125_p0219b12║授十戒。恐其毀破大戒不成。此則妄負求
T54n2125_p0219b13║寂之名。虛抱出家之稱。以懷片利寧知
T54n2125_p0219b14║大損。經云。雖未受十戒。墮僧數者。乃是
T54n2125_p0219b15║權開一席。豈得執作長【CL128n1537_p0724a01】時。又神州出家。皆
T54n2125_p0219b16║由公度。既蒙落髮。遂乃權依一師。師主本
T54n2125_p0219b17║不問其一遮。弟子亦何曾請其十戒。未進
T54n2125_p0219b18║具來恣情造罪。至受具日令入道場。律
T54n2125_p0219b19║儀曾不預教。臨時詎肯調順。住持之道固不
T54n2125_p0219b20║然矣。既不合銷常住。受施負債何疑。理應
T54n2125_p0219b21║依教而為濟脫。凡蒙公度者皆須預請一
T54n2125_p0219b22║師。師乃先問難事。若清淨者為受五戒。後
T54n2125_p0219b23║觀落髮授縵條衣令受十戒。法式既閑年
T54n2125_p0219b24║歲又滿欲受具戒。師乃觀其志意能奉持
T54n2125_p0219b25║者。即可為辦六物并為請餘九人。或入小
T54n2125_p0219b26║壇。或居大界。或自然界。俱得秉法。然壇場
T54n2125_p0219b27║之內。或用眾家褥席。或可人人自將坐物。
T54n2125_p0219b28║略辦香花不在營費。其受戒者。教令三遍
T54n2125_p0219b29║一一禮僧。或時近前兩手執足。此二皆是聖
T54n2125_p0219c01║教禮敬之儀。亦既禮已教其乞戒。既三乞已
T54n2125_p0219c02║本師對眾為受【CL128n1537_p0724b01】衣缽。其缽須持以巡行普
T54n2125_p0219c03║呈大眾。如合樣者。大眾人人咸云好缽。如不
T54n2125_p0219c04║言者招越法罪。然後依法為受。其羯磨師
T54n2125_p0219c05║執文而讀。或時暗誦。俱是聖教。既受戒已。
T54n2125_p0219c06║名鄔波三缽那(鄔波是近。三缽那是圓。謂涅槃也。今受大戒。即是親近涅槃。舊云具足
T54n2125_p0219c07║者。言其汎意)。然羯磨亦竟。急須量影記五時之別。
T54n2125_p0219c08║其量影法。預取一木條如細箸許可長一
T54n2125_p0219c09║肘。折其一頭四指令豎如曲尺形。勿使相
T54n2125_p0219c10║離豎著日中。餘杖布地令其豎影與臥杖
T54n2125_p0219c11║相當。方以四指量其臥影。滿一四指名一
T54n2125_p0219c12║布路沙。乃至多布路沙。或一布路沙餘一指
T54n2125_p0219c13║半指。或但有一指等。如是加減可以意測
T54n2125_p0219c14║(言布路沙者。譯為人也。所以四指之影名一人者。即是四指。豎杖影長四指之時。此人立在中。影量與身量
T54n2125_p0219c15║相似。其八指遂與身量兩影相似。斯據中人。未必皆爾。自餘長短義可准之)。然須道其
T54n2125_p0219c16║食前食後。若天陰及夜。即須准酌而言之。
T54n2125_p0219c17║若依神州法者。【CL128n1537_p0725a01】或可豎尺日中量影長短。
T54n2125_p0219c18║或復記其十二辰數。言五時者。既而方域
T54n2125_p0219c19║異儀。月數離合。自非指事難以委知。一謂
T54n2125_p0219c20║冬時有四月。從九月十六日。至正月十五
T54n2125_p0219c21║日。二謂春時亦有四月。從正月十六日。至
T54n2125_p0219c22║五月十五日。三謂雨時但有一月。從五月十
T54n2125_p0219c23║六日。至六月十五日。四謂終時唯一日一夜。
T54n2125_p0219c24║謂六月十六日晝夜。五是長時。從六月十七
T54n2125_p0219c25║日。至九月十五日。此乃獨於律教中佛制。
T54n2125_p0219c26║如是次第明有密意也。若依方俗。或作三
T54n2125_p0219c27║時四時六時。如餘處說。凡西方南海出家之
T54n2125_p0219c28║人。創相見者問云。大德幾夏。答云爾許。若同
T54n2125_p0219c29║夏者。問在何時。若時同者。問得幾日。若日
T54n2125_p0220a01║同者。問食前後。同在食前。方問其影。影若
T54n2125_p0220a02║有殊。大小成異。影若同者。便無大小。坐次
T54n2125_p0220a03║則據其先至。知事乃任彼前差。向西方者
T54n2125_p0220a04║【CL128n1537_p0725b01】必須閑此。不同支那記其月日而已。然
T54n2125_p0220a05║那爛陀寺多是長時。明相纔出受其近圓。意
T54n2125_p0220a06║取同夏之中。多為最大。即當神州六月十
T54n2125_p0220a07║七日明相纔出。由不得後夏故(此據西方坐夏之法。若
T54n2125_p0220a08║如神州舊行。即當五月十七日也)。若六月十六日夜將盡而受戒
T54n2125_p0220a09║者。則同夏之中最小。由其得後夏故。既受
T54n2125_p0220a10║戒已不待嚫施。若其師有為辦少多。或
T54n2125_p0220a11║持腰絛。或濾水羅等。奉臨壇者。以表不空
T54n2125_p0220a12║之心。次即本師為指戒本。令識罪相方教
T54n2125_p0220a13║誦戒。既其熟已誦大律藏。日日誦過旦旦試
T54n2125_p0220a14║之。不恒受持恐損心力。誦律藏了方學
T54n2125_p0220a15║經論。此是西方師資途轍。雖復去聖懸遠。
T54n2125_p0220a16║然而此法未虧。為此二師喻之父母。豈有
T54n2125_p0220a17║欲受之時非常勞倦。亦既得已戒不關懷。
T54n2125_p0220a18║有始無終可惜之甚。自有一會求受。受已
T54n2125_p0220a19║不重參師。不誦戒經不披律典。虛【CL128n1537_p0726a01】霑法
T54n2125_p0220a20║伍自損損他。若此之流成滅法者。然西方
T54n2125_p0220a21║行法。受近圓已去。名鐸曷攞(譯為小師)滿十夏
T54n2125_p0220a22║名悉他薛攞(譯為住位)得離依止而住。又得為
T54n2125_p0220a23║鄔波馱耶。凡有書疏往還。題云求寂。某乙
T54n2125_p0220a24║小苾芻某乙住位苾芻某乙。若學通內外
T54n2125_p0220a25║德行高著者。便云多聞苾芻某乙。不可云
T54n2125_p0220a26║僧某乙。僧是僧伽目乎大眾。寧容一己輒
T54n2125_p0220a27║道四人。西方無此法也。凡為親教師者。要
T54n2125_p0220a28║須住位滿足十夏。秉羯磨師及屏教者。并餘
T54n2125_p0220a29║證人。並無定年。幾事須解律清淨中邊數
T54n2125_p0220b01║滿。律云。非鄔波馱耶。而喚為鄔波馱耶。非
T54n2125_p0220b02║阿遮利耶。喚為阿遮利耶。或翻此二。及親
T54n2125_p0220b03║斥鄔波馱耶名者。皆得惡作之罪。若有人
T54n2125_p0220b04║問云。爾親教師其名何也。或問。汝誰弟子。或
T54n2125_p0220b05║可自有事至須說師名者。皆應言我因
T54n2125_p0220b06║事至說鄔波馱耶名。鄔波馱【CL128n1537_p0726b01】耶名某甲。西國
T54n2125_p0220b07║南海稱我不是慢詞。設令道汝亦非輕稱。
T54n2125_p0220b08║但欲別其彼此。全無倨傲之心。不並神州
T54n2125_p0220b09║將為鄙惡。若其嫌者改我為今。斯乃咸是聖
T54n2125_p0220b10║教。宜可行之。不得雷同無分皂白。云爾。
T54n2125_p0220b11║凡諸白衣詣苾芻所。若專誦佛典情希落
T54n2125_p0220b12║髮畢願緇衣。號為童子。或求外典無心出
T54n2125_p0220b13║離。名曰學生。斯之二流並須自食(西國僧寺。多有學生。
T54n2125_p0220b14║來就苾芻。習學外典。一得驅馳給侍。二乃教發好心。既有自利利他。畜之非損。必是杜多一缽。理則不勞。若也
T54n2125_p0220b15║片有供承。亦成是要。遣給齒木。令其授食。足應時須。不傷悲道也)若餐常住聖
T54n2125_p0220b16║教全遮。必其於眾有勞。准功亦合餐食。
T54n2125_p0220b17║或是普通之食或可施主先心。雖復噉食故
T54n2125_p0220b18║成無罪。夫龍河影沒鷲嶺光收。傳法羅漢能
T54n2125_p0220b19║餘幾在。故論云。大師眼閉證者隨亡。煩惱增
T54n2125_p0220b20║時應勤莫逸。理當諸德共作護持。若委隨
T54n2125_p0220b21║【CL128n1537_p0727a01】而縱慢心。欲遣人天何所歸向。律云。有秉
T54n2125_p0220b22║羯磨。我法未滅。若不秉時我法便盡。又
T54n2125_p0220b23║曰。戒住我住。理非虛說。既有深旨。誠可
T54n2125_p0220b24║敬歟。
T54n2125_p0220b25║重曰。
T54n2125_p0220b26║大師影謝法將隨亡。邪山峻峙慧巘隤綱。重
T54n2125_p0220b27║明佛日寔委賢良。若遵小徑誰弘大方。
T54n2125_p0220b28║幸惟通哲勉力宣揚。冀紹隆之無替。傳永
T54n2125_p0220c01║劫而彌芳。彌芳伊何。戒海揚波。此則教將
T54n2125_p0220c02║滅而不滅。行欲訛而不訛。符正說於王舍。
T54n2125_p0220c03║事無虧於逝多。
T54n2125_p0220c04║　　二十洗浴隨時
T54n2125_p0220c05║夫論洗浴之法。西國乃與東夏不同。但以
T54n2125_p0220c06║時節調和稍異餘處。於十二月花果恒有。
T54n2125_p0220c07║不識冰雪薄有微霜。雖復多暑亦非苦
T54n2125_p0220c08║熱。熱則身無拂子。寒乃足無皴裂。為此
T54n2125_p0220c09║人多洗沐體尚【CL128n1537_p0727b01】清淨。每於日日之中。不洗不
T54n2125_p0220c10║食。又復所在之處。極饒池水。時人皆以穿
T54n2125_p0220c11║池為福。若行一驛。則望見三二十所。或寬
T54n2125_p0220c12║一畝五畝。於其四邊種多羅樹。高四五十
T54n2125_p0220c13║尺。池乃皆承雨水湛若清江。八制底處皆
T54n2125_p0220c14║有世尊洗浴之池。其水清美異於餘者。那爛
T54n2125_p0220c15║陀寺有十餘所大池。每至晨時。寺嗚健稚。
T54n2125_p0220c16║令僧徒洗浴人皆自持浴裙。或千或百俱
T54n2125_p0220c17║出寺外。散向諸池各為澡浴。其浴裙法。以
T54n2125_p0220c18║疊布長五肘闊肘半。繞身使匝抽出舊裙。
T54n2125_p0220c19║迴兩頭令向前。取左邊上角以右手牽
T54n2125_p0220c20║向腰下令使近身。併蹙右邊擫入腰內。
T54n2125_p0220c21║此謂著浴裙法。臥時著裙其法亦爾。欲出
T54n2125_p0220c22║池時抖擻徐出勿令蟲著。上岸法式廣如
T54n2125_p0220c23║律辯。若不向池。寺中洗者。著裙同此。水
T54n2125_p0220c24║遣人澆。隨處隨時可為障蔽。世尊教為浴
T54n2125_p0220c25║室。或作露地磚【CL128n1537_p0728a01】池。或作去病藥湯。或令油
T54n2125_p0220c26║遍塗體。夜夜油恒揩足。朝朝頭上塗油。明
T54n2125_p0220c27║目去風深為利益。皆有聖教不遑具述廣
T54n2125_p0220c28║如律也。又洗浴者並須飢時。浴已方食有
T54n2125_p0220c29║其二益。一則身體清虛無諸垢穢。二則痰癊
T54n2125_p0221a01║消散能餐飲食。飽方洗浴醫明所諱。故知
T54n2125_p0221a02║飢沐飽浴之言。未是通方之論。若著三尺浴
T54n2125_p0221a03║衣。褊小形露。或元不著。赤體而浴者。深乖
T54n2125_p0221a04║教理也。應用四幅洗裙。遮身可愛。非直奉
T54n2125_p0221a05║遵聖教。亦乃不愧人神。餘之可不智者當
T54n2125_p0221a06║悉。夜浴尚不改容。對人寧無掩蔽耳。
T54n2125_p0221a07║　　二十一坐具襯身
T54n2125_p0221a08║禮拜敷其坐具。五天所不見行。致敬起為
T54n2125_p0221a09║三禮。四部罔窺其事。凡為禮者拜數法式。
T54n2125_p0221a10║如別章所陳。其坐具法。割截為之必須複
T54n2125_p0221a11║作制令安葉。度量不暇詳悉。其所須者。但
T54n2125_p0221a12║擬眠臥之【CL128n1537_p0728b01】時護他氈席。若用他物。新故並
T54n2125_p0221a13║須安替。如其己物。故則不須。勿令污染
T54n2125_p0221a14║虧損信施。非為禮拜。南海諸僧。人持一布
T54n2125_p0221a15║巾長三五尺。疊若食巾。禮拜用替膝頭。行
T54n2125_p0221a16║時搭在肩上。西國苾芻來見。咸皆莞爾而笑
T54n2125_p0221a17║也。
T54n2125_p0221a18║　　二十二臥息方法
T54n2125_p0221a19║西國房迮居人復多。臥起之後床皆舉攝。或
T54n2125_p0221a20║內置一邊。或移安戶外。床闊二肘長四肘
T54n2125_p0221a21║半。褥席同然輕而不重。然後牛糞乾揩其
T54n2125_p0221a22║地令使清淨。安置坐床及木枯小席等。隨
T54n2125_p0221a23║尊卑而坐。如常作業。所有資生之具。並棚
T54n2125_p0221a24║上安之。其床前並無以衣遮障之法。其不
T54n2125_p0221a25║合者自不合臥。如其合者何事遮身。其眾
T54n2125_p0221a26║僧臥具。必須安儭方合。受用坐具意在於
T54n2125_p0221a27║此。如其不爾。還招黑背之辜。聖有誠言
T54n2125_p0221a28║不可不慎。又復南海十【CL128n1537_p0729a01】島西國五天。並皆
T54n2125_p0221a29║不用木枕支頭。神州獨有斯事。其西方枕
T54n2125_p0221b01║囊樣式其類相似。取帛或布染色隨情縫
T54n2125_p0221b02║為直袋。長一肘半寬半肘。中間貯者隨處所
T54n2125_p0221b03║出。或可填毛。或盛麻縕。或蒲黃柳絮。或木
T54n2125_p0221b04║綿荻苕。或軟葉乾苔。或決明麻豆。隨時冷
T54n2125_p0221b05║熱量意高下。斯乃取適安身。實無堅強之
T54n2125_p0221b06║患。然為木枕疏鞕。項下通風。致使時人多
T54n2125_p0221b07║苦頭疾。然則方殊土別。所翫不同。聊述異
T54n2125_p0221b08║聞行否隨好。既而煖物除風。麻豆明目。且
T54n2125_p0221b09║能有益用成無爽。又為寒鄉凍頂。多得傷
T54n2125_p0221b10║寒。冬月鼻流斯其過也。適時溫頂便無此
T54n2125_p0221b11║患。諺云凍頂溫足。未必常可依之矣。
T54n2125_p0221b12║又復僧房之內有安尊像。或於窗上或故
T54n2125_p0221b13║作龕。食坐之時。像前以布幔遮障。朝朝洗
T54n2125_p0221b14║沐每薦香花。午午虔恭隨餐奉獻。經箱格在
T54n2125_p0221b15║一邊。【CL128n1537_p0729b01】臥時方居別室。南海諸洲法亦同此。
T54n2125_p0221b16║斯乃私房尋常禮敬之軌。其寺家尊像。並悉
T54n2125_p0221b17║別有堂殿。豈有像成已後終身更不洗拭。
T54n2125_p0221b18║自非齋次。寧容輒設疏餐。由此言之。同
T54n2125_p0221b19║居亦復何損。大師在日尚許同居。形像倣真
T54n2125_p0221b20║理當無妨。西國相傳其來久矣。
T54n2125_p0221b21║　　二十三經行少病
T54n2125_p0221b22║五天之地。道俗多作經行。直去直來唯遵一
T54n2125_p0221b23║路。隨時適性勿居鬧處。一則痊痾。二能銷
T54n2125_p0221b24║食。禺中日昳即行時也。或可出寺長引。或
T54n2125_p0221b25║於廊下徐行。若不為之身多病苦。遂令腳
T54n2125_p0221b26║腫肚腫臂疼髆疼。但有痰癊不銷。並是端
T54n2125_p0221b27║居所致。必若能行此事。實可資身長道。故
T54n2125_p0221b28║鷲山覺樹之下。鹿苑王城之內。及餘聖跡皆
T54n2125_p0221b29║有世尊經行之基耳。闊可二肘長十四五
T54n2125_p0221c01║肘高二肘餘。壘【CL128n1537_p0730a01】磚作之。上乃石灰塑作蓮
T54n2125_p0221c02║花開勢。高可二肘闊纔一尺。有十四五
T54n2125_p0221c03║表聖足跡。兩頭基上安小制底。量與人齊。
T54n2125_p0221c04║或可內設尊容為釋迦立像。若其右繞佛
T54n2125_p0221c05║殿旋遊制底。別為生福本欲虔恭。經行乃
T54n2125_p0221c06║是銷散之儀。意在養身療病。舊云行道。或
T54n2125_p0221c07║曰經行。則二事總包無分涇渭。遂使調適
T54n2125_p0221c08║之事久闕東川。經云觀樹經行。親在金剛座
T54n2125_p0221c09║側。但見真跡未睹圓基耳。
T54n2125_p0221c10║　　二十四禮不相扶
T54n2125_p0221c11║禮拜之軌。須依教為進具。若分影在前。即
T54n2125_p0221c12║合受小者之拜。佛言。有二種人合受禮
T54n2125_p0221c13║拜。一謂如來。二大己苾芻。斯則金口誠教。何
T54n2125_p0221c14║勞輒事謙下。小者見大。緩須申敬唱畔睇
T54n2125_p0221c15║而禮之。大受小禮。自可端拱而云痾𡀔柢
T54n2125_p0221c16║(近也反。是咒願彼。令無病義耳)。如其不道彼此招愆。隨立
T54n2125_p0221c17║隨坐不改常式。【CL128n1537_p0730b01】既其合受無容反敬。斯乃
T54n2125_p0221c18║五天僧徒之則也。豈有小欲禮大先望大
T54n2125_p0221c19║起。大受小恭恐小嫌恨。為此則匆匆迫
T54n2125_p0221c20║迫。尊執卑而不聽稽首。辛苦辛苦。卑求敬
T54n2125_p0221c21║而不能至地。若不如此云乖禮數。嗚呼
T54n2125_p0221c22║虧聖教取人情。敬受乖儀誠可深察。延波
T54n2125_p0221c23║既久誰當偃諸。
T54n2125_p0221c24║　　二十五師資之道
T54n2125_p0221c25║夫教授門徒。紹隆之要。若不存念。則法滅
T54n2125_p0221c26║可期。事須慇懃無宜網漏。律云。每於晨
T54n2125_p0221c27║旦先嚼齒木。次可就師奉其齒木。澡豆水
T54n2125_p0221c28║巾敷置坐處。令安穩已。然後禮敬尊儀。
T54n2125_p0221c29║旋繞佛殿。卻就師處攝衣一禮更不重起。
T54n2125_p0222a01║合掌三叩雙膝踞地。低頭合掌問云。鄔波馱
T54n2125_p0222a02║耶存念(馱字音停夜反。既無正體。借音言之。鄔波是其親近。波字長喚中有阿字。阿馱耶義當教
T54n2125_p0222a03║讀。言和尚者非也。西方汎喚博士皆名烏社。斯非典語。若依梵本經律之文。咸云鄔波馱耶。譯為親教師。北方
T54n2125_p0222a04║【CL128n1537_p0731a01】諸國皆喚和社。致令傳譯習彼訛音)。或問云。阿遮利耶存念(譯為軌範師。
T54n2125_p0222a05║是能教弟子法式之義。先云阿闍梨訛也)我今請白。不審鄔波馱
T54n2125_p0222a06║耶。宿夜安不。四大平和不。動止輕利飲食銷
T54n2125_p0222a07║不。旦朝之餐可能進不。斯則廣略隨時也。
T54n2125_p0222a08║時師乃量身安不。具答其事。次於鄰近比
T54n2125_p0222a09║房任。能禮其大者。次讀少許經。憶所先
T54n2125_p0222a10║受。日新月故無虧寸陰。待至日小食時。量
T54n2125_p0222a11║身輕重。請白方食。何勞未曉。覓粥匆匆。不
T54n2125_p0222a12║及白本師。無由嚼齒木。不暇觀蟲水。豈
T54n2125_p0222a13║容能洗淨。寧知為一盂之粥。便違四種佛
T54n2125_p0222a14║教。訛替之本皆從此來。願住持之家善應量
T54n2125_p0222a15║處(前白事等。此乃是阿離耶提舍教授之儀。阿離耶譯為聖。提捨譯為方。即名西國為聖方矣。以其
T54n2125_p0222a16║賢聖繼軌人皆共稱。或云未睇是中。提捨是國。百億之中心。斯其事也。此號人咸委之。其北方胡國。貓喚
T54n2125_p0222a17║聖方以為呬。音許伊反。全非通俗之名。但是方言。固無別義。【CL128n1537_p0731b01】西國若聞此名。多皆不識。宜喚西國為聖方。
T54n2125_p0222a18║斯誠允當。或有傳云。印度譯之為月。雖有斯理。未是通稱。且如西國名大唐為支那者。直是其名。更無
T54n2125_p0222a19║別義。又復須知。五天之地。皆曰婆羅門國。北方連例總號胡彊。不得雷同咸為一喚耳)。凡
T54n2125_p0222a20║剃髮披縵條。出家近圓已。律云。唯除五事
T54n2125_p0222a21║不白。自外一一皆須白師不白得罪。五事
T54n2125_p0222a22║者。一嚼齒木。二飲水。三大便。四小便。五界
T54n2125_p0222a23║中四十九尋內制底畔睇。且如欲食。白者。
T54n2125_p0222a24║須就師邊依禮拜法而白師云。鄔波馱耶
T54n2125_p0222a25║存念。我今請白洗手洗器欲為食事。師云謹
T54n2125_p0222a26║慎。諸餘白事。類此應知。師乃量事度時。與
T54n2125_p0222a27║其進止。知有多事。便可一時併白。若其解
T54n2125_p0222a28║律五夏。得離本師。人間遊行進求餘業。到
T54n2125_p0222b01║處還須依止。十夏既滿依止方休。大聖慇懃
T54n2125_p0222b02║竟在於此。如不解律依他盡形。設無大
T54n2125_p0222b03║者依小而住。唯除禮拜餘並為之。豈得晨
T54n2125_p0222b04║朝問安曾不依律。隨有事【CL128n1537_p0732a01】至寧知白言。或
T54n2125_p0222b05║有旦暮兩時請其教誡。雖復權申訓誨。律
T54n2125_p0222b06║文意不如是。何則白者不的其事。答者何
T54n2125_p0222b07║所商量。白事之言故不然也。但為因循日
T54n2125_p0222b08║久。逐省誰肯勞煩。必能准教奉行。即是住持
T54n2125_p0222b09║不絕。若將此以為輕者。餘更何成重哉。故
T54n2125_p0222b10║律文云。寧作屠兒不授他具戒。捨而不教
T54n2125_p0222b11║也。又西國相承事師之禮。初夜後夜到其師
T54n2125_p0222b12║所。師乃先遣弟子安坐。三藏之中隨時教
T54n2125_p0222b13║授。若事若理不令空過。察其戒行勿使虧
T54n2125_p0222b14║違。知有所犯即令治懺。弟子方乃為師。
T54n2125_p0222b15║按摩身體。襞疊衣裳。或時掃拭房庭。觀蟲
T54n2125_p0222b16║進水。片有所作咸皆代為。斯則敬上之禮也。
T54n2125_p0222b17║若門徒有病。即皆躬自抱持。湯藥所須憂同
T54n2125_p0222b18║赤子。然佛法綱紀以教誨為首。如輪王長
T54n2125_p0222b19║子攝養不輕。律有明言。寧容致慢。上言制
T54n2125_p0222b20║底畔睇者。或云【CL128n1537_p0732b01】制底畔彈那。大師世尊既涅
T54n2125_p0222b21║槃後。人天並集以火焚之。眾聚香柴遂成
T54n2125_p0222b22║大𧂐。即名此處以為質底。是積聚義。據
T54n2125_p0222b23║從生理。遂有制底之名。又釋。一想世尊眾
T54n2125_p0222b24║德俱聚於此。二乃積磚土而成之。詳傳字
T54n2125_p0222b25║義如是。或名窣睹波。義亦同此。舊總云塔。
T54n2125_p0222b26║別道支提。斯皆訛矣。或可俱是。眾共了名
T54n2125_p0222b27║不論其義。西方釋名略有二種。一有義名。
T54n2125_p0222b28║二無義名。有義名者。立名有由。即依名義
T54n2125_p0222b29║而釋也。名體一向相稱。如釋善入之名者。
T54n2125_p0222c01║初依德跡。即是依義立名。次云。或共了知。
T54n2125_p0222c02║即是不論其義。但據世人共喚為善入。即
T54n2125_p0222c03║是無義之名。畔睇者。敬禮也。凡欲出外禮
T54n2125_p0222c04║拜尊像。有人問云。何所之適。答曰。我向某
T54n2125_p0222c05║處。制底畔睇。凡禮拜者。意在敬上自卑之
T54n2125_p0222c06║義也。欲致敬時及有請白。先整法衣搭
T54n2125_p0222c07║左肩上。擫衣左【CL128n1537_p0733a01】腋令使著身。即將左手向
T54n2125_p0222c08║下。掩攝衣之左畔。右手隨所掩之衣。裾既
T54n2125_p0222c09║至下邊。卷衣向膝。兩膝俱掩勿令身現。背
T54n2125_p0222c10║後衣緣急使近身。掩攝衣裳莫遣垂地。
T54n2125_p0222c11║足跟雙豎脊項平直。十指布地方始叩頭。然
T54n2125_p0222c12║其膝下迥無衣物。復還合掌復還叩頭。慇
T54n2125_p0222c13║懃致敬如是至三。必也尋常一禮便罷。中間
T54n2125_p0222c14║更無起義。西國見為三拜。人皆怪也。若恐
T54n2125_p0222c15║額上有塵。先須摩手令淨。然後拭之。次當
T54n2125_p0222c16║拂去兩膝頭土整頓衣裳在一邊坐。或
T54n2125_p0222c17║可暫時佇立。尊者即宜賜坐。必有呵責立
T54n2125_p0222c18║亦無傷。斯乃佛在世時迄乎末代。師弟相傳
T54n2125_p0222c19║于今不絕。如經律云。來至佛所禮佛雙
T54n2125_p0222c20║足在一邊坐。不云敷坐具禮三拜在一
T54n2125_p0222c21║邊立。斯其教矣。但尊老之處多座須安。必
T54n2125_p0222c22║有人來准儀而坐。凡是坐者。皆足蹋地。曾
T54n2125_p0222c23║無帖膝之法也。
T54n2125_p0222c24║【CL128n1537_p0733b01】律云應先嗢屈竹迦。譯為蹲踞。雙足履地
T54n2125_p0222c25║兩膝皆豎。攝斂衣服勿令垂地。即是持衣
T54n2125_p0222c26║說淨常途軌式。或對別人而說罪。或向大
T54n2125_p0222c27║眾而申敬。或被責而請忍。或受具而禮僧。
T54n2125_p0222c28║皆同斯也。或可雙膝著地平身合掌。乃是
T54n2125_p0222c29║香臺瞻仰讚歎之容矣。然於床上禮拜。諸國
T54n2125_p0223a01║所無。或敷氈席亦不見有。欲敬反慢豈成
T54n2125_p0223a02║道理。至如床上席上。平懷尚不致恭。況禮
T54n2125_p0223a03║尊師大師。此事若為安可。西國講堂食堂之
T54n2125_p0223a04║內。元來不置大床。多設木枯并小床子。聽
T54n2125_p0223a05║講食時用將踞坐。斯其本法矣。神州則大床
T54n2125_p0223a06║方坐。其事久之。雖可隨時設儀。而本末之
T54n2125_p0223a07║源須識。
T54n2125_p0223a08║　　二十六客舊相遇
T54n2125_p0223a09║昔大師在日。親為教主。客苾芻至。自唱善
T54n2125_p0223a10║來。又復西方寺眾。多為制法。凡見新來。無
T54n2125_p0223a11║論客【CL128n1537_p0734a01】舊及弟子門人舊人。即須迎前唱莎
T54n2125_p0223a12║揭哆。譯曰善來。客乃尋聲。即云窣莎揭哆。
T54n2125_p0223a13║譯曰極善來。如不說者。一違寺制。二准律
T54n2125_p0223a14║有犯。無問大小悉皆如此。即為收取瓶
T54n2125_p0223a15║缽拄在壁牙。隨處安坐令其憩息。幼向
T54n2125_p0223a16║屏處尊乃房前。卑則敬上而熟搦其腨後
T54n2125_p0223a17║及遍身。尊乃撫下而頻按其背不至腰足。
T54n2125_p0223a18║齊年之類事無間然。既解疲勞方澡手濯
T54n2125_p0223a19║足。次就尊所申其禮敬。但為一禮跪而按
T54n2125_p0223a20║足。尊乃展其右手撫彼肩背。若別非經
T54n2125_p0223a21║久。手撫不為。師乃問其安不。弟子隨事見
T54n2125_p0223a22║答。然後退在一邊恭敬而坐。實無立法。
T54n2125_p0223a23║然西方軌則。多坐小枯。復皆露足。東夏既
T54n2125_p0223a24║無斯事。執足之禮不行。經說。人天來至佛
T54n2125_p0223a25║所頂禮雙足退坐一面。即其儀矣。然後釋
T54n2125_p0223a26║其時候供給湯飲。酥蜜沙糖飲噉隨意。或
T54n2125_p0223a27║餘八漿。並【CL128n1537_p0734b01】須羅濾澄清方飲。如兼濁滓此定
T54n2125_p0223a28║不開。杏湯之流體是稠濁。准依道理全非
T54n2125_p0223a29║飲限。律云。凡漿淨濾色如黃荻。此謂西國師
T54n2125_p0223b01║弟門徒客舊相遇逢迎之禮。豈有冒寒創至
T54n2125_p0223b02║觸熱新來。或遍體汗流或手足皆凍。放卻衣
T54n2125_p0223b03║襆急事和南。情狀匆忙深乖軌式。師乃立
T54n2125_p0223b04║之閑問餘事。誠哉大急將為紹隆。言和
T54n2125_p0223b05║南者。梵云畔睇。或云畔憚南。譯為敬禮。但
T54n2125_p0223b06║為採語不真。喚和南矣。不能移舊且道
T54n2125_p0223b07║和南。的取正音應云畔睇。又道行眾集。禮
T54n2125_p0223b08║拜非儀。合掌低頭口云畔睇。故經云。或復
T54n2125_p0223b09║但合掌。乃至小低頭。即是致敬也。南人不審
T54n2125_p0223b10║依希合度。向使改不審為畔睇。斯乃全同律
T54n2125_p0223b11║教矣。
T54n2125_p0223b12║　　二十七先體病源
T54n2125_p0223b13║前云。量身輕重方餐小食者。即是觀四大
T54n2125_p0223b14║之【CL128n1537_p0735a01】強弱也。若其輕利。便可如常所食。必有
T54n2125_p0223b15║異處則須視其起由。既得病源然後將息。
T54n2125_p0223b16║若覺輕健飢火內然。至小食時方始餐噉。
T54n2125_p0223b17║凡是平旦名痰癊時。宿食餘津積在胸膈。尚
T54n2125_p0223b18║未疏散食便成咎。譬乎火焰起而投薪。薪
T54n2125_p0223b19║乃尋從火化。若也火未著而安草。草遂存
T54n2125_p0223b20║而不然。夫小食者是聖別開。若粥若飯量身
T54n2125_p0223b21║乃食。必也因粥能資道。即唯此而非餘。若
T54n2125_p0223b22║其要飯方長身。旦食飯而無損。凡有食
T54n2125_p0223b23║噉令身不安者。是與身為病緣也。不要
T54n2125_p0223b24║頭痛臥床方云是疾。若餘藥不療。醫人為
T54n2125_p0223b25║處。須非時食。佛言。密處與之。如異此
T54n2125_p0223b26║流固非開限。然西方五明論中。其醫明曰。
T54n2125_p0223b27║先當察聲色。然後行八醫。如不解斯妙。求
T54n2125_p0223b28║順反成違。言八醫者。一論所有諸瘡。二
T54n2125_p0223b29║論針刺首疾。三論身患。四論鬼瘴。五論惡
T54n2125_p0223c01║揭陀藥。【CL128n1537_p0735b01】六論童子病。七論長年方。八論足
T54n2125_p0223c02║身力。言瘡事兼內外。首疾但目在頭。齊咽
T54n2125_p0223c03║已下名為身患。鬼瘴謂是邪魅。惡揭陀遍治
T54n2125_p0223c04║諸毒。童子始從胎內至年十六。長年則延
T54n2125_p0223c05║身久存。足力乃身體強健。斯之八術先為八
T54n2125_p0223c06║部。近日有人略為一夾。五天之地咸悉遵
T54n2125_p0223c07║修。但令解者無不食祿。由是西國大貴醫
T54n2125_p0223c08║人。兼重商客為無殺害。自益濟他。於此
T54n2125_p0223c09║醫明已用功學。由非正業遂乃棄之。又復
T54n2125_p0223c10║須知。西方藥味與東夏不同。互有互無事
T54n2125_p0223c11║非一概。且如人參茯苓當歸遠志烏頭附子
T54n2125_p0223c12║麻黃細辛。若斯之流神州上藥。察問西國
T54n2125_p0223c13║咸不見有。西方則多足訶黎勒。北道則時
T54n2125_p0223c14║有鬱金香。西邊乃阿魏豐饒。南海則少出龍
T54n2125_p0223c15║腦。三種豆蔻皆在杜和羅。兩色丁香咸生堀
T54n2125_p0223c16║倫國。唯斯色類是唐所須。自餘藥物【CL128n1537_p0736a01】不足
T54n2125_p0223c17║收採。凡四大之身有病生者。咸從多食而
T54n2125_p0223c18║起。或由勞力而發。或夜食未洩平旦便餐。
T54n2125_p0223c19║或旦食不消午時還食。因茲發動遂成霍
T54n2125_p0223c20║亂。呃氣則連宵不息。鼓脹即終旬莫止。然
T54n2125_p0223c21║後乃求多錢之腎氣。覓貴價之秦膠。富者此
T54n2125_p0223c22║事可為貧人命隨朝露。病既成矣。斯何救
T54n2125_p0223c23║焉。縱使盧威旦至進丸散而無因。鶣鵲昏
T54n2125_p0223c24║來遺湯膏而寧濟。火燒針刺與木石而不
T54n2125_p0223c25║殊。振足搖頭混僵仆而何別。斯乃良由
T54n2125_p0223c26║不體病本不解調將。可謂止流不塞其
T54n2125_p0223c27║源。伐樹不除其本。波條彌蔓求絕無因。
T54n2125_p0223c28║致使學經論者仰三藏而永嘆。習靜慮
T54n2125_p0223c29║者想八定而長嗟。俗士乃務明經之輩。則
T54n2125_p0224a01║絕轡於金馬之門。求進士之流。遂息步於石
T54n2125_p0224a02║渠之署。妨修道業可不大歟。廢失榮寵誠
T54n2125_p0224a03║非小事。聊為敘之勿嫌繁重。冀令未損
T54n2125_p0224a04║【CL128n1537_p0736b01】多藥宿痼可除。不造醫門而新痾遂殄。四
T54n2125_p0224a05║大調暢百病不生。自利利人豈非益也。然而
T54n2125_p0224a06║食毒死生。蓋是由其往業。現緣避就非不
T54n2125_p0224a07║須為者哉。
T54n2125_p0224a08║　　二十八進藥方法
T54n2125_p0224a09║夫四大違和。生靈共有。八節交競。發動無
T54n2125_p0224a10║恒。凡是痾生。即須將息。故世尊親說醫方
T54n2125_p0224a11║經曰。四大不調者。一窶嚕二燮跛。三畢哆。
T54n2125_p0224a12║四婆哆。初則地大增令身沈重。二則水大積
T54n2125_p0224a13║涕唾乖常。三則火大盛頭胸壯熱。四則風大
T54n2125_p0224a14║動氣息擊衝。即當神州沈重痰癊熱黃氣發
T54n2125_p0224a15║之異名也。若依俗論病。乃有其三種。謂風
T54n2125_p0224a16║熱癊。重則與癊體同。不別彰其地大。凡候
T54n2125_p0224a17║病源旦朝自察。若覺四候乖舛。即以絕粒
T54n2125_p0224a18║為先。縱令大渴。勿進漿水。斯其極禁。或
T54n2125_p0224a19║一日二日。或四朝五【CL128n1537_p0737a01】朝。以差為期。義無膠
T54n2125_p0224a20║柱。若疑腹有宿食。叉刺齊胸。宜須恣飲
T54n2125_p0224a21║熟湯指剔喉中變吐令盡。更飲更決以盡
T54n2125_p0224a22║為度。或飲冷水理亦無傷。或乾薑湯斯其
T54n2125_p0224a23║妙也。其日必須斷食。明朝方始進餐。如若
T54n2125_p0224a24║不能。臨時斟酌。必其壯熱特諱水澆。若沈
T54n2125_p0224a25║重戰冷。近火為妙。其江嶺已南熱瘴之地。不
T54n2125_p0224a26║可依斯。熱發水淋是土宜也。如其風急塗
T54n2125_p0224a27║以膏油。可用布團火炙而熨折傷之處。斯
T54n2125_p0224a28║亦為善。熟油塗之目驗交益。若覺痰癊
T54n2125_p0224a29║填胸口中唾數。鼻流清水氣積咽關戶
T54n2125_p0224b01║滿槍喉。語聲不轉飲食亡味動歷一旬。如
T54n2125_p0224b02║此之流絕食便差。不勞炙頂無假捩咽。
T54n2125_p0224b03║斯乃不御湯藥。而能蠲疾即醫明之大規
T54n2125_p0224b04║矣。意者以其宿食若除壯熱便息。流津既竭
T54n2125_p0224b05║痰癊便瘳。內靜氣消即狂風自殄。將此調停
T54n2125_p0224b06║萬無一失。既不勞其【CL128n1537_p0737b01】診脈。詎假問乎陰陽。
T54n2125_p0224b07║各各自是醫王。人人悉成祇域。至如鸞法師
T54n2125_p0224b08║調氣蠲疾。隱默者乃行。思禪師坐內抽邪。
T54n2125_p0224b09║非流俗所識。訪名醫於東洛。則貧匱絕其
T54n2125_p0224b10║津。求上藥於西郊。則惸獨亡其路。所論絕
T54n2125_p0224b11║食省而且妙。備通窮富豈非要乎。又如癰痤
T54n2125_p0224b12║暴起熱血忽衝。手足煩疼天行時氣。或刀箭
T54n2125_p0224b13║傷體。或墜墮損躬。傷寒霍亂之徒。半日暴
T54n2125_p0224b14║瀉之類。頭痛心痛眼疼齒疼。片有病起咸須
T54n2125_p0224b15║斷食。又三等丸能療眾病。復非難得。取訶
T54n2125_p0224b16║黎勒皮。乾薑沙糖。三事等分。擣前二令碎。
T54n2125_p0224b17║以水片許和沙糖融之併擣為丸。旦服
T54n2125_p0224b18║十丸許以為度。諸無所忌。若患痢者。不
T54n2125_p0224b19║過三兩服即差。能破胘氣除風消食。為益
T54n2125_p0224b20║處廣故此言之。若無沙糖者。飴蜜亦得。又
T54n2125_p0224b21║訶黎勒若能每日嚼一顆咽汁。亦終身無病。
T54n2125_p0224b22║此等醫【CL128n1537_p0738a01】明傳乎帝釋。五明一數五天共遵。其
T54n2125_p0224b23║中要者絕食為最。舊人傳云。若其七日斷食
T54n2125_p0224b24║不差。後乃方可求觀世音。神州多並不閑。
T54n2125_p0224b25║將為別是齋戒。遂不肯行學。良由傳者不
T54n2125_p0224b26║悟醫道也。其有服丹石及長病并腹塊之
T54n2125_p0224b27║類。或又依斯(恐有丹石之人。忍飢非所宜也。又飛丹則諸國皆無。服石則神州
T54n2125_p0224b28║獨有。然而水精白石有出火者。若服之則身體爆裂。時人不別。抂死者無窮。由此言之。深須體識)
T54n2125_p0224b29║蛇蠍等毒全非此療。而絕食之時。大忌遊
T54n2125_p0224c01║行及以作務。其長行之人。縱令斷食隨路無
T54n2125_p0224c02║損。如其差已後須將息。宜可食新煮飯飲
T54n2125_p0224c03║熟菉豆湯。投以香和任飲多少。若覺有冷
T54n2125_p0224c04║投椒薑蓽𦭞。若知是風。著胡蔥荊芥。醫
T54n2125_p0224c05║方論曰。諸辛悉皆動風。唯乾薑非也。加之亦
T54n2125_p0224c06║佳。准絕食日而作調息諱飲冷水。餘如
T54n2125_p0224c07║藥禁。如其噉粥。恐痰癊還增。必是風勞。食
T54n2125_p0224c08║亦無損。若患熱者。即熟煎苦蔘【CL128n1537_p0738b01】湯。飲之
T54n2125_p0224c09║為善。茗亦佳也。自離故國向二十餘年。但
T54n2125_p0224c10║以此療身頗無他疾。且如神州藥。石根莖
T54n2125_p0224c11║之類。數乃四百有餘。多並色味精奇香氣芬
T54n2125_p0224c12║郁。可以蠲疾可以王神。針灸之醫診脈之
T54n2125_p0224c13║術。贍部洲中無以加也。長年之藥唯東夏
T54n2125_p0224c14║焉。良以連岡雪巘接嶺香山。異物奇珍咸
T54n2125_p0224c15║萃於此。故體人像物號曰神州。五天之內
T54n2125_p0224c16║誰不加尚。四海之中孰不欽奉。云文殊師利
T54n2125_p0224c17║現居其國。所到之處若聞是提婆弗呾攞僧。
T54n2125_p0224c18║莫不大生禮敬。提婆是天。弗呾攞是子。云
T54n2125_p0224c19║是支那天子所居處來也。考其藥石實為奇
T54n2125_p0224c20║妙。將息病由頗有疏闕。故粗陳大況以備
T54n2125_p0224c21║時須。若絕食不損者。後乃隨方處療。苦蔘
T54n2125_p0224c22║湯偏除熱病。酥油蜜漿特遣風痾。其西天
T54n2125_p0224c23║羅荼國。凡有病者絕食。或經半月。或經
T54n2125_p0224c24║一月。要待病可然後方食。【CL128n1537_p0739a01】中天極多七日。
T54n2125_p0224c25║南海二三日矣。斯由風土差互四大不同。致
T54n2125_p0224c26║令多少。不為一概。未委神州宜斷食不。
T54n2125_p0224c27║然而七日不食。人命多殞者。由其無病持
T54n2125_p0224c28║故。若病在身。多日亦不死矣。曾見有病絕
T54n2125_p0224c29║粒三旬後時還差。則何須見怪絕食日多。豈
T54n2125_p0225a01║容但見病發不察病起所由。壯熱火燃還
T54n2125_p0225a02║將熱粥。令飲帶病強食。深是可畏。萬有一
T54n2125_p0225a03║差。終亦不堪教俗。醫方明內極是諱焉。又
T54n2125_p0225a04║由東夏。時人魚菜多並生食。此乃西國咸悉
T54n2125_p0225a05║不餐。凡是菜茹皆須爛煮。加阿魏蘇油及
T54n2125_p0225a06║諸香和。然後方噉。葅虀之類人皆不食。時
T54n2125_p0225a07║復憶故噉之。遂使齊中結痛損腹腸闇眼
T54n2125_p0225a08║目長疾病益虛疏。其斯之謂。智者思察用行
T54n2125_p0225a09║捨藏。聞而不行豈醫咎也。行則身安道備。自
T54n2125_p0225a10║他之益俱成。捨則體損智微。彼我之功皆失
T54n2125_p0225a11║也。
T54n2125_p0225a12║【CL128n1537_p0739b01】　　二十九除其弊藥
T54n2125_p0225a13║自有方處鄙俗久行。病發即服大便小便。疾
T54n2125_p0225a14║起便用豬糞貓糞。或堈盛瓮貯號曰龍湯。
T54n2125_p0225a15║雖加美名穢惡斯極。且如蔥蒜許服尚自
T54n2125_p0225a16║遣在邊房。七日淨身洗浴而進。身若未淨
T54n2125_p0225a17║不入眾中。不合遶塔不應禮拜。以其臭
T54n2125_p0225a18║穢非病不聽。四依陳棄之言。即是陳故所
T54n2125_p0225a19║棄之藥。意在省事僅可資身。上價自在
T54n2125_p0225a20║開中。噉服實成非損。梵云晡堤木底鞞殺
T54n2125_p0225a21║杜。晡堤是陳。木底是棄。鞞殺社譯之為藥
T54n2125_p0225a22║(即是陳棄藥也)律開大便小便。乃是犢糞牛尿。西國極
T54n2125_p0225a23║刑之儔。糞塗其體驅擯野外不處人流。除
T54n2125_p0225a24║糞去穢之徒。行便擊杖自異。若誤衝著。即連
T54n2125_p0225a25║衣遍洗。大師既緣時御物。譏醜先防。豈遣
T54n2125_p0225a26║服斯而獨乖時望。不然之由具如律內。用
T54n2125_p0225a27║此惠人誠為可鄙。勿令流俗習【CL128n1537_p0740a01】以為常。
T54n2125_p0225a28║外國若聞誠損風化。又復大有香藥何不
T54n2125_p0225a29║服之。己所不愛寧堪施物。然而除蛇蠍
T54n2125_p0225b01║毒。自有硫黃雄黃雌黃之石。片子隨身誠非
T54n2125_p0225b02║難得。若遭熱瘴。即有甘草恒山苦蔘之
T54n2125_p0225b03║湯。貯畜少多理便易獲。薑椒蓽茇。旦咽而
T54n2125_p0225b04║風冷全祛。石蜜沙糖。夜餐而飢渴俱息。不
T54n2125_p0225b05║畜湯藥之直。臨事定有闕如。違教不行罪
T54n2125_p0225b06║愆寧免。錢財漫用急處便閑。若不曲題誰能
T54n2125_p0225b07║直悟。嗚呼不肯施佳藥。遂省用龍湯。雖
T54n2125_p0225b08║復小利在心。寧知大虧聖教。正量部中說
T54n2125_p0225b09║其陳棄。既是部別。不可同斯。了論雖復
T54n2125_p0225b10║見文。元非有部所學。
T54n2125_p0225b11║　　三十旋右觀時
T54n2125_p0225b12║言旋右者。梵云缽喇特崎拏。缽喇字緣乃
T54n2125_p0225b13║有多義。此中意趣事表旋行。特崎拏即是其
T54n2125_p0225b14║右。總明尊便之目。故時人名右手為特崎
T54n2125_p0225b15║拏手。【CL128n1537_p0740b01】意是從其右邊為尊為便。方合旋繞
T54n2125_p0225b16║之儀矣。或特欹拏目其施義。與此不同。如
T54n2125_p0225b17║前已述。西國五天。皆名東方為前方。南為
T54n2125_p0225b18║右方。亦不可依斯以論左右。諸經應云旋
T54n2125_p0225b19║右三匝。若云佛邊行道者非也。經云右繞三
T54n2125_p0225b20║匝者。正順其儀。或云繞百千匝不云右者
T54n2125_p0225b21║略也。然右繞左繞稍難詳定。為向右手邊
T54n2125_p0225b22║為右繞。為向左手邊為左繞耶。曾見東
T54n2125_p0225b23║夏有學士云。右手向內圓之名為右繞。左
T54n2125_p0225b24║手向內圓之名為左繞。理可向其左邊
T54n2125_p0225b25║而轉。右繞之事方成。斯乃出自胸臆。非關
T54n2125_p0225b26║正理。遂令迷俗莫辯司方。大德鴻英亦雷
T54n2125_p0225b27║同取惑。以理商度如何折中。但可依其梵
T54n2125_p0225b28║本並須杜塞人情。向右邊為右繞。向左
T54n2125_p0225b29║邊為左繞斯為聖制勿致疑惑。又復時非
T54n2125_p0225c01║時者。且如時經所說。自應別是會機。然四
T54n2125_p0225c02║部律文。【CL128n1537_p0741a01】皆以午時為正。若影過線許。即曰
T54n2125_p0225c03║非時。若欲護罪取正方者。宜須夜揆北
T54n2125_p0225c04║辰直望南極。定其邪正的辯禺中。又宜
T54n2125_p0225c05║於要處安小土臺。圓闊一尺高五寸中插
T54n2125_p0225c06║細杖。或時石上豎丁。如竹箸許可高四指。
T54n2125_p0225c07║取其正午之影。畫以為記。影過畫處便不
T54n2125_p0225c08║合食。西方在處多悉有之。名為薛攞斫羯
T54n2125_p0225c09║攞(彈舌道之)譯為時輪矣。揆影之法看其杖影。極
T54n2125_p0225c10║短之時即正中也。
T54n2125_p0225c11║然贍部洲中影多不定。隨其方處量有參
T54n2125_p0225c12║差。即如洛州無影。與餘不同。又如室利佛
T54n2125_p0225c13║逝國。至八月中以圭測影不縮不盈。日中
T54n2125_p0225c14║人立並皆無影。春中亦爾。一年再度日過頭
T54n2125_p0225c15║上。若日南行。則北畔影長二尺三尺。日向北
T54n2125_p0225c16║邊南影同爾。神州則南溟北朔更復不同。
T54n2125_p0225c17║北戶向日是其恒矣。又海東日午關西未
T54n2125_p0225c18║中。准理既然事難執一是【CL128n1537_p0741b01】故律云。遣取當
T54n2125_p0225c19║處日中以為定矣。
T54n2125_p0225c20║夫出家之人要依聖教。口腹之事無日不
T54n2125_p0225c21║須。揆影而餐理應存念。此其落漠餘何護
T54n2125_p0225c22║焉。是以弘紹之英無怪繁重。行海尚持圭
T54n2125_p0225c23║去。在地寧得逶隨。故西國相傳云。觀水觀時
T54n2125_p0225c24║是曰律師矣。又復西國大寺皆有漏水。並是
T54n2125_p0225c25║積代君王之所奉施。并給漏子為眾警時。
T54n2125_p0225c26║下以銅盆盛水。上乃銅碗浮內。其碗薄妙
T54n2125_p0225c27║可受二升。孔在下穿水便上涌。細若針許
T54n2125_p0225c28║量時准宜。碗水既盡沈。即打鼓。始從平
T54n2125_p0225c29║旦。一碗沈打鼓一下。兩碗兩下。三碗三下。
T54n2125_p0226a01║四碗四下。然後吹螺兩聲。更別打一下。名為
T54n2125_p0226a02║一時也。即日東隅矣。更過四碗同前打四。
T54n2125_p0226a03║更復鳴螺。別打兩下名兩時。即正午矣。若
T54n2125_p0226a04║聞兩打則僧徒不食。若見食者。寺法即便
T54n2125_p0226a05║驅擯。過午後兩時。法亦同爾。夜有四時【CL128n1537_p0742a01】與
T54n2125_p0226a06║晝相似。總論一日一夜。成八時也。若初夜
T54n2125_p0226a07║盡時。其知事人則於寺上閣。鳴鼓以警眾。
T54n2125_p0226a08║此是那爛陀寺漏法。又日將沒時。及天曉時。
T54n2125_p0226a09║皆於門前打鼓一通。斯等雜任皆是淨人及
T54n2125_p0226a10║戶人所作。日沒之後乃至天光。大眾全無鳴
T54n2125_p0226a11║健稚法。凡打健稚不使淨人。皆維那自
T54n2125_p0226a12║打健稚。有四五之別。廣如餘處。其莫訶菩
T54n2125_p0226a13║提。及俱尸那寺。漏乃稍別。從旦至中碗沈
T54n2125_p0226a14║十六。若南海骨崙國。則銅釜盛水。穿孔下
T54n2125_p0226a15║流。水盡之時即便打鼓。一盡一打四椎至中。
T54n2125_p0226a16║齊暮還然。夜同斯八。總成十六。亦是國王
T54n2125_p0226a17║所施。由斯漏故。縱使重雲暗晝。長無惑午
T54n2125_p0226a18║之辰。密雨連宵。終罕疑更之夜。若能奏請
T54n2125_p0226a19║置之。深是僧家要事。其漏器法。然須先取
T54n2125_p0226a20║晝夜停時。旦至午時八碗沈沒。如其減八鑽
T54n2125_p0226a21║孔令大。調停節數還須巧【CL128n1537_p0742b01】匠。若日夜漸短。
T54n2125_p0226a22║即可增其半抄。若日夜漸長。復減其半酌。
T54n2125_p0226a23║然以消息為度。維那若房設小盃。准理亦
T54n2125_p0226a24║應無過。然而東夏五更西方四節調御之教
T54n2125_p0226a25║但列三時。謂分一夜為三分也。初分後分
T54n2125_p0226a26║念誦思惟。處中一時繫心而睡。無病乖此。
T54n2125_p0226a27║便招違教之愆。敬而奉行。卒有自他之利
T54n2125_p0226a28║矣。
T54n2125_p0226a29║【○】【○】南海寄歸內法傳卷第三【○】【○】【○】【○】【○】【CL128n1537_p0743a01】【CL128n1537_p0743b01】
