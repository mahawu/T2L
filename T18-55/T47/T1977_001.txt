T47n1977_p0419c17║
T47n1977_p0419c18║
T47n1977_p0419c19║　　No. 1977
T47n1977_p0419c20║　　淨土疑辨序
T47n1977_p0419c21║
T47n1977_p0419c22║　　　　豫章微休居士陳　所蘊撰
T47n1977_p0419c23║蓮池禪師作淨土疑辨。摧慢幢破癡網如闇
T47n1977_p0419c24║得燈。如貧得寶。真渡苦海之慈航哉。即天
T47n1977_p0419c25║台永明之論未有苦此之精切而著明者也。
T47n1977_p0419c26║修淨土者最宜服膺。或疑。未後戒彼恣意妄
T47n1977_p0419c27║談。貽苦報於無盡。其言得無已甚乎。余曰。非
T47n1977_p0419c28║已甚也。嘗考唐房翥暴卒至冥間見王。王曰。
T47n1977_p0419c29║據案簿。君曾勸一老人念佛已生淨土。君承
T47n1977_p0420a01║此福亦合生淨土。遂放還呂。師說云。闡提之
T47n1977_p0420a02║輩不信有西方。不能自修。又障他人修。入地
T47n1977_p0420a03║獄如箭射。夫一口業也。勸人念佛亦令生淨
T47n1977_p0420a04║土。障人念佛入地獄如箭射。恣口業者其真
T47n1977_p0420a05║可懼也哉。故曰蓮池禪師之言非已甚也。
T47n1977_p0420a06║　　　　　　　　　　　　　序　　畢
T47n1977_p0420a07║
T47n1977_p0420a08║
T47n1977_p0420a09║淨土疑辯
T47n1977_p0420a10║
T47n1977_p0420a11║或問。淨土之說蓋表法耳。智人宜直悟禪宗。
T47n1977_p0420a12║而今只管讚說淨土。將無執著事相不明理
T47n1977_p0420a13║性。答歸元性無二。方便有多門。曉得此意。
T47n1977_p0420a14║禪宗淨土殊途同歸。子之所疑常下冰釋。昔
T47n1977_p0420a15║人於此遞互闡揚。不一而足。如中峰大師
T47n1977_p0420a16║道。禪者淨土之禪。淨土者禪之淨土。而修之
T47n1977_p0420a17║者必貴一門深入。此數語尤萬世不易之定
T47n1977_p0420a18║論也。故大勢至菩薩得念佛三昧而曰。以念
T47n1977_p0420a19║佛心入無生忍。普賢菩薩入華嚴不思議解
T47n1977_p0420a20║脫而曰。願命終時生安樂剎。是二大士。一侍
T47n1977_p0420a21║娑婆教主。一侍安養導師。宜應各立門戶。而
T47n1977_p0420a22║乃和會圓融。兩不相礙。此皆人所常聞習知。
T47n1977_p0420a23║那得尚執偏見。且爾云淨土表法者。豈不以
T47n1977_p0420a24║淨心即是淨土。豈復更有七寶世界。則亦將
T47n1977_p0420a25║謂善心即是天堂。豈復更有夜摩忉利。惡心
T47n1977_p0420a26║即是地獄。豈復更有刀劍鑊湯。愚癡心即是
T47n1977_p0420a27║畜生。豈復更有披毛帶角等耶。又爾喜談理
T47n1977_p0420a28║性厭說事相。都緣要顯我是高流。怕人說我
T47n1977_p0420a29║不通理性。噫若真是理性洞明。便知事外無
T47n1977_p0420b01║理相外無性。本自交徹。何須定要捨事求理
T47n1977_p0420b02║離相覓性。況土分四種。汝謂只有寂光土更
T47n1977_p0420b03║無實報莊嚴等土乎哉。若一味說無相話以
T47n1977_p0420b04║為高。則資性稍利者。看得兩本經論。記得
T47n1977_p0420b05║幾則公案。即便能之。何足為難。且汝既了
T47n1977_p0420b06║徹自心隨處淨土。吾試問汝。還肯即廁溷中。
T47n1977_p0420b07║作住止否。還肯就犬豕馬牛。同槽而飲噉否。
T47n1977_p0420b08║還肯入丘塚。與臭腐屍骸同睡眠否。還肯洗
T47n1977_p0420b09║摩飼哺伽摩羅疾膿血屎尿諸惡疾人。積月
T47n1977_p0420b10║累年否。於斯數者。歡喜安隱。略不介意。許
T47n1977_p0420b11║汝說高山平地總西方。其或外為忍勉。內起
T47n1977_p0420b12║疑嫌。則是淨穢之境未空。憎愛之情尚在。而
T47n1977_p0420b13║乃開口高談大聖人過量境界。撥無佛國。蔑
T47n1977_p0420b14║視往生。可謂欺天誑人。甘心自昧。苦哉苦
T47n1977_p0420b15║哉。又汝若有大力量。有大誓願。願於生死
T47n1977_p0420b16║海中頭出頭沒。行菩薩行。更無畏怯。則淨土
T47n1977_p0420b17║之生。吾不汝強。汝或慮此土境風浩大作主
T47n1977_p0420b18║不得。慮諸佛出世難值修學無繇。慮忍力未
T47n1977_p0420b19║固不能於三界險處度脫眾生。慮盡此報身
T47n1977_p0420b20║未能永斷生死不受後有。慮後有既在捨身
T47n1977_p0420b21║受身前路茫茫未知攸往。則棄淨土而不生。
T47n1977_p0420b22║其失非細。此淨土法門似淺而深。似近而遠。
T47n1977_p0420b23║似難而易。似易而難。他日汝當自知。汝今參
T47n1977_p0420b24║禪念佛。不妨隨便一門深入。但忌認鋀作金
T47n1977_p0420b25║得少為足。便似管窺小解。恣意妄談。非詆淨
T47n1977_p0420b26║土。喻如癡狂之子罵斥父母。父母慈憐雖不
T47n1977_p0420b27║加責。其如天理之不容王法之必戮何。彼妄
T47n1977_p0420b28║談者報亦如是。可懼也夫。可悲也夫。
T47n1977_p0420c01║
T47n1977_p0420c02║
T47n1977_p0420c03║　　淨土疑辨後跋
T47n1977_p0420c04║
T47n1977_p0420c05║微休居士鳴道學於靖江。有武城弦歌之風。
T47n1977_p0420c06║既致政勵精華嚴。鏤梵本為方冊。以便讀學。
T47n1977_p0420c07║而復弘贊淨土。刻予所著疑辨。廣為流通。夫
T47n1977_p0420c08║尚志十玄之門。棲神九蓮之域。可謂深契普
T47n1977_p0420c09║賢願王。妙入毘盧性海者矣。惜早逝不令曹
T47n1977_p0420c10║魯川見之。
