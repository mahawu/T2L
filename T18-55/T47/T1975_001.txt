T47n1975_p0381a18║
T47n1975_p0381a19║
T47n1975_p0381a20║　　No. 1975
T47n1975_p0381a21║淨土生無生論
T47n1975_p0381a22║
T47n1975_p0381a23║　　　　幽溪沙門傳燈撰
T47n1975_p0381a24║稽首能仁圓滿智無量壽覺大導師。所說安
T47n1975_p0381a25║養大乘經了義了義至圓頓。妙德普賢觀自
T47n1975_p0381a26║在勢至清淨大海眾。馬鳴龍樹及天親。此土
T47n1975_p0381a27║廬山蓮社祖天台智者并法智。古往今來弘
T47n1975_p0381a28║法師。我今歸命禮三寶。求乞冥加發神識。敬
T47n1975_p0381a29║採經論祕密旨。闡明淨土生無生。普使將來
T47n1975_p0381b01║悟此門斷疑生信階不退。將造此論立為十
T47n1975_p0381b02║門。一一真法界門。二身土緣起門。三心土相
T47n1975_p0381b03║即門。四生佛不二門。五法界為念門。六境觀
T47n1975_p0381b04║相吞門。七三觀法爾門。八感應任運門。九彼
T47n1975_p0381b05║此恒一門。十現未互在門。
T47n1975_p0381b06║　　初一真法界門
T47n1975_p0381b07║一真法性中。具足十法界。依正本融通。生佛
T47n1975_p0381b08║非殊致。論曰。一真法界即眾生本有心性。此
T47n1975_p0381b09║之心性具無量德受無量名。云何具無量德。
T47n1975_p0381b10║舉要言之。謂性體性量性具。云何性體。謂此
T47n1975_p0381b11║心性離四句絕百非。體性堅凝清淨無染。不
T47n1975_p0381b12║生不滅常住無壞。云何性量。此心性豎窮三
T47n1975_p0381b13║世。橫遍十方。世界有邊。虛空無邊。虛空有
T47n1975_p0381b14║邊。心性無邊。現在有邊。過未無邊。過未有
T47n1975_p0381b15║邊。心性無邊。無盡無盡無量無量。云何性具。
T47n1975_p0381b16║謂此心性具十法界。謂佛法界。菩薩法界。緣
T47n1975_p0381b17║覺法界。聲聞法界。天法界。修羅法界。人法
T47n1975_p0381b18║界。畜生法界。餓鬼法界。地獄法界。此是假
T47n1975_p0381b19║名。復有正報。謂佛五陰菩薩五陰。乃至地獄
T47n1975_p0381b20║五陰。此是實法。復有依報。謂佛國土。菩薩國
T47n1975_p0381b21║土乃至地獄國土。令易解故。作三種分別。得
T47n1975_p0381b22║意為言。即性具是性體性量。性體離過絕非。
T47n1975_p0381b23║即性具十界離過絕非。性體堅凝清淨無染。
T47n1975_p0381b24║不生不滅常住不壞。性具十界亦然。性量豎
T47n1975_p0381b25║窮橫遍。無盡無盡無量無量。性具十界亦然。
T47n1975_p0381b26║正報五陰同性體性量清淨周遍。依報國土
T47n1975_p0381b27║亦然。此之三法亦名三諦。性體即真諦。性
T47n1975_p0381b28║量即中諦。性具即俗諦。故楞嚴經云。而如
T47n1975_p0381b29║來藏妙明元心。非心非空。非地水火風。非眼
T47n1975_p0381c01║耳鼻舌身意。非色聲香味觸法。非眼界乃至
T47n1975_p0381c02║非意識界。非無明乃至非老死。非無明盡乃
T47n1975_p0381c03║至非老死盡。非苦集滅道。非智非得。非檀那
T47n1975_p0381c04║乃至非般剌若。非怛答阿羯。非阿羅訶。非三
T47n1975_p0381c05║藐三菩。非常樂我淨。此即性量無相是為真
T47n1975_p0381c06║諦。而如來藏元明心妙。即心即空。即地水
T47n1975_p0381c07║火風。即六凡即二乘。乃至即如來常樂我淨。
T47n1975_p0381c08║此即性具十界是為俗諦。而如來藏妙明心
T47n1975_p0381c09║元。離即離非。是即非即。此即性體是為中
T47n1975_p0381c10║諦。又云。如來藏性色真空。性空真色。清淨本
T47n1975_p0381c11║然。周遍法界。地水火風空見識莫不如是。地
T47n1975_p0381c12║水火風空見識即性具也。清淨本然即性體
T47n1975_p0381c13║也。周遍法界即性量也。又云。地水火風空清
T47n1975_p0381c14║淨本然周遍法界。即依報國土性體性量也。
T47n1975_p0381c15║見識清淨本然周遍法界。即正報五陰性體
T47n1975_p0381c16║性量也。云何受無量名。舉要言之。此心性或
T47n1975_p0381c17║名空如來藏。或名真如佛性。或名菴摩羅識。
T47n1975_p0381c18║或名大圓鏡智。或名菩提涅槃。性體性量名
T47n1975_p0381c19║空如來藏。即性具十界五陰國土名空如來
T47n1975_p0381c20║藏。性體性量名真如佛性。即性具等真如佛
T47n1975_p0381c21║性。性體性量名菴摩羅識。即性具等名菴摩
T47n1975_p0381c22║羅識。性體性量名大圓鏡智。即性具等名大
T47n1975_p0381c23║圓鏡智。性體性量名菩提涅槃。即性具等名
T47n1975_p0381c24║菩提涅槃。故曰。一真法性中具足十法界。依
T47n1975_p0381c25║正本融通。生佛非殊致。問曰。此一真法界為
T47n1975_p0381c26║初心是。為後心是。若初心是。應無七名。若後
T47n1975_p0381c27║心是。應無九界。初後俱墮。立義不成。答曰。
T47n1975_p0381c28║此正顯初心是。以初心是故。方有後心是。以
T47n1975_p0381c29║後心是故。方顯初心是。云何以初心是方有
T47n1975_p0382a01║後心是。如果地依正融通。色心不二。垂形九
T47n1975_p0382a02║界。方便度生。悉由證此因心所具。故曰。諸佛
T47n1975_p0382a03║果地融通但證眾生理本。故得稱性施設無
T47n1975_p0382a04║謀而應。若不然者。何異小乘外道作意神通。
T47n1975_p0382a05║故法智大師云。六即之義不專在佛。一切假
T47n1975_p0382a06║實三乘人天。下至蛣蜣地獄色心。皆須六即
T47n1975_p0382a07║辯其初後。所謂理蛣蜣乃至究竟蛣蜣。以論
T47n1975_p0382a08║十界皆理性故。無非法界。一不可改。故名字
T47n1975_p0382a09║去不唯顯佛。九亦同彰。至於果成。十皆究
T47n1975_p0382a10║竟。云何後心是方顯初心是。正由後心果地
T47n1975_p0382a11║全證眾生理本故。果地七種名目悉是眾生
T47n1975_p0382a12║性德美稱。但眾生在迷性稱不顯。故無此稱。
T47n1975_p0382a13║剋論性德。豈可言無。故初後俱善立義成矣。
T47n1975_p0382a14║　　二身土緣起門
T47n1975_p0382a15║一真法界性不變能隨緣。三身及四土悉由
T47n1975_p0382a16║心變造。論曰。一真法界性即前文所明性體
T47n1975_p0382a17║性量性具也。教中說真如不變隨緣隨緣不
T47n1975_p0382a18║變者。正由性體性量即性具故。如君子不器
T47n1975_p0382a19║善惡皆能。故晉譯華嚴經云。能隨染淨緣具
T47n1975_p0382a20║造十法界。謂真如性中所具九法界能隨染
T47n1975_p0382a21║緣造事中九法界。真如性中所具佛法界能
T47n1975_p0382a22║隨淨緣造事中佛法界。所以能者。正由性具
T47n1975_p0382a23║性若不具。何所稱能。天台家言。並由理具方
T47n1975_p0382a24║有事用。此之謂也。是知事中十法界三身四
T47n1975_p0382a25║土悉由真如隨緣變造。既曰真如不變隨緣
T47n1975_p0382a26║隨緣不變。則事中染淨身土當體即真。無絲
T47n1975_p0382a27║毫可加損于其間者。楞嚴經云。見與見緣并
T47n1975_p0382a28║所想相。如虛空華本無所有。此見及緣元是
T47n1975_p0382a29║菩提妙淨明體。是也。若然則娑婆極樂。此世
T47n1975_p0382b01║眾生當生九品。彌陀已成吾心當果。悉由心
T47n1975_p0382b02║性之所變造。心具而造。豈分能所。即心是佛。
T47n1975_p0382b03║即佛是心。即心是土。即土是心。即心是果。即
T47n1975_p0382b04║果是心。能造因緣及所造法當處皆是心性。
T47n1975_p0382b05║故明此宗而求生樂土者。乃生與無生兩冥
T47n1975_p0382b06║之至道也。
T47n1975_p0382b07║　　三心土相即門
T47n1975_p0382b08║西方安樂土去此十萬億。與我介爾心初無
T47n1975_p0382b09║彼此異。論曰。佛說阿彌陀經云。從是西方過
T47n1975_p0382b10║十萬億佛土有世界。名曰極樂。百億日月。百
T47n1975_p0382b11║億須彌。百億大海。百億鐵圍山。名一佛土。十
T47n1975_p0382b12║千為萬。十萬為億。一佛國土已自廣大。況億
T47n1975_p0382b13║佛國土乎。況十萬億乎。是則極樂去此甚遠。
T47n1975_p0382b14║博地凡夫念佛求生。彈指即到者。正由生吾
T47n1975_p0382b15║心所具之佛土也。言介爾心者。即凡夫念佛
T47n1975_p0382b16║之心也。剎那之心至微至劣故稱介爾。謂十
T47n1975_p0382b17║萬億遠之佛土。居於凡夫介爾之心。即心是
T47n1975_p0382b18║土。即土是心。故曰初無彼此異。問曰。介爾
T47n1975_p0382b19║之心居於方寸。云何能包許遠佛土。答曰。介
T47n1975_p0382b20║爾之心。昧者謂小。達人大觀。真妄無二。蓋此
T47n1975_p0382b21║妄心全性而起。性無邊。心亦無際。性如大海。
T47n1975_p0382b22║心似浮漚。全海為漚。漚還匝海。蓋真如不變
T47n1975_p0382b23║隨緣。隨緣不變。既曰隨緣不變。豈可以真妄
T47n1975_p0382b24║而局大小哉。
T47n1975_p0382b25║　　四生佛不二門
T47n1975_p0382b26║阿彌與凡夫迷悟雖有殊。佛心眾生心究竟
T47n1975_p0382b27║無有二。論曰。阿彌陀佛果人也。成就三身四
T47n1975_p0382b28║智十力四無所畏十八不共等功德。凡夫因
T47n1975_p0382b29║人也。具足無量恒沙煩惱。造作無量恒沙業
T47n1975_p0382c01║繫。當受無量恒沙生死。迷悟之相譬彼雲泥
T47n1975_p0382c02║言究竟無二者。謂據相而言。則不二而二。約
T47n1975_p0382c03║性而論。則二而不二。蓋諸佛乃悟眾生心內
T47n1975_p0382c04║諸佛。眾生乃迷諸佛心內眾生。所以悟者。
T47n1975_p0382c05║悟眾生本具性體性量性具也。所以迷者。迷
T47n1975_p0382c06║諸佛所證性體性量性具也。心性之妙豈受
T47n1975_p0382c07║其迷。迷而不迷。斯言有在。故眾生本有性
T47n1975_p0382c08║量即諸佛所證法身。性體即報身。性具即
T47n1975_p0382c09║應身。四智十力四無所畏十八不共等功德
T47n1975_p0382c10║會合可知。故古德云。諸佛心內眾生塵塵極
T47n1975_p0382c11║樂。眾生心內諸佛念念證真。故彌陀即我心。
T47n1975_p0382c12║我心即彌陀。未舉念時。早已成就。纔舉心念。
T47n1975_p0382c13║即便圓成。感應道交為有此理。故念佛人功
T47n1975_p0382c14║不唐捐。
T47n1975_p0382c15║　　五法界為念門
T47n1975_p0382c16║法界圓融體作我一念心。故我念佛心全體
T47n1975_p0382c17║是法界。論曰。行者稱佛名時。作佛觀時。作主
T47n1975_p0382c18║伴依正觀時。修三種淨業時。一心不亂時。散
T47n1975_p0382c19║心稱名時。以至見思浩浩恒沙煩惱。凡此有
T47n1975_p0382c20║心皆由真如不變隨緣而作。全體即法界。故
T47n1975_p0382c21║法智大師云。法界圓融不思議體作我一念
T47n1975_p0382c22║之心。亦復舉體作生作佛作依作正。若然者。
T47n1975_p0382c23║餘心尚是。況念佛心乎。是故行者念佛之時。
T47n1975_p0382c24║此心便是圓融清淨寶覺。以此妙心念彼阿
T47n1975_p0382c25║彌。則彼三身何身不念。求彼四土。何土不生。
T47n1975_p0382c26║但隨功行淺深。品位高下耳。
T47n1975_p0382c27║　　六境觀相吞門
T47n1975_p0382c28║十六等諸境。事理兩種觀。彼此互相吞。如因
T47n1975_p0382c29║陀羅網。論曰。境觀相吞者。正由事事無礙也
T47n1975_p0383a01║事事所以無礙者。所謂有本者如是也。蓋由
T47n1975_p0383a02║法界圓融不思議體。作我一念之心。亦復舉
T47n1975_p0383a03║體作生作佛作依作正。既皆全體而作。有何
T47n1975_p0383a04║一法不即法界。故曰一塵法界不小。剎海法
T47n1975_p0383a05║界不大。多亦法界。少亦法界。是以西方十六
T47n1975_p0383a06║諸境。吾心事理二觀。一一無非法界全體。如
T47n1975_p0383a07║帝釋宮中因陀羅網。雖彼此各是一珠。而影
T47n1975_p0383a08║入眾珠。雖影入眾珠。而東西照用有別。境觀
T47n1975_p0383a09║亦然。以境為事。則觀為理。理能包事。是為以
T47n1975_p0383a10║觀吞境。以觀為事。則境為理。理能包事。是為
T47n1975_p0383a11║以境吞觀。或一為事。餘為理。或一為理。餘
T47n1975_p0383a12║為事。彼此互各相吞。故如因陀羅網。若然者。
T47n1975_p0383a13║當我作觀時。則西方依正已在我觀之內。我
T47n1975_p0383a14║今身心已在依正之中。了此而求生安養。可
T47n1975_p0383a15║謂雁過長空。影沈寒水。雁絕遺蹤之意。水無
T47n1975_p0383a16║留影之心。
T47n1975_p0383a17║　　七三觀法爾門
T47n1975_p0383a18║能觀為三觀。所觀即三諦。全性以起修。故稱
T47n1975_p0383a19║為法爾。論曰。三諦者真俗中也。三觀者空假
T47n1975_p0383a20║中也。忘情絕解莫尚乎真。隨緣應用莫尚乎
T47n1975_p0383a21║俗。融通空有莫尚乎中。虛靈不昧。此吾心自
T47n1975_p0383a22║空者也。物來斯應。此吾心自有者也。空有相
T47n1975_p0383a23║即。此吾心自中者也。此性也非修也。三諦也
T47n1975_p0383a24║非三觀也。修之者稱性照了也。故體達此心
T47n1975_p0383a25║空洞無物。謂之空。照了此性具足萬法。謂之
T47n1975_p0383a26║假。融通二邊不一不異。謂之中。然則即虛靈
T47n1975_p0383a27║而應物也。即應物而虛靈也。空即假中也假
T47n1975_p0383a28║即空中也。中即空假也。是稱性而修也。絕
T47n1975_p0383a29║待而照也。不思議之三觀也。首楞大定之司
T47n1975_p0383b01║南也此橫論也如此。若豎論者。或以吾心虛
T47n1975_p0383b02║靈者為空。以所觀萬物者為假。以心境不二
T47n1975_p0383b03║者為中。物吾心之物也。何假而不空。心萬物
T47n1975_p0383b04║之心也。何空而不假。即心即物。即物即心。何
T47n1975_p0383b05║中而不空假。是以觀極樂依正者。以吾心一
T47n1975_p0383b06║觀之三觀。照彼一境之三諦。無不可者。以吾
T47n1975_p0383b07║三觀之一心。照彼三諦之一境。亦無不可者。
T47n1975_p0383b08║虎溪大師云。境為妙假。觀為空。境觀雙忘即
T47n1975_p0383b09║是中。忘照何嘗有先後。一心融絕了無蹤。尚
T47n1975_p0383b10║何三觀之不法爾乎。
T47n1975_p0383b11║　　八感應任運門
T47n1975_p0383b12║我心感諸佛。彌陀即懸應。天性自相關。如磁
T47n1975_p0383b13║石吸針。論曰。諸佛眾生同一覺源。迷悟雖殊。
T47n1975_p0383b14║理常平等。故曰。諸佛是眾生心內諸佛。眾生
T47n1975_p0383b15║是諸佛心內眾生。跡此而言。則諸佛眾生心
T47n1975_p0383b16║精無時而不通淴。但諸佛無時不欲度生。眾
T47n1975_p0383b17║生念念與之迷背。故勢至菩薩云。一人專憶。
T47n1975_p0383b18║一人專忘。若逢不逢。若見非見。子若憶母。如
T47n1975_p0383b19║母憶時。母子歷生不相違遠。若眾生心憶佛
T47n1975_p0383b20║念佛。現前當來必定見佛。去佛不遠。正由一
T47n1975_p0383b21║理平等天性相關故。得任運拔苦與樂。況無
T47n1975_p0383b22║量壽佛因中所發四十八願。誓取極樂攝受
T47n1975_p0383b23║有情。今道果久成。僧那久滿。故凡百眾生弗
T47n1975_p0383b24║憂佛不來應。但當深信憶念發願願生西方。
T47n1975_p0383b25║如磁石與針任運吸取。然磁能吸鐵。不能吸
T47n1975_p0383b26║銅。針能合磁。不能合玉。譬猶佛能度有緣。不
T47n1975_p0383b27║能度無緣。眾生易感彌陀。不易感諸佛。豈非
T47n1975_p0383b28║生佛誓願相關者乎。是以求生淨土者。信願
T47n1975_p0383b29║行缺一不可。
T47n1975_p0383c01║　　九彼此恒一門
T47n1975_p0383c02║若人臨終時。能不失正念。或見光見華。已受
T47n1975_p0383c03║寶池生。論曰往生傳曰。張抗仕石晉為翰林
T47n1975_p0383c04║學士。課大悲咒十萬遍。願生西方。一日寢疾。
T47n1975_p0383c05║唯念佛號。忽謂家人曰。西方淨土秖在堂屋
T47n1975_p0383c06║西邊。阿彌陀佛坐蓮華上。見翁兒在蓮華池
T47n1975_p0383c07║金沙地上禮拜嬉戲。良久念佛而化。翁兒抗
T47n1975_p0383c08║之孫也。所以爾者。蓋西方極樂世界乃吾心
T47n1975_p0383c09║之一土耳。娑婆世界亦吾心之一土耳。約土
T47n1975_p0383c10║而言。有十萬億彼此之異。約心而觀。原無遠
T47n1975_p0383c11║近。但眾生自受生已來。為五陰區局真性。不
T47n1975_p0383c12║契心源。念佛之人果報成熟。將捨現陰趣生
T47n1975_p0383c13║陰時。淨土蓮華忽然在前。唯心境界。非有去
T47n1975_p0383c14║來彼此之相。故楞嚴經云。臨命終時。未捨暖
T47n1975_p0383c15║觸。一生善惡俱時頓現。純想即飛必生天上。
T47n1975_p0383c16║若飛心中兼福兼慧及與淨願。自然心開見
T47n1975_p0383c17║十方佛。一切淨土隨願往生。法智大師云。須
T47n1975_p0383c18║知垂終自見坐金蓮身已。是彼國生陰。亦此
T47n1975_p0383c19║意也。
T47n1975_p0383c20║　　十現未互在門
T47n1975_p0383c21║行者今念佛功德不唐捐。因中已有果。如蓮
T47n1975_p0383c22║華開敷。論曰。圓頓教人頓悟心性。無修而修
T47n1975_p0383c23║修彼樂邦。性中所具極樂由修顯發。而此心
T47n1975_p0383c24║性豎貫三際。橫裹十虛。佛法生法正法依法
T47n1975_p0383c25║因法果法一念圓成。是以念佛之人名為全
T47n1975_p0383c26║性起修全修在性。全性起修雖名為因。全修
T47n1975_p0383c27║在性因中有果。以所具因法與所具果法同
T47n1975_p0383c28║居一性。心性融通無法不攝。故如蓮花開敷
T47n1975_p0383c29║花中有果。況此心常住無生滅去來。即今念
T47n1975_p0384a01║佛之心便是當來華池受生時。故說。初發心
T47n1975_p0384a02║人極樂寶池已萌蓮種。若精進不退。日益生
T47n1975_p0384a03║長華漸開敷。隨其功德大小煒燁。其或懈退
T47n1975_p0384a04║悔雜。日漸憔瘁。若能自新。華復鮮麗。其或
T47n1975_p0384a05║不然。芽焦種敗。且此蓮華人誰種植。現未互
T47n1975_p0384a06║在。斯言有歸也。
T47n1975_p0384a07║淨土生無生論
