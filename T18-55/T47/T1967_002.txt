T47n1967_p0138a01║
T47n1967_p0138a02║念佛三昧寶王論卷中
T47n1967_p0138a03║
T47n1967_p0138a04║　　　　唐紫閣山草堂寺沙門飛錫撰
T47n1967_p0138a05║　　念現在佛專注一境門第八
T47n1967_p0138a06║問。念未來佛即眾生是。已聞玄義。事廣理幽
T47n1967_p0138a07║也。又恐心散難檢。今欲一以貫之。專西方念
T47n1967_p0138a08║一佛。踐不退地。祛有漏心。乘扁舟於黃金之
T47n1967_p0138a09║池。禮彌陀於白玉之殿。以通三世。希沾九品。
T47n1967_p0138a10║不亦可乎。對曰。十住婆沙論。并龍樹菩薩造
T47n1967_p0138a11║釋華嚴經論易行行品云。菩薩道有難行。行
T47n1967_p0138a12║如陸地乘舟也。有易行行如水路乘舟也。阿
T47n1967_p0138a13║彌陀佛本願之力。若人聞名稱念。自歸彼國。
T47n1967_p0138a14║如舟得水。又遇便風。一舉千里。不亦易哉。則
T47n1967_p0138a15║釋迦如來父王眷屬。六萬釋種。皆生極樂土。
T47n1967_p0138a16║蓋佛與此界眾生。緣深也。專注一境。圓通三
T47n1967_p0138a17║世。不亦良哉。問曰。專注一境圓通三世。誠哉。
T47n1967_p0138a18║然稱念自歸往生彼國者。有為虛偽。風多浪
T47n1967_p0138a19║鼓。曷若不馳想於外。但攝心於內。協無為之
T47n1967_p0138a20║旨乎。對曰。有為雖偽。捨之則道業不成。無為
T47n1967_p0138a21║雖實。取之則慧心不朗。經云。厭離有為功德。
T47n1967_p0138a22║是為魔業。樂著無為功德。亦為魔業。子今厭
T47n1967_p0138a23║樂交爭。得不入於魔骨也。又若聖賢攝心。謂
T47n1967_p0138a24║之內。凡夫馳想。謂之外。苟以馳外為亂。住內
T47n1967_p0138a25║為定。復是內外所馳。非所以念佛三昧攝心
T47n1967_p0138a26║之意也。注維摩經羅什法師云。外國有一女。
T47n1967_p0138a27║身體金色。有長者子。名達暮多羅。以千兩金。
T47n1967_p0138a28║邀入竹林。同載而去。文殊於道中。變身為白
T47n1967_p0138a29║衣士身。著寶衣。衣甚嚴好。女人見之。貪心內
T47n1967_p0138b01║發。文殊言。汝欲得衣者。當發菩提心。女
T47n1967_p0138b02║曰。何等為菩提心。文殊言汝身是。問曰。云
T47n1967_p0138b03║何是。答曰。菩提性空。汝身亦空。是故此。女
T47n1967_p0138b04║曾於迦葉佛所。多植善本。廣修智慧。聞是說
T47n1967_p0138b05║已。即得無生法忍。得是忍已。而將示欲之過。
T47n1967_p0138b06║還與長者子入林。既入林已。自現身死胮脹
T47n1967_p0138b07║爛臭。長者子見已。甚大怖畏。往詣佛所。佛為
T47n1967_p0138b08║說法。亦得法忍。大覺未成。未暇閑任。故名為
T47n1967_p0138b09║忍。如自觀身實相。觀佛亦然。女身空。佛身空。
T47n1967_p0138b10║未始異也。菩提之義。豈得異乎。夫如是則。一
T47n1967_p0138b11║切有為即無為矣。一切內外非內外矣。然在
T47n1967_p0138b12║有而未嘗有。有而常無。居無而未嘗無。無而
T47n1967_p0138b13║恒有。何患之於佛有相心有念哉。
T47n1967_p0138b14║　　此生他生一念十念門第九
T47n1967_p0138b15║問曰。易行難行之談。身即菩提之觀。其旨
T47n1967_p0138b16║鏡焉。人生在世。石火電火。失念蹉跎。悔無所
T47n1967_p0138b17║及。修道之人。尚不親心。況親於身。尚不親於
T47n1967_p0138b18║身。況身外歟。常恐。出息不還。屬於後世。
T47n1967_p0138b19║狂風飄蓬。茫茫何之。願示一念十念之門。此
T47n1967_p0138b20║生他生之計。答曰。夫淨土之會。功業之大者。
T47n1967_p0138b21║二乘乃澄神。虛無耽空。怖相。不念眾生。故無
T47n1967_p0138b22║淨土。而大乘有之。按悲華經云。阿彌陀佛。昔
T47n1967_p0138b23║為轉輪王。名無諍念。七寶千子。悉皆具足。因
T47n1967_p0138b24║寶海大臣。為善知識。於寶藏佛所。發菩提心。
T47n1967_p0138b25║取於西方極樂淨土。則諸經中知名。諸佛菩
T47n1967_p0138b26║薩聲聞等。皆昔之千子也。其長太子。名不瞬
T47n1967_p0138b27║觀世音也。次子名摩尼大勢至也。次子名王
T47n1967_p0138b28║眾文殊師利也。次子名能伽奴即金剛智慧
T47n1967_p0138b29║光明菩薩。次子名無畏即蓮華尊如來。次子
T47n1967_p0138c01║名菴婆羅即虛空光明菩薩。次子名善臂即
T47n1967_p0138c02║師子香菩薩。次子名泯圖即普賢也。次子名
T47n1967_p0138c03║蜜蘇即阿閦佛也。蜜蘇王子。一自發心已來。
T47n1967_p0138c04║行時步步。心心數法。常念諸佛。今登正覺。
T47n1967_p0138c05║生妙樂剎焉。吾謂經行廣陌。從步幽林。則不
T47n1967_p0138c06║異蜜蘇之見。若鳴珂入伏。動珮翰天。肅肅羽
T47n1967_p0138c07║儀。駸駸車馬。安得不用心於步步之間哉。今
T47n1967_p0138c08║則例之。亦不移於前操矣。夫含齒戴髮。死生
T47n1967_p0138c09║交際。未有無出入息焉。又一息不還。即屬後
T47n1967_p0138c10║世者。亦誠如所問。世上之人。多以寶玉水精
T47n1967_p0138c11║金剛菩提木患。為數珠矣。吾則以出入息。為
T47n1967_p0138c12║念珠焉。稱佛名號。隨之於息。有大恃怙。安懼
T47n1967_p0138c13║於息不還屬後世者哉。余行住坐臥。常用此
T47n1967_p0138c14║珠。縱今昏寐。含佛而寢。覺即續之。必於夢
T47n1967_p0138c15║中。得見彼佛。如鑽燧煙飛火之前相。夢之不
T47n1967_p0138c16║已。三昧成焉。面睹玉毫。親蒙授記。則萬無一
T47n1967_p0138c17║失也。子宜勉之。又問。一念十念。往生淨土。
T47n1967_p0138c18║何者為正。對曰。但一念往生。住不退地。此為
T47n1967_p0138c19║正也。如佛所說。謗佛毀經。打僧罵尊。五逆四
T47n1967_p0138c20║重。皆一念惡葉成。墮無間獄。猶如箭射。今之
T47n1967_p0138c21║念佛生于淨土。亦一念善業成。即登極樂。猶
T47n1967_p0138c22║如屈臂。前一念五陰滅。後一念五陰生。如蠟
T47n1967_p0138c23║印印泥印壞文成。尚不須兩念。豈要至十念
T47n1967_p0138c24║哉。打僧罵尊。雖非正逆。是五逆之類也。又
T47n1967_p0138c25║一念者。如經云。愛酪沙彌。生一念愛心。後生
T47n1967_p0138c26║酪中作蟲。又大薩婆長者妻。坐對明鏡。自愛
T47n1967_p0138c27║其身。海風破船。生故屍中作蟲。嬉戲往來。不
T47n1967_p0138c28║離其所。斯皆一念。非十念也。又大無量壽經。
T47n1967_p0138c29║明一念念佛皆得往生。觀經十念。良有以也。
T47n1967_p0139a01║蓋為遘疾尪羸力微心劣故。須十稱彌陀以
T47n1967_p0139a02║助其念。若心盛不昧。一念生焉。亦猶栽植絲
T47n1967_p0139a03║髮其茂百圍也。
T47n1967_p0139a04║　　是心是佛是心作佛門第十
T47n1967_p0139a05║問曰。經明是心是佛是心作佛。何用遠稱彌
T47n1967_p0139a06║陀。存想於極樂之國。近念諸佛。興敬於未
T47n1967_p0139a07║來之尊。此皆自外而求。豈曰是心是佛耶。對
T47n1967_p0139a08║曰。子問非也。子但引經。不知經之所趣。經者
T47n1967_p0139a09║觀無量壽經也。正明念阿彌陀之文矣。以念
T47n1967_p0139a10║佛故。佛從想生故。云是心是佛。安得竊取彌
T47n1967_p0139a11║陀之觀。反噬彌陀之心者哉。若爾。都不念佛。
T47n1967_p0139a12║而言是心是佛者。亦應都不想惡。而言是心
T47n1967_p0139a13║是惡耶。彼既不然。此亦焉可。況彼極樂之國。
T47n1967_p0139a14║彌陀至尊。十萬億之須彌山王。不與眼根為
T47n1967_p0139a15║障礙。恒河沙之光明相好。由佛願力。而想成。
T47n1967_p0139a16║屈臂即得往生。寧計彼方之遠近也。問曰。是
T47n1967_p0139a17║心是佛。敬聞其理也。然此經所明十六妙觀。
T47n1967_p0139a18║韋提得之。則冰日可想。金山晃然。魔光佛光。
T47n1967_p0139a19║自觀他觀。邪正混雜。若為澄渟。願一一示
T47n1967_p0139a20║之。令念佛人離師。獨坐心安若海也。對曰。
T47n1967_p0139a21║冰想者。為琉璃地之張本也。日想者。作白毫
T47n1967_p0139a22║光之由漸也。依想而現。曰自曰正。不依想現。
T47n1967_p0139a23║則曰他曰邪。本則想白毫。白毫不現。而未想
T47n1967_p0139a24║紺目。紺目現。此乖其本心。豈不邪也。況諸想
T47n1967_p0139a25║歟。又魔光乃有影耀眼。佛光乃無影耀眼。故
T47n1967_p0139a26║楞伽偈云。
T47n1967_p0139a27║　佛地名最勝　　清淨妙莊嚴
T47n1967_p0139a28║　照耀如盛火　　光明悉遍至
T47n1967_p0139a29║　熾焰不壞目　　周輪化三有
T47n1967_p0139b01║問。今之光現者。熾焰壞目。非魔如何。光而
T47n1967_p0139b02║不耀。非佛如何。答。又光之真也。令念佛人身
T47n1967_p0139b03║心澄渟清淨。光之偽也。令念佛人心躁動恍
T47n1967_p0139b04║惚。故涅槃經云。澄渟清淨。即真解脫。真解
T47n1967_p0139b05║脫者。即是如來明矣。又問曰。至人無思。而今
T47n1967_p0139b06║用想。豈不謬哉。對曰。不謬也。如大威德陀羅
T47n1967_p0139b07║尼經云。超過有結。應發欲心想無欲事。今則
T47n1967_p0139b08║例之。欲修念佛。應發想心想無想事。故方等
T47n1967_p0139b09║賢護經云。惡欲想女。夢見於女。善欲想佛。夢
T47n1967_p0139b10║見於佛。吾謂。二想名同。善惡天隔。不可聞想
T47n1967_p0139b11║一概厭之。若苟厭之。雖不毀經。不謗佛。則必
T47n1967_p0139b12║生於無想天宮矣。若固執無想。而噬想佛者。
T47n1967_p0139b13║則名謗法。以謗法故。遽入十方無擇之囹圄。
T47n1967_p0139b14║未知出日。豈有天宮之望乎。縱令得生。名外
T47n1967_p0139b15║道天。非解脫路。涅槃經云。隨聞毒鼓。遠近俱
T47n1967_p0139b16║死。此亦如是。隨其撥想。遠近俱墮。經所謂。
T47n1967_p0139b17║或時離地。一尺二尺。往返遊行。斯之謂矣。豈
T47n1967_p0139b18║同於三界之流轉焉。豈同於九品往生焉。況
T47n1967_p0139b19║覆舟載舟水也。因倒因起地也。想妄即眾生。
T47n1967_p0139b20║想真即諸佛。離想之外。更用何焉。問曰。事解
T47n1967_p0139b21║已竟。理何在耶。如般舟三昧經云。心起想即
T47n1967_p0139b22║癡。無想即涅槃。今之用想。不亦然乎。對曰。
T47n1967_p0139b23║不也。若存所想之佛能想之心。或避想佛。則
T47n1967_p0139b24║以惡取空。為無想者。則癡之甚也。吾今了佛。
T47n1967_p0139b25║皆從想生。無佛無想。何癡之有。此乃觀空三
T47n1967_p0139b26║昧。非邪見也。子又問。理何在者。夫至人冥
T47n1967_p0139b27║真體寂虛空。其懷雖復萬法並照。而心未嘗
T47n1967_p0139b28║有。則真智無緣。故無念為名。俗智有緣。故念
T47n1967_p0139b29║想以生。又想不異空。空不異想。名第一義中
T47n1967_p0139c01║道之理也。此顯法身矣。空即是想。名俗諦之
T47n1967_p0139c02║理也。恒沙萬德。皆依俗諦。此顯報身矣。想即
T47n1967_p0139c03║是空。名真諦之理也。破二十五有。得二十五
T47n1967_p0139c04║三昧。常空常化。和光利物。此顯化身矣。是則
T47n1967_p0139c05║以三觀。觀三諦。證三德。成三身。乃至十種三
T47n1967_p0139c06║法。有何不可。而欲擯於清淨之想。取無想之
T47n1967_p0139c07║想耶。塞於禪定門。而取成佛之閾耶。楞伽密
T47n1967_p0139c08║嚴經。皆曰。寧起有見。如須彌者。謂信有因
T47n1967_p0139c09║果。存想念佛。生極樂淨國。故云。寧起有也。
T47n1967_p0139c10║不起空見。如芥子者。謂撥無因果。謗于念佛。
T47n1967_p0139c11║生阿鼻地獄。故云不起空也。吁可畏者。其在
T47n1967_p0139c12║茲焉。
T47n1967_p0139c13║　　高聲念佛面向西方門第十一
T47n1967_p0139c14║問曰。想即無想。謹聞之矣。然方等經中。修
T47n1967_p0139c15║無上深妙禪定。令繼想白毫兼稱佛號。以祈
T47n1967_p0139c16║勝定。既契之後。心佛兩忘。信有之矣。但默念
T47n1967_p0139c17║泉澄。即三昧自至。亦何必聲喧里巷。響震山
T47n1967_p0139c18║林。然後為道哉。對曰。誠如所問。聲亦無爽。
T47n1967_p0139c19║試為明之。何者夫辟散之要。要存於聲。聲之
T47n1967_p0139c20║不厲。心竊竊然。飄飄然無定。聲之厲也。拔茅
T47n1967_p0139c21║連茹乘策。其後畢命一對。長謝百憂。其義
T47n1967_p0139c22║一也。近而取之。聲光所及。萬禍冰消。功德叢
T47n1967_p0139c23║林。千山松茂。其義二也。遠而說之。金容熒
T47n1967_p0139c24║煌以散彩。寶華浙瀝而雨空。若指諸掌。皆聲
T47n1967_p0139c25║致焉。其義三也。如牽木石。重而不前。洪音發
T47n1967_p0139c26║號。飄然輕舉。其義四也。與魔軍相。戰。旗鼓相
T47n1967_p0139c27║望。用聲律於戎軒。以定破於強敵。其義五也。
T47n1967_p0139c28║具斯眾義。復何厭哉。未若喧靜兩全。止觀雙
T47n1967_p0139c29║運。協夫佛意。不亦可乎。定慧若均。則兼忘心
T47n1967_p0140a01║佛誠如所問矣。故廬山遠公。念佛三昧序曰。
T47n1967_p0140a02║功高易進。念佛為先。察夫玄音之扣心。聽則
T47n1967_p0140a03║塵累每銷。滯情融朗。非天下之至妙。其孰能
T47n1967_p0140a04║與於此歟。言明證者。未若華嚴經偈云。
T47n1967_p0140a05║　寧受無量苦　　得聞佛音聲
T47n1967_p0140a06║　不受一切樂　　而不聞佛名
T47n1967_p0140a07║夫然則佛聲。遠震開善萌牙。猶春雷之動百
T47n1967_p0140a08║草。安得輕誣哉。問曰。高聲下聲。稱佛名號。
T47n1967_p0140a09║敬承其義。十方淨土皆有如來。面之西方。何
T47n1967_p0140a10║滯之甚耶。對曰。子問非也。此是方等佛經。作
T47n1967_p0140a11║如是說。非人師之意也。豈可謗之。於方等經
T47n1967_p0140a12║歟。問曰。謹聞教矣。理在何焉。對曰。亦有其
T47n1967_p0140a13║理。如說癡人見。觀世音有十一面。即設難云。
T47n1967_p0140a14║何不安十二面耶。及隨其語。又設難云。何不
T47n1967_p0140a15║安十一面耶。子欲將東難西。其義若此。猶迷
T47n1967_p0140a16║未醒者。即以此身。令其安置。不背一方。則其
T47n1967_p0140a17║自悟矣。如其不悟。誠不可化。但可悲矣。又勝
T47n1967_p0140a18║天王經二行品。明如來八十種好。中有一隨
T47n1967_p0140a19║好光明功德。名一切向。不背他矣。然佛不可
T47n1967_p0140a20║背。常面向於一切眾生。非如冤讎不欲相見。
T47n1967_p0140a21║慈之至矣。是其義也。智者大師。爰自撫塵之
T47n1967_p0140a22║歲。終于耳順。臥便合掌。坐必面西。大漸之
T47n1967_p0140a23║際。令讀四十八願。九品往生。光明滿山。天樂
T47n1967_p0140a24║遞奏。生于淨土。面西之義。不亦弘哉。問曰。
T47n1967_p0140a25║面向西方。敬聞教理。般舟之義。義在何耶。對
T47n1967_p0140a26║曰。梵云般舟。此云現前。謂思惟不已。佛現定
T47n1967_p0140a27║中。凡九十日常行道者。助般舟之緣。非正釋
T47n1967_p0140a28║其義也。問曰。淨土妙門。般舟之義。具聞剖
T47n1967_p0140a29║析。然近代已來。誰得登于安養之國。既無相
T47n1967_p0140b01║報。焉知所詣望為明之。對曰。晉朝廬山遠法
T47n1967_p0140b02║師。為其首唱。遠公從佛陀跋陀羅三藏。授念
T47n1967_p0140b03║佛三昧。與弟慧持。高僧慧永。朝賢貴士。隱逸
T47n1967_p0140b04║清信．宗炳．張野．劉遺民．雷次宗．周續之．謝
T47n1967_p0140b05║靈運．闕公則等。一百二十三人。鑿山為銘。誓
T47n1967_p0140b06║生淨土。劉遺民著文大略云。推交臂之灒淪。
T47n1967_p0140b07║悟無常之期。切審三報之相。催知險趣之難
T47n1967_p0140b08║拔。如其同志諸賢。所以夕惕霄勤。仰思攸濟
T47n1967_p0140b09║者也。然後妙觀大義。啟心正照識。以悟新。形
T47n1967_p0140b10║由化革。藉芙蓉於中流。蔭瓊柯以詠言。飄雲
T47n1967_p0140b11║衣於八極。泛香風以窮年體忘。安而彌穆。心
T47n1967_p0140b12║超樂。以自怡。臨三塗而緬謝。傲天宮以長辭。
T47n1967_p0140b13║紹眾靈以繼。軌捐大息以為期。究茲道也。豈
T47n1967_p0140b14║不弘哉。遠公製念佛三昧序六。夫稱三昧者
T47n1967_p0140b15║何。思專想寂之謂也。思專則志一不移。想寂
T47n1967_p0140b16║則氣虛神朗。氣虛則智恬其照。神朗則無幽
T47n1967_p0140b17║不徹。斯二乃是自然之玄符。會一而致用也。
T47n1967_p0140b18║又諸三昧其名甚眾。功高易進念佛為先。若
T47n1967_p0140b19║以匹夫眾定之所緣故。不得語其優劣。居可
T47n1967_p0140b20║知也。謝靈運淨土詠云。法藏長王宮。懷道出
T47n1967_p0140b21║國城。願言四十八。弘誓拯群生。淨土一何妙。
T47n1967_p0140b22║來者皆菁英。頹年安可寄。乘化必晨征。子問
T47n1967_p0140b23║未見往生相報者。有晉朝闕公則。願生而來
T47n1967_p0140b24║報。後同誓友人。在東京白馬寺。其夜為公則。
T47n1967_p0140b25║追忌轉經。于時林殿皆作金色。空中有聲曰。
T47n1967_p0140b26║我是闕公則也。所祈往生極樂寶國。今已果
T47n1967_p0140b27║矣。故來相報。言訖不現。支道林讚曰。
T47n1967_p0140b28║　大哉闕公　　歆虛納靈　　神化西域
T47n1967_p0140b29║　跡驗東京　　徘徊霄虛　　流響耀形
T47n1967_p0140c01║　豈欽一贊　　示以匪冥
T47n1967_p0140c02║又虞孝敬讚曰。
T47n1967_p0140c03║　猗歟公則　　先甘法味　　知我者希
T47n1967_p0140c04║　其道乃貴　　金光夜朗　　玉顏朝睟
T47n1967_p0140c05║　不捨有緣　　言告其類
T47n1967_p0140c06║　　夢覺一心以明三昧門第十二
T47n1967_p0140c07║問曰。闕公往生金光相報。敬諾之矣。佛說一
T47n1967_p0140c08║切法如夢者。未知所念之佛。所生淨土亦如
T47n1967_p0140c09║夢否。若非其夢。則佛在心外。若是其夢。則佛
T47n1967_p0140c10║在夢中。如夢中得金覺無所獲。誠恐虛念於
T47n1967_p0140c11║三身。終歸於一妄。請為辨之。對曰。非妄也。
T47n1967_p0140c12║何以知然。若修念佛三昧之人。如夢得金覺
T47n1967_p0140c13║無所獲者。則同於妄也。究竟因念佛。而生淨
T47n1967_p0140c14║土。豈曰妄哉。如習天眼法。先想珠火等光。
T47n1967_p0140c15║想之不已。實發天眼。孰曰妄焉。豈同夢金畢
T47n1967_p0140c16║竟無有莫。以遠事近。見舉夢為喻。不得將念
T47n1967_p0140c17║佛往生全同於夢明矣。又華嚴經云。心佛與
T47n1967_p0140c18║眾生。是三無差別心迷也如夢。則九法界眾
T47n1967_p0140c19║生是矣。心悟也如覺。則一法界即諸佛是也。
T47n1967_p0140c20║迷悟祇在於一心。夢覺曾無於兩轍。經所謂
T47n1967_p0140c21║了。妄本自真。則見盧舍那。縱是夢妄。亦何
T47n1967_p0140c22║爽焉。唯心察之。匪石其志。
T47n1967_p0140c23║　　念三身佛破三種障門第十三
T47n1967_p0140c24║問曰。佛有三身。如何憶念。願示方便。令無
T47n1967_p0140c25║所失。對曰。夫佛之三身。法報化也。法身者如
T47n1967_p0140c26║月之體。報身者如月之光。化佛者如月之影。
T47n1967_p0140c27║萬水之內皆有月焉。此月為多。為一那不可
T47n1967_p0140c28║言一。萬水之月常差矣。不可言多。虛空之月。
T47n1967_p0140c29║常一也。如梵書伊字摩醯三目。縱橫並別。皆
T47n1967_p0141a01║不可議也。經云。或現小身。丈六八尺者。皆眾
T47n1967_p0141a02║生心水中佛也。佛尚無形。豈有二哉。淨國穢
T47n1967_p0141a03║土亦自彼耳。若欲將念三身破三種障。今試
T47n1967_p0141a04║明之。爾佛身之生。從止觀生。止觀不均。其障
T47n1967_p0141a05║必起。念佛之人。修止心沈昏。闇障起。而障
T47n1967_p0141a06║化身佛。又須以觀心策之。念白毫光。破昏闇
T47n1967_p0141a07║障也。修觀心浮。無惡不造。而障報身佛。還
T47n1967_p0141a08║修於止。止一切惡。念諸佛。昔因恒沙功德。
T47n1967_p0141a09║智慧圓滿。酬因曰報。破惡念障也。若二邊
T47n1967_p0141a10║障動詭狀殊形。萬相紛綸。兩賊強軟。障法身
T47n1967_p0141a11║佛也。以中道第一義空。破之偈曰。
T47n1967_p0141a12║　無色無形相　　無根無住處
T47n1967_p0141a13║　不生不滅故　　敬禮無所觀
T47n1967_p0141a14║所觀之理。如毘嵐猛風。吹散重雲。顯明法身
T47n1967_p0141a15║清淨寶月。破逼惱障也。應病與藥。不其然歟
T47n1967_p0141a16║(此是天台智者大師所解。披尋未廣。實未曾見諸師有斯妙釋也。止觀意前已略辨俟。在口釋非文字能徵也)。
T47n1967_p0141a17║我既化人。人亦化物。物我俱成。三昧彌興。
T47n1967_p0141a18║眾生無盡。三昧不絕也。
T47n1967_p0141a19║已上六門。盡是念現在阿彌陀佛。以通三世
T47n1967_p0141a20║之意也。廣如安樂集。天台十疑論。咸法師釋
T47n1967_p0141a21║群疑論。往生傳。稠禪師法寶義論所解。亦如
T47n1967_p0141a22║飛錫先撰無上深妙禪門傳集法寶一卷。廣
T47n1967_p0141a23║明也。
T47n1967_p0141a24║念佛三昧寶王論卷中
