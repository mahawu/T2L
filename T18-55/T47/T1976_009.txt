T47n1976_p0414a08║
T47n1976_p0414a09║
T47n1976_p0414a10║西方合論卷之九
T47n1976_p0414a11║
T47n1976_p0414a12║　　第九修持門
T47n1976_p0414a13║夫積劫情塵。多生愛海。似蝕劍之苔花。若
T47n1976_p0414a14║吞珠之泥繡。無礪不吐。去垢方明。欲得心
T47n1976_p0414a15║淨。除非穢滅。悟者常須覺觀。迷人勤加折
T47n1976_p0414a16║伏。其或愛鎖貪枷。亦當慟年惜月。孔子曰。
T47n1976_p0414a17║困而不學。民斯為下。今欲一生超僧祇之果。
T47n1976_p0414a18║十念攝億萬之程。豈是麤見浮思。結心塵口。
T47n1976_p0414a19║所能超越。不拚一忍。空累多生。如法而修。
T47n1976_p0414a20║免墮魔罥。
T47n1976_p0414a21║　一淨悟門　二淨信門　三淨觀門
T47n1976_p0414a22║　四淨念門　五淨懺門　六淨願門
T47n1976_p0414a23║　七淨戒門　八淨處門　九淨侶門
T47n1976_p0414a24║　十不定淨門
T47n1976_p0414a25║一淨悟者。行者欲生實淨土。當真實參究。如
T47n1976_p0414a26║法了悟。何故。悟是迷塗導師。如人入暗。當
T47n1976_p0414a27║燃燈炬。悟是淨國圖引。如人行遠。當識郵程。
T47n1976_p0414a28║悟是諸行領首。如人衝堅當隨將帥。一者。悟
T47n1976_p0414a29║能了知即穢恒淨。不捨淨故。二者。聞淨佛國
T47n1976_p0414b01║土。不可思議。不怯弱故。三者。知畢竟空中。
T47n1976_p0414b02║因果不失。止一切惡法。不更作故。四者。知彼
T47n1976_p0414b03║土不去不來。此亦不去不來故。五者。悟佛身
T47n1976_p0414b04║量遍滿虛空。眾生身量亦遍滿虛空。如地獄
T47n1976_p0414b05║業力。一人亦滿。多人亦滿故。六者。聞阿僧
T47n1976_p0414b06║祇劫無量諸行。如人說彈指頃事。不驚怖故。
T47n1976_p0414b07║七者。修十善三福。不住人天故。八者。如覺
T47n1976_p0414b08║後憶夢中事。不作有無解故。九者。如眼見故
T47n1976_p0414b09║鄉信不信。不可得故。十者知法無我。順性
T47n1976_p0414b10║利生。直至成佛。無疲厭故。菩薩入此門已。
T47n1976_p0414b11║成就白法。隨意得生。是故觀經上品云。深
T47n1976_p0414b12║解義趣。于第一義。心不驚動。疏云。第一義
T47n1976_p0414b13║者。謂諸法實相。言語道斷。心行處滅。又上
T47n1976_p0414b14║品六念義云。安心不動。名之為念。鈔曰。第
T47n1976_p0414b15║一義理。悉不為二邊所動。通名為念。故西方
T47n1976_p0414b16║如韋提希善財龍樹等。以入地往生。此方如
T47n1976_p0414b17║遠公智者永明等。以證悟往生。一切經論中
T47n1976_p0414b18║廣載。不能具錄。論中或有言生彼求悟者。為
T47n1976_p0414b19║中下人說。至言悟自己佛不必求生。此則為
T47n1976_p0414b20║十地菩薩以上說。若云悟第一義。諸結使未
T47n1976_p0414b21║斷者。皆不求生。則如龍樹永明等。亦為捏目
T47n1976_p0414b22║生花。無事多事矣。
T47n1976_p0414b23║二淨信者。智度論曰。若人心中。有信清淨。
T47n1976_p0414b24║是人能入佛法。若無信。是人不能入。譬如
T47n1976_p0414b25║牛皮未柔。不可屈折。無信人亦如是。又經
T47n1976_p0414b26║中說信為手。如人有手。入寶山中。自在能
T47n1976_p0414b27║取。若無手不能取。信亦如是。昔王仲回。問
T47n1976_p0414b28║無為子曰。如何念佛。得無間斷。無為子曰。
T47n1976_p0414b29║一信之後。更不再疑即是不間斷也。仲回
T47n1976_p0414c01║欣躍而去。未幾得生。還來致謝。是故若人
T47n1976_p0414c02║修行。未能頓悟。當深植信根。不驚不動。一
T47n1976_p0414c03║者。信金口誠言。決定當生故。二者。信自心
T47n1976_p0414c04║廣大。具有如是清淨功德故。三者。信因果如
T47n1976_p0414c05║形影。決定相隨故。四者。信此身形識。及一
T47n1976_p0414c06║切世界建立。如陽焰空花無所有故。五者。信
T47n1976_p0414c07║五濁惡世。寒熱苦惱。穢相熏灸。不容一刻居
T47n1976_p0414c08║住故。六者。信一切法唯心。如憶梅舌酸故。
T47n1976_p0414c09║七者。信念力不可思議。如業力故。八者。信蓮
T47n1976_p0414c10║胞不可思議。如胞胎故。九者。信佛無量身。無
T47n1976_p0414c11║量壽。無量光。不可思議。如蟻子身。蜉蝣歲螢
T47n1976_p0414c12║火光。同一不思議故。十者。信此身決定當死
T47n1976_p0414c13║故。若人具有如是信根。舉足下足。無非念佛。
T47n1976_p0414c14║故知。信之一字。通上中下。但信有大小。若無
T47n1976_p0414c15║甚深信力。如無羽之鳥。決定不得飛故。
T47n1976_p0414c16║三淨觀者。眾生無始垢穢。遍一切法。如麵
T47n1976_p0414c17║入沙。似金在礦。修淨業者。當加種種觀行。
T47n1976_p0414c18║磨鍊習氣。為白法之垣壇。作往生之津梁。一
T47n1976_p0414c19║淨觀。謂觀佛相好。如十六觀經所說故。二不
T47n1976_p0414c20║淨觀。謂觀身心不淨。器世界不淨。生厭離
T47n1976_p0414c21║故。三無常觀。謂觀一切法無定。如一美色。
T47n1976_p0414c22║婬人觀之為樂。妒婦觀之為苦。觀行人觀之。
T47n1976_p0414c23║種種惡露。異類觀之。如土木故。四和合觀。
T47n1976_p0414c24║謂觀是身是世界。是見聞覺知。如積木為屋。
T47n1976_p0414c25║積土為壘。積雜彩為畫。無實體故。五對治觀。
T47n1976_p0414c26║謂觀自身。何結最重。當用何法對治。如輕冷
T47n1976_p0414c27║苦澀。藥草飲食等。於熱病中為藥。於餘病非
T47n1976_p0414c28║藥。輕辛甘熱。藥草飲食等。於冷病中為藥。於
T47n1976_p0414c29║餘病非藥。如是觀察對治故。六慚悔觀。謂
T47n1976_p0415a01║觀一切眾生。無量劫來。與我互為父母兄弟
T47n1976_p0415a02║姊妹男女。遞相婬毒。曾不覺知。如梟獍殺
T47n1976_p0415a03║父母。牛羊鴿雀配其親屬。彼不自知。而人
T47n1976_p0415a04║觀之。慚愧譏笑。諸佛菩薩。見于我等。交後
T47n1976_p0415a05║如是。是故當生大悔恨故。七念念觀。謂觀
T47n1976_p0415a06║一切時中。幾許憶念佛心。幾許利生心。幾
T47n1976_p0415a07║許垢淨沈掉心故。八平等觀。謂觀一切色一
T47n1976_p0415a08║色。無好醜故。一切聲一聲。無譽毀故。一切
T47n1976_p0415a09║受一受。無恩仇故。一切義一義。無淺深故。
T47n1976_p0415a10║九微細觀。謂觀佛念法念。起于何來。去于何
T47n1976_p0415a11║往故。十法界觀。謂觀一毛一塵。一草一木。
T47n1976_p0415a12║皆具有無量淨佛國土故。行者若行諸觀時。
T47n1976_p0415a13║以第一淨觀為主。餘九為伴。如石中覓珠。若
T47n1976_p0415a14║不破石。無緣得珠故。
T47n1976_p0415a15║四淨念者。念佛之法。名一行三昧。惟在決
T47n1976_p0415a16║定。若不得念。即有散漫。三昧不成。一攝心
T47n1976_p0415a17║念。謂一切處。攝念不忘。縱令昏寐。亦繫念而
T47n1976_p0415a18║寢。不隔念不異念故。二勇猛念。如好色人聞
T47n1976_p0415a19║婬女所在。高厓深澗燐途虎窟。必往不怯故。
T47n1976_p0415a20║三深心念。如大海深廣。必窮其底。覺路遙
T47n1976_p0415a21║遙。不竟不休故。四觀想念。謂念念中。見三
T47n1976_p0415a22║十二相。八十隨形好故。五息心念。謂息一
T47n1976_p0415a23║切名心。官心慾心。世間心貪戀心。貢高心
T47n1976_p0415a24║遮護心。人我是非心。念佛故。六悲啼念。每
T47n1976_p0415a25║一想佛。身毛皆豎五內若裂。如憶少背之慈
T47n1976_p0415a26║母。及多慧之亡兒故。七發憤念。如落第孤
T47n1976_p0415a27║寒負才寂寞。每一念。及殆不欲生故。八一
T47n1976_p0415a28║切念。謂見聞覺知。及與毛孔骨髓。無一處
T47n1976_p0415a29║不念佛故。九參究念。謂念佛一聲。便念此聲
T47n1976_p0415b01║落處故。十寔相念。謂不以有心念不以無心
T47n1976_p0415b02║念。不以有無心念。不以非有無心念故。是為
T47n1976_p0415b03║上品念佛門。若如是念佛者。現生必得見佛。
T47n1976_p0415b04║五淨懺者。經云。前心起罪。如雲覆空。後心滅
T47n1976_p0415b05║罪。如炬破暗。又云。百年垢衣。可于一日浣
T47n1976_p0415b06║令鮮淨。是故欲除重障。當勤懺悔。一內懺。
T47n1976_p0415b07║謂懺心意識。不淨因故。二外懺。謂懺一切
T47n1976_p0415b08║色。一切聲。一切不淨法故。三事懺。謂懺十
T47n1976_p0415b09║八界。二十五有。八萬四千種種塵勞結使。障
T47n1976_p0415b10║學阿僧祇劫。見佛利生諸行業故。四理懺。謂
T47n1976_p0415b11║懺入道以來。所得往解。所學經論。所聞奧
T47n1976_p0415b12║義。作止任滅等病。障佛無漏智故。五過去
T47n1976_p0415b13║懺。謂懺無始世界所作黑業。如今生雖不偷
T47n1976_p0415b14║盜。但所求不如意。即是盜業未盡。今生雖
T47n1976_p0415b15║不邪婬。但值不隨意眷屬。即是婬業未盡。
T47n1976_p0415b16║今生雖不謗法妄語。但言出人或疑信相半。
T47n1976_p0415b17║即是謗法及妄語業未盡。於一切果中。察一
T47n1976_p0415b18║切因。當知。前生無惡不造。一一當懺悔故。
T47n1976_p0415b19║六未來懺。謂一切惡法。即今便止。盡未來
T47n1976_p0415b20║世。永不相續故。七現在懺。謂懺現在世。所
T47n1976_p0415b21║有生老病死。種種苦業。種種煩惱業。舉足
T47n1976_p0415b22║下足業。起口動心業。一切微細不可稱量業
T47n1976_p0415b23║故。八剎那懺。謂一念中。有九十剎那。一剎
T47n1976_p0415b24║那有九百生滅。一生滅一懺故。九究竟懺。謂
T47n1976_p0415b25║等覺位中。有一分無明。猶如微煙。究竟洗滌
T47n1976_p0415b26║故。十法界懺。謂法性中。無我無人。普為十
T47n1976_p0415b27║方過現未來一切眾生懺故。若能如是真寔
T47n1976_p0415b28║懺者。一切障礙。悉得消滅。不離道場。得見
T47n1976_p0415b29║諸佛。
T47n1976_p0415c01║六淨願者。智度論曰。諸菩薩見諸佛世界無
T47n1976_p0415c02║量嚴淨。發種種願。有佛世界都無眾苦。乃
T47n1976_p0415c03║至無三惡之名者。菩薩見已。自發願言。我作
T47n1976_p0415c04║佛時。世界無眾苦。乃至無三惡之名。亦當如
T47n1976_p0415c05║是。有佛世界七寶莊嚴。晝夜常有清淨光明。
T47n1976_p0415c06║無有日月。便發願言。我作佛時。世界常有嚴
T47n1976_p0415c07║淨光明。亦當如是。有佛世界一切眾生。皆
T47n1976_p0415c08║行十善有大智慧。衣被飲食應念而至。便發
T47n1976_p0415c09║願言。我作佛時。世界中眾生。衣被飲食。亦
T47n1976_p0415c10║當如是。有佛世界純諸菩薩。如佛色身。三
T47n1976_p0415c11║十二相。光明徹照。乃至無有聲聞辟支佛名。
T47n1976_p0415c12║亦無女人。一切皆行深妙佛道。遊至十方。教
T47n1976_p0415c13║化一切。便發願言。我作佛時。世界中眾生亦
T47n1976_p0415c14║當如是。如是等無量佛世界。種種嚴淨。願
T47n1976_p0415c15║皆得之。以是故名願受無量諸佛世界。問曰。
T47n1976_p0415c16║諸菩薩行業清淨。自得淨報。何以要須立願
T47n1976_p0415c17║然後得乏。譬如田家得穀。豈復待願　答曰。
T47n1976_p0415c18║作福無願。無所標立。願為導御。能有所成。
T47n1976_p0415c19║譬如銷金。隨師而作。金無定也。如佛所說。有
T47n1976_p0415c20║人修少施福。修少戒福。不知禪法。聞人中有
T47n1976_p0415c21║富樂人。或聞欲天色夫。心願樂者。命終之後。
T47n1976_p0415c22║各生其中。菩薩亦如是。修淨世界願。然後得
T47n1976_p0415c23║之。以是故。知因願受勝果。復次莊嚴佛界事
T47n1976_p0415c24║大。獨行功德。不能成故。要須願力。譬如牛
T47n1976_p0415c25║力雖能挽車。要須御者能有所至。淨世界願
T47n1976_p0415c26║亦復如是。福德如牛。願如御者。問曰。若不作
T47n1976_p0415c27║願。不得福耶。答曰。雖得不如有願。願能助
T47n1976_p0415c28║福。常念所行。福德增長。以是義故。修淨佛
T47n1976_p0415c29║國土者。當發大願。一者。不為福由故願。願
T47n1976_p0416a01║為一切眾生蔭。生淨土故。二者。不為眷屬
T47n1976_p0416a02║故願。願治一切如來家生淨土故。三者。不為
T47n1976_p0416a03║病苦故願。願醫一切世間無明等瘡。生淨土
T47n1976_p0416a04║故。四者。不為轉輪王故願。願轉諸佛如來法
T47n1976_p0416a05║輪。作大法王。生淨土故。五者。不為欲界故
T47n1976_p0416a06║願。願離一切微妙五欲生淨土故。六者。不為
T47n1976_p0416a07║色界故願。願離一切禪著。生淨土故。七者。
T47n1976_p0416a08║不為無色界故願。願盡種種微細流注。證無
T47n1976_p0416a09║量相好身。生淨土故。八者。不為聲聞辟支故
T47n1976_p0416a10║願。願以福智二嚴。饒益一切眾生。生淨土
T47n1976_p0416a11║故。九者不為一世界千世界故願。願代無央
T47n1976_p0416a12║數世界苦。拔一切世界眾生。生淨土故。十
T47n1976_p0416a13║者。不為一阿僧祇劫。千阿僧祇劫眾生故願。
T47n1976_p0416a14║願代無量無數阿僧祇劫眾生苦。拔一切眾
T47n1976_p0416a15║生。生淨土故。若能如是發大願者。最後剎
T47n1976_p0416a16║那。決定當如普賢願中所說。是故當知。願為
T47n1976_p0416a17║截苦海之舟航。導極樂之明師故。
T47n1976_p0416a18║七淨戒者。一切淨法。以戒為址。如人作舍
T47n1976_p0416a19║先求平地。如畫師畫諸山水。先治光明素練。
T47n1976_p0416a20║然後著彩。戒亦如是。是故戒為諸善法之首。
T47n1976_p0416a21║入淨國之初門。若不持戒。如惡露敝女。欲
T47n1976_p0416a22║入齋壇。無有是處。一慳貪戒。謂行財命二
T47n1976_p0416a23║施及與法施。無愛惜故。二毀禁戒。謂五戒。
T47n1976_p0416a24║律儀戒。乃至無漏戒。滿足持故。三嗔恚戒。謂
T47n1976_p0416a25║以忍調心及于身口。若遇惡口。刀杖所加。但
T47n1976_p0416a26║自思惟。業因緣法。作償負想。作導師想。作
T47n1976_p0416a27║風寒冷熱想故。四放逸戒。謂生死險道。無
T47n1976_p0416a28║放身處。如人持滿油缽行懸繩上。不得左右
T47n1976_p0416a29║顧視。及生第二念故。五散亂戒。謂守攝諸根。
T47n1976_p0416b01║息諸緣影。如護風燈。如防生鳥故。六愚癡戒。
T47n1976_p0416b02║謂以智慧破諸迷悶。如作務人常借日光。若
T47n1976_p0416b03║是長夜諸作皆廢故。又如登覽當用開目。若
T47n1976_p0416b04║是盲人。及與睡眠。諸山河大地。與無等故。
T47n1976_p0416b05║七憍慢戒。謂不應以才辯故貢高。不應以悟
T47n1976_p0416b06║解故貢高。不應以諍論故貢高。一切所得。如
T47n1976_p0416b07║大地上塵。如鏡面上垢。不應以此垢驕彼垢
T47n1976_p0416b08║故。八覆藏戒。謂一切處諸佛。一切處菩薩。一
T47n1976_p0416b09║切處神明。無可覆故。如日中逃影。波中逃濕。
T47n1976_p0416b10║沙中逃塵。無可逃故。九無益戒。謂一切嬉戲
T47n1976_p0416b11║事無益。一切詩文無益。一切塵緣無益。一切
T47n1976_p0416b12║口解脫無益。當遠離故。十不住戒。謂如上
T47n1976_p0416b13║持戒。但為生淨土饒益眾生。不求聞譽法。及
T47n1976_p0416b14║諸人天二乘果故。菩薩如是行於淨戒。則能
T47n1976_p0416b15║攝諸眾生。生于淨土。何以故。一切眾生。雖至
T47n1976_p0416b16║冥頑。莫不欽仰戒德故。
T47n1976_p0416b17║八淨處者。學道之人。既有志出塵。應當捨諸
T47n1976_p0416b18║惡處。若不捨者。應是厭離未極。若厭離未極
T47n1976_p0416b19║者。應是忻淨土未極。龍樹曰。菩薩心不貴轉
T47n1976_p0416b20║輪聖王。人天福樂。但念諸佛。是故隨心所
T47n1976_p0416b21║重。而生佛土。今小小適意處。尚不能捨。何
T47n1976_p0416b22║況轉輪聖王。如縛足欲行。繫翅求飛。去住
T47n1976_p0416b23║皆累兩心虛縈。一繁華宣闐處。當遠故。二歌
T47n1976_p0416b24║樓酒肆處。當遠故。三熱焰薰灼處。當遠故。
T47n1976_p0416b25║四論除目及朝事處。當遠故。五恩愛纏縛。及
T47n1976_p0416b26║熟遊歷處。當遠故。六詩壇文社鬥章摘句處。
T47n1976_p0416b27║當遠故。七譏刺古今較長競短處。當遠故。八
T47n1976_p0416b28║講無義味道學處。當遠故。九義解家鬥名相。
T47n1976_p0416b29║矜小智之處。當遠故。十宗乘狂解。安談頓悟。
T47n1976_p0416c01║輕視戒律之處。當遠故。是等撓道。與魔不
T47n1976_p0416c02║異。是故當遠。行者若離是諸處。一切道業。
T47n1976_p0416c03║即當成辯。
T47n1976_p0416c04║九淨侶者。一切悟機。非友不發。一切惡法。
T47n1976_p0416c05║非友不止。如車二輪。去一則蹶。是故世間文
T47n1976_p0416c06║字諸戲論法。尚須同心印正。何況志求無上
T47n1976_p0416c07║大道。因緣經曰。譬如風性雖空。由旃檀林薝
T47n1976_p0416c08║蔔林。吹香而來。風有妙香。若經糞穢臭屍而
T47n1976_p0416c09║來。其風便臭。不如淨衣置之香篋。出衣衣香。
T47n1976_p0416c10║若置臭處。衣亦隨臭。友亦如是。是以行道。求
T47n1976_p0416c11║友者。當嚴別淨穢。一山林間適之友當近。能
T47n1976_p0416c12║止躁心故。二巖持戒律之友當近。能淡諸慾
T47n1976_p0416c13║故。三智慧廣大之友當近。能出迷津故。四總
T47n1976_p0416c14║持文字之友當近。能決疑難故。五寂寞枯槁
T47n1976_p0416c15║之友當近。能恬進取故。六謙卑忍辱之友當
T47n1976_p0416c16║近。能銷我慢故。七直心忠告之友當近。能抑
T47n1976_p0416c17║諸過故。八勇猛精進之友當近。能速道果故。
T47n1976_p0416c18║九輕財好施之友當近。能破大慳故。十仁慈
T47n1976_p0416c19║覆物不惜身命之友當近。能摧人我等執故。
T47n1976_p0416c20║若無如是淨侶。即當屏人獨處。自辦道業。以
T47n1976_p0416c21║像設為師。以經論為侶。其他嬉戲之徒。寧絕
T47n1976_p0416c22║勿通。如人園中。雖無佳花。不植臭草。以無益
T47n1976_p0416c23║賞心。徒增厭穢故。
T47n1976_p0416c24║十不定淨者。一切眾生根器利鈍不同。如上
T47n1976_p0416c25║諸法皆是上根利器。方得具足。是故如來有
T47n1976_p0416c26║異方便。開九品之門。分上中下修習三等。一
T47n1976_p0416c27║者。或解義諦。未全伏惑。或不深解。但能誦讀
T47n1976_p0416c28║諸經故。二者。或但依語生信。或因他生信。或
T47n1976_p0416c29║遇貧窮折辱生信故。三者。或觀金像。或隨意
T47n1976_p0417a01║觀一相故。四者。或晨朝十念百念。乃至千念
T47n1976_p0417a02║故。五者。或但懺諸麤重習氣。及十不善業故。
T47n1976_p0417a03║六者。或為怖生死。發願往生。或遇苦難。發
T47n1976_p0417a04║願往生。但不得作人天及諸福德願故。七者。
T47n1976_p0417a05║或但持八戒五戒。乃至但戒殺盜婬妄故。八
T47n1976_p0417a06║者。一切喧場不能卒離。但時時生厭離心故。
T47n1976_p0417a07║九者。於諸世法中人。不能即斷。但不隨順故。
T47n1976_p0417a08║十者。如觀經下品中說。或但臨終十念故。如
T47n1976_p0417a09║上諸法。但能至心受持一法者。皆得往生。唯
T47n1976_p0417a10║不得疑信相參。若有疑者。一切諸行。悉不成
T47n1976_p0417a11║就。如人夜中獨趨遠道。不得生疑。是故眾生
T47n1976_p0417a12║聞法疑者。不如不聞。何以故。彼無聞者。但不
T47n1976_p0417a13║聞法。非有障難。此則自作障難故。
T47n1976_p0417a14║西方合論卷之九(終)
