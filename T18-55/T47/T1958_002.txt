T47n1958_p0014b01║
T47n1958_p0014b02║安樂集卷下
T47n1958_p0014b03║
T47n1958_p0014b04║　　　　釋道綽撰
T47n1958_p0014b05║第四大門中有三番料簡。第一依中國三藏
T47n1958_p0014b06║法師并此土大德等。皆共詳審聖教歎歸淨
T47n1958_p0014b07║土。今以勸依。第二據此經宗及餘大乘諸部。
T47n1958_p0014b08║凡聖修入多明念佛三昧以為要門。第三問
T47n1958_p0014b09║答解釋。顯念佛者得種種功能利益不可思
T47n1958_p0014b10║議。
T47n1958_p0014b11║第一依中國及以此土大德所行者。余五翳
T47n1958_p0014b12║面牆。豈寧自輒。但以遊歷披勘。敬有師承。
T47n1958_p0014b13║何者。謂中國大乘法師流支三藏。次有大德
T47n1958_p0014b14║呵避名利。則有慧寵法師。次有大德尋常
T47n1958_p0014b15║敷演每感聖僧來聽。則有道場法師。次有
T47n1958_p0014b16║大德和光孤栖二國慕仰。則有曇鸞法師。次
T47n1958_p0014b17║有大德禪觀獨秀。則有大海禪師。次有大
T47n1958_p0014b18║德聰慧守戒。則有齊朝上統。然前六大德並
T47n1958_p0014b19║是二諦神鏡。斯乃佛法綱維。志行殊倫。古今
T47n1958_p0014b20║實希。皆共詳審大乘歎歸淨土。乃是無上
T47n1958_p0014b21║要門也。問曰。既云歎歸淨土乃是要門者。
T47n1958_p0014b22║未知此等諸德臨終時皆有靈驗已不。答
T47n1958_p0014b23║曰。皆有不虛。如曇鸞法師。康存之日常修
T47n1958_p0014b24║淨土。亦每有世俗君子來呵法師曰。十方
T47n1958_p0014b25║佛國皆為淨土。法師何乃獨意注西。豈非
T47n1958_p0014b26║偏見生也。法師對曰。吾既凡夫智慧淺短。未
T47n1958_p0014b27║入地位。念力須均。如似置草引牛恒
T47n1958_p0014b28║須繫心槽櫪。豈得縱放全無所歸。雖復難
T47n1958_p0014b29║者紛紜而法師獨決。是以無問一切道俗。
T47n1958_p0014c01║但與法師一面相遇者。若未生正信。勸令
T47n1958_p0014c02║生信。若已生正信者。皆勸歸淨國。是故法
T47n1958_p0014c03║師臨命終時。寺傍左右道俗皆見旛花映
T47n1958_p0014c04║院。盡聞異香。音樂迎接遂往生也。餘之大
T47n1958_p0014c05║德臨命終時皆有徵祥。若欲具談往生之
T47n1958_p0014c06║相。並不可思議也。
T47n1958_p0014c07║第二明此彼諸經多明念佛三昧為宗者。
T47n1958_p0014c08║就中有八番。初二明一相三昧。後六就緣
T47n1958_p0014c09║依相明念佛三昧。第一依花首經。佛告堅
T47n1958_p0014c10║意菩薩。三昧有二種。一者有一相三昧。二
T47n1958_p0014c11║者有眾相三昧。一相三昧者。有菩薩聞其
T47n1958_p0014c12║世界有其如來現在說法。菩薩取是佛相。
T47n1958_p0014c13║以現在前若坐道場。若轉法輪大眾圍
T47n1958_p0014c14║繞。取如是相。收攝諸根心不馳散。專念
T47n1958_p0014c15║一佛不捨是緣。如是菩薩於如來相及世
T47n1958_p0014c16║界相了達無相。常如是觀如是行不離是
T47n1958_p0014c17║緣。是時佛像即現在前而為說法。菩薩爾時
T47n1958_p0014c18║深生恭敬聽受是法。若深若淺轉加尊重。
T47n1958_p0014c19║菩薩住是三昧。聞說諸法皆可壞相。聞已
T47n1958_p0014c20║受持。從三昧起。能為四眾演說是法。佛
T47n1958_p0014c21║告堅意。是名菩薩入一相三昧門。第二依
T47n1958_p0014c22║文殊般若明一行三昧者。時文殊師利白
T47n1958_p0014c23║佛言。世尊云何名為一行三昧。佛言。一行
T47n1958_p0014c24║三昧者。若善男子善女人。應在空間處捨
T47n1958_p0014c25║諸亂意。隨佛方所端身正向。不取相貌
T47n1958_p0014c26║繫心一佛。專稱名字念無休息。即是念中
T47n1958_p0014c27║能見過現未來三世諸佛。何以故。念一佛
T47n1958_p0014c28║功德無量無邊。即與無量諸佛功德無二。是
T47n1958_p0014c29║名菩薩一行三昧。第三依涅槃經。佛言。若
T47n1958_p0015a01║人但能至心常修念佛三昧者。十方諸佛恒
T47n1958_p0015a02║見此人。如現在前。是故涅槃經云。佛告迦
T47n1958_p0015a03║葉菩薩。若有善男子善女人。常能至心專念
T47n1958_p0015a04║佛者。若在山林若在聚落。若晝若夜若坐
T47n1958_p0015a05║若臥。諸佛世尊常見此人。如現目前。恒與
T47n1958_p0015a06║此人而住受施。第四依觀經及餘諸部。所
T47n1958_p0015a07║修萬行但能迴願。莫不皆生。然念佛一行
T47n1958_p0015a08║將為要路。何者。審量聖教。有始終兩益。
T47n1958_p0015a09║若欲生善起行。則普該諸度。若滅惡消
T47n1958_p0015a10║災。則總治諸障。故下經云。念佛眾生攝取
T47n1958_p0015a11║不捨。壽盡必生。此名始益。言終益者。依
T47n1958_p0015a12║觀音授記經云。阿彌陀佛住世長久。兆載永
T47n1958_p0015a13║劫亦有滅度。般涅槃時。唯有觀音勢至。住
T47n1958_p0015a14║持安樂接引十方。其佛滅度亦與住世時
T47n1958_p0015a15║節等同。然彼國眾生一切無有睹見佛者。
T47n1958_p0015a16║唯有一向專念阿彌陀佛往生者。常見彌
T47n1958_p0015a17║陀現在不滅。此即是其終時益也。所修餘行
T47n1958_p0015a18║迴向皆生。世尊滅度有睹不睹。勸後代審
T47n1958_p0015a19║量使沾遠益也。第五依般舟經云。時有
T47n1958_p0015a20║跋陀和菩薩。於此國土聞有阿彌陀佛。數
T47n1958_p0015a21║數係念。因是念故見阿彌陀佛。既見佛已
T47n1958_p0015a22║即從啟問。當行何法得生彼國。爾時阿彌
T47n1958_p0015a23║陀佛語是菩薩言。欲來生我國者。常念我
T47n1958_p0015a24║名莫有休息。如是得來生我國土。當念
T47n1958_p0015a25║佛身三十二相悉皆具足。光明徹照端正無
T47n1958_p0015a26║比。第六依大智度論。有三番解釋。第一佛
T47n1958_p0015a27║是無上法王。菩薩為法臣。所尊所重唯佛
T47n1958_p0015a28║世尊。是故應當常念佛也。第二有諸菩薩
T47n1958_p0015a29║自云。我從曠劫以來。得蒙世尊長養我等
T47n1958_p0015b01║法身智身大慈悲身。禪定智慧無量行願由
T47n1958_p0015b02║佛得成。為報恩故常願近佛。亦如大臣
T47n1958_p0015b03║蒙王恩寵常念其主。第三有諸菩薩復
T47n1958_p0015b04║作是言。我於因地遇惡知識誹謗般若。
T47n1958_p0015b05║墮於惡道經無量劫。雖修餘行。未能得
T47n1958_p0015b06║出。後於一時依善知識邊。教我行念佛三
T47n1958_p0015b07║昧。其時即能併遣諸障方得解脫。有斯大
T47n1958_p0015b08║益故願不離佛。第七依華嚴經云。寧於
T47n1958_p0015b09║無量劫具受一切苦。終不遠如來不睹
T47n1958_p0015b10║自在力。又云。念佛三昧必見佛。命終之後
T47n1958_p0015b11║生佛前。見彼臨終勸念佛。又示尊像令
T47n1958_p0015b12║瞻敬。又善財童子求善知識。詣功德雲比丘
T47n1958_p0015b13║所白言。大師云何修菩薩道歸普賢行也。
T47n1958_p0015b14║是時比丘告善財曰。我於世尊智慧海中
T47n1958_p0015b15║唯知一法。謂念佛三昧門。何者。於此三昧
T47n1958_p0015b16║門中。悉能睹見一切諸佛及其眷屬嚴淨佛
T47n1958_p0015b17║剎。能令眾生遠離顛倒。念佛三昧門者。於
T47n1958_p0015b18║微細境界中。見一切佛自在境界。得諸劫不
T47n1958_p0015b19║顛倒。念佛三昧門者。能起一切佛剎。無能
T47n1958_p0015b20║壞者。普見諸佛。得三世不顛倒。時功德雲
T47n1958_p0015b21║比丘告善財言。佛法深海廣大無邊。我所
T47n1958_p0015b22║知者唯得此一念佛三昧門。餘妙境界出過
T47n1958_p0015b23║數量。我所未知也。第八依海龍王經。時海
T47n1958_p0015b24║龍王白佛言。世尊弟子求生阿彌陀佛國。
T47n1958_p0015b25║當修何行得生彼土。佛告龍王。若欲生
T47n1958_p0015b26║彼國者。當行八法。何等為八。一者常念諸
T47n1958_p0015b27║佛。二者供養如來。三者咨嗟世尊。四者作
T47n1958_p0015b28║佛形像修諸功德。五者迴願往生。六者心
T47n1958_p0015b29║不怯弱。七者一心精進。八者求佛正慧。佛
T47n1958_p0015c01║告龍王。一切眾生具斯八法。常不離佛也。
T47n1958_p0015c02║問曰。不具八法。得生佛前不離佛不。答
T47n1958_p0015c03║曰。得生不疑何以得知。如佛說寶雲經
T47n1958_p0015c04║時。亦明十行具足得生淨土常不離佛。時
T47n1958_p0015c05║有除蓋障菩薩白佛。不具十行得生已
T47n1958_p0015c06║不。佛言。得生。但能十行之中一行具足無
T47n1958_p0015c07║闕。餘之九行悉名清淨。勿致疑也。又大樹
T47n1958_p0015c08║緊那羅王經云。菩薩行四種法。常不離佛
T47n1958_p0015c09║前。何等為四。一者自修善法。兼勸眾生皆
T47n1958_p0015c10║作往生見如來意。二者自勸勸他樂聞正
T47n1958_p0015c11║法。三者自勸勸他發菩提心。四者一向專
T47n1958_p0015c12║志行念佛三昧。具此四行。一切生處常在
T47n1958_p0015c13║佛前不離諸佛。又經云。佛說菩薩行法有
T47n1958_p0015c14║三十二器。何者。布施是大富器。忍辱是端正
T47n1958_p0015c15║器。持戒是聖身器。五逆不孝是刀山劍樹鑊
T47n1958_p0015c16║湯器。發菩提心是成佛器。常能念佛往生淨
T47n1958_p0015c17║土是見佛器。略舉六門。餘者不述。聖教既
T47n1958_p0015c18║爾。行者願生。何不常念佛也。又依月燈三
T47n1958_p0015c19║昧經云。念佛相好及德行。能使諸根不亂
T47n1958_p0015c20║動。心無迷惑與法合。得聞得智如大海。
T47n1958_p0015c21║智者住於是三昧攝念行。於經行所能見
T47n1958_p0015c22║千億諸如來。亦值無量恒沙佛。
T47n1958_p0015c23║第三問答解釋顯念佛三昧有種種利益。有
T47n1958_p0015c24║其五番。第一問曰。今云常修念佛三昧。仍
T47n1958_p0015c25║不行餘三昧也。答曰。今言常念。亦不言
T47n1958_p0015c26║不行餘三昧。但行念佛三昧多故。故言常
T47n1958_p0015c27║念。非謂全不行餘三昧也。第二問曰。若
T47n1958_p0015c28║勸常修念佛三昧。與餘三昧能有階降
T47n1958_p0015c29║以不。答曰。念佛三昧勝相不可思議。此云
T47n1958_p0016a01║何知。如摩訶衍中說云。諸餘三昧非不三
T47n1958_p0016a02║昧。何以故。或有三昧。但能除貪。不能除
T47n1958_p0016a03║瞋癡。或有三昧。但能除瞋。不能除癡貪。
T47n1958_p0016a04║或有三昧。但能除癡。不能除貪瞋。或有
T47n1958_p0016a05║三昧。但能除現在障。不能除過去未來一
T47n1958_p0016a06║切諸障。若能常修念佛三昧。無問現在過
T47n1958_p0016a07║去未來。一切諸障悉皆除也。第三問曰。念佛
T47n1958_p0016a08║三昧既能除障。得福功利大者。未審亦能
T47n1958_p0016a09║資益行者。使延年益壽以不。答曰必得。
T47n1958_p0016a10║何者。如惟無三昧經云。有兄弟二人。兄信
T47n1958_p0016a11║因果。弟無信心。而能善解相法。因其鏡中
T47n1958_p0016a12║自見面上。死相已現不過七日。時有智者
T47n1958_p0016a13║教往問佛。佛時報言。七日不虛。若能一心
T47n1958_p0016a14║念佛修戒。或得度難。尋即依教繫念。時
T47n1958_p0016a15║至六日即有二鬼來。耳聞其念佛之聲
T47n1958_p0016a16║竟無能前進。還告閻羅王。閻羅王索符。
T47n1958_p0016a17║已注云。由持戒念佛功德生第三炎天。又
T47n1958_p0016a18║譬喻經中。有一長者不信罪福。年已五十。
T47n1958_p0016a19║忽夜夢見。剎鬼索符來欲取之不過十
T47n1958_p0016a20║日。其人眠覺惶怖非常。至明求覓相師占
T47n1958_p0016a21║夢。師作卦兆云。有剎鬼必欲相害不過
T47n1958_p0016a22║十日。其人惶怖倍常。詣佛求請。佛時報云。
T47n1958_p0016a23║若欲攘此。從今已去專意念佛。持戒燒
T47n1958_p0016a24║香。然燈懸繒旛蓋。信向三寶。可免此死。
T47n1958_p0016a25║即依此法專心信向。剎鬼到門。見修功
T47n1958_p0016a26║德遂不能害。鬼即走去。其人緣斯功德。
T47n1958_p0016a27║壽滿百年。死得生天。復有一長者。名曰執
T47n1958_p0016a28║持。退戒還佛。現被惡鬼打之。第四問曰。此
T47n1958_p0016a29║念佛三昧但能對治諸障唯招世報。亦能遠
T47n1958_p0016b01║感出世無上菩提以不。答曰得。何者。如華
T47n1958_p0016b02║嚴經十地品云。始從初地乃至十地。於一
T47n1958_p0016b03║一地中。皆說入地加行道。地滿功德利。已不
T47n1958_p0016b04║住道訖。即皆結云。是諸菩薩雖修餘行。皆
T47n1958_p0016b05║不離念佛念法念僧。上妙樂具供養三寶。
T47n1958_p0016b06║以斯文證得知。諸菩薩等乃至上地。常學
T47n1958_p0016b07║念佛念法念僧。方能成就無量行願滿功德
T47n1958_p0016b08║海。何況二乘凡夫求生淨土。不學念佛也。
T47n1958_p0016b09║何以故。此念佛三昧即具一切四攝六度。通
T47n1958_p0016b10║行通伴故。第五問曰。初地已上菩薩與佛同
T47n1958_p0016b11║證真如之理。名生佛家。自能作佛濟運眾
T47n1958_p0016b12║生。何須更學念佛三昧願見佛也。答曰。
T47n1958_p0016b13║論其真如。廣大無邊。與虛空等。其量難知。
T47n1958_p0016b14║譬如一大闇室若然一燈二燈。其明雖
T47n1958_p0016b15║遍。猶為闇也。漸至多燈雖名大明。豈及
T47n1958_p0016b16║日光。菩薩所證智雖地地相望自有階降。豈
T47n1958_p0016b17║得比佛如日明也。
T47n1958_p0016b18║第五大門中有四番料簡。第一汎明修道延
T47n1958_p0016b19║促。欲令速獲不退。第二此彼禪觀比挍勸
T47n1958_p0016b20║往。第三此彼淨穢二境亦名漏無漏比挍。
T47n1958_p0016b21║第四引聖教證成。勸後代生信求往。
T47n1958_p0016b22║第一汎明修道延促者。就中有二。一明修
T47n1958_p0016b23║道延促。二問答解釋。一明延促者。但一切
T47n1958_p0016b24║眾生莫不厭苦求樂畏縛求解。皆欲早
T47n1958_p0016b25║證無上菩提者。先須發菩提心為首。此心
T47n1958_p0016b26║難識難起。縱令發得此心。依經終須修十
T47n1958_p0016b27║種行謂信進念戒定慧捨護法發願迴向進
T47n1958_p0016b28║詣菩提。然修道之身相續不絕。逕一萬劫
T47n1958_p0016b29║始證不退位。當今凡夫現名信想輕毛。亦
T47n1958_p0016c01║曰假名。亦名不定聚。亦名外凡夫。未出火
T47n1958_p0016c02║宅。何以得知。據菩薩瓔珞經。具辨入道行
T47n1958_p0016c03║位法爾。故名難行道。又但以。一劫之中受
T47n1958_p0016c04║身生死尚不可數知。況一萬劫中徒受痛
T47n1958_p0016c05║燒。若能明信佛經願生淨土。隨壽長短一
T47n1958_p0016c06║形即至位階不退。與此修道一萬劫齊功。
T47n1958_p0016c07║諸佛子等何不思量不捨難求易也。如俱
T47n1958_p0016c08║舍論中。亦明難行易行二種之道。難行者。
T47n1958_p0016c09║如論說云。於三大阿僧祇劫。一一劫中皆
T47n1958_p0016c10║具福智資糧六波羅蜜一切諸行。一一行業
T47n1958_p0016c11║皆有百萬難行之道。始充一位。是難行道
T47n1958_p0016c12║也。易行道者。即彼論云若由別有方便有
T47n1958_p0016c13║解脫者。名易行道也。今既勸歸極樂。一切
T47n1958_p0016c14║行業悉迴向彼但能專至。壽盡必生。得生
T47n1958_p0016c15║彼國。即究竟清涼。豈可不名易行之道。須
T47n1958_p0016c16║知此意也。二問曰。既言願往生淨土。隨
T47n1958_p0016c17║此壽盡即得往生者。有聖教證不。答曰。
T47n1958_p0016c18║有七番。皆引經論證成。一依大經云。佛
T47n1958_p0016c19║告阿難。其有眾生。欲於今世見無量壽
T47n1958_p0016c20║佛者。應發無上菩提之心。修行功德願
T47n1958_p0016c21║生彼國。即得往生。故大經讚云。若聞阿彌
T47n1958_p0016c22║陀德號。歡喜讚仰心歸依。下至一念得大
T47n1958_p0016c23║利。則為具足功德寶。設滿大千世界火。亦
T47n1958_p0016c24║應直過聞佛名。聞阿彌陀不復退。是故至
T47n1958_p0016c25║心稽首禮。二依觀經。九品之內皆言。臨終正
T47n1958_p0016c26║念即得往生。三依起信論云。教諸眾生勸
T47n1958_p0016c27║觀真如平等一實。亦有始發意菩薩。其心
T47n1958_p0016c28║軟弱。自謂不能常值諸佛親承供養。意
T47n1958_p0016c29║欲退者。當知如來有勝方便攝護信心。謂
T47n1958_p0017a01║以專意念佛因緣。隨願往生。以常見佛
T47n1958_p0017a02║故。永離惡道。四依鼓音陀羅尼經云。爾時
T47n1958_p0017a03║世尊告諸比丘。我當為汝演說。西方安樂
T47n1958_p0017a04║世界今現有佛。號阿彌陀。若有四眾。能正
T47n1958_p0017a05║受持彼佛名號。堅固其心憶念不忘。十日
T47n1958_p0017a06║十夜除捨散亂。精勤修習念佛三昧。若能
T47n1958_p0017a07║令念念不絕。十日之中必得見彼阿彌陀
T47n1958_p0017a08║佛。皆得往生。五依法鼓經云。若人臨終之
T47n1958_p0017a09║時不能作念。但知彼方有佛作往生意。亦
T47n1958_p0017a10║得往生。六如十方隨願往生經云。若有臨
T47n1958_p0017a11║終及死墮地獄。家內眷屬為其亡者念佛
T47n1958_p0017a12║及轉誦齋福。亡者即出地獄往生淨土。況
T47n1958_p0017a13║其現在自能修念。何以不得往生者也。是
T47n1958_p0017a14║故彼經云。現在眷屬為亡者追福。如餉遠
T47n1958_p0017a15║人定得食也。第七廣引諸經證成。如大法
T47n1958_p0017a16║鼓經說。若善男子善女人。常能繫意稱念諸
T47n1958_p0017a17║佛名號者。十方諸佛一切賢聖常見此人。如
T47n1958_p0017a18║現目前。是故此經名大法鼓。當知此人十
T47n1958_p0017a19║方淨土隨願往生。又大悲經云何名為大
T47n1958_p0017a20║悲。若專念佛相續不斷者。隨其命終定生
T47n1958_p0017a21║安樂。若能展轉相勸行念佛者。當知此等
T47n1958_p0017a22║悉名行大悲人也。是故涅槃經云。佛告大
T47n1958_p0017a23║王。假令開大庫藏。一月之中布施一切眾
T47n1958_p0017a24║生。所得功德不如有人稱佛一口功德。
T47n1958_p0017a25║過前不可挍量。又增一阿含經云。佛告阿
T47n1958_p0017a26║難。其有眾生。供養一閻浮提人衣服飲食臥
T47n1958_p0017a27║具湯藥。所得功德寧為多不。阿難白佛言。
T47n1958_p0017a28║世尊甚多甚多。不可數量。佛告阿難。若
T47n1958_p0017a29║有眾生。善心相續稱佛名號。如一搆牛乳
T47n1958_p0017b01║頃。所得功德過上不可量。無有能量者。
T47n1958_p0017b02║大品經云。若人散心念佛。乃至畢苦。其福不
T47n1958_p0017b03║盡。若人散花念佛。乃至畢苦。其福不盡故。
T47n1958_p0017b04║知念佛利大不可思議也。十往生經諸大乘
T47n1958_p0017b05║經等並有文證。不可具引也。
T47n1958_p0017b06║第二次明此彼禪觀比挍勸往生者。但此方
T47n1958_p0017b07║穢境亂想難入。就令修得。唯獲事定。多喜
T47n1958_p0017b08║味染。又復但能伏業報生。上界壽盡多退。
T47n1958_p0017b09║是故智度論云。多聞持戒禪未得無漏法。雖
T47n1958_p0017b10║有此功德。是事未可信。若欲向西修習。事
T47n1958_p0017b11║境光淨定觀易成。除罪多劫永定速進究竟
T47n1958_p0017b12║清涼。如大經廣說。問曰。若西方境界勝可
T47n1958_p0017b13║為禪定感。此界色天劣。不應為禪定招。
T47n1958_p0017b14║答曰。若論修定因。該通於彼此。然彼界位
T47n1958_p0017b15║是不退。并有他力持。是故說為勝。此處雖
T47n1958_p0017b16║復修定剋。但有自分因。闕無他力攝。業盡
T47n1958_p0017b17║不免退。就此說不如。
T47n1958_p0017b18║第三據此彼淨穢二境亦名漏無漏者。若論
T47n1958_p0017b19║此處境界。唯有三塗丘坑。山澗沙鹵。棘刺
T47n1958_p0017b20║水旱。暴風惡觸。雷電霹靂。虎狼毒獸。惡賊
T47n1958_p0017b21║惡子。荒亂破散。三災敗壞。語論正報。三毒
T47n1958_p0017b22║八倒。憂悲嫉妒。多病短命。飢渴寒熱。常為
T47n1958_p0017b23║司命害鬼之所追逐。深可穢惡。不可具
T47n1958_p0017b24║說。故名有漏。深可厭也。往生彼國勝者。
T47n1958_p0017b25║據大經云。十方人天但生彼國者。莫不皆
T47n1958_p0017b26║獲種種利益也。何者。一生彼國者。行則金
T47n1958_p0017b27║蓮捧足。坐則寶座承軀。出則帝釋在前。入
T47n1958_p0017b28║則梵王從後。一切聖眾與我親朋。阿彌陀佛
T47n1958_p0017b29║為我大師。寶樹寶林之下任意翱翔。八德池
T47n1958_p0017c01║中遊神濯足。形則身同金色。壽則命與佛
T47n1958_p0017c02║齊。學則眾門並進。止則二諦虛融。十方濟
T47n1958_p0017c03║運則乘大神通。晏安暫時則坐三空門。遊則
T47n1958_p0017c04║入八正之路。至則到大涅槃。一切眾生但
T47n1958_p0017c05║至彼國者皆證此益。何不思量不速去
T47n1958_p0017c06║也。
T47n1958_p0017c07║第四引聖教證成。勸後代生信求願往
T47n1958_p0017c08║者。依觀佛三昧經云。爾時會中有十方諸
T47n1958_p0017c09║佛。各於華臺中結跏趺坐。於空中現。東方
T47n1958_p0017c10║善德如來為首告大眾言。汝等當知。我念
T47n1958_p0017c11║過去無量世時。有佛名寶威德上王。彼佛出
T47n1958_p0017c12║時。亦如今日說三乘法。彼佛滅後末世之
T47n1958_p0017c13║中有一比丘。將弟子九人往詣佛塔禮拜
T47n1958_p0017c14║佛像。見一寶像嚴顯可觀。觀已敬禮。目諦
T47n1958_p0017c15║觀之。各說一偈用為讚歎。隨壽修短各自
T47n1958_p0017c16║命終。即命終已即生佛前。從此已後恒得
T47n1958_p0017c17║值遇無量諸佛。於諸佛所廣修梵行得念
T47n1958_p0017c18║佛三昧海。既得此已。諸佛現前即與授記。
T47n1958_p0017c19║於十方面隨意作佛。東方善德佛者。即我
T47n1958_p0017c20║身是。自餘九方諸佛者。即是本昔弟子九人
T47n1958_p0017c21║是。十方佛世尊因由禮塔一偈讚故得成
T47n1958_p0017c22║為佛。豈異人乎。我等十方佛是。是時十方
T47n1958_p0017c23║諸佛從空而下。放千光明顯現色身白毫
T47n1958_p0017c24║相光。各各皆坐釋迦佛床。告阿難言。汝
T47n1958_p0017c25║知。釋迦文佛無數精進百千苦行。求佛智
T47n1958_p0017c26║慧報得是身。今為汝說。汝持佛語。為未來
T47n1958_p0017c27║世天龍大眾四部弟子。說觀佛相好及念佛
T47n1958_p0017c28║三昧。說是語已。然後問訊釋迦文佛。問訊
T47n1958_p0017c29║訖已各還本國。
T47n1958_p0018a01║第六大門中有三番料簡。第一十方淨土共
T47n1958_p0018a02║來比挍。第二義推。第三辨經住滅。
T47n1958_p0018a03║第一十方淨土共來比挍者有其三番。一如
T47n1958_p0018a04║隨願往生經云。十方佛國皆悉嚴淨。隨願
T47n1958_p0018a05║並得往生。雖然悉不如西方無量壽國。何
T47n1958_p0018a06║意如此。但阿彌陀佛與觀音大勢至。先發
T47n1958_p0018a07║心時。從此界去。於此眾生偏是有緣。是故
T47n1958_p0018a08║釋迦處處歎歸。二據大經。法藏菩薩因中。
T47n1958_p0018a09║於世饒王佛所具發弘願取諸淨土。時佛
T47n1958_p0018a10║為說二百一十億諸佛剎土天人善惡國土
T47n1958_p0018a11║精麤。悉現與之。於時法藏菩薩願取西方
T47n1958_p0018a12║成佛。今現在彼。是二證也。三依此觀經中。
T47n1958_p0018a13║韋提夫人復請淨土。如來光臺為現十方
T47n1958_p0018a14║一切淨土。韋提夫人白佛言。此諸佛土雖復
T47n1958_p0018a15║清淨皆有光明。我今樂生極樂世界阿彌陀
T47n1958_p0018a16║佛所。是其三證。故知諸淨土中安樂世界最
T47n1958_p0018a17║勝也。
T47n1958_p0018a18║第二義推者。問曰。何故要須面向西坐禮念
T47n1958_p0018a19║觀者。答曰。以閻浮提云日出處名生沒處
T47n1958_p0018a20║名死。藉於死地神明趣入其相助便。是故
T47n1958_p0018a21║法藏菩薩願成佛在西悲接眾生。由坐觀
T47n1958_p0018a22║禮念等面向佛者。是隨世禮儀。若是聖人
T47n1958_p0018a23║得飛報自在。不辨方所。但凡夫之人身心
T47n1958_p0018a24║相隨。若向餘方。西往必難。是故智度論云。
T47n1958_p0018a25║有一比丘。康存之日誦阿彌陀經。及念般
T47n1958_p0018a26║若波羅蜜。臨命終時告弟子言。阿彌陀佛
T47n1958_p0018a27║與諸聖眾今在我前。合掌歸依須臾捨命。
T47n1958_p0018a28║於是弟子依火葬法。以火焚屍。一切燒
T47n1958_p0018a29║盡。唯有舌根一種與本不異。遂即收取起
T47n1958_p0018b01║塔供養。龍樹菩薩釋云。誦阿彌陀經故。是
T47n1958_p0018b02║以垂終佛自來迎。念般若波羅蜜故。所以
T47n1958_p0018b03║舌根不盡。以斯文證。故知一切行業但能
T47n1958_p0018b04║迴向。無不往也。故須彌四域經云。天地初
T47n1958_p0018b05║開之時。未有日月星辰。縱有天人來下。但
T47n1958_p0018b06║用項光照用。爾時人民多生苦惱。於是阿
T47n1958_p0018b07║彌陀佛遣二菩薩。一名寶應聲。二名寶吉
T47n1958_p0018b08║祥。即伏犧女媧是。此二菩薩共相籌議。向第
T47n1958_p0018b09║七梵天上取其七寶。來至此界造日月星
T47n1958_p0018b10║辰二十八宿。以照天下。定其四時春秋冬
T47n1958_p0018b11║夏。時二菩薩共相謂言。所以日月星辰二十
T47n1958_p0018b12║八宿西行者。一切諸天人民盡共稽首阿彌
T47n1958_p0018b13║陀佛。是以日月星辰皆悉傾心向彼。故西流
T47n1958_p0018b14║也。
T47n1958_p0018b15║第三辨經住滅者。謂釋迦牟尼佛一代正法
T47n1958_p0018b16║五百年。像法一千年。末法一萬年。眾生滅
T47n1958_p0018b17║盡諸經悉滅。如來悲哀痛燒眾生。特留此
T47n1958_p0018b18║經止住百年。以斯文證。故知彼國雖是淨
T47n1958_p0018b19║土。然體通上下。知相無相。當生上位。凡夫
T47n1958_p0018b20║火宅一向乘相往生也。
T47n1958_p0018b21║第七大門中有兩番料簡。第一門中此彼
T47n1958_p0018b22║取相料簡縛脫。第二次明此彼修道用功輕
T47n1958_p0018b23║重而獲報真偽。故勸向彼。
T47n1958_p0018b24║第一此彼取相料簡縛脫者。若取西方淨
T47n1958_p0018b25║相。疾得解脫。純受極樂。智眼開朗。若取此
T47n1958_p0018b26║方穢相。唯有妄樂。癡盲厄縛憂怖。問曰。依
T47n1958_p0018b27║大乘諸經。皆云無相乃是出離要道。執相拘
T47n1958_p0018b28║礙不免塵累。今勸眾生捨穢忻淨。是義云
T47n1958_p0018b29║何。答曰。此義不類。何者。凡相有二種。一者
T47n1958_p0018c01║於五塵欲境妄愛貪染。隨境執著。此等是
T47n1958_p0018c02║相名之為縛。二者愛佛功德願生淨土雖
T47n1958_p0018c03║言是相。名為解脫。何以得知。如十地經
T47n1958_p0018c04║云。初地菩薩尚自別觀二諦。勵心作意。先
T47n1958_p0018c05║依相求。終則無相。以漸增進體大菩提。盡
T47n1958_p0018c06║七地終心相心始息。入其八地。絕於相求。
T47n1958_p0018c07║方名無功用也。是故論云。七地已還惡貪為
T47n1958_p0018c08║障。善貪為治。八地已上善貪為障。無貪為
T47n1958_p0018c09║治。況今願生淨土。現是外凡。所修善根皆
T47n1958_p0018c10║從愛佛功德生。豈是縛也。故涅槃經云。一
T47n1958_p0018c11║切眾生有二種愛。一者善愛。二者不善愛。不
T47n1958_p0018c12║善愛者。唯愚求之。善法愛者。諸菩薩求。是
T47n1958_p0018c13║故淨土論云。觀佛國土清淨味。攝受眾生大
T47n1958_p0018c14║乘味。類事起行願取佛土味。畢竟住持不虛
T47n1958_p0018c15║作味。有如是等無量佛道味。故雖是取相。
T47n1958_p0018c16║非當執縛也。又彼淨土所言相者。即是無
T47n1958_p0018c17║漏相實相相也。
T47n1958_p0018c18║第二段中明此彼修道用功輕重而獲報真
T47n1958_p0018c19║偽者。若欲發心歸西者。單用少時禮觀念
T47n1958_p0018c20║等。隨壽長短。臨命終時。光臺迎接。迅至彼
T47n1958_p0018c21║方。位階不退。是故大經云。十方人天來生
T47n1958_p0018c22║我國。若不畢至滅度更有退轉者。不取
T47n1958_p0018c23║正覺。此方多時具修施戒忍進定慧。未滿
T47n1958_p0018c24║一萬劫已來。恒未免火宅。顛倒墜墮。故
T47n1958_p0018c25║名用功至重獲報偽也。大經復云。生我
T47n1958_p0018c26║國者橫截五惡趣。今此約對彌陀淨剎。娑
T47n1958_p0018c27║婆五道齊名惡趣。地獄餓鬼畜生純惡所歸。
T47n1958_p0018c28║名為惡趣。娑婆人天雜業所向。亦名惡趣。
T47n1958_p0018c29║若依此方修治斷除。先斷見惑。離三塗因。
T47n1958_p0019a01║滅三塗果。後斷修惑。離人天因。絕人天果。
T47n1958_p0019a02║此皆漸次斷除。不名橫截。若得往生彌陀
T47n1958_p0019a03║淨國。娑婆五道一時頓捨。故名橫截。五惡趣
T47n1958_p0019a04║者。截其果也。惡趣自然閉者。閉其因也。此
T47n1958_p0019a05║明所離。昇道無窮極者彰其所得。若能作
T47n1958_p0019a06║意迴願向西。上盡一形下至十念。無不
T47n1958_p0019a07║皆往。一到彼國。即入正定聚。與此修道一
T47n1958_p0019a08║萬劫齊功也。
T47n1958_p0019a09║第八大門中有三番料簡。第一略舉諸經。
T47n1958_p0019a10║來證。勸捨此忻彼。第二彌陀釋迦二佛
T47n1958_p0019a11║比挍。第三釋往生意。
T47n1958_p0019a12║第一略舉諸大乘經來證皆勸捨此悕彼
T47n1958_p0019a13║者。一謂耆闍崛山說。大經二卷。二觀經一部。
T47n1958_p0019a14║王宮耆闍兩會正說。三小卷無量壽經。舍衛
T47n1958_p0019a15║一說。四復有十方隨願往生經明證。五復有
T47n1958_p0019a16║無量清淨覺經二卷一會正說。六更有十往
T47n1958_p0019a17║生經一卷。諸餘大乘經論指讚處多。如請觀
T47n1958_p0019a18║音大品經等。又如龍樹天親等論。歎勸非
T47n1958_p0019a19║一。餘方淨土皆不如此丁寧。
T47n1958_p0019a20║第二彌陀釋迦二佛比挍者。謂此佛釋迦如
T47n1958_p0019a21║來八十年住世。暫現即去。去而不返。比於
T47n1958_p0019a22║忉利諸天。不至一日。又釋迦在時。救緣亦
T47n1958_p0019a23║弱。如毘舍離國救人現患等。何者。時毘舍
T47n1958_p0019a24║離國人民遭五種惡病。一者眼赤如血。二
T47n1958_p0019a25║者兩耳出膿。三者鼻中流血。四者舌噤無
T47n1958_p0019a26║聲。五者所食之物化為麤澀。六識閉塞猶
T47n1958_p0019a27║如醉人。有五夜叉。或名訖拏迦羅。面黑
T47n1958_p0019a28║如墨而有五眼。狗牙上出吸人精氣。良醫
T47n1958_p0019a29║耆婆盡其道術。所不能救。時有月蓋長者。
T47n1958_p0019b01║為首部領病人。皆來歸佛叩頭求哀。爾時
T47n1958_p0019b02║世尊起無量悲愍。告病人曰。西方有阿彌
T47n1958_p0019b03║陀佛觀世音大勢至菩薩。汝等一心合掌求
T47n1958_p0019b04║見。於是大眾皆從佛勸合掌求哀。爾時彼
T47n1958_p0019b05║佛放大光明。觀音大勢一時俱到說大神咒。
T47n1958_p0019b06║一切病苦皆悉消除。平復如故。然二佛神力
T47n1958_p0019b07║應亦齊等。但釋迦如來不申己能。故顯彼
T47n1958_p0019b08║長。欲使一切眾生莫不齊歸。是故釋迦處
T47n1958_p0019b09║處歎歸。須知此意也。是故曇鸞法師正意
T47n1958_p0019b10║歸西故。傍大經奉讚云。安樂聲聞菩薩眾。
T47n1958_p0019b11║人天智慧咸洞達。身相。莊嚴無殊異。但順
T47n1958_p0019b12║他方故列名。顏容端正無可比。精微妙
T47n1958_p0019b13║軀非人天。虛無之身無極體。是故頂禮平
T47n1958_p0019b14║等力。
T47n1958_p0019b15║第三釋往生意者。就中有二。一釋往生意。
T47n1958_p0019b16║二問答解釋。第一問曰。今願生淨土。未知
T47n1958_p0019b17║作何意也。答曰。只欲疾成自利利他利
T47n1958_p0019b18║物深廣。十信三賢攝受正法。契會不二。見
T47n1958_p0019b19║證佛性。明曉實相。觀照暉心。有無二諦。因
T47n1958_p0019b20║果先後。十地優劣。三忍三道。金剛無礙。證大
T47n1958_p0019b21║涅槃。大乘寬運。欲無限時住。為盡無邊生
T47n1958_p0019b22║死海故。問有三番。問曰。願生淨土擬欲
T47n1958_p0019b23║利物者。若爾。所拔眾生今現在此。已能發
T47n1958_p0019b24║得此心。只應在此拔苦眾生。何因得此心
T47n1958_p0019b25║竟。先願生淨土。似如捨眾生自求菩提
T47n1958_p0019b26║樂也。答曰。此義不類。何者。如智度論云。譬
T47n1958_p0019b27║如二人俱見父母眷屬沒在深淵。一人直
T47n1958_p0019b28║往。盡力救之。力所不及。相與俱沒。一人
T47n1958_p0019b29║遙走。趣一舟船。乘來濟接。並得出難。菩薩
T47n1958_p0019c01║亦爾。若未發心時。生死流轉與眾生無別。
T47n1958_p0019c02║但已發菩提心時。先願往生淨土。取大悲
T47n1958_p0019c03║船乘無礙辯才。入生死海濟運眾生。二大
T47n1958_p0019c04║論復云。菩薩生淨土。具大神通。辯才無礙。
T47n1958_p0019c05║教化眾生時。尚不能令眾生生善滅惡。
T47n1958_p0019c06║增道進位。稱菩薩意。若即在穢土拔濟者。
T47n1958_p0019c07║闕無此益。如似逼雞入水。豈能不濕也。
T47n1958_p0019c08║三大經讚云。安樂佛國諸菩薩。夫可宣說
T47n1958_p0019c09║隨智慧。於己萬物亡我所。淨若蓮華不
T47n1958_p0019c10║受塵。往來進止若汎舟。利安為務捨適莫。
T47n1958_p0019c11║彼己猶空斷二想然智慧炬照長夜。
T47n1958_p0019c12║三明六通皆已足。菩薩萬行觀心眼。如是
T47n1958_p0019c13║功德無邊量。是故至心願生彼。
T47n1958_p0019c14║第九大門中有兩番料簡。第一苦樂善惡相
T47n1958_p0019c15║對。第二明彼此壽命長短比挍。
T47n1958_p0019c16║就初段中有二。一苦樂善惡相對。二引大
T47n1958_p0019c17║經為證。初言苦樂善惡相對者。在此娑婆
T47n1958_p0019c18║世界。雖有苦樂二報。恒以樂少苦多。重則
T47n1958_p0019c19║三塗痛燒。輕則人天刀兵疾病相續連注。遠
T47n1958_p0019c20║劫已來無有斷時。縱有人天少樂。猶如泡
T47n1958_p0019c21║沫電光速起速滅。是故名為唯苦唯惡。彌陀
T47n1958_p0019c22║淨國水鳥樹林常吐法音明宣道教。具足
T47n1958_p0019c23║清白能令悟入。二引聖教為證者。淨土
T47n1958_p0019c24║論云。十方人天生彼國者。即與淨心菩薩
T47n1958_p0019c25║無二。淨心菩薩即與上地菩薩畢竟同得寂
T47n1958_p0019c26║滅忍。故更不退轉。又引大經四十八願中
T47n1958_p0019c27║有五番大益。第一大經云。有十方人天來
T47n1958_p0019c28║生我國。不悉真金色者。不取正覺。二云。十
T47n1958_p0019c29║方人天來生我國。若形色不同有好醜者。
T47n1958_p0020a01║不取正覺。三云。十方人天來生我國。不得
T47n1958_p0020a02║宿命智。下至不知百千億那由他諸劫事
T47n1958_p0020a03║者。不取正覺。四云。十方人天來生我國。不
T47n1958_p0020a04║得天耳通。下至不聞百千億那由他諸佛
T47n1958_p0020a05║所說。不悉受持者。不取正覺。五云。十方
T47n1958_p0020a06║人天來生我國。不得他心智。下至不知百
T47n1958_p0020a07║千億那由他諸佛國中眾生心念者。不取正
T47n1958_p0020a08║覺。欲論彼國利益之事。難可具陳。但當願
T47n1958_p0020a09║生。必不可思議。是故彼方唯善唯樂。無苦
T47n1958_p0020a10║無惡也。
T47n1958_p0020a11║第二明壽命長短者。此方壽命大期不過
T47n1958_p0020a12║百年。百年之內少出多減。或生年夭喪。乃
T47n1958_p0020a13║至童子身亡。或腹胞胎傷墮。何意然者。良由
T47n1958_p0020a14║眾生作因時雜。是以受報亦不得齊同也。
T47n1958_p0020a15║是故涅槃經云。作業時黑。果報亦黑。作業業
T47n1958_p0020a16║時白。果報亦白。淨雜亦爾。又據淨度菩薩經
T47n1958_p0020a17║云。人壽百歲。夜消其半。即是減卻五十年
T47n1958_p0020a18║也。就五十年內。十五已來未知善惡。八十
T47n1958_p0020a19║已去昏耄虛劣。故受老苦。自此之外唯
T47n1958_p0020a20║有十五年在。於中外則王官逼迫長征遠
T47n1958_p0020a21║防。或繫在牢獄。內則門戶吉凶眾事牽纏。𠙦
T47n1958_p0020a22║𠙦忪忪常求不足。如斯推計。可有幾時
T47n1958_p0020a23║得修道業。如此思量。豈不哀哉。何得不
T47n1958_p0020a24║厭。又彼經云。人生世間。凡經一日一夜。有
T47n1958_p0020a25║八億四千萬念。一念起惡。受一惡身。十念
T47n1958_p0020a26║念惡。得十生惡身。百念念惡。受一百惡身。
T47n1958_p0020a27║計一眾生一形之中。百年念惡。惡即遍滿
T47n1958_p0020a28║三千國土。受其惡身。惡法既爾。善法亦然。
T47n1958_p0020a29║一念起善。受一善身。百念念善。受一百善
T47n1958_p0020b01║身。計一眾生一形之中。百年念善。三千國
T47n1958_p0020b02║土善身亦滿。若得十年五年念阿彌陀佛。或
T47n1958_p0020b03║至多年。後生無量壽國。即受淨土法身。恒
T47n1958_p0020b04║沙無盡不可思議也。今既穢土短促命報不
T47n1958_p0020b05║遠。若生阿彌陀淨國。壽命長遠不可思議。
T47n1958_p0020b06║是故無量壽經云。佛告舍利弗。彼佛何故號
T47n1958_p0020b07║阿彌陀。舍利弗。十方人天往生彼國者。壽
T47n1958_p0020b08║命長遠億百千劫。與佛同等。故號阿彌陀。
T47n1958_p0020b09║各宜量此利大皆願往生也。又善王皇
T47n1958_p0020b10║帝尊經云。其有人。學道念欲往生西方
T47n1958_p0020b11║阿彌陀佛國者。憶念晝夜一日若二日或三
T47n1958_p0020b12║日若四日若五日。至六日七日。若復於中欲
T47n1958_p0020b13║還悔者。聞我說是善王功德。命欲盡時。有
T47n1958_p0020b14║八菩薩。皆悉飛來迎取此人。到西方阿彌陀
T47n1958_p0020b15║佛國中。終不得止。自此已下又引大經偈
T47n1958_p0020b16║為證。讚云。其有眾生生安樂。悉具三十
T47n1958_p0020b17║有二相。智慧滿足入深法。究暢道要無障
T47n1958_p0020b18║礙。隨根利鈍成就忍。三忍乃至不可說。宿
T47n1958_p0020b19║命五通常自在。至佛不更雜惡趣。除生他
T47n1958_p0020b20║方五濁世。示現同如大牟尼。生安樂國成
T47n1958_p0020b21║大利。是故至心願生彼。
T47n1958_p0020b22║第十大門中有兩番料簡。第一依大經引
T47n1958_p0020b23║類證誠。第二釋迴向義。
T47n1958_p0020b24║第一依大經引類證誠者。十方諸佛無不
T47n1958_p0020b25║勸歸西方。十方菩薩無不同生。十方人天
T47n1958_p0020b26║有意齊歸。故知不可思議事也。是故大經
T47n1958_p0020b27║讚云。神力無極阿彌陀。十方無量佛所讚。東
T47n1958_p0020b28║方恒沙諸佛國。菩薩無數悉往覲。亦復供養
T47n1958_p0020b29║安樂國。菩薩聲聞諸大眾。聽受經法宣道
T47n1958_p0020c01║化。自餘九方亦如是。
T47n1958_p0020c02║第二釋迴向義者。但以一切眾生既有佛
T47n1958_p0020c03║性。人人皆有願成佛心。然依所修行業未
T47n1958_p0020c04║滿一萬劫已來。猶未出火界。不免輪迴。
T47n1958_p0020c05║是故聖者愍斯長苦。勸迴向西。為成大
T47n1958_p0020c06║益。然迴向之功不越於六。何等為六。一
T47n1958_p0020c07║者將所修諸業迴向彌陀。既至彼國還得
T47n1958_p0020c08║六通濟運眾生。此即不住道也。二迴因向
T47n1958_p0020c09║果。三迴下向上。四迴遲向速。此即不住
T47n1958_p0020c10║世間也。五迴施眾生悲念向善。六迴入
T47n1958_p0020c11║去卻分別之心。迴向之功只成斯六。是故大
T47n1958_p0020c12║經云。其有眾生生我國者。自然勝進超出
T47n1958_p0020c13║常倫諸地之行。至成佛道更無迴復之難。
T47n1958_p0020c14║故大經讚云。安樂菩薩聲聞輩。於此世界
T47n1958_p0020c15║無比方。釋迦無礙大辯才。設諸假令示少
T47n1958_p0020c16║分。最賤乞人並帝王。帝王復比金輪王。如
T47n1958_p0020c17║是展轉至六天。次第相類皆如始。以天
T47n1958_p0020c18║色像喻於彼。千萬億倍非其類。皆是法藏
T47n1958_p0020c19║願力為。稽首頂禮大心力。
T47n1958_p0020c20║第十一大門中略作兩番料簡。第一勸一切
T47n1958_p0020c21║眾生。託善知識作向西意。第二死後辨生
T47n1958_p0020c22║緣勝劣。
T47n1958_p0020c23║第一勸託善知識者。依法句經。與眾生作
T47n1958_p0020c24║善知識。有寶明菩薩白佛言。世尊云何名
T47n1958_p0020c25║為善知識也。佛言。善知識者能說深法。謂
T47n1958_p0020c26║空無相無願。諸法平等。無業無報。無因無
T47n1958_p0020c27║果。究竟如如。住於實際。然於畢竟空中。熾
T47n1958_p0020c28║然建立一切諸法。是為善知識。善知識者
T47n1958_p0020c29║是汝父母。養育汝等菩提身故。善知識者是
T47n1958_p0021a01║汝眼目。能見一切善惡道故。善知識者是汝
T47n1958_p0021a02║大船。運度汝等出生死海故。善知識者是
T47n1958_p0021a03║汝絚繩。能挽拔汝等出生死故也。又勸。
T47n1958_p0021a04║雖與眾生作善知識。必須歸西。何以故。
T47n1958_p0021a05║由住斯火界違順境多。多有退沒難出
T47n1958_p0021a06║故也。是故舍利弗於此發心修菩薩行。已
T47n1958_p0021a07║經六十劫。逢惡知識乞眼因緣。遂即退轉。
T47n1958_p0021a08║故知火界修道甚難。故勸歸西方。一得往
T47n1958_p0021a09║生。三學自然勝進萬行普備。故大經云。彌
T47n1958_p0021a10║陀淨國無造惡之地如毛髮許也。
T47n1958_p0021a11║第二次辨眾生死後受生勝劣者。此界眾生
T47n1958_p0021a12║壽盡命終。莫不皆乘善惡二業。恒為司
T47n1958_p0021a13║命獄率妄愛煩惱相與受生。乃從無數劫
T47n1958_p0021a14║來。未能免離。若能生信歸向淨土。策意專
T47n1958_p0021a15║精。命欲終時。阿彌陀佛與觀音聖眾光臺
T47n1958_p0021a16║迎接行者。歡喜隨從合掌乘臺。須臾即到。
T47n1958_p0021a17║無不快樂。乃至成佛。又復一切眾生造業不
T47n1958_p0021a18║同有其三種。謂上中下。莫不皆詣閻羅
T47n1958_p0021a19║取判。若能信佛因緣願生淨土。所修行業
T47n1958_p0021a20║並皆迴向。命欲終時。佛自來迎不于死
T47n1958_p0021a21║王也。
T47n1958_p0021a22║第十二大門中有一番。就十往生經為證
T47n1958_p0021a23║勸往生也。如佛說生阿彌陀佛國。為諸大
T47n1958_p0021a24║眾說觀身正念解脫。十往生經云。阿難白
T47n1958_p0021a25║佛言。世尊。一切眾生觀身之法。其事云何。
T47n1958_p0021a26║唯願說之。佛告阿難。夫觀身之法者。不觀
T47n1958_p0021a27║東西。不觀南北。不觀四維上下。不觀虛
T47n1958_p0021a28║空。不觀外緣。不觀內緣。不觀身色。不觀
T47n1958_p0021a29║色聲。不觀色像。唯觀無緣。是為正真觀
T47n1958_p0021b01║身之法。除是觀身十方諦求。在在處處更
T47n1958_p0021b02║無別法而得解脫。佛復告阿難。但自觀身。
T47n1958_p0021b03║善力自然。正念自然。解脫自然。何以故。譬
T47n1958_p0021b04║如有人精進直心得正解脫。如是之人。不
T47n1958_p0021b05║求解脫。解脫自至。阿難復白佛言。世尊。世
T47n1958_p0021b06║間眾生若有如是正念解脫。應無一切地
T47n1958_p0021b07║獄餓鬼畜生三惡道也。佛告阿難。世間眾生
T47n1958_p0021b08║不得解脫。何以故。一切眾生皆由多虛少
T47n1958_p0021b09║實無一正念。以是因緣。地獄者多。解脫者
T47n1958_p0021b10║少。譬如有人。於自父母及以師僧。外現孝
T47n1958_p0021b11║順。內懷不孝。外現精進。內懷不實。如是惡
T47n1958_p0021b12║人報雖未至。三塗不遠。無有正念。不
T47n1958_p0021b13║得解脫。阿難復白佛言。若如是者。更修何
T47n1958_p0021b14║善根得正解脫。佛告阿難。汝今善聽。吾今
T47n1958_p0021b15║為汝說。有十往生法可得解脫。云何為
T47n1958_p0021b16║十。一者觀身正念常懷歡喜。以飲食衣服
T47n1958_p0021b17║施佛及僧。往生阿彌陀佛國。二者正念以
T47n1958_p0021b18║甘妙良藥施一病比丘及一切眾生。往生
T47n1958_p0021b19║阿彌陀佛國。三者正念不害一生命。慈悲
T47n1958_p0021b20║於一切。往生阿彌陀佛國。四者正念從師
T47n1958_p0021b21║所受戒。淨慧修梵行。心常懷歡喜往生
T47n1958_p0021b22║阿彌陀佛國。五者正念孝順於父母。敬奉於
T47n1958_p0021b23║師長。不起憍慢心。往生阿彌陀佛國。六者
T47n1958_p0021b24║正念往詣於僧房。恭敬於塔寺。聞法解一
T47n1958_p0021b25║義。往生阿彌陀佛國。七者正念一日一夜
T47n1958_p0021b26║中受持八戒齋。不破一。往生阿彌陀佛
T47n1958_p0021b27║國。八者正念若能齋月齋日中遠離於房舍。
T47n1958_p0021b28║常詣於善師。往生阿彌陀佛國。九者正念
T47n1958_p0021b29║常能持淨戒。勤修於禪定。護法不惡口。若
T47n1958_p0021c01║能如是行。往生阿彌陀佛國。十者正念若
T47n1958_p0021c02║於無上道不起誹謗心。精進持淨戒。復教
T47n1958_p0021c03║無智者流布是經法。教化無量眾生。如是
T47n1958_p0021c04║諸人等悉皆得往生。爾時會中有一菩薩。
T47n1958_p0021c05║名山海慧。白佛言。世尊。彼阿彌陀國有何
T47n1958_p0021c06║妙樂勝事。一切眾生皆願往生彼佛告山
T47n1958_p0021c07║海慧菩薩。汝今應當起立合掌正身向西。
T47n1958_p0021c08║正念觀阿彌陀佛國。願見阿彌陀佛。爾時
T47n1958_p0021c09║一切大眾亦皆起立合掌。共觀阿彌陀佛。爾
T47n1958_p0021c10║時阿彌陀佛現大神通。放大光明照山
T47n1958_p0021c11║海慧菩薩身。爾時山海慧菩薩等即見阿彌
T47n1958_p0021c12║陀佛國土。所有莊嚴妙好之事皆悉七寶。
T47n1958_p0021c13║七寶山七寶國土。水鳥樹林常吐法音。彼
T47n1958_p0021c14║國日日常轉法輪。彼國人民不習外事。正
T47n1958_p0021c15║習內事。口說方等語。耳聽方等聲。心解方
T47n1958_p0021c16║等義。爾時山海慧菩薩白佛言。世尊。我等今
T47n1958_p0021c17║者睹見彼國。勝妙利益不可思議。我今願一
T47n1958_p0021c18║切眾生悉皆往生。然後我等亦願生彼國。佛
T47n1958_p0021c19║記之曰。正觀正念得正解脫。皆悉生彼。若
T47n1958_p0021c20║有善男子善女人。正信是經。愛樂是經。勸
T47n1958_p0021c21║導眾生。說者聽者悉皆往生阿彌陀佛國。若
T47n1958_p0021c22║有如是等人。我從今日常使二十五菩薩
T47n1958_p0021c23║護持是人。常令是人無病無惱。若人若非
T47n1958_p0021c24║人不得其便。行住坐臥無問晝夜常得安
T47n1958_p0021c25║穩。山海慧菩薩白佛言。世尊。我今頂受尊
T47n1958_p0021c26║教。不敢有疑。然世有眾生。多有誹謗不
T47n1958_p0021c27║信是經。如是之人於後云何。佛告山海慧
T47n1958_p0021c28║菩薩。於後閻浮提或有比丘比丘尼。見有
T47n1958_p0021c29║讀誦是經者。或相瞋恚。心懷誹謗。由是謗
T47n1958_p0022a01║正法故。是人現身之中來致諸惡重病。身
T47n1958_p0022a02║根不具。聾盲瘖啞。水腫鬼魅。坐臥不安。求
T47n1958_p0022a03║生不得。求死不得。或乃致死墮於地獄。
T47n1958_p0022a04║八萬劫中受大苦惱。百千萬世未曾聞水
T47n1958_p0022a05║食之名。久後得出。在牛馬豬羊為人所殺。
T47n1958_p0022a06║受大極苦。後得為人。常生下處。百千萬
T47n1958_p0022a07║世不得自在。永不聞三寶名字。是故無智
T47n1958_p0022a08║無信人中莫說是經也。
T47n1958_p0022a09║撰集流通德。普施於一切。先發菩提心。同
T47n1958_p0022a10║歸向淨國。皆共成佛道。
T47n1958_p0022a11║安樂集卷下
T47n1958_p0022a12║　此集版有古今。古版殊誤。世所現行凡有
T47n1958_p0022a13║　六本。曰寬元(往成刻)曰弘安(悟阿重刻。今共稱為古本)曰正保。
T47n1958_p0022a14║　曰明曆。曰寬文(三本俱以古本為範)。曰元祿(義山刻。稱校觀中尋弘等諸本。務修
T47n1958_p0022a15║　文字今稱為山本)。又別有崎陽所刻一本(今稱為崎陽本。有人誤為明本者
T47n1958_p0022a16║　非辨如隨聞載)。其他則慧琳音義以降。諸注家亦不
T47n1958_p0022a17║　鮮也。往往各辨魚魯。不無少差。特至本立
T47n1958_p0022a18║　老師。承襲離塵演暢兩講主之說。乃有正錯
T47n1958_p0022a19║　作。專辨定錯簡。同室耆老芳山僧樸二師各
T47n1958_p0022a20║　補其缺漏。庶乎逢[鹵-※+夕]河之源與。本立老師
T47n1958_p0022a21║　有嘗言曰。精刻本集以紹繼師意者。業
T47n1958_p0022a22║　期他日。不果而寂。老師(吾)先師之義兄。先
T47n1958_p0022a23║　師亦有校鐫之志。嘗向干耋。既蒙公許。桑
T47n1958_p0022a24║　榆暮景亡幾亦寂。屬纊之際。託於(不肖)尚
T47n1958_p0022a25║　以斯事。於戲。(朴)之無狀。不敢所當。而遺命
T47n1958_p0022a26║　不可辭也。強以應承。爾來幻緣鞅掌。身亦
T47n1958_p0022a27║　善病。荏苒裘葛三更。既及禫禮。不覺惻然
T47n1958_p0022a28║　嘆曰。二老歸寂。而一編未上木。嗚呼。事之
T47n1958_p0022a29║　間關。何至于斯也。遺志不啻。雖(朴)不肖。豈
T47n1958_p0022b01║　當廢閣。於是乎躬不自揣。黽勉從事。一
T47n1958_p0022b02║　賴演慈院訂本。更校諸刊標揭異同。折衷
T47n1958_p0022b03║　改竄則(予)豈敢乎。且撮正錯要。聊便省覽。
T47n1958_p0022b04║　未得全其二老志者。辜抂(朴)之無似耳。冀
T47n1958_p0022b05║　者四方同志刪之補之。
T47n1958_p0022b06║　　維時
T47n1958_p0022b07║　寬政第七龍集乙卯秋
T47n1958_p0022b08║　　　　南湖　[鹵-※+夕]𦾵幻住釋龍磎朴素欽識
T47n1958_p0022b09║　安樂集二卷。寬元以降繡梓而行世者。文
T47n1958_p0022b10║　字間有差誤。今會聚橫川觀中。三井尊弘。
T47n1958_p0022b11║　梅尾明慧。根來深淵。黑谷慧鎮等若干本。而
T47n1958_p0022b12║　偶以校焉。其當不之辨而判然。趨捨之彼此
T47n1958_p0022b13║　之間。以為一本。至于其猶預而未可決。則
T47n1958_p0022b14║　闕而一任於後學也。且句逗四聲副之字
T47n1958_p0022b15║　傍。以使讀者易掛于牙齒耳。
T47n1958_p0022b16║　　元祿十一(戊寅)年正月二十五日。禪蓮社釋義
T47n1958_p0022b17║　　山募刻
