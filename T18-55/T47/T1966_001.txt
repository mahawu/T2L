T47n1966_p0120a01║
T47n1966_p0120a02║　　No. 1966
T47n1966_p0120a03║　　念佛鏡序
T47n1966_p0120a04║
T47n1966_p0120a05║　　　　無為子楊傑述
T47n1966_p0120a06║愛不重不生娑婆。念不一不生極樂。娑婆穢
T47n1966_p0120a07║土也。極樂淨土也。娑婆之壽則有量。彼土之
T47n1966_p0120a08║壽則無量矣。娑婆備諸苦。彼土則安養無苦
T47n1966_p0120a09║矣。娑婆隨業轉輪生死。彼土一往則永證無
T47n1966_p0120a10║生法忍。若願度生。則任意自在。不為諸業
T47n1966_p0120a11║轉矣。其淨穢壽量苦樂生死如是差別。而眾
T47n1966_p0120a12║生冥然不知。可不哀哉。
T47n1966_p0120a13║阿彌陀佛淨土攝受之主也。
T47n1966_p0120a14║釋迦如來指導淨土之師也。觀音勢至助佛
T47n1966_p0120a15║揚化者也。是以如來一代教典處處丁寧勸
T47n1966_p0120a16║往生也。阿彌陀佛與觀音勢至。乘大願船
T47n1966_p0120a17║泛生死海。不著此岸。不留彼岸。不止中流。唯
T47n1966_p0120a18║以濟度為佛事。是故阿彌陀經云。若有善男
T47n1966_p0120a19║子善女人。聞說阿彌陀佛。執持名號。若一日
T47n1966_p0120a20║乃至七日。一心不亂。其人臨命終時。阿彌陀
T47n1966_p0120a21║佛與諸聖眾現在其前。是人終時心不顛倒。
T47n1966_p0120a22║即得往生極樂國土。又經云。十方眾生聞我
T47n1966_p0120a23║名號。憶念我國。植諸德本。至心迴向。欲生
T47n1966_p0120a24║我國。不果遂者。不取正覺。所以祇洹精舍無
T47n1966_p0120a25║常院令病者面西作往生淨土想。蓋彌陀光
T47n1966_p0120a26║明遍照法界。念佛眾生攝取不捨。聖凡一體
T47n1966_p0120a27║機感相應。諸佛心內眾生塵塵極樂。眾生心
T47n1966_p0120a28║中淨土念念彌陀。吾以是觀之。智慧者易生。
T47n1966_p0120a29║能斷疑故。禪定者易生。不散亂故。持戒者
T47n1966_p0120b01║易生。遠諸染故。布施者易生。不我有故。忍辱
T47n1966_p0120b02║者易生。不瞋恚故。精進者易生。不退轉故。不
T47n1966_p0120b03║造善不作惡者易生。念純一故。諸惡已作業
T47n1966_p0120b04║報已現者易生。實慚懼故。雖有眾善。若無誠
T47n1966_p0120b05║信心。無深心。無迴向發願心者。則不得上上
T47n1966_p0120b06║品生矣。噫彌陀甚易持。淨土甚易往。眾生不
T47n1966_p0120b07║能持不能往。佛如眾生何。夫造惡業入苦趣。
T47n1966_p0120b08║念彌陀生極樂。二者皆佛言也。世人憂墮地
T47n1966_p0120b09║獄而疑往生者。不亦惑哉。晉慧遠法師與當
T47n1966_p0120b10║時高士劉遺民等。結白蓮社於廬山。蓋致精
T47n1966_p0120b11║誠於此。爾其後七百年。僧俗修持獲感者非
T47n1966_p0120b12║一。咸見于淨土傳記。豈誣也哉。然讚輔彌陀
T47n1966_p0120b13║教觀者。其書山積。唯
T47n1966_p0120b14║善道大師念佛鏡十一門最為首冠。援引聖
T47n1966_p0120b15║言開決群惑。萬年闇室日至而頓有餘光。千
T47n1966_p0120b16║里水程舟具而不勞自力。非法藏後身。不能
T47n1966_p0120b17║至於是也。傑頃於都下嘗獲斯文。讀示所知。
T47n1966_p0120b18║無不生信。自遭酷罰。感窹益深。將廣其傳。因
T47n1966_p0120b19║為敘引。
T47n1966_p0120b20║　熙寧九年(丙辰)仲秋述
T47n1966_p0120b21║
T47n1966_p0120b22║大明朝雲棲寺蓮池大師竹窗二筆曰。道鏡
T47n1966_p0120b23║善道二師作念佛鏡。以念佛與種種法門對
T47n1966_p0120b24║舉。皆斷之曰。欲比念佛功德。百千萬億分不
T47n1966_p0120b25║能及一。可謂篤信明辨。大有功於淨土矣。獨
T47n1966_p0120b26║其對禪宗一章謂。觀心者觀無生者亦比念
T47n1966_p0120b27║佛功德。百千萬億分不能及一。學人疑焉。予
T47n1966_p0120b28║以為正。四料簡所謂有禪無淨土者是也。但
T47n1966_p0120b29║執觀心不信有極樂淨土。但執無生不信有
T47n1966_p0120c01║淨土往生。則未達即心即土。不知生即無生。
T47n1966_p0120c02║偏空之見非圓頓之禪也。反不如理性雖未
T47n1966_p0120c03║大明而念佛已成三昧者。何足怪乎。若夫觀
T47n1966_p0120c04║心而妙悟自心。觀無生而得無生忍。此正與
T47n1966_p0120c05║念佛人上品上生者同科。又誰軒輊之有矣。
T47n1966_p0120c06║
T47n1966_p0120c07║古本曰。
T47n1966_p0120c08║　(五代十國之契丹道宗年號當于大宋四主仁宗嘉祐第
T47n1966_p0120c09║　四)。
T47n1966_p0120c10║清寧五稔歲次己亥孟秋月蓂生一葉記
T47n1966_p0120c11║奉聖州彰義寺前東五臺臨壇大德弘律沙門
T47n1966_p0120c12║法廣詳勘
T47n1966_p0120c13║崇攝大夫撿挍太保圓教大師賜紫　　沙門
T47n1966_p0120c14║知昭詳勘
T47n1966_p0120c15║
T47n1966_p0120c16║夫念佛三昧如明鏡照萬象。八萬四千其猶
T47n1966_p0120c17║影像。三乘五乘從是得入。諒是海藏之至要。
T47n1966_p0120c18║趣道之妙門。如守母以識子。得本而知末。提
T47n1966_p0120c19║綱而孔孔皆動。牽衣而縷縷俱來矣。所以華
T47n1966_p0120c20║嚴譬如以獅子筋為琴絃。音聲一奏。一切餘
T47n1966_p0120c21║絃悉皆斷壞矣。世有一般師。輕蔑彌陀偏勸
T47n1966_p0120c22║菩薩。令持陀羅尼修禪定。是錯之甚者乎。西
T47n1966_p0120c23║方之外別無觀音之土。九品來應悉擎蓮臺。
T47n1966_p0120c24║形像妙觀說是心是佛。是故百丈智覺等皆
T47n1966_p0120c25║開張淨土。均勸念佛。言積于萬卷。書滿于海
T47n1966_p0120c26║內。特可備於輕蔑者之金錍者。其惟二師之
T47n1966_p0120c27║念佛鏡乎。門分十一導於萬機。疑立二三蕩
T47n1966_p0120c28║於群惑。可謂澆世念佛之寶鏡四輩安神之
T47n1966_p0120c29║華屋者也。繇茲雲棲大師深服膺斯書。歎篤
T47n1966_p0121a01║信明解。大有功於淨土。嘗無駁言而還彰偏
T47n1966_p0121a02║見過失矣。古梓誵訛是多。今獲國歡寺本。專
T47n1966_p0121a03║隨之正之。但疑楊傑序轉用之。冀祈同志之
T47n1966_p0121a04║仁講再挍本。傳之無窮之里。俱入薩雲之海
T47n1966_p0121a05║而已。
T47n1966_p0121a06║　時延寶元龍集癸丑臘月上浣
T47n1966_p0121a07║　　　　　　江東住侶大谷門人某誌焉
T47n1966_p0121a08║
T47n1966_p0121a09║
T47n1966_p0121a10║念佛鏡本(國歡寺僧　如賢刻奉戒弟子林士瑜書)
T47n1966_p0121a11║
T47n1966_p0121a12║　　　　沙門道鏡善道共集
T47n1966_p0121a13║詳夫圓成至覺盡智海以無方。普應群機破
T47n1966_p0121a14║迷山而有路。慈音遍演。親聞者道證三空。妙
T47n1966_p0121a15║義齊分。入信者心明八諦。施頓漸之五乘。接
T47n1966_p0121a16║聖凡之二類。識其道者便登常樂之鄉。迷其
T47n1966_p0121a17║旨者永溺輪迴之域。是以如來隨機授道。直
T47n1966_p0121a18║指西方。開極樂之法門。顯慈尊之名號。故
T47n1966_p0121a19║乃人天共仰。凡聖同歸。入華藏之要津。證
T47n1966_p0121a20║泥洹之疾徑。行門省略功德甚深。自古名賢
T47n1966_p0121a21║盡依念佛。慧持慧遠壽終寶蓋迎將。道綽道
T47n1966_p0121a22║珍命盡仙雲引去。或男或女現祥瑞者一一
T47n1966_p0121a23║難陳。若僧若尼感慈光者重重無盡。傳記具
T47n1966_p0121a24║明。不勞廣錄。今念佛鏡者照明念佛之人。永
T47n1966_p0121a25║斷疑惑者也。依之奉行。必出苦輪。較量辨疑
T47n1966_p0121a26║者義在下文。總有一十一門。覽者詳焉。
T47n1966_p0121a27║　一勸進念佛門　二自力他力門
T47n1966_p0121a28║　三念佛得益門　四已得往生門
T47n1966_p0121a29║　五挍量功德門　六挍量齋福門
T47n1966_p0121b01║　七疑謗得罪門　八誓願證教門
T47n1966_p0121b02║　九廣攝諸教門　十釋眾疑惑門(復分六門)
T47n1966_p0121b03║　十一念佛出三界門
T47n1966_p0121b04║　　第一勸進念佛門
T47n1966_p0121b05║夫佛者三界大師。四生慈父。歸信者滅罪恒
T47n1966_p0121b06║沙。稱念者得福無量。凡欲念佛要起信心。若
T47n1966_p0121b07║當無信。空無所獲。是故經言如是者信相也。
T47n1966_p0121b08║夫信為入道之初宗。智為究竟之玄術。初稱
T47n1966_p0121b09║如是信也。後曰奉行智也。故阿彌陀經云。若
T47n1966_p0121b10║有信者。應當發願生彼國土。此是本師釋迦
T47n1966_p0121b11║牟尼勸信之處。彼經又言。汝等當信是稱讚
T47n1966_p0121b12║不可思議功德。此是六方諸佛勸信處。又經
T47n1966_p0121b13║言。隨順此經以信得入。此是法華經勸信處。
T47n1966_p0121b14║又云。若人種善根疑則華不開。信心清淨者
T47n1966_p0121b15║華開即見佛。此是十住論勸信處。又人無信
T47n1966_p0121b16║而不立。車無輗軏不行。此是外書勸信處。又
T47n1966_p0121b17║信則所言之理順。順則師資之道成。經無豐
T47n1966_p0121b18║約。非信不傳。此是肇法師勸信處。大行和上
T47n1966_p0121b19║曰。念佛法門不問道俗男女貴賤貧富。唯要
T47n1966_p0121b20║具信。此是大行和上勸信處。問云。既言道
T47n1966_p0121b21║信。未知信何等法。答曰。信意者。信依經中說
T47n1966_p0121b22║念佛定生淨土。信念佛定滅諸罪。信念佛定
T47n1966_p0121b23║得佛證。信念佛定得佛護。信念佛臨命終時
T47n1966_p0121b24║佛自來迎。信念佛不問眾生同信之人皆得
T47n1966_p0121b25║往生。信念佛生淨土定得三十二相。信念佛
T47n1966_p0121b26║生淨土定得住不退地。信念佛生淨土定得
T47n1966_p0121b27║自在快樂莊嚴。信念佛生淨土定得不死之
T47n1966_p0121b28║地。信念佛生淨土與諸菩薩一向為伴侶。信
T47n1966_p0121b29║生淨土更不離佛。信生淨土華臺化生。信彌
T47n1966_p0121c01║陀佛現在說法。信生淨土不墮三塗地獄。所
T47n1966_p0121c02║以遣念佛。念佛一口。准觀經說。定滅八十億
T47n1966_p0121c03║劫生死重罪。還得八十億劫微妙功德。所以
T47n1966_p0121c04║勸信。是故大行和上遣念佛人。心唯信佛。佛
T47n1966_p0121c05║則知之。佛得他心通故。口唯稱佛。佛則聞之。
T47n1966_p0121c06║佛得天耳通故。身唯敬佛。佛則見之。佛得天
T47n1966_p0121c07║眼通故。此是大行和上勸信念佛處。又喻信
T47n1966_p0121c08║心。猶如深栽果樹。樹根深故風吹不動。後著
T47n1966_p0121c09║果實濟人饑渴。念佛之人亦復如是。要由深
T47n1966_p0121c10║信得到西方。成等正覺廣濟危難。若當無信。
T47n1966_p0121c11║空無所獲。是故經言。十住菩薩一起信心念
T47n1966_p0121c12║佛。已後縱逢惡緣喪身斷命。寧當即死不退
T47n1966_p0121c13║信。故維摩經云。深信堅固猶如金剛。法珍普
T47n1966_p0121c14║照如雨甘露。念佛之人要須深信。又無量壽
T47n1966_p0121c15║經論云。念佛有五種門。何者為五。一者禮拜
T47n1966_p0121c16║門。身業專禮阿彌陀佛。二者讚歎門。口業專
T47n1966_p0121c17║稱阿彌陀佛名號。三者作願門。所有禮念功
T47n1966_p0121c18║德唯願求生極樂世界。四者觀察門。行住坐
T47n1966_p0121c19║臥唯遣觀察阿彌陀佛速生淨土。五者迴向
T47n1966_p0121c20║門。但念佛禮佛功德唯願往生淨土速成無
T47n1966_p0121c21║上菩提。此是無量壽經論中念佛法門。又彼
T47n1966_p0121c22║經云。有四種修行。何等為四。一者長時修。自
T47n1966_p0121c23║一發念佛心以來。直至得生淨土成佛。終不
T47n1966_p0121c24║退轉。二者敬處修。正向西方專想不移。三
T47n1966_p0121c25║者無間修。唯專念佛。無別雜善而來間隔。亦
T47n1966_p0121c26║無貪嗔煩惱雜惡來間。四者無餘修。無餘雜
T47n1966_p0121c27║善而來間。何以故。雜善修道多劫乃成。由自
T47n1966_p0121c28║力故。唯專念佛一日七日。即生淨土位居不
T47n1966_p0121c29║退。速成無上菩提。乘阿彌陀佛本願力故。速
T47n1966_p0122a01║得成就。故名無餘修。又准觀經中勤念佛人。
T47n1966_p0122a02║上品上生者。若有眾生願生彼國者。發三種
T47n1966_p0122a03║心即便往生。何等為三。一者至誠心。二者深
T47n1966_p0122a04║心。三者迴向發願心。具三心者必生彼國。何
T47n1966_p0122a05║者至誠心。身業專禮阿彌陀佛。口業專稱阿
T47n1966_p0122a06║彌陀佛。意業專信阿彌陀佛。乃至往生淨土。
T47n1966_p0122a07║成佛已來不生退轉。故名至誠心。深心者。即
T47n1966_p0122a08║是真實起信。專念佛名。誓生淨土。成佛為期。
T47n1966_p0122a09║終不再疑。故名深心。迴向發願心者。所有禮
T47n1966_p0122a10║念功德。唯願往生淨土速成無上菩提。故名
T47n1966_p0122a11║迴向發願心。此是觀經中上品上生法。又文
T47n1966_p0122a12║殊般若經。不觀相貌。專稱名號。作一行三
T47n1966_p0122a13║昧。欲得速成佛。亦作此一行三昧。欲具一切
T47n1966_p0122a14║智。亦作一行三昧。欲得見佛。亦作一行三
T47n1966_p0122a15║昧。欲得速生淨土。亦作一行三昧。此是文殊
T47n1966_p0122a16║般若經中念佛往生法。又阿彌陀經云。舍利
T47n1966_p0122a17║弗。若有善男子善女人。聞說阿彌陀佛。執
T47n1966_p0122a18║持名號。若一日若二日。乃至若七日。一心不
T47n1966_p0122a19║亂。其人臨命終時。阿彌陀佛與諸聖眾現在
T47n1966_p0122a20║其前。是人終時。心不顛倒。即得往生阿彌
T47n1966_p0122a21║陀佛極樂國土。問曰。若念佛一日往生淨
T47n1966_p0122a22║土。何須七日。答曰。一日七日。皆是臨命終時
T47n1966_p0122a23║往生淨土。疾則一日。遲則七日。此是阿彌陀
T47n1966_p0122a24║經中上品往生法。又准觀經下品下生者。或
T47n1966_p0122a25║有眾生。作不善業五逆十惡。具諸不善。如此
T47n1966_p0122a26║愚人以惡業故。應墮惡道。經歷多劫。受苦無
T47n1966_p0122a27║窮。如此愚人臨命終時。遇善知識教。念阿彌
T47n1966_p0122a28║陀佛十口。除罪往生。此是觀經中下品下生
T47n1966_p0122a29║法。又准無量壽經云。乃至一念即生淨土。並
T47n1966_p0122b01║是下品往生法。問曰。一種念佛。一念十念
T47n1966_p0122b02║即下品下生。一日七日何故得上品上生。答
T47n1966_p0122b03║曰。一念十念為念數少功德亦少。所以下品
T47n1966_p0122b04║下生。一日七日為念數多功德亦多。所以上
T47n1966_p0122b05║品上生。又一念十念喻晚發心人。一日七日
T47n1966_p0122b06║喻早發心人。所以一念十念一日七日即生
T47n1966_p0122b07║淨土位居不退。直至無上菩提。又念佛喻如
T47n1966_p0122b08║孩子哭聲。父母聞之急來相救。飢即與食。寒
T47n1966_p0122b09║即與衣。熱即與涼。是父母力。非是子能。念佛
T47n1966_p0122b10║之人亦復如是。唯知念佛。佛大慈悲尋聲即
T47n1966_p0122b11║救。所有罪業佛與滅卻。所有病患佛與差卻。
T47n1966_p0122b12║所有諸障佛與拂卻。猶如父母養子相似。故
T47n1966_p0122b13║法華經云。一切眾生皆是吾子。我即是父。汝
T47n1966_p0122b14║等累劫眾苦所燒。我皆濟拔令出三界。修道
T47n1966_p0122b15║之人要勤念佛。維摩經云。欲除煩惱。當修正
T47n1966_p0122b16║念。
T47n1966_p0122b17║　　第二自力他力門
T47n1966_p0122b18║問云。論諸法門。其數無量。何法自力。何法他
T47n1966_p0122b19║力。答云。如來雖說八萬四千法門。唯有念佛
T47n1966_p0122b20║一門是為他力。餘門修道總為自力。　又問。
T47n1966_p0122b21║自力修道。准佛經教。何時得成。他力修道何
T47n1966_p0122b22║時得熟。答。自力准佛經教。從初發心經一大
T47n1966_p0122b23║阿僧祇劫。始到初地。又經一大阿僧祇劫修
T47n1966_p0122b24║道。乃至八地菩薩。皆是自力。他力者。准念佛
T47n1966_p0122b25║法門。阿彌陀經。疾則一日。遲則七日。念阿彌
T47n1966_p0122b26║陀佛往生淨土。即是八地菩薩。何以故。為乘
T47n1966_p0122b27║阿彌陀佛本願力故。阿彌陀經中。眾生生者
T47n1966_p0122b28║皆是阿鞞跋致。既是阿鞞跋致。即是八地菩
T47n1966_p0122b29║薩。　又問。自力他力如何。答喻自力者。猶如
T47n1966_p0122b30║小兒年始三歲。宅去京地向經千里。遂遣小
T47n1966_p0122c01║兒自行向京。以求官職。無由得到何以故。為
T47n1966_p0122c02║幼小故。餘門修道亦復如是。要須多劫修道
T47n1966_p0122c03║乃成。猶如小兒自力向京不可得到。由自力
T47n1966_p0122c04║故。言他力者。猶如小兒雖小。依父母及象
T47n1966_p0122c05║馬車乘力故。不久到京。遂得官職。何以故。
T47n1966_p0122c06║由他力故。念佛修道亦復如是。臨命將時乘
T47n1966_p0122c07║阿彌陀佛願力。如一念頃往生西方。得不退
T47n1966_p0122c08║地。猶如父母將象馬車乘載小兒。不久到京
T47n1966_p0122c09║覓得官職。又自力者。猶如貧人還與貧人家
T47n1966_p0122c10║客作。用力雖多。得錢極少。餘門修道亦復如
T47n1966_p0122c11║是。用力極多。功德極少。如似貧家客作相似。
T47n1966_p0122c12║又他力者。如向王家客作。用力極少。得錢無
T47n1966_p0122c13║量。何以故。為乘王力故。念佛亦復爾。為乘佛
T47n1966_p0122c14║願力故。用功極少。功德無邊。一日七日專心
T47n1966_p0122c15║念佛。速生淨土。早證無上菩提。猶如王家客
T47n1966_p0122c16║作相似。又自力他力者。猶如蟻子寄在翅鳥
T47n1966_p0122c17║之上。遂將蟻子在須彌山。蟻子昇高受諸快
T47n1966_p0122c18║樂。凡夫念佛亦復如是。乘佛願力速生西方
T47n1966_p0122c19║受諸快樂。猶如蟻子乘翅鳥力上山相似。此
T47n1966_p0122c20║之他力。餘門修道猶如蟻子自力行上山。不
T47n1966_p0122c21║可得到。此乃自力。自力者猶如蝦蟆。他力者
T47n1966_p0122c22║猶如大龍。有諸蝦蟆銜著龍鱗。龍帶蝦蟆速
T47n1966_p0122c23║入大海。由念佛故將於眾生速到西方。又自
T47n1966_p0122c24║力者猶如凡夫腳足損壞不能速行。他力者如
T47n1966_p0122c25║轉輪王飛騰虛空往四天下。為乘輪寶力故。
T47n1966_p0122c26║乘佛願力亦復如是。一念之頃即得往生西
T47n1966_p0122c27║方住不退地。餘門修道猶如陸地步行。念佛
T47n1966_p0122c28║修道猶如水路乘船。里數極多而復不固。念
T47n1966_p0122c29║佛往生亦復如是。用功極少早證菩提。念佛
T47n1966_p0123a01║法門由乘阿彌陀佛本願力故。速疾成佛。超
T47n1966_p0123a02║過餘門百千萬倍。
T47n1966_p0123a03║　　第三念佛得益門
T47n1966_p0123a04║問曰。念阿彌陀佛往生殊勝淨土。總得幾計
T47n1966_p0123a05║利益。答曰。准善道闍梨集。念佛法總有二十
T47n1966_p0123a06║三種利益。何者是。一滅重罪障益。二光明攝
T47n1966_p0123a07║受益。三大師護念益。四菩薩冥加益。五諸佛
T47n1966_p0123a08║保護益。六八部防衛益。七功德寶聚益。八多
T47n1966_p0123a09║聞智慧益。九不退菩提益。十奉覲大雄益。十
T47n1966_p0123a10║一感聖來迎益。十二慈光照觸益。十三聖友
T47n1966_p0123a11║同讚益。十四聖友同迎益。十五神通空駕益。
T47n1966_p0123a12║十六身色殊姿益。十七壽命長劫益。十八得
T47n1966_p0123a13║生勝處益。十九面睹聖眾益。二十常聞妙法
T47n1966_p0123a14║益。二十一證無生法忍益。二十二歷事他方
T47n1966_p0123a15║受記益。二十三還歸本國得陀羅尼益。此是
T47n1966_p0123a16║西京善道闍梨念佛集中利益。又准大行和
T47n1966_p0123a17║上念佛。總有十種利益。何等為十。一則佛力。
T47n1966_p0123a18║二則易作。三則功德最多。四則自他極喜。五
T47n1966_p0123a19║則速得見佛。六則定得不退。七則定生極樂。
T47n1966_p0123a20║八則更不離佛。九則壽命長遠。十則與聖無
T47n1966_p0123a21║異。又准諸經念佛往生。總有三十種利益。何
T47n1966_p0123a22║等是。一滅除諸罪。二功德無邊。三諸佛法中
T47n1966_p0123a23║勝。四諸佛同證。五諸佛同護。六十方諸佛同
T47n1966_p0123a24║勸信念。七所有疾患念佛總除。八臨命終時
T47n1966_p0123a25║心不顛倒。九念佛一法攝多法。十命終之時
T47n1966_p0123a26║佛自來迎。十一用少功德速生淨土。十二華
T47n1966_p0123a27║臺中化生。十三身黃金色。十四壽命長遠。十
T47n1966_p0123a28║五長生不死。十六身有光明。十七具三十二
T47n1966_p0123a29║相。十八獲六神通。十九得無生法忍。二十常
T47n1966_p0123b01║見諸佛。二十一與諸菩薩共為伴侶。二十二
T47n1966_p0123b02║香華音樂六時供養。二十三衣食自然長劫
T47n1966_p0123b03║無盡。二十四任運進道直至菩提。二十五常
T47n1966_p0123b04║得少年無有老相。二十六常得強健無有病
T47n1966_p0123b05║時。二十七更不重墮三塗地獄。二十八受生
T47n1966_p0123b06║自在。二十九晝夜六時常聞妙法。三十住不
T47n1966_p0123b07║退地。此依諸經。念佛生淨土。總有三十種利
T47n1966_p0123b08║益。又准涅槃經文。有五百群賊。為曠野劫盜。
T47n1966_p0123b09║波斯匿王捉得。已後排其兩目斷其手足。棄
T47n1966_p0123b10║在坑中。時賊眾中一人曾向佛邊。聞說念佛
T47n1966_p0123b11║救人苦難。遂轉相教。齊心念佛。爾時諸賊同
T47n1966_p0123b12║發願言。三稱佛名。眼目平復。手足如故。所以
T47n1966_p0123b13║知念佛利益不可思議。又彼經中說。天竺國
T47n1966_p0123b14║中有一優婆夷。信敬三寶。常好供養一切眾
T47n1966_p0123b15║僧。中有一比丘。身患重病。良醫診瞻。須用人
T47n1966_p0123b16║肉作𦞦。服之其病乃差。時優婆夷為敬三寶
T47n1966_p0123b17║故。遂割身肉供養比丘。比丘食已病即得差。
T47n1966_p0123b18║其優婆夷身瘡苦痛不能忍受。即便念佛。苦
T47n1966_p0123b19║痛總除。身瘡平復如故。所以知念佛利益不
T47n1966_p0123b20║可思議。又准月燈三昧經云。非但身瘡平復。
T47n1966_p0123b21║一切病苦痛患。專心念佛病苦總除。故彼經
T47n1966_p0123b22║云。若遇垂死重病苦痛逼迫無可療治。念佛
T47n1966_p0123b23║三昧不捨。一切病苦悉除。所以善導闍梨大
T47n1966_p0123b24║行和上在日。有數箇疾病人。念佛總差。自餘
T47n1966_p0123b25║諸病念佛差者無量無邊。不可具說。非但念
T47n1966_p0123b26║佛病得除差。近來此處有人念佛。前後感舍
T47n1966_p0123b27║利數粒。每常供養。故知念佛利益難思議。
T47n1966_p0123b28║　　第四已得往生門
T47n1966_p0123b29║問。准阿彌陀經云。若已生今生當生。上來雖
T47n1966_p0123c01║勸念阿彌陀佛。未知現今往生許說多少數。
T47n1966_p0123c02║自得生已不。答。准淨土經云。娑婆世界已有
T47n1966_p0123c03║六十七億不退菩薩。念阿彌陀佛往生。他方
T47n1966_p0123c04║國土亦復如是。往生者無量無邊。又准華嚴
T47n1966_p0123c05║經云。德雲比丘念阿彌陀佛往生淨土。又准
T47n1966_p0123c06║阿彌陀經。阿難舍利弗等聞佛所說。歡喜信
T47n1966_p0123c07║受即得往生。又准觀經。韋提希與五百侍女
T47n1966_p0123c08║念阿彌陀佛往生淨土。俱非菩薩聲聞往生。
T47n1966_p0123c09║又近來北都有綽禪師人。又有律師西京善
T47n1966_p0123c10║道闍梨。懷感法師。大行和上。并僧法會等數
T47n1966_p0123c11║百餘僧人。念阿彌陀佛往生淨土。非但僧等
T47n1966_p0123c12║往生。西京東京及餘諸處有數箇尼師。得往
T47n1966_p0123c13║生淨土。非但尼得往生。西京東都及餘諸處
T47n1966_p0123c14║亦有數箇白衣賢者并優婆夷等。念阿彌陀
T47n1966_p0123c15║佛。臨命終時。得好境界。往生淨土。如是品類
T47n1966_p0123c16║不可具說。如往生傳。此即是已往生者有。念
T47n1966_p0123c17║佛法門凡夫二乘及諸菩薩同行之教。
T47n1966_p0123c18║　　第五挍量功德門
T47n1966_p0123c19║問曰。准阿彌陀經中。不可以少善根福德因
T47n1966_p0123c20║緣得生彼國。未知何者是少善根。何者是多
T47n1966_p0123c21║善根。答曰。如來八萬四千法門若望念佛法
T47n1966_p0123c22║門。自餘雜善總是少善根。唯有念佛一門是
T47n1966_p0123c23║多善根多福德。何以得知。准觀經中下品下
T47n1966_p0123c24║生人。十念成就即生淨土。一聲念佛定得滅
T47n1966_p0123c25║除八十億劫生死之罪。一念既能滅八十億
T47n1966_p0123c26║劫生死之罪。明知還得八十億劫微妙功德。
T47n1966_p0123c27║故知念佛一法即是多善根。又自餘雜善是
T47n1966_p0123c28║自力。修行之者多劫乃成。念佛修道乘阿彌
T47n1966_p0123c29║陀佛本願力故。疾則一日。遲則七日。便生淨
T47n1966_p0124a01║土住不退地。故阿彌陀經中。若有善男子善
T47n1966_p0124a02║女人。聞說阿彌陀佛。執持名號。若一日若二
T47n1966_p0124a03║日。乃至七日。一心不亂。其人臨命終時。阿
T47n1966_p0124a04║彌陀佛與諸聖眾現在其前。是人終時。心不
T47n1966_p0124a05║顛倒。往生阿彌陀佛極樂國土。故知念佛一
T47n1966_p0124a06║法即是多善根多福德。　問曰。念佛一口能
T47n1966_p0124a07║滅八十億劫生死之罪。不知幾許是劫。答。一
T47n1966_p0124a08║劫者不可數得之為劫。准教。取四十里石厚
T47n1966_p0124a09║薄縱廣各四十里。忉利天上有諸天衣。輕重
T47n1966_p0124a10║三銖為一分。取三銖天衣。三年一迴。拂盡無
T47n1966_p0124a11║石總作微塵。乃為一大劫。有一箇人廣造罪
T47n1966_p0124a12║業。或殺盜邪行。妄語兩舌惡口。貪嗔邪見。五
T47n1966_p0124a13║逆不孝誹謗大乘。一切惡業墮地獄中。經八
T47n1966_p0124a14║十億劫。若念佛。生死之罪總皆消滅。還得八
T47n1966_p0124a15║十億劫微妙功德。故知念佛一法是多善根
T47n1966_p0124a16║多福德。又算劫數。十千劫乃成一萬劫。十萬
T47n1966_p0124a17║劫乃成一億劫。從十億劫至八十億劫功德。
T47n1966_p0124a18║有人一日念十萬口阿彌陀佛者。或有人一
T47n1966_p0124a19║日念得二十萬口。准阿彌陀經。一日七日念
T47n1966_p0124a20║佛功德無量無邊。由多功德往生淨土。往
T47n1966_p0124a21║生淨土。即是八地已上菩薩。所以彌陀經
T47n1966_p0124a22║中。十方諸佛同皆讚歎不可思議。自餘雜
T47n1966_p0124a23║善思得畔際。算得頭數。故名少善根。是可
T47n1966_p0124a24║思議。念佛功德廣大無邊。非心所思。非口所
T47n1966_p0124a25║議。是故經云不可思議。故知念佛一法是多
T47n1966_p0124a26║善根。非餘善根所能及也。又挍量念佛功德。
T47n1966_p0124a27║分為三等。一挍量一念。二挍量十念。三挍量
T47n1966_p0124a28║念一日七日。准觀經中。念佛一口滅八十億
T47n1966_p0124a29║劫生死之罪。還得八十億劫微妙功德。唯一
T47n1966_p0124b01║劫功德尚不可思議。何況百劫。百劫功德尚
T47n1966_p0124b02║不可思議。何況千劫。千劫功德尚不可思議。
T47n1966_p0124b03║何況萬劫。萬劫功德尚不可思議。何況一億
T47n1966_p0124b04║劫。乃至八十億劫功德。不可知數。故言不可
T47n1966_p0124b05║思議功德。所以觀無量壽經中。廣造五逆謗
T47n1966_p0124b06║方等經罪。臨命終時念阿彌陀佛十口。即生
T47n1966_p0124b07║淨土。此是下品下生法。一念功德尚自無量。
T47n1966_p0124b08║何況二念乃至十念。准觀經中。其人謗方等
T47n1966_p0124b09║經。用常住僧物。廣破諸戒。世間惡業盡造。
T47n1966_p0124b10║臨命終時。稱念一口阿彌陀佛功德。所造罪
T47n1966_p0124b11║業總皆消滅盡。往生淨土。所以經言於一念
T47n1966_p0124b12║中滅八十億劫生死之罪。此是下品中生法。
T47n1966_p0124b13║又問。罪障既多。何故念佛十口乃能除滅多
T47n1966_p0124b14║劫等罪。答。十口佛名定能除滅多劫等罪。何
T47n1966_p0124b15║以得知。舉喻釋者。譬如有人積薪千日。起火
T47n1966_p0124b16║焚之。不經半日燒薪總盡。罪業煩惱猶如柴
T47n1966_p0124b17║薪。念佛功德猶如猛火。無量劫來罪障由念
T47n1966_p0124b18║十口阿彌陀佛功德。一切罪障總皆消滅。又
T47n1966_p0124b19║罪障猶如闇室。念佛猶如明燈。千年闇室明
T47n1966_p0124b20║燈纔照。其闇悉除。念佛功德亦復如是。無量
T47n1966_p0124b21║劫來罪障由念阿彌陀佛功德。一切罪障悉
T47n1966_p0124b22║消滅。故知念佛定能滅除多劫等罪。故觀經
T47n1966_p0124b23║云。汝稱佛名故。諸罪消滅。我來迎汝。又念佛
T47n1966_p0124b24║十口功德尚自無邊。何況有人一日念得十
T47n1966_p0124b25║萬口阿彌陀佛。一日念得二十萬口阿彌陀
T47n1966_p0124b26║佛者。一日念佛功德尚自無邊。何況二日乃
T47n1966_p0124b27║至七日念佛功德。准阿彌陀經。臨命終時。疾
T47n1966_p0124b28║則一日。遲則七日。念佛即往生淨土。又云。
T47n1966_p0124b29║眾生生者皆是阿鞞跋致。即是八地菩薩。此
T47n1966_p0124c01║是上品上生法。何以得知。喻如世間戶次相
T47n1966_p0124c02║似。財寶多者作上上戶。財寶少者作下下戶。
T47n1966_p0124c03║念佛功德最多者生淨土作上上品。念佛最
T47n1966_p0124c04║少者作下下品。如來雖說諸善功德八萬四
T47n1966_p0124c05║千法門。唯有念佛一門是最上法。如來雖說
T47n1966_p0124c06║諸善功德。唯有念佛一法是多善根是多福
T47n1966_p0124c07║德。自餘雜善若望念佛。總是少善根少福德。
T47n1966_p0124c08║念佛法門實非餘門所及也。故知念佛一門
T47n1966_p0124c09║是多善根多福德。又念佛法准諸經說。極甚
T47n1966_p0124c10║難值。何以得知。大阿彌陀經云。過去有一國
T47n1966_p0124c11║王。能起信心。擬作念佛要法。遂至善知識所。
T47n1966_p0124c12║志求念佛要法。爾時善友報大王言。此念佛
T47n1966_p0124c13║要法極理難聞。大王貴聖。豈能學。王報大師。
T47n1966_p0124c14║苦能為我說念佛要法者。吾當終身供給走
T47n1966_p0124c15║使。爾時善友報大王云。王擬修念佛要法者。
T47n1966_p0124c16║宜捨國位此處供給。多時不退。即為王說念
T47n1966_p0124c17║佛要法。爾時大王遂捨國位。即隨善友供給
T47n1966_p0124c18║所須。時世人民壽命無量。經八千歲。苦處先
T47n1966_p0124c19║登。不避勞倦。不生退轉。於其中間。兩度聞說
T47n1966_p0124c20║念佛三昧。於後世後時得值二萬八千諸佛。
T47n1966_p0124c21║並為王說念佛三昧。其王聞念佛法故遂得
T47n1966_p0124c22║成佛。何況今時得聞。至誠信念。豈不往生極
T47n1966_p0124c23║樂世界。億億眾生沈淪惡道不得成佛。只為
T47n1966_p0124c24║不逢念佛法門。故知念佛極難逢。
T47n1966_p0124c25║　　第六挍量齋福門
T47n1966_p0124c26║問念佛法門亦復持齋已不。答。念佛之法亦
T47n1966_p0124c27║須持齋。大行和上一食持齋長時無闕。　問。
T47n1966_p0124c28║持齋得幾功德。答。大雲密藏經。齋法清淨經。
T47n1966_p0124c29║挍量齋福利經中所說。齋有五時。寅時齋者。
T47n1966_p0125a01║得八萬四千億歲餘糧。卯時齋者。得八萬億
T47n1966_p0125a02║歲餘糧。辰時齋者。得六萬億歲餘糧。巳時齋
T47n1966_p0125a03║者。得四萬億歲餘糧。午時齋者。得五百日餘
T47n1966_p0125a04║糧。午時後不得成齋。得罪無一分功德。言餘
T47n1966_p0125a05║糧者。餘則不盡。故言餘糧。今生多足衣食。皆
T47n1966_p0125a06║是過去持齋所獲。所以大行和上說。念佛之
T47n1966_p0125a07║人要須持齋。又譬如一日得糧食。尚不可思
T47n1966_p0125a08║議。何況十年糧食。十年糧食尚不可思議。何
T47n1966_p0125a09║況百年糧食。乃至百億千億萬億八萬億糧
T47n1966_p0125a10║食。既准經說。故知持齋功德不可思議。念佛
T47n1966_p0125a11║人要須持齋。
T47n1966_p0125a12║　　第七疑謗得罪門
T47n1966_p0125a13║問。讚歎念佛得何功德。誹謗念佛得何罪。答。
T47n1966_p0125a14║准雜集經說。一度謗念佛人。千劫墮泥梨地
T47n1966_p0125a15║獄。一度讚念佛人。滅卻身中百劫極重惡業。
T47n1966_p0125a16║大行和上說。人不志心念佛。亦謗佛故遂即
T47n1966_p0125a17║謗法。直入阿鼻獄中。受諸苦痛。無有出期。
T47n1966_p0125a18║又問。阿鼻地獄如何莊嚴。答。阿鼻地獄者。觀
T47n1966_p0125a19║佛三昧經說。縱廣正等八千由旬。七重鐵城
T47n1966_p0125a20║七重鐵網。有七鐵幢。八萬四千劍林。八萬
T47n1966_p0125a21║四千熱湯。銅狗鐵蛇鐵烏滿此獄中。一人入
T47n1966_p0125a22║獄。亦皆遍滿。多人入中。亦復不牢。一墮此
T47n1966_p0125a23║獄。長時受苦。無有出期。無有間隔。經八萬大
T47n1966_p0125a24║劫。然後得出。復墮畜生。由謗念佛法故。墮地
T47n1966_p0125a25║獄中受無間苦。若不迴心念佛。無間等罪無
T47n1966_p0125a26║由得出。若能志誠念佛。無間等罪並皆消滅。
T47n1966_p0125a27║又准法華經中。見有讀誦書持經者。輕賤憎
T47n1966_p0125a28║嫉而懷結恨。即墮無間地獄。何況謗念佛之
T47n1966_p0125a29║人。其人罪重。於謗誦經讀經書經人。百千萬
T47n1966_p0125b01║倍。所以大行和上。違情能忍。打罵莫報。恐招
T47n1966_p0125b02║罪。故遺教經云。劫功德賊。無過嗔恚。甚於猛
T47n1966_p0125b03║火。常當防護。無令得入。猛火能燒世聞諸珍
T47n1966_p0125b04║寶。嗔心猛火能燒七聖財。是故念佛之人亦
T47n1966_p0125b05║須忍辱。又華嚴經云。一念嗔心起。百萬障門
T47n1966_p0125b06║生。又准觀經。讚歎他好。自得功德。以罵他
T47n1966_p0125b07║惡。自得罪報。何以得知。報恩經云。均提沙彌
T47n1966_p0125b08║為罵上座。音聲如狗吠。均提沙彌由一惡言。
T47n1966_p0125b09║五百生中常作狗身。故知罵他還自得罪。又
T47n1966_p0125b10║雜阿含經中說。有一人讚歎修道人善事勝
T47n1966_p0125b11║妙。五百生中常得端正。形貌殊好。口氣常香。
T47n1966_p0125b12║遍體香潔。如優缽羅華香氣逆風四十里聞
T47n1966_p0125b13║香。故知讚他並得善報。念佛人兼須讚善。准
T47n1966_p0125b14║法華經云。不說他人好惡長短。唯專念佛速
T47n1966_p0125b15║生淨土。不果沈淪。
T47n1966_p0125b16║　　第八誓願證教門
T47n1966_p0125b17║問。既專念阿彌陀佛。定生淨土。定得無量功
T47n1966_p0125b18║德。未審有何保證令不遣信耶。答。大有保證。
T47n1966_p0125b19║准阿彌陀經中。六方諸佛恒河沙數。出廣長
T47n1966_p0125b20║舌相。遍覆三千大千世界。說誠實言。不誑眾
T47n1966_p0125b21║生。當信是本師釋迦牟尼佛說。念佛定得無
T47n1966_p0125b22║量功德。一日七日稱念阿彌陀佛。定得往生
T47n1966_p0125b23║淨土。一依此教不生淨土誑汝。口中出舌已
T47n1966_p0125b24║便當壞爛。不還入口。此是六方諸佛以願證
T47n1966_p0125b25║處。又准大寶積經。阿彌陀佛作法藏比丘時。
T47n1966_p0125b26║發四十八大弘誓願中說。若我得成佛時。十
T47n1966_p0125b27║方天人聞我名字。不得菩薩無生法忍諸法總
T47n1966_p0125b28║持者。不取正覺。生我國土不得三十二相者。
T47n1966_p0125b29║不取正覺。十念成就不生我國者。不取正覺。
T47n1966_p0125c01║若生我國中。更重墮地獄及三塗惡道者。不
T47n1966_p0125c02║取正覺。生我國土。形貌不平。一有好醜者。
T47n1966_p0125c03║亦不取正覺。生我國中。不得天眼天耳六通
T47n1966_p0125c04║自在者。不取正覺。十方眾生稱我名字。不得
T47n1966_p0125c05║十方諸佛咨嗟讚歎我名者。不取正覺。若女
T47n1966_p0125c06║人厭惡女身。求生我國。臨命終時。不轉女身
T47n1966_p0125c07║成男子復受女身者。不取正覺。言正覺者亦
T47n1966_p0125c08║明菩提。若一切眾生乘我願力。不得如上果
T47n1966_p0125c09║報。我即不證無上菩提。即是誑諸眾生。我誓
T47n1966_p0125c10║當在惡道中不得無上菩提。此是阿彌陀二
T47n1966_p0125c11║立誓願處。又阿彌陀經云。說經之日。阿彌陀
T47n1966_p0125c12║佛成佛已來於今十劫。阿彌陀佛既得成佛。
T47n1966_p0125c13║念佛定得往生。又本師釋迦說。專念佛名亦
T47n1966_p0125c14║為難事。我行此念佛得無上菩提。說阿彌陀
T47n1966_p0125c15║經意者。為本師釋迦因中發願。是故法華經
T47n1966_p0125c16║中說。我本立誓願。欲令一切眾如我等無
T47n1966_p0125c17║異。如我昔所願。今者已滿足。化一切眾生。
T47n1966_p0125c18║皆令入佛道。此是釋迦佛立誓願處。又觀音
T47n1966_p0125c19║經云。弘誓深如海。歷劫不可思議。侍多千億
T47n1966_p0125c20║佛。發大清淨願。此是觀世音菩薩發願處。又
T47n1966_p0125c21║善導闍梨在西京寺內。與金剛法師挍量念
T47n1966_p0125c22║佛勝劣。昇高座遂發願言。准諸經中世尊說。
T47n1966_p0125c23║念佛一法得生淨土。一日七日一念十念阿
T47n1966_p0125c24║彌陀佛定生淨土。此是真實不誑眾生者。即
T47n1966_p0125c25║遣此堂中二像總皆放光。若此念佛法虛不
T47n1966_p0125c26║生淨土。誑惑眾生。即遣善導於此高座上即
T47n1966_p0125c27║墮大地獄。長時受苦永不出期。遂將如意杖
T47n1966_p0125c28║指一堂中像。又皆放光。此是善導闍梨立誓
T47n1966_p0125c29║願處。又大行和尚言。若有人。能依阿彌陀
T47n1966_p0126a01║經念佛。不取相貌。心唯信佛。口唯稱佛。身
T47n1966_p0126a02║唯敬佛。違情能忍。惡衣先著。麤食先喫。孝義
T47n1966_p0126a03║并仁慈。專心念佛。逢緣不退至死不移。雜
T47n1966_p0126a04║善及惡亦皆不作。唯專念佛。能如是者。大行
T47n1966_p0126a05║皮中剝與作衣服著。肉中截割與作飯食喫。
T47n1966_p0126a06║若依經念佛不生淨土。念一口佛。不滅八十
T47n1966_p0126a07║億劫生死之罪。不得八十億劫微妙功德。不
T47n1966_p0126a08║剝皮與著。不割肉與喫。誑惑眾生。使大行
T47n1966_p0126a09║立請交報。六根壞爛遍體生瘡。使人眼見苦
T47n1966_p0126a10║痛難忍。當來直入地獄更不再出。此是大行
T47n1966_p0126a11║和上立誓願處。又喻誓願猶如寶車。有諸寶
T47n1966_p0126a12║車多載珍寶。擬上國王求官職。車載寶物。要
T47n1966_p0126a13║須繩索縛束牢固。然始到京。不被傾側。珍寶
T47n1966_p0126a14║不失。王得寶物。遂與官職。念佛亦然。要須誓
T47n1966_p0126a15║願。行始得成。不失念佛功德珍寶。乃至淨土
T47n1966_p0126a16║早證菩提。若當無願所修行。行無由得成。故
T47n1966_p0126a17║阿彌陀經。若有信者。應當發願生彼國土。
T47n1966_p0126a18║　　第九廣攝諸教門
T47n1966_p0126a19║念佛總持辯才無礙。布施持戒忍辱精進禪
T47n1966_p0126a20║定智慧。及方便願力智無不具足。由念佛故。
T47n1966_p0126a21║猶如如意寶殊所求皆得。若自能念佛布施
T47n1966_p0126a22║他人。教他念佛。此即當布施。由念佛故滅除
T47n1966_p0126a23║諸罪。即是持戒。惡法不生即是忍辱。行住座
T47n1966_p0126a24║臥念佛名字不離心口。即是精進。深信不疑。
T47n1966_p0126a25║志誠念佛所生淨土不生退轉。即是禪定。由
T47n1966_p0126a26║久用功念佛名號。一切經教披文即解。此即
T47n1966_p0126a27║智慧。是故念佛總持辯才無礙。又准念佛。攝
T47n1966_p0126a28║六度果報。何以。由念佛故往生淨土。衣食自
T47n1966_p0126a29║然財寶總足。即攝布施。由念佛故往生淨土。
T47n1966_p0126b01║得男子身具六神通。即攝持戒。由念佛故往
T47n1966_p0126b02║生淨土。得端正可喜三十二相八十種好。即
T47n1966_p0126b03║攝忍辱。由念佛故當生淨土。水鳥樹林佛及
T47n1966_p0126b04║菩薩總皆說法。聞是音已皆自然生念佛念
T47n1966_p0126b05║法念僧之心。即是精進。由念佛故生彼國已。
T47n1966_p0126b06║更無異緣。常住三昧故。即是禪定也。生彼國
T47n1966_p0126b07║已。自然解了一切諸法。即是智慧。故念佛一
T47n1966_p0126b08║法攝六度果報。過於財施百千萬倍。所以涅
T47n1966_p0126b09║槃經云。念佛一口分作十六分功德。若有一
T47n1966_p0126b10║人布施一世界眾生經三月。只將念佛十六
T47n1966_p0126b11║分中一分功德亦復勝彼。故知念佛過於財
T47n1966_p0126b12║施百千萬倍。
T47n1966_p0126b13║念佛鏡本
