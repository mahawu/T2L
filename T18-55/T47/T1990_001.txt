T47n1990_p0582a07║
T47n1990_p0582a08║
T47n1990_p0582a09║　　No. 1990
T47n1990_p0582a10║袁州仰山慧寂禪師語錄
T47n1990_p0582a11║
T47n1990_p0582a12║　　　　徑山沙門語風圓信
T47n1990_p0582a13║　　　　無地地主人郭凝之　編集
T47n1990_p0582a14║師。諱慧寂。韶州懷化葉氏子。年九歲。於廣州
T47n1990_p0582a15║和安寺。投通禪師出家(即不語通)十四歲。父母取
T47n1990_p0582a16║歸。欲與婚媾。師不從。遂斷手二指。跪至父母
T47n1990_p0582a17║前。誓求正法以答劬勞。父母乃許。再詣通處。
T47n1990_p0582a18║而得披剃。未登具。即游方。初謁耽源。已悟玄
T47n1990_p0582a19║旨。後參溈山。遂升堂奧。耽源謂師云。國師當
T47n1990_p0582a20║時傳得六代祖師圓相。共九十七箇。授與老
T47n1990_p0582a21║僧。乃云。吾滅後三十年。南方有一沙彌到來。
T47n1990_p0582a22║大興此教。次第傳受。無令斷絕。我今付汝。汝
T47n1990_p0582a23║當奉持。遂將其本過與師。師接得一覽。便將
T47n1990_p0582a24║火燒卻。耽源一日問。前來諸相。甚宜祕惜。
T47n1990_p0582a25║師云。當時看了。便燒卻也。耽源云。吾此法
T47n1990_p0582a26║門。無人能會。唯先師。及諸祖師。諸大聖人。
T47n1990_p0582a27║方可委悉。子何得焚之。師云。慧寂一覽。已知
T47n1990_p0582a28║其意。但用得。不可執本也。耽源云。然雖如
T47n1990_p0582a29║此。於子即得。後人信之不及。師云。和尚若
T47n1990_p0582b01║要。重錄不難。即重集一本呈上。更無遺失。耽
T47n1990_p0582b02║源云。然。耽源上堂。師出眾作此○相。以手拓
T47n1990_p0582b03║呈了。卻叉手立。耽源以兩手相交作拳示之。
T47n1990_p0582b04║師進前三步。作女人拜。耽源點頭。師便禮拜。
T47n1990_p0582b05║師浣衲次。耽源云。正恁麼時作麼生。師云。正
T47n1990_p0582b06║恁麼時。向甚麼處見。後參溈山。溈山問。汝是
T47n1990_p0582b07║有主沙彌。無生沙彌。師云。有主。溈山云。主
T47n1990_p0582b08║在甚麼處。師從西過東立。溈山異之。師問。如
T47n1990_p0582b09║何是真佛住處。溈山云。以思無思之妙。返思
T47n1990_p0582b10║靈焰之無窮。思盡還源。性相常住。事理不二。
T47n1990_p0582b11║真佛如如。師於言下頓悟。自此執侍。前後盤
T47n1990_p0582b12║桓十五載。
T47n1990_p0582b13║師掃地次。溈山問。塵非掃得。空不自生。如何
T47n1990_p0582b14║是塵非掃得。師掃地一下。溈山云。如何是空
T47n1990_p0582b15║不自生。師指自身。又指溈山。溈山云。塵非掃
T47n1990_p0582b16║得。空不自生。離此二途。又作麼生。師又掃地
T47n1990_p0582b17║一下。又指自身。并指溈山。
T47n1990_p0582b18║溈山。一日指田問師。這丘田。那頭高。這頭
T47n1990_p0582b19║低。師云。卻是這頭高。那頭低。溈山云。爾若
T47n1990_p0582b20║不信。向中間立看兩頭。師云。不必中間立。亦
T47n1990_p0582b21║莫住兩頭。溈山云。若如是著水看。水能平物。
T47n1990_p0582b22║師云。水亦無定。但高處高平。低處低平。溈山
T47n1990_p0582b23║便休。
T47n1990_p0582b24║有施主送絹與溈山。師問。和尚。受施主如是
T47n1990_p0582b25║供餈。將何報答。溈山。敲禪床示之。師云。和
T47n1990_p0582b26║尚。何得將眾人物。作自己用(一本。溈山問師云。有俗弟子。將三束
T47n1990_p0582b27║絹來。與我贖鐘子。故與世人受福。師云。俗弟子。則有絹與和尚贖鐘子。和尚將何物酬他。溈山。以拄杖敲床三下
T47n1990_p0582b28║云。我將這箇酬他。師云。若是這箇用作甚麼。溈山。又敲禪床三下云。汝嫌這箇作甚麼。師云。某甲不嫌這箇。
T47n1990_p0582b29║只是大家底。溈山云。爾既知是大家底。何得更就我覓物酬他。師云。只怪和尚把大家底行人事。溈山云。汝不見。
T47n1990_p0582c01║達磨大師。從西天來此土。亦將此物來人事。汝諸人。盡是受他信物者)。
T47n1990_p0582c02║師。在溈山為直歲。作務歸。溈山問。甚麼處去
T47n1990_p0582c03║來。師云。田中來。溈山云。田中多少人。師插
T47n1990_p0582c04║鍬又手。溈山云。今日南山大有人刈茅。師拔
T47n1990_p0582c05║鍬便行(玄沙備云。我若見。即踏倒鍬子。僧問鏡清。仰山插鍬意旨如何。鏡清云。狗䘖赦書。諸侯避道。
T47n1990_p0582c06║僧云。秖如玄沙踏倒。意旨如何。鏡清云。不奈船何打破戽斗。僧云。南山刈茅。意旨如何。鏡清云。李靖三兄久經
T47n1990_p0582c07║行陣。雲居鍚云。且道。鏡清下此一判著不著　雪竇顯云諸方咸謂。插鍬話奇特。大似隨邪逐惡。據雪竇見處。仰
T47n1990_p0582c08║山被溈山一問。直得草繩。自縛死去十分翠巖芝云。仰山只得一橛。諸人別有會麼)。
T47n1990_p0582c09║師在溈山牧牛時。踢天泰上座問云。一毛頭
T47n1990_p0582c10║師子現即不問。百億毛頭。百億師子現。又作
T47n1990_p0582c11║麼生。師便騎牛歸。侍立溈山次。舉前話方了。
T47n1990_p0582c12║卻見泰來。師云。便是這箇上座。溈山遂問。百
T47n1990_p0582c13║億毛頭百億師子現。豈不是上座道。泰云。是。
T47n1990_p0582c14║師云。正當現時。毛前現毛後現。泰云。現時不
T47n1990_p0582c15║說前後。溈山大笑。師云。師子腰折也。便下
T47n1990_p0582c16║去。
T47n1990_p0582c17║師隨溈山遊山。到磐陀石上坐。師侍立次。忽
T47n1990_p0582c18║鴉銜一紅柿。落在面前。溈山拾與師。師接得
T47n1990_p0582c19║洗了。度與溈山。溈山云。子甚處得來。師云。
T47n1990_p0582c20║此是和尚道德所感。溈山云。汝也不得無
T47n1990_p0582c21║分。即分半與師(玄沙云。大小溈山被仰山一坐。至今起不得)。
T47n1990_p0582c22║溈山問師。忽有人問汝。汝作麼生祇對。師云。
T47n1990_p0582c23║東寺師叔若在。某甲不致寂寞。溈山云。放汝
T47n1990_p0582c24║一箇不祇對罪。師云。生之與殺。祇在一言。溈
T47n1990_p0582c25║山云。不負汝見。別有人不肯。師云。阿誰。溈
T47n1990_p0582c26║山指露柱云。這箇。師云。道甚麼。溈山云。道
T47n1990_p0582c27║甚麼。師云。白鼠推遷。銀臺不變。
T47n1990_p0582c28║師問溈山。大用現前。請師辨白。溈山下座歸
T47n1990_p0582c29║方丈。師隨後入。溈山問。子適來問甚麼話師
T47n1990_p0583a01║再舉。溈山云。還記得吾答語否。師云。記得。
T47n1990_p0583a02║溈山云。爾試舉看。師便珍重出去。溈山云。
T47n1990_p0583a03║錯。師回首云。閑師弟若來。莫道某甲無語好。
T47n1990_p0583a04║師。在溈山前坡牧牛次。見一僧上山。不久便
T47n1990_p0583a05║下來。師乃問。上座何不且留山中。僧云。祇
T47n1990_p0583a06║為因緣不契。師云。有何因緣。試舉看。僧云。
T47n1990_p0583a07║和尚問某名甚麼。某答歸真和尚云。歸真何
T47n1990_p0583a08║在。某甲無對。師云。上座卻回。向和尚道。某
T47n1990_p0583a09║甲道得也。和尚問作麼生道。但云眼裏耳裏
T47n1990_p0583a10║鼻裏僧回。一如所教。溈山云。脫空謾語漢。
T47n1990_p0583a11║此是五百人善知識語。
T47n1990_p0583a12║師臥次。夢入彌勒內院眾堂中。諸位皆足。惟
T47n1990_p0583a13║第二位空。師遂就座。有一尊者。白槌云。今當
T47n1990_p0583a14║第二座說法。師起。白槌云。摩訶衍法。離四句
T47n1990_p0583a15║絕百非。諦聽諦聽。眾皆散去。及覺舉似溈山。
T47n1990_p0583a16║溈山云。子已入聖位。師便禮拜(溈山秀云依文解義即不無。忽
T47n1990_p0583a17║然彌勒會中。有箇作者。纔見伊道摩訶衍法。便云。合取兩片皮。非唯止絕仰山寐語　亦免使後人夢中說夢。瑯
T47n1990_p0583a18║琊覺云。且道。聖眾是肯。仰山是不肯。仰山若肯。又孤負仰山。若不肯。仰山猶如平地喫交。山僧。今日不惜眉毛。
T47n1990_p0583a19║與諸人說破摩訶衍法。離四句絕百非。爾若舉似諸方。諸方恁麼會。入地獄如箭射　東禪觀云。尊者白椎。聖眾便
T47n1990_p0583a20║散。不妨使人疑著。卻待第二杓惡水潑了。方始惺惺遲也。且如摩訶衍法。離四句絕百非。道已道了。諸人還識
T47n1990_p0583a21║仰山麼)。
T47n1990_p0583a22║師侍溈山行次。忽見前面塵起。溈山云。面前
T47n1990_p0583a23║是甚麼。師近前看了。卻作此【圖】相。溈山點
T47n1990_p0583a24║頭。
T47n1990_p0583a25║溈山示眾云。一切眾生。皆無佛性。鹽官示眾
T47n1990_p0583a26║云。一切眾生。皆有佛性。鹽官有二僧往探問。
T47n1990_p0583a27║既到溈山。聞溈山舉揚。莫測其涯。若生輕慢。
T47n1990_p0583a28║因一日與師言話次。乃勸云。師兄須是勤學。
T47n1990_p0583a29║佛法不得容易。師乃作此○相。以手拓呈了
T47n1990_p0583b01║卻。拋向背後。遂展兩手。就二僧索。二僧罔
T47n1990_p0583b02║措。師云。吾兄直須勤學。佛法不得容易。便起
T47n1990_p0583b03║去。時二僧卻回鹽官行三十里。一僧忽然有
T47n1990_p0583b04║省。乃云。當知溈山道。一切眾生皆無佛性。
T47n1990_p0583b05║信之不錯。便回溈山。一僧更前行數里。因過
T47n1990_p0583b06║水。忽然有省。自歎云。溈山道。一切眾生。皆
T47n1990_p0583b07║無佛性。灼然有他恁麼道。亦回溈山。久依法
T47n1990_p0583b08║席。
T47n1990_p0583b09║師因鹽官會下。有數人到溈山。不肯伏。一日
T47n1990_p0583b10║因普請西莊搬禾次。師至嶺頭放下。後十數
T47n1990_p0583b11║人亦到放下。師遂舉起禾檐。向諸人前行一
T47n1990_p0583b12║匝云。有麼有麼。其一行僧。並無對。師云。賺
T47n1990_p0583b13║殺人。便檐禾去。
T47n1990_p0583b14║溈山同師牧牛次。溈山云。此中還有菩薩也
T47n1990_p0583b15║無。師云。有。溈山云。汝見那箇。是試指出看。
T47n1990_p0583b16║師云。和尚疑那個不是。試指出看。溈山便
T47n1990_p0583b17║休。
T47n1990_p0583b18║師。送果子上溈山。溈山接得。問。子甚麼處得
T47n1990_p0583b19║來。師云。家園底。溈山云。堪喫也未。師云。未
T47n1990_p0583b20║敢嘗。先獻和尚。溈山云。是阿誰底。師云。慧
T47n1990_p0583b21║寂底。溈山云。既是子底。因甚麼教我先嘗。
T47n1990_p0583b22║師云。和尚嘗千嘗萬。溈山便喫云。猶帶酸澀
T47n1990_p0583b23║在。師云。酸澀莫非自知。溈山不答。
T47n1990_p0583b24║師。夏末問訊溈山次。溈山云。子一夏不見上
T47n1990_p0583b25║來。在下面作何所務。師云。某甲在下面。鉏得
T47n1990_p0583b26║一片畬下。得一籮種。溈山云。子今夏不虛過。
T47n1990_p0583b27║師卻問。未審。和尚一夏之中。作何所務。溈山
T47n1990_p0583b28║云。日中一食。夜後一寢。師云。和尚今夏亦不
T47n1990_p0583c01║虛過。道了久吐舌。溈山云。寂子何得自傷己
T47n1990_p0583c02║命(溈山哲云。仰山。眼照四天下。到大圓面前。卻向淨地喫交大圓。可謂養子之緣。不免掛後人唇齒　龍門遠
T47n1990_p0583c03║云。溈仰父子。尋常相見。遊戲神通。不同小小。還有知得底麼。若無。山僧。與汝諸人說看。開得一片畬。綿綿密
T47n1990_p0583c04║密。兩頓粥飯。其道自辦。山僧一夏與諸人相見。自是諸人不薦。若也薦成一片。是甚麼一片。看取當門箭　西禪
T47n1990_p0583c05║儒云。溈仰父子。出入卷舒。得能自在諸人切不得作世諦商量。又不得作佛法解會。既總不許與麼商量。畢竟如何
T47n1990_p0583c06║會。開得一片畬。種得一籮粟。回頭閑一望。山青水又綠。終日只一餐。夜後只一宿。困來仲腳眠。千足與萬足。相
T47n1990_p0583c07║將八月九月來。籬邊爛熳鋪黃菊。東林顏云。今時師僧。千百成群。經冬過夏。虛消歲月。深屈古人。東林不是。撿
T47n1990_p0583c08║點先聖仰山逞俊太過。吐舌只。得一半)。
T47n1990_p0583c09║溈山。一日見師來。即以兩手相交過。各撥三
T47n1990_p0583c10║下。卻豎一指。師亦以兩手相交過。各撥三下
T47n1990_p0583c11║卻向胸前。仰一手覆一手。以目瞻視。溈山休
T47n1990_p0583c12║去。
T47n1990_p0583c13║溈山餧鴉生飯。回頭見師云。今日為伊上堂
T47n1990_p0583c14║一上。師云。某甲隨例得聞。溈山云。聞底事作
T47n1990_p0583c15║麼生師云。鴉作鴉鳴。鵲作鵲噪。溈山云。爭奈
T47n1990_p0583c16║聲色何。師云。和尚適來道甚麼。溈山云。我祇
T47n1990_p0583c17║道。為伊上堂一上。師云。為甚麼喚作聲色溈
T47n1990_p0583c18║山云。雖然。如此驗過也無妨。師云。大事因
T47n1990_p0583c19║緣。又作麼生驗。溈山豎起拳。師云。終是指東
T47n1990_p0583c20║畫西。溈山云子適來問甚麼。師云。問和尚大
T47n1990_p0583c21║事因緣。溈山云。為甚麼。喚作指東畫西。師
T47n1990_p0583c22║云。為著聲色故。某甲所以問過。溈山云。並未
T47n1990_p0583c23║曉了此事。師云。如何得曉了此事。溈山云。寂
T47n1990_p0583c24║子聲色。老僧東西。師云。一月千江。體不分
T47n1990_p0583c25║水。溈山云。應須與麼始得師云。如金與金終
T47n1990_p0583c26║無異色豈有異名溈山云。作麼生是無異名
T47n1990_p0583c27║底道理。師云。瓶盤釵釧券盂盆。溈山云。寂子
T47n1990_p0583c28║說禪。如師子吼驚。散狐狼野干之屬。
T47n1990_p0584a01║師一日侍溈山。忽聞鳥鳴。溈山云。伊說事卻
T47n1990_p0584a02║徑。師云。不可向別人道。溈山云。何故恁麼
T47n1990_p0584a03║道。師云。為伊說太直。溈山云。多少法門。寂
T47n1990_p0584a04║子一時推下。師云。推下事作麼生。溈山敲禪
T47n1990_p0584a05║床三下。
T47n1990_p0584a06║師住王莽山。因歸省覲。溈山問。子既稱善知
T47n1990_p0584a07║識。爭辨得諸方來者。知有不知有。有師承無
T47n1990_p0584a08║師承。是義學是玄學。子試說看。師云。慧寂有
T47n1990_p0584a09║驗處。但見僧來。便豎起拂子問伊。諸方還說
T47n1990_p0584a10║這箇不說。又云。這箇且置。諸方老宿意作麼
T47n1990_p0584a11║生。溈山歎云。此是從上宗門中牙爪。溈山又
T47n1990_p0584a12║問大地眾生。業識茫茫。無本可據。子作麼生
T47n1990_p0584a13║知他有之與無。師云。慧寂有驗處。時有一僧。
T47n1990_p0584a14║從面前過。師召云。闍黎。僧回首。師云。和尚。
T47n1990_p0584a15║這個便是業識茫茫無本可據。溈山云。此是
T47n1990_p0584a16║師子一滴乳。迸散六斛驢乳。師問雙峰。師弟
T47n1990_p0584a17║近日見處如何。云。據某見處。實無一法可當
T47n1990_p0584a18║情。師云。汝解猶在境。云。某祇如此。師兄又
T47n1990_p0584a19║如何。師云。汝豈不知。無一法可當情者。溈山
T47n1990_p0584a20║聞云。寂子一句。疑殺天下人(玄覺云。經道。實無有法。然燈佛與
T47n1990_p0584a21║我授記。他道。實無一法可當情。為甚麼道解猶在境。且道。利害在甚麼處)。
T47n1990_p0584a22║一日雨下。天性上座謂師云好雨師云。好在
T47n1990_p0584a23║甚麼處。天性無語。師云。某甲卻道得。天性
T47n1990_p0584a24║云。好在甚麼處。師指雨。天性又無語。師云。
T47n1990_p0584a25║何得大智而默。
T47n1990_p0584a26║一日。第一座舉起拂子云。若人作得道理即
T47n1990_p0584a27║與之。師云。某甲作得道理。還得否。座云。但
T47n1990_p0584a28║作得道理便得。師乃掣將拂子去(雲居鍚云。甚麼處。是仰山
T47n1990_p0584a29║道理)。
T47n1990_p0584b01║龐居士問久嚮仰山。到來為甚麼卻覆。師豎
T47n1990_p0584b02║起拂子。居士云。恰是。師云。是仰是覆。居士
T47n1990_p0584b03║乃打露柱云。雖然無人也。要露柱證明。師擲
T47n1990_p0584b04║拂子云。若到諸方。一任舉似(隱靜岑云。大小小釋迦。被龐居士一
T47n1990_p0584b05║拶。直得手忙腳亂。只如居士。打露柱一下。又作麼生。鯨吞海水盡。露出珊瑚枝)。
T47n1990_p0584b06║三聖到參。師問。汝名甚麼。三聖云。慧寂。師
T47n1990_p0584b07║云。慧寂是我名。三聖云。我名慧然。師大笑而
T47n1990_p0584b08║已。
T47n1990_p0584b09║有官人訪師。師問。官居何位。云。推官。師豎
T47n1990_p0584b10║起拂子云。還推得這箇麼。官人無對。師令眾
T47n1990_p0584b11║下語。皆不契。時三聖不安在。涅槃堂內將息。
T47n1990_p0584b12║師令侍者。去請下語。三聖云。但道。和尚今日
T47n1990_p0584b13║有事。師又令侍者問。未審有甚麼事。三聖云。
T47n1990_p0584b14║再犯不容。
T47n1990_p0584b15║南塔光涌禪師。北遊謁臨濟。復歸侍師。師云。
T47n1990_p0584b16║汝來作甚麼。南塔云。禮覲和尚。師云。還見和
T47n1990_p0584b17║尚麼。南塔云。見。師云。和尚何似驢。南塔云。
T47n1990_p0584b18║某甲見和尚。亦不似佛。師云。若不似佛。似箇
T47n1990_p0584b19║甚麼。南塔云。若有所似。與驢何別。師大驚
T47n1990_p0584b20║云。凡聖兩忘。情盡體露。吾以此驗人二十年。
T47n1990_p0584b21║無決了者。子保任之。師每謂人云。此子。肉身
T47n1990_p0584b22║佛也。
T47n1990_p0584b23║霍山到參。師閉目坐。霍山乃翹起右足云。如
T47n1990_p0584b24║是如是。西天二十八祖。亦如是。中華六祖亦
T47n1990_p0584b25║如是。和尚亦如是。景通亦如是。師起來。打
T47n1990_p0584b26║四藤條。霍山因此自稱集雲峰下四藤條天
T47n1990_p0584b27║下大禪師。
T47n1990_p0584b28║赤干行者聞鐘聲。乃問。有耳打鐘。無耳打鐘。
T47n1990_p0584b29║師云。汝但問莫愁我答不得。行者云。早箇問
T47n1990_p0584c01║了也。師喝云。去劉侍御問。了心之旨。可得聞
T47n1990_p0584c02║乎。師云。若要了心。無心可了。無了之心。是
T47n1990_p0584c03║名真了。
T47n1990_p0584c04║陸希聲相公。欲謁師。先作此○相封呈。師開
T47n1990_p0584c05║封。於相下面書云。不思而知。落第二頭。思而
T47n1990_p0584c06║知之。落第三首。遂封回。公見即入山。師乃門
T47n1990_p0584c07║迎。公纔入門。便問。三門俱開。從何門入。師
T47n1990_p0584c08║云。從信門入。公至法堂。又問。不出魔界。便入
T47n1990_p0584c09║佛界時如何。師以拂子倒點三下。公便設禮。
T47n1990_p0584c10║又問。和尚還持戒否。師云。不持戒。云還坐禪
T47n1990_p0584c11║否。師云。不坐禪。公良久。師云。會麼。云。不會。
T47n1990_p0584c12║師云。聽老僧一頌。滔滔不持戒。兀兀不坐禪。
T47n1990_p0584c13║釅茶三兩碗。意在钁頭邊。師卻問。承聞相公
T47n1990_p0584c14║看經得悟。是否。云。弟子因看涅槃經。有云。
T47n1990_p0584c15║不斷煩惱。而入涅槃。得箇安樂處。師豎起拂
T47n1990_p0584c16║子云。祇如這箇。作麼生入。云。入之一字。也
T47n1990_p0584c17║不消得。師云。入之一字。不為相公。公便起去
T47n1990_p0584c18║(法燈云。上座且道。入之一字。為甚麼人。又云。相公且莫煩惱　雪竇顯。於仰山舉拂處別云。拂子到某甲手裏也。
T47n1990_p0584c19║又別後語云。我將謂爾是箇俗漢)。
T47n1990_p0584c20║師。因韋宙就溈山請一伽陀。溈山云。覿面相
T47n1990_p0584c21║呈。猶是鈍漢。豈況形於紙墨。韋乃就師請。師
T47n1990_p0584c22║於紙上。畫一圓相。註云。思而知之。落第二
T47n1990_p0584c23║頭。不思而知。落第三首。
T47n1990_p0584c24║師為沙彌時。和安通。一日召師。將床子來。師
T47n1990_p0584c25║將到。和安云。卻送本處著。師從之。和安召慧
T47n1990_p0584c26║寂師應諾。和安云。床子那邊是甚麼物。師云。
T47n1990_p0584c27║枕子。和安云。枕子這邊是甚麼物。師云。無
T47n1990_p0584c28║物。和安。復召慧寂。師應諾。和安云。是甚麼。
T47n1990_p0584c29║師為沙彌時。有僧問石霜。如何是祖師西來
T47n1990_p0585a01║意。石霜云。如人在千尺井中。不假寸繩出得。
T47n1990_p0585a02║此人即答汝西來意。僧云。近日湖南暢和尚
T47n1990_p0585a03║出世。亦為人東語西話。石霜喚沙彌。拽出這
T47n1990_p0585a04║死屍著。師後問耽源。如何出得井中人。耽源
T47n1990_p0585a05║云。咄。癡漢。誰在井中。師住問溈山。溈山召
T47n1990_p0585a06║慧寂。師應諾。溈山云。出也。師住後常舉前
T47n1990_p0585a07║話。謂眾云。我在耽源處得名。溈山處得地。
T47n1990_p0585a08║師作沙彌時。念經聲高。乳源和尚咄云。這沙
T47n1990_p0585a09║彌念經恰似哭。師云。慧寂祇恁麼。未審。和尚
T47n1990_p0585a10║如何。乳源乃顧視。師云。若恁麼與哭何異。乳
T47n1990_p0585a11║源便休。
T47n1990_p0585a12║師參東寺。東寺問。汝是甚處人。師云。廣南
T47n1990_p0585a13║人。東寺云。我聞廣南有鎮海明珠。是否。師云。
T47n1990_p0585a14║是。東寺云。此珠如何。師云。黑月即隱。白月
T47n1990_p0585a15║即現。東寺云。還將得來也無。師云。將得來。
T47n1990_p0585a16║東寺云。何不呈似老僧。師叉手近前云。昨到
T47n1990_p0585a17║溈山。亦被索此珠。直得無言可對。無理可伸。
T47n1990_p0585a18║東寺云。真師子兒。善能哮吼(蔣山懃云。東寺只索一顆。仰山傾出一栲
T47n1990_p0585a19║栳)師禮拜了。卻入客位。具威儀再上人事。東
T47n1990_p0585a20║寺見乃云。已相見了也。師云。恁麼相見。莫不
T47n1990_p0585a21║當否。東寺歸方丈。閉卻門。師歸舉似溈山。溈
T47n1990_p0585a22║山云。寂子。是甚麼心行。師云。若不恁麼。爭
T47n1990_p0585a23║識得伊(保福展云。仰山大似蚊子上鐵牛　承天宗云。仰山識得東寺。強說道理。即不可。設使溈山去
T47n1990_p0585a24║也未能得與東寺相見在)。
T47n1990_p0585a25║師問東寺云。借一路過那邊還得否。東寺云。
T47n1990_p0585a26║大凡沙門。不可祇一路也。別更有麼。師良久。
T47n1990_p0585a27║東寺卻問。借一路過那邊得否。師云。大凡沙
T47n1990_p0585a28║門。不可祇一路也。別更有麼。東寺云。祇有
T47n1990_p0585a29║此。師云。大唐天子。決定姓金。
T47n1990_p0585b01║師在中邑謝戒。中邑拍口。作和和聲。師從西
T47n1990_p0585b02║過東。中邑又拍口。作和和聲。師從東過西。中
T47n1990_p0585b03║邑又拍口作和和聲。師當中而立。然後謝戒。
T47n1990_p0585b04║中邑云。甚麼處得此三昧。師云。於曹谿印子
T47n1990_p0585b05║上脫來。中邑云。汝道。曹谿用此三昧。接甚麼
T47n1990_p0585b06║人。師云。接一宿覺。師云。和尚甚處得此三
T47n1990_p0585b07║昧。中邑云。我於馬大師處。得此三昧(瑯琊覺云愁人莫向
T47n1990_p0585b08║愁人說)師問。如何得見佛性義。中邑云。我與汝
T47n1990_p0585b09║說箇譬喻。如一室有六窗。內有一獼猴。外有
T47n1990_p0585b10║獼猴。從東邊喚猩猩。猩猩即應。如是六窗俱
T47n1990_p0585b11║喚俱應。師禮謝。起云。適蒙和尚譬喻。無不了
T47n1990_p0585b12║知。更有一事。祇如內獼猴睡著。外獼猴欲與
T47n1990_p0585b13║相見。又且如何。中邑下繩床。執師手作舞云。
T47n1990_p0585b14║猩猩與汝相見了。譬如蟭螟蟲。在蚊子眼睫
T47n1990_p0585b15║上作窠。向十字街頭叫云。土曠人稀。相逢者
T47n1990_p0585b16║少(雲居錫云中邑。當時若不得仰山這一句語。何處有中邑也　崇壽稠云。還有人定得此道理麼。若定不得。
T47n1990_p0585b17║只是箇弄精魂腳手。佛性義在甚麼處。玄覺云。若不是仰山。爭得見中邑。且道。甚麼處。是仰山得見中邑處)。
T47n1990_p0585b18║師參巖頭。巖頭舉起拂子。師展坐具。巖頭拈
T47n1990_p0585b19║拂子置背後。師將坐具搭肩上。而出。巖頭云。
T47n1990_p0585b20║我不肯汝放。祇肯汝收。
T47n1990_p0585b21║師與長沙翫月次。師云。人人盡有這箇。祇是
T47n1990_p0585b22║用不得。長沙云。恰是倩汝用。師云。爾作麼生
T47n1990_p0585b23║用。長沙劈胸與一踏。師云。㘞。直下似箇大蟲
T47n1990_p0585b24║(長慶稜云。前彼此作家。後彼此不作家。乃別云。邪法難扶　保福展云。好一箇月。只是用力太多。被他踏破。卻
T47n1990_p0585b25║成兩箇。人人盡道。岑大蟲奇特。須知仰山有陷虎之機　德山密代云。更與一踏　瑯琊覺云。李陵雖好手。爭兔
T47n1990_p0585b26║陷畬身　徑山杲云。皎潔一輪。寒光萬里。靈利者。葉落知秋。闒茸者。忠言逆耳。休不休。已不已。小釋迦。有陷
T47n1990_p0585b27║虎之機。老大蟲卻無牙齒。當時一踏。豈造次。驀然倒地非偶爾。眾中還有緇素得二老出者麼。良久云。設有。也
T47n1990_p0585b28║是掉棒打月)。
T47n1990_p0585c01║師參古堤和尚。古堤云。去。汝無佛性。師叉手
T47n1990_p0585c02║近前三步應諾。古堤笑云。子。甚麼處得此三
T47n1990_p0585c03║昧來。師云。我從耽源處得名。溈山處得地。古
T47n1990_p0585c04║堤云。莫是溈山的子麼。師云。世諦即不無。佛
T47n1990_p0585c05║法即不敢。師卻問。和尚從甚處得此三昧。古
T47n1990_p0585c06║堤云。我從章敬處。得此三昧。師嘆云。不可思
T47n1990_p0585c07║議。來者難為湊泊。
T47n1990_p0585c08║師到虔州處微。處微問云。汝名甚麼。師云。慧
T47n1990_p0585c09║寂。處微云。那箇是慧。那箇是寂。師云。祇在
T47n1990_p0585c10║目前。處微云。猶有前後在。師云。前後且置。
T47n1990_p0585c11║和尚見箇甚麼。處微云。喫茶去。
T47n1990_p0585c12║師。後開法王莽山。問僧。近離甚處。僧云。廬
T47n1990_p0585c13║山。師云。曾到五老峰麼。僧云。不曾到。師云。
T47n1990_p0585c14║闍黎不曾遊山(雲門偃云。此語。皆為慈悲之故。有落草之談　溈山秀云。今人盡道。慈悲
T47n1990_p0585c15║之故。有落草之談。只知捉月。不覺水深。忽若雲門。當時謹慎唇吻。未審。後人若為話會。然水母無目。求食須假
T47n1990_p0585c16║於蝦　黃龍心云。雲門仰山。只有受璧之心。且無割城之意。殊不知。被這僧一時領過。黃龍。今日更作死馬醫。乃
T47n1990_p0585c17║拈拂子度與僧。僧擬接。便打　溈山哲云。仰山可謂光前絕後。雲門雖然提綱宗要。鉗鎚天下衲僧。爭奈無風起浪
T47n1990_p0585c18║諸人還識這僧麼。親從廬山來　黃龍震云。仰山已是失卻鼻孔。雲門更下註腳。有什麼救急處。我即不然。近離
T47n1990_p0585c19║甚處。云。廬山曾到五老峰麼。云。不曾到。只向道。別甑吹香。供養此人)。
T47n1990_p0585c20║上堂。汝等諸人。各自回光返照。莫記吾言。汝
T47n1990_p0585c21║無始劫來。背明投暗。妄想根深。卒難頓拔。所
T47n1990_p0585c22║以假設方便。奪汝麤識。如將黃葉止啼。有甚
T47n1990_p0585c23║麼。是處亦如人將百種貸物與金寶。作一鋪
T47n1990_p0585c24║貸賣。祇擬輕重來機。所以道。石頭是真金鋪。
T47n1990_p0585c25║我這裏是雜貨鋪。有人來覓鼠糞。我亦拈與
T47n1990_p0585c26║他。來覓真金。我亦拈與他。時有僧問。鼠糞即
T47n1990_p0585c27║不要。請和尚真金。師云。囓鏃擬開口。驢年亦
T47n1990_p0585c28║不會。僧無對。師云。索喚則有交易。不索喚則
T47n1990_p0586a01║無。我若說禪宗。身邊要一人相伴亦無。豈況
T47n1990_p0586a02║有五百七百眾耶。我若東說西說。則爭頭向
T47n1990_p0586a03║前采拾。如將空拳誑小兒。都無實處。我今分
T47n1990_p0586a04║明向汝說聖邊事。且莫將心湊泊。但向自己
T47n1990_p0586a05║性海。如實而修。不要三明六通。何以故。此是
T47n1990_p0586a06║聖末邊事。如今且要識心達本。但得其本。不
T47n1990_p0586a07║愁其末。他時後日。自具去在。若未得本。縱饒
T47n1990_p0586a08║將情學他亦不得。汝豈不見。溈山和尚云。凡
T47n1990_p0586a09║聖情盡。體露真常。事理不二。即如如佛。
T47n1990_p0586a10║僧問。如何是祖師意。師以手於空作此[○@佛]相
T47n1990_p0586a11║示之。僧無語。
T47n1990_p0586a12║師謂第一座云。不思善不思惡。正恁麼時作
T47n1990_p0586a13║麼生。座云。正恁麼時。是某甲放身命處。師
T47n1990_p0586a14║云。何不問老僧。座云。正恁麼時。不見有和
T47n1990_p0586a15║尚。師云。扶我教不起。
T47n1990_p0586a16║師問僧甚處來。僧云。幽州。師云。我恰要箇
T47n1990_p0586a17║幽州信。米作麼價。僧云。某甲來時。無端從市
T47n1990_p0586a18║中過。踏折他橋梁。師便休(侯寧勇云。放爾三十棒)。
T47n1990_p0586a19║師見僧來。豎起拂子。僧便喝。師云。喝即不
T47n1990_p0586a20║無。且道。老僧過在甚麼處。僧云。和尚不合將
T47n1990_p0586a21║境示人。師便打。
T47n1990_p0586a22║有梵師。從空而至。師云。近離甚處。云。西天。
T47n1990_p0586a23║師云。幾時離彼。云。今早。師云。何太遲生。云。
T47n1990_p0586a24║遊山翫水。師云。神通遊戲則不無。闍黎佛法。
T47n1990_p0586a25║須還老僧始得。云。特來東土禮文殊。卻遇小
T47n1990_p0586a26║釋迦。遂出梵書貝多葉與師。作禮。乘空而去。
T47n1990_p0586a27║自此號小釋迦(東林總云。者方商量。如麻似粟。盡道這碧眼胡兒。來無蹤去無跡。直是光
T47n1990_p0586a28║前絕後。若不是仰山。也難為縱奪。諸禪德。殊不知。這碧眼胡兒。騰空而來。騰空而去。一生只在虛空裏作活計。
T47n1990_p0586a29║有什麼光前絕後大小仰山被他將兩杓惡水。驀頭澆了也。當時集雲峰下。自有正令。何不施行。大眾且道。作麼生
T47n1990_p0586b01║是正令咄　黃龍新云。大小仰山。被這僧熱瞞。更出貝多梵書。塗糊一上。如今更有異僧。乘空而至。雲巖門下。喚
T47n1990_p0586b02║來洗腳　泐潭準云。可惜仰山放過這漢。當時若是寶峰。便與擒住。須教維那僧堂前撞鐘集眾。責狀趕出。況佛法
T47n1990_p0586b03║不當人情。既稱羅漢。諸漏已盡。梵行已立。為什麼不歸家穩坐。只管游山翫水　昭覺勤云。驅耕夫之牛。奪飢人
T47n1990_p0586b04║之食。是從上爪牙。這羅漢具許多神通妙用。到仰山面前直得目瞪口呿。何故。鶴有九皋難翥翼。馬無千里謾追風
T47n1990_p0586b05║　大溈泰云。大眾。仰山。只知進前趁鹿。不知身。墮網。羅尊者偶爾成文。頗有衲僧氣息。若人會得。許爾倒捋虎
T47n1990_p0586b06║鬚)。
T47n1990_p0586b07║師住東平時。溈山令僧。送書并鏡與師。師上
T47n1990_p0586b08║堂。提起示眾云。且道。是溈山鏡。東平鏡。若
T47n1990_p0586b09║道是東平鏡。又是溈山送來。若道是溈山鏡。
T47n1990_p0586b10║又在東平手裏。道得則留取。道不得則撲破
T47n1990_p0586b11║去也。眾無語。師遂撲破。便下座(五祖戒云。更請和尚說道理看。
T47n1990_p0586b12║驀奪打破)。
T47n1990_p0586b13║僧參次。便問。和尚還識字否。師云。隨分。僧
T47n1990_p0586b14║以手畫此○相拓呈。師以衣袖拂之。僧又作
T47n1990_p0586b15║此○相拓呈。師以兩手作背拋勢。僧以目視
T47n1990_p0586b16║之。師低頭。僧遶師一匝。師便打。僧遂出去。
T47n1990_p0586b17║師坐次。有僧來作禮。師不顧。其僧乃問。師識
T47n1990_p0586b18║字否。師云。隨分。師乃右旋一匝云。是甚麼字。
T47n1990_p0586b19║師於地上書十字酬之。僧又左旋一匝云。是
T47n1990_p0586b20║甚麼字。師改十字作卍字。僧畫此○相。以兩
T47n1990_p0586b21║手拓。如修羅掌日月勢。云。是甚麼字。師乃畫
T47n1990_p0586b22║此[○@卍]相對之。僧乃作婁至德勢。師云。如是如
T47n1990_p0586b23║是。此是諸佛之所護念。汝亦如是。吾亦如是。
T47n1990_p0586b24║善自護持。其僧禮謝。騰空而去。時有一道者
T47n1990_p0586b25║見。經五日後遂問師。師云。汝還見否。道者
T47n1990_p0586b26║云。某甲見出門騰空而去。師云。此是西天羅
T47n1990_p0586b27║漢。故來探吾道。道者云。某雖睹種種三昧。不
T47n1990_p0586b28║辨其理。師云。吾以義為汝解釋。此是八種三
T47n1990_p0586c01║昧。是覺海變為義海。體則同然。此義。合有因
T47n1990_p0586c02║有果。即時異時。總別不離隱身三昧也。
T47n1990_p0586c03║師因一梵僧來參。師於地上。畫半月相。僧近
T47n1990_p0586c04║前。添作圓相。似腳抹卻。師展兩手。僧拂袖便
T47n1990_p0586c05║出。
T47n1990_p0586c06║師問僧。近離甚處。云。南方。師舉拄杖云。彼
T47n1990_p0586c07║中老宿。還說這箇麼。云。不說。師云。既不說
T47n1990_p0586c08║這箇。還說那箇否。云。不說。師召大德。僧應
T47n1990_p0586c09║諾。師云。參堂去。僧便出。師復召云。大德。僧
T47n1990_p0586c10║回首。師云。近前來。僧近前。師以拄杖頭上點
T47n1990_p0586c11║一下云。去(雲門偃云。仰山若無後語。爭識得人)。
T47n1990_p0586c12║師。一日在法堂上坐。見一僧從外來。便問訊
T47n1990_p0586c13║了。向東邊叉手立。以目視師。師乃垂下左足。
T47n1990_p0586c14║僧卻過西邊叉手立。師垂下右足。僧向中間
T47n1990_p0586c15║叉手立。師收雙足。僧禮拜。師云。老僧自住
T47n1990_p0586c16║此。未曾打著一人。拈拄杖便打。僧便騰空而
T47n1990_p0586c17║去。
T47n1990_p0586c18║師。指雪師子問眾。有過得此色者麼。眾無對
T47n1990_p0586c19║(雲門云。當時便好與推倒　雪竇顯云。雲門只解推倒。不解扶起)。
T47n1990_p0586c20║師臥次。僧問云。法身還解說法也無。師云。我
T47n1990_p0586c21║說不得。別有一人說得。云。說得底人。在甚麼
T47n1990_p0586c22║處。師推出枕子。溈山聞云。寂子用劍刃上事
T47n1990_p0586c23║(徑山杲云。溈山。正是憐兒不覺醜。仰山。推出枕子。已是漏逗。更著箇名字。喚作劍刃上事。誤他學語之流。便恁
T47n1990_p0586c24║麼承虛接響。流通將去。妙喜雖則借水獻華。要且理無曲斷。即今莫有傍不肯底出來。我要問爾推出枕子。還當得
T47n1990_p0586c25║法身說法也無　天童華云。若是劍刃上事。寂子何曾會用。忽有箇僧出來。問法身還解說法也無。向他道。我說
T47n1990_p0586c26║不得別有一人說得。又問說得底人在甚處。只向他道。三生六十劫　靈隱嶽云。仰山。從前一條脊梁。硬如鐵。被
T47n1990_p0586c27║這僧連拶。便乃四楞塌地。溈山。一期忍俊不禁。不知失卻一隻眼忽有僧問。冶父法身。還解說法也無。便與攔胸
T47n1990_p0586c28║一踏踏倒教伊起來。作箇灑灑落落底漢。不見道。犀因翫月紋生角。象被雷驚華入牙)。
T47n1990_p0587a01║師閉目坐次。有僧潛來身邊立。師開目。於地
T47n1990_p0587a02║上作此[○@水]相。顧視其僧。僧無語。
T47n1990_p0587a03║師攜拄杖行次。僧問。和尚手中是甚麼。師便
T47n1990_p0587a04║拈向背後云。見麼。僧無對。
T47n1990_p0587a05║師問一僧。汝會甚麼。云。會卜。師提起拂子云。
T47n1990_p0587a06║這箇。六十四卦中。阿那卦收。僧無對。師自
T47n1990_p0587a07║代云。適來是雷天大壯。如今變為地火明夷。
T47n1990_p0587a08║問僧。名甚麼。云。靈通。師云。便請入燈籠。云。
T47n1990_p0587a09║早箇入了也(法眼別云。喚甚麼作燈籠)。
T47n1990_p0587a10║問。古人道。見色便見心。禪床是色。請和尚離
T47n1990_p0587a11║卻色。指學人心。師云。那箇是禪床。指出來
T47n1990_p0587a12║看。僧無對(玄覺。云忽然被伊卻指禪床。作麼生對伊。有僧云卻請和尚道。玄覺代。拊掌三下)。
T47n1990_p0587a13║問。如何是毘盧師。師乃叱之。僧云。如何是和
T47n1990_p0587a14║尚師。師云。莫無禮。
T47n1990_p0587a15║師共一僧語。旁有僧云。語底是文殊。默底是
T47n1990_p0587a16║維摩。師云。不語不默底。莫是汝否。僧默然。
T47n1990_p0587a17║師云。何不現神通。云。不辭現神通。祇恐和尚
T47n1990_p0587a18║收作教。師云。鑒汝來處。未有教外底眼。
T47n1990_p0587a19║問。天堂地獄。相去幾何。師將拄杖畫地一
T47n1990_p0587a20║畫。
T47n1990_p0587a21║師。住觀音時。出牓云。看經次。不得問事。有
T47n1990_p0587a22║僧來問訊。見師看經。旁立而待。師卷卻經問。
T47n1990_p0587a23║會麼。云。某甲不看經。爭得會。師云。汝已後
T47n1990_p0587a24║會去在。其僧到巖頭。巖頭問。甚處來。云。江
T47n1990_p0587a25║西觀音來。巖頭云。和尚有何言句。僧舉前話。
T47n1990_p0587a26║巖頭云。這箇老師。我將謂被故紙埋卻。元來
T47n1990_p0587a27║猶在。
T47n1990_p0587a28║僧恩𨜶問。禪宗頓悟。畢竟入門的意如何。師
T47n1990_p0587a29║云。此意極難。若是祖宗門下。上根上智。一聞
T47n1990_p0587b01║千悟。得大總持。其有根微智劣。若不安禪靜
T47n1990_p0587b02║慮。到這裏總須茫然。云。除此一路。別更有入
T47n1990_p0587b03║處否。師云。有。云。如何即是。師云。汝是甚處
T47n1990_p0587b04║人。云。幽州人。師云。汝還思彼處否。云。常思。
T47n1990_p0587b05║師云。能思者是心。所思者是境。彼處樓臺林
T47n1990_p0587b06║苑人馬駢闐。汝反思底。還有許多般也無云。
T47n1990_p0587b07║某甲到這裏總不見有。師云。汝解猶在心。信
T47n1990_p0587b08║位即得。人位未在。云。除卻這箇。別更有意也
T47n1990_p0587b09║無。師云。別有別無即不堪也。云。到這裡。作
T47n1990_p0587b10║麼生即是。師云。據汝所解。祇得一玄。得坐披
T47n1990_p0587b11║衣。向後自看。𨜶禮謝之。
T47n1990_p0587b12║僧問。大耳三藏。第三度為甚麼不見國師。師
T47n1990_p0587b13║云。前兩度是涉境心。後入自受用三昧。所以
T47n1990_p0587b14║不見。
T47n1990_p0587b15║溈山問師。百丈再參馬祖因緣。此二尊宿意
T47n1990_p0587b16║旨如何。師云。此是顯大機大用。溈山云。馬祖
T47n1990_p0587b17║出八十四人善知識。幾人得大機。幾人得大
T47n1990_p0587b18║用。師云。百丈得大機。黃檗得大用。餘者盡是
T47n1990_p0587b19║唱導之師。溈山云。如是如是。
T47n1990_p0587b20║溈山。舉百丈野狐話問師。師云。黃檗常用
T47n1990_p0587b21║此機。溈山云。汝道。天生得從人得。師云。亦
T47n1990_p0587b22║是稟受師承。亦是自性宗通。溈山云。如是
T47n1990_p0587b23║如是。
T47n1990_p0587b24║溈山。舉百丈問黃檗。甚處去來。黃檗云。大
T47n1990_p0587b25║雄山下。採[卄/困]子來。百丈云。還見大蟲麼。黃檗
T47n1990_p0587b26║便作虎聲。百丈拈斧作斫勢。黃檗遂與百丈
T47n1990_p0587b27║一摑。百丈吟吟而笑便歸。陞堂謂眾云。大雄
T47n1990_p0587b28║山下。有一大蟲。汝等諸人。也須好看。百丈老
T47n1990_p0587b29║漢。今日親遭一口。問師。作麼生。師云。和尚
T47n1990_p0587c01║怎生。溈山云。百丈當時便合一斧斫殺。因甚
T47n1990_p0587c02║麼到如此。師云。不然。溈山云。子又作麼生。
T47n1990_p0587c03║師云。百丈只解騎虎頭。不解把虎尾。溈山云。
T47n1990_p0587c04║子有嶮崖之句。
T47n1990_p0587c05║溈山。舉南泉問黃檗。定慧等學。明見佛性。此
T47n1990_p0587c06║理如何。黃檗云。十二時中。不依倚一物。南
T47n1990_p0587c07║泉云。莫便是長老見處麼。黃檗云。不敢。南泉
T47n1990_p0587c08║云。漿水錢且置。草鞋錢教誰還。黃檗休去。問
T47n1990_p0587c09║師云。莫是黃檗搆他南泉不得麼。師云。不然。
T47n1990_p0587c10║須知黃檗有陷虎之機。溈山云。子見處。得與
T47n1990_p0587c11║麼長。
T47n1990_p0587c12║黃檗。在南泉為首座。一日捧缽。向南泉位中
T47n1990_p0587c13║坐。南泉入堂見乃問。長老。甚年中行道。黃檗
T47n1990_p0587c14║云。威音王已前。南泉云。猶是王老師兒孫下
T47n1990_p0587c15║去。黃檗便過第二位坐。南泉便休。溈山云。欺
T47n1990_p0587c16║敵者亡。師云。不然。須知黃檗有陷虎之機。溈
T47n1990_p0587c17║山云。子見處。得與麼長。
T47n1990_p0587c18║溈山。舉黃檗示眾云。汝等諸人。盡是噇酒糟
T47n1990_p0587c19║漢。與麼行腳何處有今日。還知大唐國裏無
T47n1990_p0587c20║禪師。麼時有僧云。只如諸方匡徒領眾。又作
T47n1990_p0587c21║麼生。黃檗云。不道無禪。只是無師。問師。作
T47n1990_p0587c22║麼生。師云。鵝王擇乳。素非鴨類。溈山云。此
T47n1990_p0587c23║實難辯(溈仰師資。鼓唱拈評。機語儘多。如具臨濟錄中者。茲不重載)。
T47n1990_p0587c24║豁上座。因到百丈。百丈云。闍黎有事相借問
T47n1990_p0587c25║得麼。豁云。幸自非言何須譗𧫡。百丈云。收得
T47n1990_p0587c26║安南。又憂塞北。豁擘開胸云。與麼不與麼。百
T47n1990_p0587c27║丈云。要且難搆。要且難搆。豁云。知即得。知
T47n1990_p0587c28║即得。師云。若有人知此二人落處。不妨奇特。
T47n1990_p0587c29║若辯不得。大似日中迷露。
T47n1990_p0588a01║舉五峰問僧。甚麼處來。僧云。莊上來。五峰
T47n1990_p0588a02║云。汝還見牛麼。僧云。見。五峰云。見左角見
T47n1990_p0588a03║右角。僧無語。五峰代云。見無左右。師別云。
T47n1990_p0588a04║還辨左右麼。
T47n1990_p0588a05║有一行者。隨法師入佛殿。行者向佛而唾。法
T47n1990_p0588a06║師云。行者少去就何以唾佛。行者云。將無佛
T47n1990_p0588a07║處來。與某甲唾。法師無對。溈山云。仁者卻不
T47n1990_p0588a08║仁者。不仁者卻仁者。師代法師云。但唾行者。
T47n1990_p0588a09║又云。行者若有語。即向伊道。還我無行者處
T47n1990_p0588a10║來。
T47n1990_p0588a11║師。接機利物。為宗門標準。再遷東平。將順
T47n1990_p0588a12║寂。數僧侍立。師以偈示之云。一二二三子。平
T47n1990_p0588a13║目復仰視。兩口一無舌。即是吾宗旨。至日午。
T47n1990_p0588a14║陞座辭眾。復說偈云。年滿七十七。無常在今
T47n1990_p0588a15║日。日輪正當午。兩手攀屈膝。言訖。以兩手抱
T47n1990_p0588a16║膝而終。閱明年。南塔涌禪師。遷靈骨歸仰
T47n1990_p0588a17║山。塔於集雲峰下。諡智通禪師妙光之塔。
