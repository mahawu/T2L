T47n1976_p0406b07║
T47n1976_p0406b08║
T47n1976_p0406b09║西方合論卷之七
T47n1976_p0406b10║
T47n1976_p0406b11║　　第七往生門
T47n1976_p0406b12║夫究竟涅槃。唯除如來。二乘破有執空。假
T47n1976_p0406b13║名寂滅。菩薩發真無漏。分破無明。何況劣
T47n1976_p0406b14║根淺解。大海一滴。輒逞狂慧。斷無後有。以
T47n1976_p0406b15║恣情為遊戲。以修行為纏縛。自殺殺他。何
T47n1976_p0406b16║異酖毒。如佛在時。有一比丘。得四禪生增
T47n1976_p0406b17║上慢。謂得阿羅漢。不復求進。命欲盡時。見
T47n1976_p0406b18║有四禪中陰相來。便生邪見。謂無涅槃。佛
T47n1976_p0406b19║為欺我。惡邪生。故失四禪中陰。便見阿鼻
T47n1976_p0406b20║泥犁中陰相。命終即生阿鼻地獄。此等猶是
T47n1976_p0406b21║坐禪持戒。一念妄證。遂沈黑獄。而今禪人
T47n1976_p0406b22║得少為足。蕩心逸軌。其惡報又不知當如何
T47n1976_p0406b23║也。古人云。不生淨土。何土可生。三祇途遠。
T47n1976_p0406b24║入餘門者。多有退墮。是以古今聖流。皆主張
T47n1976_p0406b25║此一門。今略示六種。以定指南。
T47n1976_p0406b26║　一菩薩生人中者
T47n1976_p0406b27║　二菩薩生兜率天者
T47n1976_p0406b28║　三菩薩生長壽天者
T47n1976_p0406b29║　四菩薩生界外者
T47n1976_p0406c01║　五菩薩初發心時生如來家者
T47n1976_p0406c02║　　六菩薩三祇行滿生十方世界利益一切
T47n1976_p0406c03║　　眾生者。
T47n1976_p0406c04║一菩薩生人中者。如般若經云。有菩薩人中
T47n1976_p0406c05║命終。還生人中者。除阿毘跋致。是菩薩根
T47n1976_p0406c06║鈍。不能疾與般若波羅蜜相應。諸陀羅尼門
T47n1976_p0406c07║三昧門。不能疾現在前。夫人中火宅。百苦
T47n1976_p0406c08║相纏。唯大菩薩。處之則無染累。如鵝入水
T47n1976_p0406c09║水不令濕。若諸小菩薩。非深種善根。尺進
T47n1976_p0406c10║丈退。何由得諸三昧。如舍利弗千六十劫行
T47n1976_p0406c11║菩薩道。欲渡布施河時。有乞人來乞其眼。舍
T47n1976_p0406c12║利弗出一眼與之。乞者得眼。于舍利弗前嚊
T47n1976_p0406c13║之。唾而棄地。又以腳蹋。舍利弗思惟言。如此
T47n1976_p0406c14║弊人等。難可度也。不如自調早脫生死。思
T47n1976_p0406c15║惟是已。于菩薩道退迴小乘。又如飛行仙人。
T47n1976_p0406c16║以王夫人手觸。神通頓失。迦文往因。以歡
T47n1976_p0406c17║喜丸媚藥。䁥就婬女。賢聖猶爾。何況初心。
T47n1976_p0406c18║豈若一念阿彌。三昧疾現。寄質蓮邦。永離
T47n1976_p0406c19║貪欲者哉。論曰。菩薩以不見現在佛故心鈍。
T47n1976_p0406c20║即知。菩薩常當近佛。以近佛根利。疾得般若
T47n1976_p0406c21║故。
T47n1976_p0406c22║二菩薩生兜率天者。為一生補處菩薩。皆生
T47n1976_p0406c23║兜率。菩薩欲隨下生者。亦生彼處。十疑論
T47n1976_p0406c24║曰。兜率天宮。是欲界退位者多。又有女人。
T47n1976_p0406c25║長諸天愛欲。天女微妙諸天耽玩。自不能捨。
T47n1976_p0406c26║不如阿彌淨土。純一大乘清淨良伴。煩惱惡
T47n1976_p0406c27║業。畢竟不起。遂致無生之位。如師子覺菩
T47n1976_p0406c28║薩生彼。為受天樂。從去已來。總不見彌勒。
T47n1976_p0406c29║諸小菩薩。尚著五欲。何況凡夫。又彌勒上生
T47n1976_p0407a01║經。得入正定。方始得生。更無方便接引之
T47n1976_p0407a02║義。是則兜率內院。尚不求生。何況欲界諸
T47n1976_p0407a03║天妙欲之藪。豈有需飲而入焦石之鄉。避溺
T47n1976_p0407a04║而沈大海之底者哉。
T47n1976_p0407a05║三菩薩生長壽等天者。智度論曰。菩薩無方
T47n1976_p0407a06║便入初禪。乃至行六波羅蜜。無方便者入初
T47n1976_p0407a07║禪時。不念眾生。住時起時。不念眾生。但著
T47n1976_p0407a08║禪味。不能與初禪和合。行般若波羅蜜。是菩
T47n1976_p0407a09║薩慈悲心薄故。功德薄少為初禪果報所牽。
T47n1976_p0407a10║生長壽天。長壽天者。非有想非無想處。壽
T47n1976_p0407a11║八萬大劫。或有人言。一切無色定。通名長壽
T47n1976_p0407a12║天。以無形不可化故。不任得道。常是凡夫處
T47n1976_p0407a13║故。或說。無想天名為長壽。亦不任得道故。
T47n1976_p0407a14║或說。從初禪至第四禪。除淨居天。皆名長壽。
T47n1976_p0407a15║以著味邪見。善心難生故。如經中說。佛問比
T47n1976_p0407a16║丘。甲頭土多。地上土多。諸比丘言。地上甚
T47n1976_p0407a17║多。不可為喻。佛言。天上命終。還生人中者。
T47n1976_p0407a18║如甲頭土。墮地獄者。如地土。何以故。以本
T47n1976_p0407a19║發阿耨多羅三藐三菩提心。或於禪中。集諸
T47n1976_p0407a20║福德。方得還生人中。聞佛法故。若是最初
T47n1976_p0407a21║發心。求生淨土。即常得聞法直。至不退。豈
T47n1976_p0407a22║有如是等過。
T47n1976_p0407a23║四菩薩生三界外者。有二種。一二乘三種菩
T47n1976_p0407a24║薩。折伏現行煩惱。捨分段而生界外。悲智狹
T47n1976_p0407a25║劣。于嚴土利他。不生喜樂。為如來所呵。若
T47n1976_p0407a26║不迴心行六度等行。畢竟不入大乘智海。二
T47n1976_p0407a27║法身菩薩。如般若經。佛告舍利弗。有菩薩
T47n1976_p0407a28║摩訶薩。得六神通。不生欲界色界無色界。從
T47n1976_p0407a29║一佛國。至一佛國。供養恭敬。尊重讚歎諸
T47n1976_p0407b01║佛。舍利弗。有菩薩摩訶薩。遊戲神通。從一
T47n1976_p0407b02║佛國。至一佛國。所至到處。無有聲聞辟支。
T47n1976_p0407b03║乃至無二乘之名。舍利弗。有菩薩摩訶薩。所
T47n1976_p0407b04║至到處。其壽無量。釋曰。菩薩有二種。一者生
T47n1976_p0407b05║身菩薩。二者法身菩薩。法身菩薩。斷結使得
T47n1976_p0407b06║六神通。生身菩薩。不斷結使。或離欲得五神
T47n1976_p0407b07║通。得六神通者。不生三界。所至世界。皆一乘
T47n1976_p0407b08║清淨。壽無量阿僧祇劫。菩薩生彼。為樂集諸
T47n1976_p0407b09║佛功德故。當知。菩薩具六神通。方得生彼。
T47n1976_p0407b10║甚為希有。凡夫往生者。以佛力故。又則念力
T47n1976_p0407b11║不可思議。以念念中具六神通故。
T47n1976_p0407b12║五菩薩初發心時。生如來家者。為上上根人。
T47n1976_p0407b13║頓示本智。初心創發。十住位上。即與佛同。如
T47n1976_p0407b14║華嚴經。有一髏菩薩。經百千億那由他劫。行
T47n1976_p0407b15║六波羅蜜。不生佛家。猶是假名菩薩。以雖
T47n1976_p0407b16║見佛性。未彰智業。長者決疑論云。初發心
T47n1976_p0407b17║住。明以從禪定。顯得根本空智慧門。無明始
T47n1976_p0407b18║謝。智慧始明。初生如來智慧之家。名住佛
T47n1976_p0407b19║所住故。得憶念一切諸佛境界。智慧光明。普
T47n1976_p0407b20║門法門。以此見道。無古今中邊等見。經歷
T47n1976_p0407b21║五位。鍊磨習氣。增長慈悲。名為修道故。言
T47n1976_p0407b22║初發心時。便成正覺方可修道。如善財南行。
T47n1976_p0407b23║求諸勝友。皆云我已先發阿耨多羅三藐三
T47n1976_p0407b24║菩提心。云何學菩薩行。修菩薩道。不云增
T47n1976_p0407b25║長佛道。為根本智以定顯得無作無修。但學
T47n1976_p0407b26║菩薩行根本智。自明自顯。若不得正覺之體。
T47n1976_p0407b27║諸行並是無常。皆是人天有生死業報也。又
T47n1976_p0407b28║云。經此現生一生。發心相應。時得以正智。
T47n1976_p0407b29║于分段身。觀行心成。兼修善業。來生入變易
T47n1976_p0407c01║身。以今生分段之身。是過去作業今身。以智
T47n1976_p0407c02║修觀行業。來生得神通變化生也。如十善業。
T47n1976_p0407c03║尚生天上。得業報神通。如龍大力鬼。尚以
T47n1976_p0407c04║無明惡業。猶有神通。何況道眼開敷。慈善
T47n1976_p0407c05║根力。使智神用一生作意。而于來世。不獲
T47n1976_p0407c06║大用神通者也。宗鏡錄曰。初心成佛者。非謂
T47n1976_p0407c07║不具諸功德。如經說普莊嚴童子。一生得聞
T47n1976_p0407c08║善熏習。二生成其解行。三生得入果海。同
T47n1976_p0407c09║一緣起。而此三生。只在一念。猶如遠行到
T47n1976_p0407c10║在初步。然此初步之到。非謂無於後步。明
T47n1976_p0407c11║此童子得入果海。非不久植善根。問。既久修
T47n1976_p0407c12║始得。云何言一念得耶。答言久修善根者。即
T47n1976_p0407c13║在三乘教攝。從三乘入一乘。即是一念始修
T47n1976_p0407c14║足。故經云。初發心時。便成正覺。譬眾川入
T47n1976_p0407c15║海。纔入一滴。即稱周大海。無始無終。若餘百
T47n1976_p0407c16║川水之極深。不及入大海之一滴。即同三乘
T47n1976_p0407c17║中修多劫。不及一乘之一念。又此時劫不定。
T47n1976_p0407c18║或一念即無量劫。如十玄門時處無礙。又大
T47n1976_p0407c19║乘明一念成佛有二。一者會緣以入實性。無
T47n1976_p0407c20║多少故。明一念成佛。二者行行纔滿。取最後
T47n1976_p0407c21║念。名為一念成佛。如人遠行以後步為到若
T47n1976_p0407c22║一乘明一念成佛者。如大乘取後一念成佛。
T47n1976_p0407c23║即入一乘。以後即初。初念即是成。何故。以
T47n1976_p0407c24║因果相即。同時相應故。然一念成者。即與
T47n1976_p0407c25║佛同位。未具究竟。故復有淺深之殊。如人
T47n1976_p0407c26║始出門。及以久遊行他土。雖同在空中。而
T47n1976_p0407c27║遠近有別。是故十信十住等五位。各各言成
T47n1976_p0407c28║佛。而復辨其淺深。此中須善思之。若二大
T47n1976_p0407c29║士言。即知。禪門悟達之士。不得廢一切行。
T47n1976_p0408a01║銷磨無始結習也。夫居此濁惡。進一退萬。若
T47n1976_p0408a02║不近佛。垢膩交集。行何由成。如善財初發心
T47n1976_p0408a03║悟道時。德雲比丘。教以憶念一切諸佛法門。
T47n1976_p0408a04║及入彌勒閣後。普賢菩薩。為發十大願王。導
T47n1976_p0408a05║生極樂。此是一切如來入道榜樣。華嚴所
T47n1976_p0408a06║說一真法界門。不同餘教。有權有實。是經
T47n1976_p0408a07║不信。即真闡提。雖使釋迦讚歎。普賢勸進。
T47n1976_p0408a08║彌勒作證。亦末如之何也已矣。
T47n1976_p0408a09║六菩薩三祇行滿。生十方世界。利益一切眾
T47n1976_p0408a10║生者。菩薩功德成滿。自然有不思議業。能
T47n1976_p0408a11║現十方利益眾生。起信論曰證發心菩薩。于
T47n1976_p0408a12║一念頃。能至十方無餘世界。供養諸佛。請
T47n1976_p0408a13║轉法輪。唯為開導利益眾生。不依文字。或
T47n1976_p0408a14║示超地。速成正覺。為怯弱眾生故。或說我于
T47n1976_p0408a15║無量阿僧祇。當成佛道。為怠慢眾生故。而
T47n1976_p0408a16║實菩薩種性根等。發心則等。所證亦等。無
T47n1976_p0408a17║有超過之法。以一切菩薩。皆經三阿僧祇劫
T47n1976_p0408a18║故。如智度論言。釋迦世尊。從過去釋迦文
T47n1976_p0408a19║佛。至尸棄佛。為初阿僧祇。從尸棄佛。至然燈
T47n1976_p0408a20║佛授記時。為二阿僧祇。從然燈佛。至毘婆
T47n1976_p0408a21║尸佛。為三阿僧祇。婆沙論。敘三阿僧祇劫。修
T47n1976_p0408a22║六度行。百劫種相好因。然後獲五分法身。唯
T47n1976_p0408a23║識謂。地前歷一僧祇。初地滿二僧祇。八地
T47n1976_p0408a24║至等覺。是三僧祇。然後獲究竟法身。難曰。
T47n1976_p0408a25║長者合論。皆云。不離一念。歷阿僧祇。何得
T47n1976_p0408a26║執定永劫。乘第一義。答曰。長者但言三祇本
T47n1976_p0408a27║空。時體不可得。非是無時。如人眼耳鼻舌身
T47n1976_p0408a28║現在。說六根本無。不是廢卻六根言無也。譬
T47n1976_p0408a29║如小兒見水中月。心生愛著。欲取而不可得。
T47n1976_p0408b01║智者教言是可眼見。不可手捉。但破可取。不
T47n1976_p0408b02║破可見。諸佛菩薩三世行業亦然。雖一切不
T47n1976_p0408b03║可得。而非是無行。且如龍樹馬鳴二大菩薩。
T47n1976_p0408b04║皆是禪門傳衣之祖。豈肯自誑誑他。誤賺後
T47n1976_p0408b05║來。當知。生死事大。非是一知半行。所能唾
T47n1976_p0408b06║出。智度論曰。有菩薩利根心堅。未發心前。久
T47n1976_p0408b07║來集諸無量福德智慧。是人遇佛。聞是大乘
T47n1976_p0408b08║法。發阿耨多羅三藐三菩提心。即時行六波
T47n1976_p0408b09║羅蜜。入菩薩位。得阿鞞跋致地。所以者何。
T47n1976_p0408b10║先集無量福德。利根心堅。從佛聞法故。譬如
T47n1976_p0408b11║遠行。或有乘羊而去。或有乘馬而去。或有神
T47n1976_p0408b12║通去者。乘羊者久久乃到。乘馬者差速。乘
T47n1976_p0408b13║神通者發意頃便到。如是不得言發意聞。云
T47n1976_p0408b14║何得到神通相爾。不應生疑。菩薩亦如是。
T47n1976_p0408b15║發阿耨多羅三藐三菩提時。即入菩薩位。有
T47n1976_p0408b16║菩薩初發意。初雖心好。後雜諸惡。時時生
T47n1976_p0408b17║念。我求佛道。以諸功德。迴向阿耨多羅三藐
T47n1976_p0408b18║三菩提。是人久久無量阿僧祇劫。或至或不
T47n1976_p0408b19║至。先世福德因緣薄。而復鈍根。心不堅固。
T47n1976_p0408b20║如乘羊者。有人前世少有福德利根。發心漸
T47n1976_p0408b21║漸行六波羅蜜。若三若十。若百阿僧祇劫。得
T47n1976_p0408b22║阿耨多羅三藐三菩提。如乘馬者必有所到。
T47n1976_p0408b23║第三乘神通者。如上說。是知。漸修頓證。各各
T47n1976_p0408b24║不同。菩薩欲取佛位。無驟至者。故先德云。
T47n1976_p0408b25║雖齊佛覺。未逮極果非為究竟。是故悟達之
T47n1976_p0408b26║士。決當求生淨土。如法修行。免致退墮。俟忍
T47n1976_p0408b27║力堅固。入世利生。方為究竟佛果故。
T47n1976_p0408b28║西方合論卷之七(終)
