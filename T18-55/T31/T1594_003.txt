T31n1594_p0145b13║【□】
T31n1594_p0145b14║【□】
T31n1594_p0145b15║【CL088n1241_p0575a01】攝大乘論本卷下
T31n1594_p0145b16║【□】
T31n1594_p0145b17║　　　　無著菩薩造
T31n1594_p0145b18║　　　　三藏法師玄奘奉　詔譯
T31n1594_p0145b19║　　彼修差別分第六
T31n1594_p0145b20║如是已說彼入因果。彼修差別云何可見。由
T31n1594_p0145b21║菩薩十地。何等為十。一極喜地。二離垢地。三
T31n1594_p0145b22║發光地。四焰慧地。五極難勝地。六現前地。七
T31n1594_p0145b23║遠行地。八不動地。九善慧地。十法雲地。如是
T31n1594_p0145b24║諸地安立為十。云何可見。為欲對治十種無
T31n1594_p0145b25║明所治障故。所以者何。以於十相所知法界
T31n1594_p0145b26║有十無明所治障住。云何十相所知法界。謂
T31n1594_p0145b27║初地中由遍行義。第二地中由最勝義。第三
T31n1594_p0145b28║地中由勝流義。第四地中由無攝受義。第五
T31n1594_p0145b29║地中由相續無差別義。第六地中由無雜染
T31n1594_p0145c01║清淨義。第七地中由種種法無差別義。第
T31n1594_p0145c02║八地【CL088n1241_p0575b01】中由不增不減義。相自在依止義。土自
T31n1594_p0145c03║在依止義。第九地中由智自在依止義。第十
T31n1594_p0145c04║地中由業自在依止義。陀羅尼門三摩地門
T31n1594_p0145c05║自在依止義。此中有三頌。
T31n1594_p0145c06║　遍行最勝義　　及與勝流義
T31n1594_p0145c07║　如是無攝義　　相續無別義
T31n1594_p0145c08║　無雜染淨義　　種種無別義
T31n1594_p0145c09║　不增不減義　　四自在依義
T31n1594_p0145c10║　法界中有十　　不染污無明
T31n1594_p0145c11║　治此所治障　　故安立十地
T31n1594_p0145c12║復次應知。如是無明於聲聞等非染污。於諸
T31n1594_p0145c13║菩薩是染污。
T31n1594_p0145c14║復次何故初地說名極喜。由此最初得能成
T31n1594_p0145c15║辦自他義利勝功能故。何故二地說名離垢。
T31n1594_p0145c16║由極遠離犯戒垢故。何故三地說名發光。由
T31n1594_p0145c17║無退轉等持等至所依止故。大法光明所依
T31n1594_p0145c18║止故。何故四地說名焰慧。由諸菩提分法焚
T31n1594_p0145c19║滅一切障故。何故五地名極難【CL088n1241_p0576a01】勝。由真諦智
T31n1594_p0145c20║與世間智更互相違。合此難合令相應故。何
T31n1594_p0145c21║故六地說名現前。由緣起智為所依止。能令
T31n1594_p0145c22║般若波羅蜜多現在前故。何故七地說名遠
T31n1594_p0145c23║行。至功用行最後邊故。何故八地說名不動。
T31n1594_p0145c24║由一切相有功用行不能動故。何故九地說
T31n1594_p0145c25║名善慧。由得最勝無礙智故。何故十地說
T31n1594_p0145c26║名法雲。由得總緣一切法智。含藏一切陀羅
T31n1594_p0145c27║尼門三摩地門。譬如大雲能覆如空廣大障
T31n1594_p0145c28║故。又於法身能圓滿故。
T31n1594_p0145c29║得此諸地云何可見。由四種相。一得勝解。謂
T31n1594_p0146a01║得諸地深信解故。二得正行。謂得諸地相
T31n1594_p0146a02║應十種正法行故。三得通達。謂於初地達法
T31n1594_p0146a03║界時。遍能通達一切地故。四得成滿。謂修諸
T31n1594_p0146a04║地到究竟故。修此諸地云何可見。謂諸菩薩
T31n1594_p0146a05║於地地中修奢摩他毘缽舍那。由五相修。
T31n1594_p0146a06║何等為五。謂集【CL088n1241_p0576b01】總修。無相修。無功用修。熾盛
T31n1594_p0146a07║修。無喜足修。如是五修令諸菩薩成辦五果。
T31n1594_p0146a08║謂念念中銷融一切麤重依止。離種種相得
T31n1594_p0146a09║法苑樂。能正了知周遍無量無分限相大法
T31n1594_p0146a10║光明。順清淨分無所分別無相現行。為令
T31n1594_p0146a11║法身圓滿成辦。能正攝受後後勝因。由增勝
T31n1594_p0146a12║故。說十地中別修十種波羅蜜多。於前六地
T31n1594_p0146a13║所修六種波羅蜜多。如先已說。後四地中所
T31n1594_p0146a14║修四者。一方便善巧波羅蜜多。謂以前六波
T31n1594_p0146a15║羅蜜多所集善根。共諸有情迴求無上正等
T31n1594_p0146a16║菩提故。二願波羅蜜多。謂發種種微妙大
T31n1594_p0146a17║願。引攝當來波羅蜜多殊勝眾緣故。三力波
T31n1594_p0146a18║羅蜜多。謂由思擇修習二力。令前六種波羅
T31n1594_p0146a19║蜜多無間現行故。四智波羅蜜多。謂由前六
T31n1594_p0146a20║波羅蜜多成立妙智。受用法樂成熟有情故。
T31n1594_p0146a21║又此四種波羅蜜多。【CL088n1241_p0577a01】應知般若波羅蜜多無
T31n1594_p0146a22║分別智後得智攝又於一切地中非不修習一
T31n1594_p0146a23║切波羅蜜多。如是法門是波羅蜜多藏之所
T31n1594_p0146a24║攝。
T31n1594_p0146a25║復次凡經幾時修行諸地可得圓滿。有五補
T31n1594_p0146a26║特伽羅經三無數大劫謂勝解行補特伽羅。
T31n1594_p0146a27║經初無數大劫修行圓滿。清淨增上意樂行
T31n1594_p0146a28║補特伽羅。及有相行無相行補特伽羅。於前
T31n1594_p0146a29║六地及第七地經第二無數大劫修行圓滿。
T31n1594_p0146b01║即此無功用行補特伽羅。從此已上至第十
T31n1594_p0146b02║地。經第三無數大劫修行圓滿。此中有頌。
T31n1594_p0146b03║　清淨增上力　　堅固心昇進
T31n1594_p0146b04║　名菩薩初修　　無數三大劫
T31n1594_p0146b05║　　攝大乘論本增上戒學分第七
T31n1594_p0146b06║如是已說因果修差別。此中增上戒殊勝云
T31n1594_p0146b07║何可見。如菩薩地正受菩薩律儀中說。復
T31n1594_p0146b08║次【CL088n1241_p0577b01】應知略由四種殊勝故此殊勝。一由差別
T31n1594_p0146b09║殊勝。二由共不共學處殊勝。三由廣大殊勝。
T31n1594_p0146b10║四由甚深殊勝。
T31n1594_p0146b11║差別殊勝者。謂菩薩戒有三品別。一律儀戒。
T31n1594_p0146b12║二攝善法戒。三饒益有情戒。此中律儀戒應
T31n1594_p0146b13║知二戒建立義故。攝善法戒應知修集一切
T31n1594_p0146b14║佛法建立義故。饒益有情戒應知成熟一切
T31n1594_p0146b15║有情建立義故。
T31n1594_p0146b16║共不共學處殊勝者。謂諸菩薩一切性罪不
T31n1594_p0146b17║現行故與聲聞共相。似遮罪有現行故與彼
T31n1594_p0146b18║不共。於此學處有聲聞犯菩薩不犯。有菩薩
T31n1594_p0146b19║犯聲聞不犯。菩薩具有身語心戒。聲聞唯有
T31n1594_p0146b20║身語二戒。是故菩薩心亦有犯非諸聲聞。以
T31n1594_p0146b21║要言之。一切饒益有情無罪身語意業。菩薩
T31n1594_p0146b22║一切皆應現行皆應修學。如是應知說名為
T31n1594_p0146b23║共不共殊勝。
T31n1594_p0146b24║廣大殊勝者。復由四種廣大故。一由種種無
T31n1594_p0146b25║量學【CL088n1241_p0578a01】處廣大故。二由攝受無量福德廣大故。
T31n1594_p0146b26║三由攝受一切有情利益安樂意樂廣大故。
T31n1594_p0146b27║四由建立無上正等菩提廣大故。
T31n1594_p0146b28║甚深殊勝者。謂諸菩薩由是品類方便善巧。
T31n1594_p0146b29║行殺生等十種作業。而無有罪生無量福。速
T31n1594_p0146c01║證無上正等菩提。又諸菩薩現行變化身語
T31n1594_p0146c02║兩業。應知亦是甚深尸羅。由此因緣或作國
T31n1594_p0146c03║王。示行種種惱有情事。安立有情毘柰耶
T31n1594_p0146c04║中。又現種種諸本生事。示行逼惱諸餘有
T31n1594_p0146c05║情。真實攝受諸餘有情。先令他心深生淨信
T31n1594_p0146c06║後轉成熟。是名菩薩所學尸羅甚深殊勝。由
T31n1594_p0146c07║此略說四種殊勝。應知菩薩尸羅律儀最為
T31n1594_p0146c08║殊勝。如是差別菩薩學處。應知復有無量差
T31n1594_p0146c09║別。如毘柰耶瞿沙方廣契經中說。
T31n1594_p0146c10║　　攝大乘論本增上心學分第八
T31n1594_p0146c11║【CL088n1241_p0578b01】如是已說增上戒殊勝。增上心殊勝云何可
T31n1594_p0146c12║見。略由六種差別應知。一由所緣差別故。
T31n1594_p0146c13║二由種種差別故。三由對治差別故。四由堪
T31n1594_p0146c14║能差別故。五由引發差別故。六由作業差別
T31n1594_p0146c15║故。所緣差別者。謂大乘法為所緣故。
T31n1594_p0146c16║種種差別者。謂大乘光明集福定王賢守健
T31n1594_p0146c17║行等三摩地種種無量故。
T31n1594_p0146c18║對治差別者。謂一切法總相緣智以楔出楔。
T31n1594_p0146c19║道理遣阿賴耶識中一切障麤重故。
T31n1594_p0146c20║堪能差別者。謂住靜慮樂隨其所欲即受生
T31n1594_p0146c21║故。
T31n1594_p0146c22║引發差別者。謂能引發一切世界無礙神通
T31n1594_p0146c23║故。作業差別者。謂能振動熾然遍滿。顯示
T31n1594_p0146c24║轉變往來卷舒。一切色像皆入身中。所往
T31n1594_p0146c25║同類或顯或隱。所作自在伏他神通。施辯
T31n1594_p0146c26║念樂放大光明。引發如是大神通故又能引
T31n1594_p0146c27║發攝諸難行。十難行故。十難行者。一自
T31n1594_p0146c28║誓難行。誓受【CL088n1241_p0579a01】無上菩提願故。二不退難行。
T31n1594_p0146c29║生死眾苦不能退故。三不背難行。一切有
T31n1594_p0147a01║情雖行邪行而不棄故。四現前難行。怨有情
T31n1594_p0147a02║所現作一切饒益事故。五不染難行。生在世
T31n1594_p0147a03║間不為世法所染污故。六勝解難行。於大乘
T31n1594_p0147a04║中雖未能了。然於一切廣大甚深生信解故。
T31n1594_p0147a05║七通達難行。具能通達補特伽羅法無我故。
T31n1594_p0147a06║八隨覺難行。於諸如來所說甚深祕密言詞
T31n1594_p0147a07║能隨覺故。九不離不染難行。不捨生死而不
T31n1594_p0147a08║染故。十加行難行。能修諸佛安住解脫一切
T31n1594_p0147a09║障礙。窮生死際不作功用。常起一切有情一
T31n1594_p0147a10║切義利行故。復次隨覺難行中。於佛何等祕
T31n1594_p0147a11║密言詞彼諸菩薩能隨覺了。謂如經言。
T31n1594_p0147a12║云何菩薩能行惠施。若諸菩薩無少所施。然
T31n1594_p0147a13║於十方無量世界廣行惠施。云何菩薩樂行
T31n1594_p0147a14║惠施。若諸菩薩於一切【CL088n1241_p0579b01】施都無欲樂。云何菩
T31n1594_p0147a15║薩於惠施中深生信解。若諸菩薩不信如來
T31n1594_p0147a16║而行布施。云何菩薩於施策勵。若諸菩薩於
T31n1594_p0147a17║惠施中不自策勵。云何菩薩於施耽樂。若諸
T31n1594_p0147a18║菩薩無有暫時少有所施。云何菩薩其施廣
T31n1594_p0147a19║大。若諸菩薩於惠施中離娑洛想。云何菩薩
T31n1594_p0147a20║其施清淨。若諸菩薩殟波陀慳。云何菩薩其
T31n1594_p0147a21║施究竟。若諸菩薩不住究竟。云何菩薩其施
T31n1594_p0147a22║自在。若諸菩薩於惠施中不自在轉。云何菩
T31n1594_p0147a23║薩其施無盡。若諸菩薩不住無盡。如於布施
T31n1594_p0147a24║於戒為初。於慧為後。隨其所應當知亦爾。
T31n1594_p0147a25║云何能殺生。若斷眾生生死流轉。云何不與
T31n1594_p0147a26║取。若諸有情無有與者自然攝取。云何欲
T31n1594_p0147a27║邪行。若於諸欲了知是邪而修正行。云何能
T31n1594_p0147a28║妄語。若於妄中能說為妄。云何貝戍尼。若
T31n1594_p0147a29║能常居最勝空住。云何波魯師。【CL088n1241_p0580a01】若善安住
T31n1594_p0147b01║所知彼岸。云何綺間語。若正說法品類差別
T31n1594_p0147b02║云何能貪欲。若有數數欲自證得無上靜慮。
T31n1594_p0147b03║云何能瞋恚。若於其心能正憎害一切煩惱。
T31n1594_p0147b04║云何能邪見。若一切處遍行邪性皆如實
T31n1594_p0147b05║見。
T31n1594_p0147b06║甚深佛法者。云何名為甚深佛法。此中應
T31n1594_p0147b07║釋。謂常住法是諸佛法。以其法身是常住故。
T31n1594_p0147b08║又斷滅法是諸佛法。以一切障永斷滅故。又
T31n1594_p0147b09║生起法是諸佛法。以變化身現生起故。又有
T31n1594_p0147b10║所得法是諸佛法。八萬四千諸有情行。及彼
T31n1594_p0147b11║對治皆可得故。又有貪法是諸佛法。自誓攝
T31n1594_p0147b12║受有貪有情為己體故。又有瞋法是諸佛法。
T31n1594_p0147b13║又有癡法是諸佛法。又異生法是諸佛法。應
T31n1594_p0147b14║知亦爾。又無染法是諸佛法。成滿真如一
T31n1594_p0147b15║切障垢不能染故。又無污法是諸佛法。生在
T31n1594_p0147b16║世間諸世間法不能污故。是故說名甚【CL088n1241_p0580b01】深佛
T31n1594_p0147b17║法。又能引發修到彼岸。成熟有情淨佛國土。
T31n1594_p0147b18║諸佛法故。應知亦是菩薩等持作業差別。
T31n1594_p0147b19║　　攝大乘論本增上慧學分第九
T31n1594_p0147b20║如是已說增上心殊勝。增上慧殊勝云何可
T31n1594_p0147b21║見。謂無分別智。若自性。若所依。若因緣。若
T31n1594_p0147b22║所緣。若行相。若任持。若助伴。若異熟。若
T31n1594_p0147b23║等流。若出離。若至究竟。若加行無分別後
T31n1594_p0147b24║得勝利。若差別。若無分別後得譬喻。若無功
T31n1594_p0147b25║用作事。若甚深。應知無分別智名增上慧殊
T31n1594_p0147b26║勝。此中無分別智離五種相以為自性。一離
T31n1594_p0147b27║無作意故。二離過有尋有伺地故。三離想受
T31n1594_p0147b28║滅寂靜故。四離色自性故。五離於真義異計
T31n1594_p0147b29║度故。離此五相。應知是名無分別智。
T31n1594_p0147c01║於如所說無分別智成立相中。復說多頌。
T31n1594_p0147c02║【CL088n1241_p0581a01】　諸菩薩自性　　遠離五種相
T31n1594_p0147c03║　是無分別智　　不異計於真
T31n1594_p0147c04║　諸菩薩所依　　非心而是心
T31n1594_p0147c05║　是無分別智　　非思義種類
T31n1594_p0147c06║　諸菩薩因緣　　有言聞熏習
T31n1594_p0147c07║　是無分別智　　及如理作意
T31n1594_p0147c08║　諸菩薩所緣　　不可言法性
T31n1594_p0147c09║　是無分別智　　無我性真如
T31n1594_p0147c10║　諸菩薩行相　　復於所緣中
T31n1594_p0147c11║　是無分別智　　彼所知無相
T31n1594_p0147c12║　相應自性義　　所分別非餘
T31n1594_p0147c13║　字展轉相應　　是謂相應義
T31n1594_p0147c14║　非離彼能詮　　智於所詮轉
T31n1594_p0147c15║　非詮不同故　　一切不可言
T31n1594_p0147c16║　諸菩薩任持　　是無分別智
T31n1594_p0147c17║　後所得諸行　　為進趣增長
T31n1594_p0147c18║　諸菩薩助伴　　說為二種道
T31n1594_p0147c19║　是無分別智　　五到彼岸性
T31n1594_p0147c20║　諸菩薩異熟　　於佛二會中
T31n1594_p0147c21║　是無分別智　　由加行證得
T31n1594_p0147c22║　諸菩薩等流　　於後後生中
T31n1594_p0147c23║　是無分別智　　自體轉增勝
T31n1594_p0147c24║　諸菩薩出離　　【CL088n1241_p0581b01】得成辦相應
T31n1594_p0147c25║　是無分別智　　應知於十地
T31n1594_p0147c26║　諸菩薩究竟　　得清淨三身
T31n1594_p0147c27║　是無分別智　　得最上自在
T31n1594_p0147c28║　如虛空無染　　是無分別智
T31n1594_p0147c29║　種種極重惡　　由唯信勝解
T31n1594_p0148a01║　如虛空無染　　是無分別智
T31n1594_p0148a02║　解脫一切障　　得成辦相應
T31n1594_p0148a03║　如虛空無染　　是無分別智
T31n1594_p0148a04║　常行於世間　　非世法所染
T31n1594_p0148a05║　如啞求受義　　如啞正受義
T31n1594_p0148a06║　如非啞受義　　三智譬如是
T31n1594_p0148a07║　如愚求受義　　如愚正受義
T31n1594_p0148a08║　如非愚受義　　二智譬如是
T31n1594_p0148a09║　如五求受義　　如五正受義
T31n1594_p0148a10║　如末那受義　　三智譬如是
T31n1594_p0148a11║　如未解於論　　求論受法義
T31n1594_p0148a12║　次第譬三智　　應知加行等
T31n1594_p0148a13║　如人正閉目　　是無分別智
T31n1594_p0148a14║　即彼復開目　　後得智亦爾
T31n1594_p0148a15║　應知如虛空　　是無分別智
T31n1594_p0148a16║　於中現色像　　後得智亦爾
T31n1594_p0148a17║　如末尼天樂　　無思成自事
T31n1594_p0148a18║　【CL088n1241_p0582a01】種種佛事成　　常離思亦爾
T31n1594_p0148a19║　非於此非餘　　非智而是智
T31n1594_p0148a20║　與境無有異　　智成無分別
T31n1594_p0148a21║　應知一切法　　本性無分別
T31n1594_p0148a22║　所分別無故　　無分別智無
T31n1594_p0148a23║此中加行無分別智有三種。謂因緣引發數
T31n1594_p0148a24║習生差別故。
T31n1594_p0148a25║根本無分別智亦有三種。謂喜足無顛倒無
T31n1594_p0148a26║戲論無分別差別故。
T31n1594_p0148a27║後得無分別智有五種。謂通達隨念安立和
T31n1594_p0148a28║合如意思擇差別故。
T31n1594_p0148a29║復有多頌成立如是無分別智。
T31n1594_p0148b01║　鬼傍生人天　　各隨其所應
T31n1594_p0148b02║　等事心異故　　許義非真實
T31n1594_p0148b03║　於過去事等　　夢像二影中
T31n1594_p0148b04║　雖所緣非實　　而境相成就
T31n1594_p0148b05║　若義義性成　　無無分別智
T31n1594_p0148b06║　此若無佛果　　證得不應理
T31n1594_p0148b07║　得自在菩薩　　由勝解力故
T31n1594_p0148b08║　如欲地等成　　得定者亦爾
T31n1594_p0148b09║　成就簡擇者　　有智得定者
T31n1594_p0148b10║　【CL088n1241_p0582b01】思惟一切法　　如義皆顯現
T31n1594_p0148b11║　無分別智行　　諸義皆不現
T31n1594_p0148b12║　當知無有義　　由此亦無識
T31n1594_p0148b13║般若波羅蜜多與無分別智無有差別。如說
T31n1594_p0148b14║菩薩安住般若波羅蜜多非處相應。能於所
T31n1594_p0148b15║餘波羅蜜多修習圓滿。云何名為非處相應
T31n1594_p0148b16║修習圓滿。謂由遠離五種處故。一遠離外道
T31n1594_p0148b17║我執處故。二遠離未見真如菩薩分別處故。
T31n1594_p0148b18║三遠離生死涅槃二邊處故。四遠離唯斷煩
T31n1594_p0148b19║惱障生喜足處故。五遠離不顧有情利益安
T31n1594_p0148b20║樂住無餘依涅槃界處故。
T31n1594_p0148b21║聲聞等智與菩薩智有何差別。由五種相應
T31n1594_p0148b22║知差別。一由無分別差別。謂於蘊等法無分
T31n1594_p0148b23║別故。二由非少分差別。謂於通達真如入一
T31n1594_p0148b24║切種所知境界。普為度脫一切有情。非少分
T31n1594_p0148b25║故。三由無住差別。謂無住涅槃為所住故。
T31n1594_p0148b26║四由畢竟差別。謂無【CL088n1241_p0583a01】餘依涅槃界中無斷盡
T31n1594_p0148b27║故。五由無上差別。謂於此上無有餘乘勝過
T31n1594_p0148b28║此故。此中有頌。
T31n1594_p0148b29║　諸大悲為體　　由五相勝智
T31n1594_p0148c01║　世出世滿中　　說此最高遠
T31n1594_p0148c02║若諸菩薩成就如是增上尸羅增上質多增上
T31n1594_p0148c03║般若。功德圓滿於諸財位得大自在。何故現
T31n1594_p0148c04║見有諸有情匱乏財位。見彼有情於諸財位
T31n1594_p0148c05║有重業障故。見彼有情若施財位障生善法
T31n1594_p0148c06║故。見彼有情若乏財位厭離現前故。見彼有
T31n1594_p0148c07║情若施財位即為積集不善法因故。見彼有
T31n1594_p0148c08║情若施財位即便作餘無量有情損惱因故。
T31n1594_p0148c09║是故現見有諸有情匱乏財位。此中有頌。
T31n1594_p0148c10║　見業障現前　　積集損惱故
T31n1594_p0148c11║　現有諸有情　　不感菩薩施
T31n1594_p0148c12║　　攝大乘論本果斷分第十
T31n1594_p0148c13║【CL088n1241_p0583b01】如是已說增上慧殊勝。彼果斷殊勝云何可
T31n1594_p0148c14║見。斷謂菩薩無住涅槃。以捨雜染不捨生死。
T31n1594_p0148c15║二所依止轉依為相。此中生死謂依他起性
T31n1594_p0148c16║雜染分。涅槃謂依他起性清淨分。二所依止。
T31n1594_p0148c17║謂通二分依他起性。轉依謂即依他起性。對
T31n1594_p0148c18║治起時轉捨雜染分轉得清淨分。又此轉依
T31n1594_p0148c19║略有六種。一損力益能轉。謂由勝解力聞熏
T31n1594_p0148c20║習住故。及由有羞恥令諸煩惱少分現行不
T31n1594_p0148c21║現行故。二通達轉。謂諸菩薩已入大地。於真
T31n1594_p0148c22║實非真實顯現不顯現現前住故。乃至六地。
T31n1594_p0148c23║三修習轉。謂猶有障一切相不顯現真實顯
T31n1594_p0148c24║現故。乃至十地。四果圓滿轉。謂永無障一切
T31n1594_p0148c25║相不顯現。最清淨真實顯現。於一切相得自
T31n1594_p0148c26║在故。五下劣轉。謂聲聞等唯能通達補特伽
T31n1594_p0148c27║羅空無我性。一向背生死一向捨生死故。六
T31n1594_p0148c28║【CL088n1241_p0584a01】廣大轉。謂諸菩薩兼通達法空無我性。即
T31n1594_p0148c29║於生死見為寂靜。雖斷雜染而不捨故。若
T31n1594_p0149a01║諸菩薩住下劣轉有何過失。不顧一切有情
T31n1594_p0149a02║利益安樂事故。違越一切菩薩法故。與下
T31n1594_p0149a03║劣乘同解脫故。是為過失。若諸菩薩住廣大
T31n1594_p0149a04║轉有何功德。生死法中以自轉依為所依止。
T31n1594_p0149a05║得自在故。於一切趣示現一切有情之身。
T31n1594_p0149a06║於最勝生及三乘中。種種調伏方便善巧。安
T31n1594_p0149a07║立所化諸有情故。是為功德。
T31n1594_p0149a08║此中有多頌。
T31n1594_p0149a09║　諸凡夫覆真　　一向顯虛妄
T31n1594_p0149a10║　諸菩薩捨妄　　一向顯真實
T31n1594_p0149a11║　應知顯不顯　　真義非真義
T31n1594_p0149a12║　轉依即解脫　　隨欲自在行
T31n1594_p0149a13║　於生死涅槃　　若起平等智
T31n1594_p0149a14║　爾時由此證　　生死即涅槃
T31n1594_p0149a15║　由是於生死　　非捨非不捨
T31n1594_p0149a16║　亦即於涅槃　　非得非不得
T31n1594_p0149a17║【CL088n1241_p0584b01】　　攝大乘論本彼果智分第十一
T31n1594_p0149a18║如是已說彼果斷殊勝。彼果智殊勝云何可
T31n1594_p0149a19║見。謂由三種佛身應知彼果智殊勝。一由
T31n1594_p0149a20║自性身。二由受用身。三由變化身。此中自
T31n1594_p0149a21║性身者。謂諸如來法身。一切法自在轉所依
T31n1594_p0149a22║止故。受用身者。謂依法身種種諸佛眾會所
T31n1594_p0149a23║顯清淨佛土。大乘法樂為所受故。變化身者。
T31n1594_p0149a24║亦依法身從睹史多天宮現沒。受生受欲踰
T31n1594_p0149a25║城出家。往外道所修諸苦行。證大菩提轉大
T31n1594_p0149a26║法輪。入大涅槃故。
T31n1594_p0149a27║此中說一嗢拖南頌。
T31n1594_p0149a28║　相證得自在　　依止及攝持
T31n1594_p0149a29║　差別德甚深　　念業明諸佛
T31n1594_p0149b01║諸佛法身以何為相。應知法身略有五相。一
T31n1594_p0149b02║轉依為相。謂轉滅一切障雜染分依他起性
T31n1594_p0149b03║故。轉得解脫一切障於法自在。轉現前清淨
T31n1594_p0149b04║【CL088n1241_p0585a01】分依他起性故。二白法所成為相。謂六波羅
T31n1594_p0149b05║蜜多圓滿得十自在故。此中壽自在心自在
T31n1594_p0149b06║眾具自在。由施波羅蜜多圓滿故。業自在生
T31n1594_p0149b07║自在。由戒波羅蜜多圓滿故。勝解自在。由忍
T31n1594_p0149b08║波羅蜜多圓滿故。願自在。由精進波羅蜜多
T31n1594_p0149b09║圓滿故。神力自在五通所攝。由靜慮波羅蜜
T31n1594_p0149b10║多圓滿故。智自在法自在。由般若波羅蜜多
T31n1594_p0149b11║圓滿故。三無二為相。謂有無無二為相。由一
T31n1594_p0149b12║切法無所有故。空所顯相是實有故。有為無
T31n1594_p0149b13║為無二為相。由業煩惱非所為故。自在示現
T31n1594_p0149b14║有為相故。異性一性無二為相。由一切佛所
T31n1594_p0149b15║依無差別故。無量相續現等覺故。此中有二
T31n1594_p0149b16║頌。
T31n1594_p0149b17║　我執不有故　　於中無別依
T31n1594_p0149b18║　隨前能證別　　故施設有異
T31n1594_p0149b19║　種姓異非虛　　圓滿無初故
T31n1594_p0149b20║【CL088n1241_p0585b01】　無垢依無別　　故非一非多
T31n1594_p0149b21║四常住為相。謂真如清淨相故。本願所引故。
T31n1594_p0149b22║所應作事無竟期故。
T31n1594_p0149b23║五不可思議為相。謂真如清淨自內證故。無
T31n1594_p0149b24║有世間喻能喻故。非諸尋思所行處故。
T31n1594_p0149b25║復次云何如是法身最初證得。謂緣總相大
T31n1594_p0149b26║乘法境無分別智及後得智五相善修。於一
T31n1594_p0149b27║切地善集資糧。金剛喻定破滅微細難破障
T31n1594_p0149b28║故。此定無間離一切障故得轉依。
T31n1594_p0149b29║復次法身由幾自在而得自在。略由五種。一
T31n1594_p0149c01║由佛土自身相好無邊音聲無見頂相。自在
T31n1594_p0149c02║由轉色蘊依故。二由無罪無量廣大樂住。自
T31n1594_p0149c03║在由轉受蘊依故。三由辯說一切名身句身
T31n1594_p0149c04║文身。自在由轉想蘊依故。四由現化變易引
T31n1594_p0149c05║攝大眾引攝白法。自在由轉行蘊依故。五由
T31n1594_p0149c06║圓鏡平等觀察成所作智。自在由轉識【CL088n1241_p0586a01】蘊依
T31n1594_p0149c07║故。
T31n1594_p0149c08║復次法身由幾種處。應知依止略由三處。一
T31n1594_p0149c09║由種種佛住依止。此中有二頌。
T31n1594_p0149c10║　諸佛證得五性喜　　皆由等證自界故
T31n1594_p0149c11║　離喜都由不證此　　故求喜者應等證
T31n1594_p0149c12║　由能無量及事成　　法味義德俱圓滿
T31n1594_p0149c13║　得喜最勝無過失　　諸佛見常無盡故
T31n1594_p0149c14║二由種種受用身依止。但為成熟諸菩薩故。
T31n1594_p0149c15║三由種種變化身依止。多為成熟聲聞等故。
T31n1594_p0149c16║應知法身由幾佛法之所攝持。略由六種。一
T31n1594_p0149c17║由清淨。謂轉阿賴耶識得法身故。二由異熟。
T31n1594_p0149c18║謂轉色根得異熟智故。三由安住。謂轉欲行
T31n1594_p0149c19║等住得無量智住故。四由自在。謂轉種種攝
T31n1594_p0149c20║受業。自在得一切世界無礙神通智自在故。
T31n1594_p0149c21║五由言說。謂轉一切見聞覺知言說戲論得
T31n1594_p0149c22║令一切有情心喜。辯說智自在故。六由拔濟。
T31n1594_p0149c23║【CL088n1241_p0586b01】謂轉拔濟一切災橫過失。得拔濟一切有情
T31n1594_p0149c24║一切災橫過失智故。應知法身由此所說六
T31n1594_p0149c25║種佛法之所攝持。
T31n1594_p0149c26║諸佛法身當言有異當言無異。依止意樂業
T31n1594_p0149c27║無別故。當言無異。無量依身現等覺故。當
T31n1594_p0149c28║言有異。如說佛法身受用身亦爾。意樂及業
T31n1594_p0149c29║無差別故。當言無異。不由依止無差別故。
T31n1594_p0150a01║無量依止差別轉故。應知變化身如受用身
T31n1594_p0150a02║說應知。法身幾德相應。謂最清淨四無量。
T31n1594_p0150a03║解脫勝處遍處無諍願智。四無礙解六神通。
T31n1594_p0150a04║三十二大士相八十隨好。四一切相清淨。十
T31n1594_p0150a05║力四無畏。三不護三念住。拔除習氣無忘失
T31n1594_p0150a06║法。大悲十八不共佛法。一切相妙智等功德
T31n1594_p0150a07║相應此中有多頌。
T31n1594_p0150a08║　憐愍諸有情　　起和合遠離
T31n1594_p0150a09║　常不捨利樂　　四意樂歸禮
T31n1594_p0150a10║　解脫一切障　　牟尼勝世間
T31n1594_p0150a11║【CL088n1241_p0587a01】　智周遍所知　　心解脫歸禮
T31n1594_p0150a12║　能滅諸有情　　一切惑無餘
T31n1594_p0150a13║　害煩惱有染　　常哀愍歸禮
T31n1594_p0150a14║　無功用無著　　無礙常寂定
T31n1594_p0150a15║　於一切問難　　能解釋歸禮
T31n1594_p0150a16║　於所依能依　　所說言及智
T31n1594_p0150a17║　能說無礙慧　　常善說歸禮
T31n1594_p0150a18║　為彼諸有情　　故現知言行
T31n1594_p0150a19║　往來及出離　　善教者歸禮
T31n1594_p0150a20║　諸眾生見尊　　皆審知善士
T31n1594_p0150a21║　暫見便深信　　開導者歸禮
T31n1594_p0150a22║　攝受住持捨　　現化及變易
T31n1594_p0150a23║　等持智自在　　隨證得歸禮
T31n1594_p0150a24║　方便歸依淨　　及大乘出離
T31n1594_p0150a25║　於此誑眾生　　摧魔者歸禮
T31n1594_p0150a26║　能說智及斷　　出離能障礙
T31n1594_p0150a27║　自他利非餘　　外道伏歸禮
T31n1594_p0150a28║　處眾能伏說　　迷離二雜染
T31n1594_p0150a29║　無護無忘失　　攝御眾歸禮
T31n1594_p0150b01║　遍一切行住　　無非圓智事
T31n1594_p0150b02║　一切時遍知　　實義者歸禮
T31n1594_p0150b03║　諸有情利樂　　所作不過時
T31n1594_p0150b04║　所作常無虛　　【CL088n1241_p0587b01】無忘失歸禮
T31n1594_p0150b05║　晝夜常六返　　觀一切世間
T31n1594_p0150b06║　與大悲相應　　利樂意歸禮
T31n1594_p0150b07║　由行及由證　　由智及由業
T31n1594_p0150b08║　於一切二乘　　最勝者歸禮
T31n1594_p0150b09║　由三身至得　　具相大菩提
T31n1594_p0150b10║　一切處他疑　　皆能斷歸禮
T31n1594_p0150b11║諸佛法身與如是等功德相應。復與所餘自
T31n1594_p0150b12║性因果業相應。轉功德相應。是故應知諸佛
T31n1594_p0150b13║法身無上功德。此中有二頌。
T31n1594_p0150b14║　尊成實勝義　　一切地皆出
T31n1594_p0150b15║　至諸眾生上　　解脫諸有情
T31n1594_p0150b16║　無盡無等德　　相應現世間
T31n1594_p0150b17║　及眾會可見　　非見人天等
T31n1594_p0150b18║復次諸佛法身甚深最甚深。此甚深相云何
T31n1594_p0150b19║可見。此中有多頌。
T31n1594_p0150b20║　佛無生為生　　亦無住為住
T31n1594_p0150b21║　諸事無功用　　第四食為食
T31n1594_p0150b22║　無異亦無量　　無數量一業
T31n1594_p0150b23║【CL088n1241_p0588a01】　不堅業堅業　　諸佛具三身
T31n1594_p0150b24║　現等覺非有　　一切覺非無
T31n1594_p0150b25║　一一念無量　　有非有所顯
T31n1594_p0150b26║　非染非離染　　由欲得出離
T31n1594_p0150b27║　了知欲無欲　　悟入欲法性
T31n1594_p0150b28║　諸佛過諸蘊　　安住諸蘊中
T31n1594_p0150b29║　與彼非一異　　不捨而善寂
T31n1594_p0150c01║　諸佛事相雜　　猶如大海水
T31n1594_p0150c02║　我已現當作　　他利無是思
T31n1594_p0150c03║　眾生罪不現　　如月於破器
T31n1594_p0150c04║　遍滿諸世間　　由法光如日
T31n1594_p0150c05║　或現等正覺　　或涅槃如火
T31n1594_p0150c06║　此未曾非有　　諸佛身常故
T31n1594_p0150c07║　佛於非聖法　　人趣及惡趣
T31n1594_p0150c08║　非梵行法中　　最勝自體住
T31n1594_p0150c09║　佛一切處行　　亦不行一處
T31n1594_p0150c10║　於一切身現　　非六根所行
T31n1594_p0150c11║　煩惱伏不滅　　如毒咒所害
T31n1594_p0150c12║　由惑至惑盡　　證佛一切智
T31n1594_p0150c13║　煩惱成覺分　　生死為涅槃
T31n1594_p0150c14║　具大方便故　　諸佛不思議
T31n1594_p0150c15║應知如是所說甚深有十二種。謂生住業住
T31n1594_p0150c16║【CL088n1241_p0588b01】甚深。安立數業甚深。現等覺甚深。離欲甚深。
T31n1594_p0150c17║斷蘊甚深。成熟甚深。顯現甚深。示現等覺涅
T31n1594_p0150c18║槃甚深。住甚深。顯示自體甚深。斷煩惱甚
T31n1594_p0150c19║深。不可思議甚深。若諸菩薩念佛法身。由幾
T31n1594_p0150c20║種念應修此念。略說菩薩念佛法身。由七種
T31n1594_p0150c21║念應修此念。一者諸佛於一切法得自在轉。
T31n1594_p0150c22║應修此念。於一切世界得無礙通故。此中
T31n1594_p0150c23║有頌。
T31n1594_p0150c24║　有情界周遍　　具障而闕因
T31n1594_p0150c25║　二種決定轉　　諸佛無自在
T31n1594_p0150c26║二者如來其身常住。應修此念。真如無間解
T31n1594_p0150c27║脫垢故。三者如來最勝無罪。應修此念。一
T31n1594_p0150c28║切煩惱及所知障並離繫故。四者如來無有
T31n1594_p0150c29║功用。應修此念。不作功用一切佛事無休
T31n1594_p0151a01║息故。五者如來受大富樂。應修此念。清淨佛
T31n1594_p0151a02║土大富樂故。六者如來離諸染污。應修此念。
T31n1594_p0151a03║生在【CL088n1241_p0589a01】世間一切世法不能染故。七者如來能
T31n1594_p0151a04║成大事。應修此念。示現等覺般涅槃等。一切
T31n1594_p0151a05║有情未成熟者能令成熟。已成熟者令解脫
T31n1594_p0151a06║故。此中有二頌。
T31n1594_p0151a07║　圓滿屬自心　　具常住清淨
T31n1594_p0151a08║　無功用能施　　有情大法樂
T31n1594_p0151a09║　遍行無依止　　平等利多生
T31n1594_p0151a10║　一切佛智者　　應修一切念
T31n1594_p0151a11║復次諸佛清淨佛土相云何。應知如菩薩藏
T31n1594_p0151a12║百千契經序品中說。謂薄伽梵住最勝光曜
T31n1594_p0151a13║七寶莊嚴。放大光明普照一切無邊世界。無
T31n1594_p0151a14║量方所妙飾間列。周圓無際其量難測。超過
T31n1594_p0151a15║三界所行之處。勝出世間善根所起。最極
T31n1594_p0151a16║自在淨識為相。如來所都諸大菩薩眾所雲
T31n1594_p0151a17║集。無量天龍藥叉健達縛阿素洛揭路荼緊
T31n1594_p0151a18║捺洛莫呼洛伽人非人等常所翼從。廣大法
T31n1594_p0151a19║味【CL088n1241_p0589b01】喜樂所持。作諸眾生一切義利。蠲除一切
T31n1594_p0151a20║煩惱災橫。遠離眾魔過諸莊嚴。如來莊嚴之
T31n1594_p0151a21║所依處。大念慧行以為遊路。大止妙觀以為
T31n1594_p0151a22║所乘。大空無相無願解脫為所入門。無量
T31n1594_p0151a23║功德眾所莊嚴。大寶花王之所建立。大宮殿
T31n1594_p0151a24║中。
T31n1594_p0151a25║如是現示清淨佛土。顯色圓滿形色圓滿。分
T31n1594_p0151a26║量圓滿。方所圓滿。因圓滿。果圓滿。主圓滿。
T31n1594_p0151a27║輔翼圓滿。眷屬圓滿。住持圓滿。事業圓滿。
T31n1594_p0151a28║攝益圓滿。無畏圓滿。住處圓滿。路圓滿。乘圓
T31n1594_p0151a29║滿。門圓滿。依持圓滿。
T31n1594_p0151b01║復次受用如是清淨佛土。一向淨妙。一向安
T31n1594_p0151b02║樂。一向無罪。一向自在。
T31n1594_p0151b03║復次應知如是諸佛法界。於一切時能作五
T31n1594_p0151b04║業。一者救濟一切有情災橫為業。於暫見時
T31n1594_p0151b05║便能救濟盲聾狂等諸災橫故。二者救濟惡
T31n1594_p0151b06║趣為業。拔諸有情出不善處置善處故。三者
T31n1594_p0151b07║救濟非【CL088n1241_p0590a01】方便為業。令諸外道捨非方便求解
T31n1594_p0151b08║脫行。置於如來聖教中故。四者救濟薩迦耶
T31n1594_p0151b09║為業。授與能超三界道故。五者救濟乘為
T31n1594_p0151b10║業拯拔欲趣餘乘菩薩及不定種性諸聲聞
T31n1594_p0151b11║等。安處令修大乘行故。於此五業應知諸佛
T31n1594_p0151b12║業用平等此中有頌。
T31n1594_p0151b13║　因依事性行　　別故許業異
T31n1594_p0151b14║　世間此力別　　無故非導師
T31n1594_p0151b15║若此功德圓滿相應。諸佛法身不與聲聞獨
T31n1594_p0151b16║覺乘共。以何意趣佛說一乘此中有二頌。
T31n1594_p0151b17║　為引攝一類　　及任持所餘
T31n1594_p0151b18║　由不定種性　　諸佛說一乘
T31n1594_p0151b19║　法無我解脫　　等故性不同
T31n1594_p0151b20║　得二意樂化　　究竟說一乘
T31n1594_p0151b21║如是諸佛同一法身而佛有多。何緣可見。此
T31n1594_p0151b22║中有頌。
T31n1594_p0151b23║【CL088n1241_p0590b01】　一界中無二　　同時無量圓
T31n1594_p0151b24║　次第轉非理　　故成有多佛
T31n1594_p0151b25║云何應知。於法身中佛非畢竟入於涅槃。亦
T31n1594_p0151b26║非畢竟不入涅槃。此中有頌。
T31n1594_p0151b27║　一切障脫故　　所作無竟故
T31n1594_p0151b28║　佛畢竟涅槃　　畢竟不涅槃
T31n1594_p0151b29║何故受用身非即自性身。由六因故。一色身
T31n1594_p0151c01║可見故。二無量佛眾會差別可見故。三隨勝
T31n1594_p0151c02║解見自性不定可見故。四別別而見自性變
T31n1594_p0151c03║動可見故五菩薩聲聞及諸天等種種眾會間
T31n1594_p0151c04║雜可見故。六阿賴耶識與諸轉識轉依非理
T31n1594_p0151c05║可見故。佛受用身即自性身。不應道理。何
T31n1594_p0151c06║因變化身非即自性身。由八因故。謂諸菩薩
T31n1594_p0151c07║從久遠來得不退定。於睹史多及人中生不
T31n1594_p0151c08║應道理。又諸菩薩從久遠來常憶宿住。書
T31n1594_p0151c09║算【CL088n1241_p0591a01】數印工巧論中。及於受用欲塵行中不能
T31n1594_p0151c10║正知不應道理。又諸菩薩從久遠來已知惡
T31n1594_p0151c11║說善說法教。往外道所不應道理。又諸菩
T31n1594_p0151c12║薩從久遠來。已能善知三乘正道。修邪苦行
T31n1594_p0151c13║不應道理。又諸菩薩捨百拘胝諸贍部洲。但
T31n1594_p0151c14║於一處成等正覺轉正法輪不應道理。若離
T31n1594_p0151c15║示現成等正覺。唯以化身於所餘處施作佛
T31n1594_p0151c16║事。即應但於睹史多天成等正覺。何不施
T31n1594_p0151c17║設。遍於一切贍部洲中同時佛出。既不施
T31n1594_p0151c18║設無教無理。雖有多化而不違彼無二如來
T31n1594_p0151c19║出現世言。由一四洲攝世界故。如二輪王不
T31n1594_p0151c20║同出世。此中有頌。
T31n1594_p0151c21║　佛微細化身　　多處胎平等
T31n1594_p0151c22║　為顯一切種　　成等覺而轉
T31n1594_p0151c23║【★】為欲利樂一切有情。發願修行證大菩提畢
T31n1594_p0151c24║竟涅槃不應道理願行無果。成遇失故。【☆】
T31n1594_p0151c25║佛受用身及變化身既是無常。云何經說如
T31n1594_p0151c26║【CL088n1241_p0591b01】來身常。此二所依法身常故。又等流身及
T31n1594_p0151c27║變化身以恒受用無休廢故。數數現化不永
T31n1594_p0151c28║絕故。如常受樂如常施食。如來身常應知
T31n1594_p0151c29║亦爾。由六因故。諸佛世尊所現化身非畢
T31n1594_p0152a01║竟住。一所作究竟成熟有情已解脫故。二為
T31n1594_p0152a02║令捨離不樂涅槃。為求如來常住身故。三為
T31n1594_p0152a03║令捨離輕毀諸佛。令悟甚深正法教故。四為
T31n1594_p0152a04║令於佛深生渴仰。恐數見者生厭怠故。五令
T31n1594_p0152a05║於自身發勤精進。知正說者難可得故。六為
T31n1594_p0152a06║諸有情極速成熟令自精進不捨軛故。此中
T31n1594_p0152a07║有二頌。
T31n1594_p0152a08║　由所作究竟　　捨不樂涅槃
T31n1594_p0152a09║　離輕毀諸佛　　深生於渴仰
T31n1594_p0152a10║　內自發正勤　　為極速成熟
T31n1594_p0152a11║　故許佛化身　　而非畢竟住
T31n1594_p0152a12║諸佛法身無始時來無別無量。不應為得更
T31n1594_p0152a13║作功用。此中有頌。
T31n1594_p0152a14║【CL088n1241_p0592a01】　佛得無別無量因　　有情若捨勤功用
T31n1594_p0152a15║　證得恒時不成因　　斷如是因不應理
T31n1594_p0152a16║阿毘達磨大乘經中攝大乘品。我阿僧伽略
T31n1594_p0152a17║釋究竟。
T31n1594_p0152a18║攝大乘論本卷下【○】【○】【○】【○】【○】【○】【○】【○】【○】【○】【CL088n1241_p0592b01】
