T31n1586_p0060a13║【□】
T31n1586_p0060a14║【□】
T31n1586_p0060a15║【■】　　No. 1586 [No. 1587; cf. No. 1585]
T31n1586_p0060a16║【CL087n1208_p0503a01】【CL087n1208_p0503b01】【CL087n1208_p0504a01】【CL087n1208_p0504b01】【○】【○】【○】【○】【○】唯識三十論頌
T31n1586_p0060a17║【□】
T31n1586_p0060a18║　　　　世親菩薩造
T31n1586_p0060a19║　　　　大唐三藏法師玄奘奉　詔譯
T31n1586_p0060a20║護法等菩薩。約此三十頌造成唯識。今略標
T31n1586_p0060a21║所以。謂此三十頌中。初二十四行頌明唯識
T31n1586_p0060a22║相。次一行頌明唯識性。後五行頌明唯識行
T31n1586_p0060a23║位。就二十四行頌中。初一行半略辯唯識相。
T31n1586_p0060a24║次二十二行半廣辯唯識相。謂外問言。若唯
T31n1586_p0060a25║有識。云何世間及諸聖教說有我法。舉頌詶
T31n1586_p0060a26║答頌曰。
T31n1586_p0060a27║【CL087n1208_p0505a01】　１由假說我法　　有種種相轉
T31n1586_p0060a28║　　彼依識所變　　此能變唯三
T31n1586_p0060a29║　２謂異熟思量　　及了別境識
T31n1586_p0060b01║次二十二行半廣辯唯識相者。由前頌文略
T31n1586_p0060b02║標三能變。今廣明三變相。且初能變其相云
T31n1586_p0060b03║何。頌曰。
T31n1586_p0060b04║　　初阿賴耶識　　異熟一切種
T31n1586_p0060b05║　３不可知執受　　處了常與觸
T31n1586_p0060b06║　　作意受想思　　相應唯捨受
T31n1586_p0060b07║　４是無覆無記　　觸等亦如是
T31n1586_p0060b08║　　恒轉如瀑流　　阿羅漢位捨
T31n1586_p0060b09║已說初能變。第二能變其相云何。頌曰。
T31n1586_p0060b10║　５次第二能變　　是識名末那
T31n1586_p0060b11║　　依彼轉緣彼　　思量為性相
T31n1586_p0060b12║　６四煩惱常俱　　謂我癡我見
T31n1586_p0060b13║　　并我慢我愛　　及餘觸等俱
T31n1586_p0060b14║　７有覆無記攝　　隨所生所繫
T31n1586_p0060b15║　　阿羅漢滅定　　出世道無有
T31n1586_p0060b16║如是已說第二能變。第三能變其相云何。頌
T31n1586_p0060b17║【CL087n1208_p0505b01】曰。
T31n1586_p0060b18║　８次第三能變　　差別有六種
T31n1586_p0060b19║　　了境為性相　　善不善俱非
T31n1586_p0060b20║　９此心所遍行　　別境善煩惱
T31n1586_p0060b21║　　隨煩惱不定　　皆三受相應
T31n1586_p0060b22║　１０初遍行觸等　　次別境謂欲
T31n1586_p0060b23║　　　勝解念定慧　　所緣事不同
T31n1586_p0060b24║　１１善謂信慚愧　　無貪等三根
T31n1586_p0060b25║　　　勤安不放逸　　行捨及不害
T31n1586_p0060b26║　１２煩惱謂貪瞋　　癡慢疑惡見
T31n1586_p0060b27║　　　隨煩惱謂忿　　恨覆惱嫉慳
T31n1586_p0060b28║　１３誑諂與害憍　　無慚及無愧
T31n1586_p0060b29║　　　掉舉與惛沈　　不信并懈怠
T31n1586_p0060c01║　１４放逸及失念　　散亂不正知
T31n1586_p0060c02║　　　不定謂悔眠　　尋伺二各二
T31n1586_p0060c03║已說六識心所相應。云何應知現起分位。頌
T31n1586_p0060c04║曰。
T31n1586_p0060c05║　１５依止根本識　　五識隨緣現
T31n1586_p0060c06║　　　或俱或不俱　　如濤波依水
T31n1586_p0060c07║　１６意識常現起　　除生無想天
T31n1586_p0060c08║【CL087n1208_p0506a01】　　　及無心二定　　睡眠與悶絕
T31n1586_p0060c09║已廣分別三能變相為自所變。二分所依云
T31n1586_p0060c10║何應知依識所變假說我法非別實有。由斯
T31n1586_p0061a01║一切唯有識耶。頌曰。
T31n1586_p0061a02║　１７是諸識轉變　　分別所分別
T31n1586_p0061a03║　　　由此彼皆無　　故一切唯識
T31n1586_p0061a04║若唯有識都無外緣。由何而生。種種分別。頌
T31n1586_p0061a05║曰。
T31n1586_p0061a06║　１８由一切種識　　如是如是變
T31n1586_p0061a07║　　　以展轉力故　　彼彼分別生
T31n1586_p0061a08║雖有內識而無外緣。由何有情生死相續。頌
T31n1586_p0061a09║曰。
T31n1586_p0061a10║　１９由諸業習氣　　二取習氣俱
T31n1586_p0061a11║　　　前異熟既盡　　復生餘異熟
T31n1586_p0061a12║若唯有識。何故世尊處處經中說有三性。應
T31n1586_p0061a13║【CL087n1208_p0506b01】知三性亦不離識。所以者何。頌曰。
T31n1586_p0061a14║　２０由彼彼遍計　　遍計種種物
T31n1586_p0061a15║　　　此遍計所執　　自性無所有
T31n1586_p0061a16║　２１依他起自性　　分別緣所生
T31n1586_p0061a17║　　　圓成實於彼　　常遠離前性
T31n1586_p0061a18║　２２故此與依他　　非異非不異
T31n1586_p0061a19║　　　如無常等性　　非不見此彼
T31n1586_p0061a20║若有三性。如何世尊說一切法皆無自性。頌
T31n1586_p0061a21║曰。
T31n1586_p0061a22║　２３即依此三性　　立彼三無性
T31n1586_p0061a23║　　　故佛密意說　　一切法無性
T31n1586_p0061a24║　２４初即相無性　　次無自然性
T31n1586_p0061a25║　　　後由遠離前　　所執我法性
T31n1586_p0061a26║　２５此諸法勝義　　亦即是真如
T31n1586_p0061a27║　　　常如其性故　　即唯識實性
T31n1586_p0061a28║後五行頌明唯識行位者。論曰。如是所成唯
T31n1586_p0061a29║識性相。誰依幾位如何悟入。謂具大乘二種
T31n1586_p0061b01║種性。一本性種性。謂無始來依附本識法爾。
T31n1586_p0061b02║所得無漏法因。二謂習所成種性。謂聞法界
T31n1586_p0061b03║【CL087n1208_p0507a01】等流法已。聞所成等熏習所成。具此二性
T31n1586_p0061b04║方能悟入。何謂五位。一資糧位。謂修大乘順
T31n1586_p0061b05║解脫分。依識性相能深信解。其相云何。頌曰。
T31n1586_p0061b06║　２６乃至未起識　　求住唯識性
T31n1586_p0061b07║　　　於二取隨眠　　猶未能伏滅
T31n1586_p0061b08║二加行位。謂修大乘順決擇分。在加行位能
T31n1586_p0061b09║漸伏除所取能取。其相云何。
T31n1586_p0061b10║　２７現前立少物　　謂是唯識性
T31n1586_p0061b11║　　　以有所得故　　非實住唯識
T31n1586_p0061b12║三通達位。謂諸菩薩所住見道。在通達位如
T31n1586_p0061b13║實通達。其相云何。
T31n1586_p0061b14║　２８若時於所緣　　智都無所得
T31n1586_p0061b15║　　　爾時住唯識　　離二取相故
T31n1586_p0061b16║四修習位。謂諸菩薩所住修道。修習位中如
T31n1586_p0061b17║實見理數數修習。其相云何。
T31n1586_p0061b18║【CL087n1208_p0507b01】　２９無得不思議　　是出世間智
T31n1586_p0061b19║　　　捨二麤重故　　便證得轉依
T31n1586_p0061b20║五究竟位。謂住無上正等菩提。出障圓明能
T31n1586_p0061b21║盡未來化有情類。其相云何。
T31n1586_p0061b22║　３０此即無漏界　　不思議善常
T31n1586_p0061b23║　　　安樂解脫身　　大牟尼名法
T31n1586_p0061b24║【○】【○】【○】唯識三十論頌【○】【○】【○】【○】【○】
