T38n1768_p0230a12║
T38n1768_p0230a13║
T38n1768_p0230a14║　　No. 1768 [cf. No. 375]
T38n1768_p0230a15║涅槃經遊意
T38n1768_p0230a16║
T38n1768_p0230a17║　　　　沙門吉藏撰
T38n1768_p0230a18║就此經有南北二本。廣略不同。北方舊本或
T38n1768_p0230a19║有三十三或三十者。品唯有十三。南土文卷
T38n1768_p0230a20║有三十六。有二十五品。其間文義浩博。豈可
T38n1768_p0230a21║詳寫。故經云。一恒二恒始彷彿見之。三恒四
T38n1768_p0230a22║恒乃能知一分之義。梁武皇帝云。涅槃者義
T38n1768_p0230a23║高萬善。事絕百非。空空不能測其真際。玄玄
T38n1768_p0230a24║不能究其妙門。自非德均平等心會無生。金
T38n1768_p0230a25║壚玉室豈易入哉。余昔經注錄之疏零吉。今
T38n1768_p0230a26║之憶者十不存一。因茲講以聊復疏之。就攝
T38n1768_p0230a27║山大師唯講三論及摩訶般若。不開涅槃法
T38n1768_p0230a28║華。諸學士請講涅槃經。大師云。諸人今解般
T38n1768_p0230a29║若。那復令農講。復重請。乃為道本有今無偈
T38n1768_p0230b01║而遂不講文。至興皇以來始大弘斯典。但開
T38n1768_p0230b02║此經。初形勢非一。或明開路義。如國家語有
T38n1768_p0230b03║梗礙偏隅未賓。開疆祐出先須斫伐。然後方
T38n1768_p0230b04║得行師。今亦爾。為從來舊執擁塞正道故。須
T38n1768_p0230b05║破洗然後乃得講經。開路義別有科目。待餘
T38n1768_p0230b06║暇矣。又或明舍那釋迦二佛教門差別不同。
T38n1768_p0230b07║或辨因果人法十雙相對。並置而不論。今於
T38n1768_p0230b08║此經初且為六段。一大意。二宗旨。三釋名。四
T38n1768_p0230b09║辨體。五明用。六料簡。
T38n1768_p0230b10║第一說經大意者。此經之意復何窮。如河西
T38n1768_p0230b11║五門波藪七分興皇八章迦葉三十解問。如
T38n1768_p0230b12║來次第解釋則三十解意。今直舉其樞要陳
T38n1768_p0230b13║其綱領。可然正道平等本自清淨。豈有生死
T38n1768_p0230b14║異於涅槃。特由眾生虛妄執文求實。聞名仍
T38n1768_p0230b15║不見其真。或云涅槃是有。或意是無。或言二
T38n1768_p0230b16║諦所攝。或意出二諦之外。或意出生死無常。
T38n1768_p0230b17║或意涅槃常住。因此謬造種種異計。便成繫
T38n1768_p0230b18║縛致有生死。前諸佛菩薩為引此妄情假說
T38n1768_p0230b19║涅槃。為出處方便空假立名。名無得物。物無
T38n1768_p0230b20║應名。名物既爾。萬法安立所以生死涅槃本
T38n1768_p0230b21║無二相。但為化此虛妄。如度虛空。實無眾生
T38n1768_p0230b22║得滅度者。如此了悟名得涅槃。實無涅槃可
T38n1768_p0230b23║得。但約此迷悟說凡說聖。假名生死強稱涅
T38n1768_p0230b24║槃。令改凡成聖捨生死得涅槃。既悟此本來
T38n1768_p0230b25║不二亦復不一。若於凡聖生死涅槃作一異
T38n1768_p0230b26║解者則障正道。名為據語。今破此一異等見
T38n1768_p0230b27║名為開道。約智開復有何道可開耶。從來云。
T38n1768_p0230b28║如來之身非凡聖。是聖涅槃之法。是常非無
T38n1768_p0230b29║常。今為對此故明如來之身非凡非聖。凡聖
T38n1768_p0230c01║悉是如來善巧。涅槃非常無常。常無常皆涅
T38n1768_p0230c02║槃方便。何者共耶。常病重故設無常之藥。眾
T38n1768_p0230c03║生執有為涅槃故設無。身心皆盡乃為妙極。
T38n1768_p0230c04║物情不了便謂佛身無涅槃斷滅。故經云。其
T38n1768_p0230c05║復不久王復得病。須服乳藥。故今教為對無
T38n1768_p0230c06║常故設常住。則左右除病。迭代破執。執病若
T38n1768_p0230c07║盡在藥皆除。涅槃之法竟何所有。雖無所有
T38n1768_p0230c08║而無所不有。雖無所不有而無所有。有無既
T38n1768_p0230c09║爾。常無常亦然。非常非無常。常無常具足也。
T38n1768_p0230c10║大師於此明四雙八隻義。一凡聖二常無常
T38n1768_p0230c11║三隱顯四半滿。
T38n1768_p0230c12║言凡聖者。涅槃實不開凡聖。但住大涅槃能
T38n1768_p0230c13║建大義。或時為凡。或時化聖。故佛初出世間
T38n1768_p0230c14║同凡夫事。雖同凡而異解。凡初生則行諸方
T38n1768_p0230c15║七步。云天上天下唯我為尊。又云我生胎分
T38n1768_p0230c16║盡。是最末後身既自得解脫。復度眾生。此言
T38n1768_p0230c17║已障是聖。但說此言已更為嬰兒。乃至槃馬
T38n1768_p0230c18║捔力等具同凡事。此則以凡覆聖。今日教起
T38n1768_p0230c19║明久已聖人方便便現為此事。則是以聖開
T38n1768_p0230c20║凡。開覆之義具通今昔。昔開凡覆聖。今開聖
T38n1768_p0230c21║覆凡。但者覆名今開稱。所以爾者。初為緣未
T38n1768_p0230c22║堪不得說是聖。但得說是凡。則凡覆聖。今始
T38n1768_p0230c23║得說道我本是聖人。以聖開凡。故前覆今道
T38n1768_p0230c24║開也。人聞此開覆便作二解。聞昔覆謂言別
T38n1768_p0230c25║有一聖為凡所覆。聞今開則謂卻除於凡別有
T38n1768_p0230c26║聖出。今明不爾。昔本來是聖。為緣未堪不得
T38n1768_p0230c27║說為聖。唯得說為凡。隱聖道不得說名之為
T38n1768_p0230c28║覆。豈別有一聖可覆。今只道昔凡則是聖詺
T38n1768_p0230c29║之為開。豈別有凡可除聖可開耶。故經云。顯
T38n1768_p0231a01║發如來方便密教故。昔隱不說為密也。今日
T38n1768_p0231a02║顯說為開密也。
T38n1768_p0231a03║凡聖既然。常無常亦爾。昔說無常隱常為覆。
T38n1768_p0231a04║今日顯說於常為開。然昔說無常只說常為
T38n1768_p0231a05║無常。詺無常覆常。今日只說向無常者常名
T38n1768_p0231a06║為開也。又且昔日名覆今復名開。何者。昔說
T38n1768_p0231a07║無常不為無常。昔說無常為開。今日常若無
T38n1768_p0231a08║昔無常何同顯今日常。是則昔無常為今常。
T38n1768_p0231a09║化方便故昔無常今得是開也。此是片到明
T38n1768_p0231a10║未是好開。至下文明常無常。為顯非常非無
T38n1768_p0231a11║常。常無常無常常具足乃是開密也。如此凡
T38n1768_p0231a12║聖常無常開無常。常無常無常常具足乃是
T38n1768_p0231a13║開密也。如此凡聖常無常開覆並是大涅槃
T38n1768_p0231a14║方便。如用若真明凡覆聖聖開凡。常無常開
T38n1768_p0231a15║覆未足為奇。亦非妙用。只為畢竟無。如此凡
T38n1768_p0231a16║聖常無常。而能在中為凡為聖。能常能無常
T38n1768_p0231a17║開覆等事。乃是不可思議方便妙用耳。然此
T38n1768_p0231a18║可有三道開覆。一以凡覆聖以聖開凡。二者
T38n1768_p0231a19║凡聖是實覆涅槃凡聖方便。今明凡聖無並
T38n1768_p0231a20║是涅槃妙用。名之為開。三者凡聖覆非凡聖
T38n1768_p0231a21║方便。今始得顯涅槃非聖非凡。凡聖具足名
T38n1768_p0231a22║之為開。凡聖既爾。常無常亦然也。但凡聖中
T38n1768_p0231a23║復有凡始凡終聖始聖終凡終聖始聖始凡終。
T38n1768_p0231a24║何者。昔託王宮而生為凡始。道場樹下成道
T38n1768_p0231a25║為凡終。成佛為聖始。雙林入滅為聖終。只聖
T38n1768_p0231a26║始則凡終。凡終則聖始也。開凡終為聖始。聖
T38n1768_p0231a27║始則凡終者。可得聖終為凡始凡始則聖終
T38n1768_p0231a28║不。解云。若通就實凡實聖則可例。何者。只起
T38n1768_p0231a29║一有得斷常之心。無得正觀便斷則凡始為
T38n1768_p0231b01║聖終。若無得正觀不觀。有得虛妄便起。則聖
T38n1768_p0231b02║終為凡始也。但此中如來一期凡聖方便只得
T38n1768_p0231b03║凡終為聖始聖始為凡終。不得聖終為凡始
T38n1768_p0231b04║凡始為聖終。若進論。此間感息他方現生。則
T38n1768_p0231b05║此土聖終他國凡始也。問凡有始終聖亦始
T38n1768_p0231b06║終者。無常有始終常亦有始終不。常無常相
T38n1768_p0231b07║對。無常有始終常無始終。亦應凡聖相對。凡
T38n1768_p0231b08║有始終聖無始終。解云。小乘明凡聖皆是無
T38n1768_p0231b09║常故皆有始終。大乘凡聖有二種。一者方便
T38n1768_p0231b10║則凡聖皆無常。二者實義則無此凡聖者無
T38n1768_p0231b11║始終也。問者說無常覆常為覆。邪常之覆正
T38n1768_p0231b12║常耶。若昔無常但覆邪常不覆正常者。昔說
T38n1768_p0231b13║是凡但覆耶聖。不覆今正聖。昔正覆今日聖。
T38n1768_p0231b14║亦昔無常正覆今常。又難。若昔無常覆今常
T38n1768_p0231b15║不覆邪常者。昔無常除今常不除邪常。昔宜
T38n1768_p0231b16║禁乳則昔通除常。又若無常覆今常者。未說
T38n1768_p0231b17║今常。云何覆今常。前說無常可常覆無常。昔
T38n1768_p0231b18║無常未有今常。何得言昔無常覆今耶。解此
T38n1768_p0231b19║已如上諸佛本是常。昔隱不得說常。但說無
T38n1768_p0231b20║常。故言無常覆常也。
T38n1768_p0231b21║然此開覆則是如來藏義。何故名如來藏。為
T38n1768_p0231b22║當眾生藏如來名如來藏。為當如來自藏名
T38n1768_p0231b23║如來藏耶。然只此間則是解竟。然具此二義。
T38n1768_p0231b24║一者眾生性顛倒隱覆如來性故名如來藏。二
T38n1768_p0231b25║者眾生不堪聞如來之性。隱而不說亦名如
T38n1768_p0231b26║來藏。今教顯一切眾生皆有佛性。佛性是
T38n1768_p0231b27║我義。眾生依方等大教臨度斷除顛倒。則
T38n1768_p0231b28║顯如來藏。藏顯則名法身。顯眾生有佛性。
T38n1768_p0231b29║則顯眾生是佛性根本。眾生是佛故有佛性。
T38n1768_p0231c01║非佛則不得有佛性。如人姓張郎則有張姓。
T38n1768_p0231c02║非張則不得有張姓。佛性亦爾。故論云非眾
T38n1768_p0231c03║生身內有佛非密。身外有亦非密。四並非
T38n1768_p0231c04║密。眾生則是佛為密也。有時難此義。何故
T38n1768_p0231c05║有佛性非密則是佛為密耶。有解云。有義
T38n1768_p0231c06║則疏。是義則密。釋難眾生則是佛為密。有
T38n1768_p0231c07║性不密者。眾生則佛性義深。眾生有佛性不
T38n1768_p0231c08║深。經云。眾生有佛性甚深。既有性為深。何意
T38n1768_p0231c09║有佛性非密。不見好解(扶解孝奉落疏密之語不圓深不深者。如人二人
T38n1768_p0231c10║相近。即言密不得言深。若向何得言深淺是亦如此。眾生即佛性即相密。若單論佛性即深。經云。眾生有佛性甚深。
T38n1768_p0231c11║是約佛性為言。眾生即佛者。是約眾生為論。所以眾生外更無佛性。故即是佛性與眾生不疏為密。是密義甚深。故
T38n1768_p0231c12║有佛性甚深者乎云)問地論亦隱顯義與今何異。解云語
T38n1768_p0231c13║雖同其意大異。彼有如來藏體。為妄所覆名
T38n1768_p0231c14║之為隱。復則現出此體名之為顯。如貧女寶
T38n1768_p0231c15║藏暗室瓶盆。則用此譬為義。今則不爾。此譬
T38n1768_p0231c16║為破始有。故言本有豈可守斯為定耶。今明
T38n1768_p0231c17║只迷故名隱名藏。豈尚別有此體可隱。只悟
T38n1768_p0231c18║故名顯。名法身無體可顯。迷故名隱。隱無所
T38n1768_p0231c19║隱。悟故名顯。顯無所顯。只迷因緣故隱。悟因
T38n1768_p0231c20║緣故名顯。如箜喉之喻無乎。無棍等因緣則
T38n1768_p0231c21║無聲為隱。無別聲可隱在內。若因緣具足聲
T38n1768_p0231c22║則便出。無別聲可顯。如來藏隱顯亦爾。不了
T38n1768_p0231c23║因緣故隱。顯又如此。隱顯並出於緣。緣未堪
T38n1768_p0231c24║如此說故為隱。今皆聞之故不隱。乃出於緣。
T38n1768_p0231c25║法身更何隱顯也。
T38n1768_p0231c26║四次半滿義。他云。昔無常為半。今常為滿。此
T38n1768_p0231c27║有種種計不同。或云般若已上法華已來是
T38n1768_p0231c28║無常半教。唯涅槃常住乃為滿字難(云云)。又彼
T38n1768_p0231c29║明常無常云。斷明義。生死無常不通常。涅槃
T38n1768_p0232a01║常不通無常。乃至金剛心無常不通常。佛果
T38n1768_p0232a02║常不通無常。如此一握無常。一握是常。無常
T38n1768_p0232a03║一握既半。常是一握亦半。今一家有時對此
T38n1768_p0232a04║牽生死無常至佛果常。牽佛果常至生死無
T38n1768_p0232a05║常。令彼兩處互通。無常邊亦滿。常邊亦滿。一
T38n1768_p0232a06║家云。半邊滿滿邊半。此非互語。半三斗三斗
T38n1768_p0232a07║米。亦如山在南在山南。豈可為一。今滿半半
T38n1768_p0232a08║滿亦有異義。但此有為意。一者滿半圓偏語。
T38n1768_p0232a09║半滿積足語。滿半圓偏語者。明涅槃本來具
T38n1768_p0232a10║足緣。未巧具聞圓旨。故說無常一邊名為半
T38n1768_p0232a11║字。故經問。云何解滿字及與半字義亦得道。
T38n1768_p0232a12║云何解半字及與滿字義。但今得意明涅槃
T38n1768_p0232a13║具足圓滿為緣說半。故言滿半也。半滿是積
T38n1768_p0232a14║足者。無常是半。常足為滿。常亦爾。故定知半
T38n1768_p0232a15║滿大師戲言耳。又滿半是圓偏語。如前半滿
T38n1768_p0232a16║是對治語。何者。汝言常是滿者此半邊滿耳。
T38n1768_p0232a17║有時明常無常名半邊滿。常無常雙用名滿
T38n1768_p0232a18║邊半也。但一家釋半滿復有展轉明義。一無
T38n1768_p0232a19║常為半常為半。無常為半常為滿。二常無常
T38n1768_p0232a20║皆半。是常無常所病皆洗除盡名之為滿。三
T38n1768_p0232a21║者常無常用半。非常非無常體滿體用異故。
T38n1768_p0232a22║此體用用體具足始為滿。無常為半。常為滿。
T38n1768_p0232a23║別二邊高下。若非常非無常常無常具足別
T38n1768_p0232a24║二邊雙遊也。大師明無常復有四種。一病藥。
T38n1768_p0232a25║二開覆。三半滿。四二邊。此四句無常云何不
T38n1768_p0232a26║別。解云。病藥無常者。以無常治常。常病既去
T38n1768_p0232a27║無常之藥亦除。如三修耶常雖去猶存無常
T38n1768_p0232a28║故成尤疾。所以文云。王今病重故也。此一向
T38n1768_p0232a29║須寫寫矣。開覆無常如前。以無常覆常。復是
T38n1768_p0232b01║道無常者常不除無常也。半滿無常。昔說無
T38n1768_p0232b02║常為半。今還明無常為滿。又昔說無常不了
T38n1768_p0232b03║故為半。今明無常顯了。生死無常佛果常住
T38n1768_p0232b04║字義具足為滿也。二邊無常者。此二恒俱。豈
T38n1768_p0232b05║得除無常明常。但二邊有前後。尤有高下。充
T38n1768_p0232b06║並充等義。
T38n1768_p0232b07║第二明經宗旨。古來明宗體異。以常住為宗。
T38n1768_p0232b08║文言為體。今一家明只宗是體。豈異體別有
T38n1768_p0232b09║宗。大師云。今解釋此。茲國所無。汝何處得此
T38n1768_p0232b10║義耶。云稟關河。傳於攝領。攝領得大乘之正
T38n1768_p0232b11║意者。若是諸師皆息推片不熟看經論。妄引
T38n1768_p0232b12║候文失於圓旨。如文佛性者名第一義空。便
T38n1768_p0232b13║種種解釋。或云從境為名。或云即於真諦。彼
T38n1768_p0232b14║云。佛性是智。第一義空是境。但智即境故云
T38n1768_p0232b15║佛性名第一義空。又云。佛性是俗諦。但俗即
T38n1768_p0232b16║真故云佛性名第一義空也。今明此語未足。
T38n1768_p0232b17║佛性者名第一義空。智者見空及以不空。此
T38n1768_p0232b18║始成一句耳。是故發初與他異。他明此經以
T38n1768_p0232b19║常為宗。今初辨常者。乃倒寫之用未是正意。
T38n1768_p0232b20║常是藥用。豈會開正宗。前藥治前病。後藥治
T38n1768_p0232b21║後病。常是藥用。常為宗者。無常是藥。亦應以
T38n1768_p0232b22║無常為宗。彼云。後藥治後病。後藥為後經宗。
T38n1768_p0232b23║前藥治前病。前藥為前經宗。今明前藥為前
T38n1768_p0232b24║經宗。前經有無量種。豈得併以無常為經前
T38n1768_p0232b25║宗。既不可無常為宗。後經寧得以常為宗。今
T38n1768_p0232b26║對彼故以無得為宗。汝以常為宗。文何所出。
T38n1768_p0232b27║我今依經文自云。無得者名大涅槃。故無所
T38n1768_p0232b28║得此經宗也。又亦汝言涅槃定常不得無常。
T38n1768_p0232b29║斯則常故常名有所得。有所得者乃名生死。
T38n1768_p0232c01║何謂涅槃。彼云我亦有得無得義。至忘為無
T38n1768_p0232c02║得。彌存為有得。今責汝妄不可為存。存不可
T38n1768_p0232c03║為妄。真絕不可待。俗待不可絕。還成有所得。
T38n1768_p0232c04║何謂無得耶。又彼義真諦中不得有樂不得
T38n1768_p0232c05║有一乘也。我樂一乘並是世諦。又於汝證言
T38n1768_p0232c06║生死無常涅槃是常。大眾聞之何事怪。故云
T38n1768_p0232c07║涅槃不可定常。不可定無常。非待非不待。不
T38n1768_p0232c08║可思議。聞者怪也。只無所得故不可思議。無
T38n1768_p0232c09║所得為經宗也。他難云。汝以無得釋經宗為
T38n1768_p0232c10║是者。我亦以常釋經宗亦是。解云。常無常雖
T38n1768_p0232c11║經說。而有病財無所得義則無過生。經云。雖
T38n1768_p0232c12║不常住非念念滅。此已常無常兩除。次復明
T38n1768_p0232c13║涅槃非常無常。常無常俱洗。如德王中說。何
T38n1768_p0232c14║偏得以常為宗耶。無得之義始終無行故以
T38n1768_p0232c15║為宗也。問有得名生死。無得名涅槃。則有得
T38n1768_p0232c16║名無常。無得名為常。得無得還是常無常。云
T38n1768_p0232c17║何捨常無常而用得無得耶。解云。若定用無
T38n1768_p0232c18║得為是還成有得。不名無所得。一無所依乃
T38n1768_p0232c19║名無得。無得通常無常。何者。彼云生死無常
T38n1768_p0232c20║涅槃常。如此常無常並有所得。今明常明無
T38n1768_p0232c21║常。因緣假名字說。無有無常可有。亦無有常
T38n1768_p0232c22║之可得。一無所住故名無所得也。又他常無
T38n1768_p0232c23║常智斷明義。生死無常涅槃常。前心無常後
T38n1768_p0232c24║心常。故是有所得。今明諸法未曾常無常。或
T38n1768_p0232c25║說常或說無常。諸法實相行常無常也。然無
T38n1768_p0232c26║所得非但是此經宗。通是一切大乘之正意
T38n1768_p0232c27║也。
T38n1768_p0232c28║第三釋名。此中復為三。第一明異名。第二翻
T38n1768_p0232c29║名。第三絕名。初明異名者。或云泥洹。或云泥
T38n1768_p0233a01║曰。肇師云。彼國楚夏不同耳。大亮云。涅槃者
T38n1768_p0233a02║異俗之音。音有楚夏。涅槃正中天竺之音也。
T38n1768_p0233a03║或云。此三名目於三本。泥曰此是中本。泥洹
T38n1768_p0233a04║是六卷經。涅槃則此大本。今謂未必然也。大
T38n1768_p0233a05║本亦得名大泥洹經也。
T38n1768_p0233a06║次翻名且明摩訶義。此是外國音。此雖有三
T38n1768_p0233a07║義。正翻為大。金光明云。摩訶提婆此云大天。
T38n1768_p0233a08║又今既標大意。何須更樹。但大有多義。依
T38n1768_p0233a09║此經凡有六義。一常故大。所言大者。名之為
T38n1768_p0233a10║常。然無常二得名大而終不及常。大薪大火。
T38n1768_p0233a11║大薪不及火。常無常亦爾也。二者廣故大。所
T38n1768_p0233a12║以然者。經云。所言大者。其性廣博。廣博故大
T38n1768_p0233a13║也。三者高故名大。經云。譬如大山。一切世人
T38n1768_p0233a14║所不能上。故名大山。涅槃亦爾。聲聞緣覺及
T38n1768_p0233a15║諸菩薩所不能上。是故名大。四深故大。經云。
T38n1768_p0233a16║大名不可思議。一切世人所不能測。是故名
T38n1768_p0233a17║大也。五者多故名大。經云。譬如大城。多諸珍
T38n1768_p0233a18║寶故名大城。涅槃亦爾。多諸法寶故名為大。
T38n1768_p0233a19║六者勝故名大。譬如有人。於人中勝故名大。
T38n1768_p0233a20║涅槃亦爾。勝於一切故名為大也。雖有六大
T38n1768_p0233a21║名不出二種。一體大二用大。體大者則是法
T38n1768_p0233a22║性也。涅槃者則諸佛之法性也。用大者八自
T38n1768_p0233a23║在我故名用大也。又有二大。一待大二絕大。
T38n1768_p0233a24║然此無二。只待則絕因緣則空故也。
T38n1768_p0233a25║次明涅槃義。前摩訶題既標大更無異釋。翻
T38n1768_p0233a26║涅槃則眾解不同。或言無翻。言有翻。今略出
T38n1768_p0233a27║無翻四師有翻六。無翻四師者。第一大亮師
T38n1768_p0233a28║明涅槃無翻。彼云。涅槃是如來神通之極號。
T38n1768_p0233a29║常樂八味之都名。涅槃是異俗之名。名有楚
T38n1768_p0233b01║夏。前後互出乃有三名。涅槃正是中天竺之
T38n1768_p0233b02║音名含眾義。此方無一名以譯之。存其胡本
T38n1768_p0233b03║焉。此遠述河西乃至大濟。皆同此說也。第二
T38n1768_p0233b04║陘師亦云無翻。彼師序云。稱包眾理名冠眾
T38n1768_p0233b05║義。一名之中有無量名。處音無以譯其稱。晉
T38n1768_p0233b06║言無以代其號者。故不可翻。第三寶亮師亦
T38n1768_p0233b07║云不可翻。彼序云。涅槃是出世法總名貫眾
T38n1768_p0233b08║法之通號。然此之語乃方土之音。聖既出彼
T38n1768_p0233b09║國。此亦無名以正翻。但文詶況指義釋而已。
T38n1768_p0233b10║第四知秀師亦云不可翻。彼師序云。涅槃是
T38n1768_p0233b11║圓極至住之總名也。然因跡見名名知本。名
T38n1768_p0233b12║跡之興肇自天竺。我大梁亦應有稱。但弘道
T38n1768_p0233b13║之近既發軫西域。於未測此方以伊譯翻。是
T38n1768_p0233b14║以前賢後哲皆順舊本述而不作。故題之經
T38n1768_p0233b15║道此四師並云涅槃不可翻。彼明不可翻有
T38n1768_p0233b16║文有義。義者涅槃是圓德。圓德立圓名故不
T38n1768_p0233b17║可一名翻。二者有文者。三點成涅槃故不可
T38n1768_p0233b18║一名翻也。今作五難難云。一作大非不等難。
T38n1768_p0233b19║彼國有總名。此間無圓稱。如來但念彼土眾
T38n1768_p0233b20║生不受此方。今殘彼有圓名解義。此無圓名
T38n1768_p0233b21║則不解圓義。故悲不爾。涅槃來於此土便成
T38n1768_p0233b22║無益也。第二就今昔相決難。今昔皆涅槃應
T38n1768_p0233b23║皆可翻。然今不可翻。可是涅槃。昔可翻。昔應
T38n1768_p0233b24║非涅槃。昔不具足涅槃。今具足。不可翻。昔不
T38n1768_p0233b25║具足則可翻者。則難今具足可是涅槃。昔不
T38n1768_p0233b26║具足應非涅槃。第三約摩訶難涅槃。涅槃是
T38n1768_p0233b27║摩訶涅槃。涅槃既不可翻。摩訶是涅槃。摩訶
T38n1768_p0233b28║涅槃亦不可翻。又摩訶含三義。翻摩訶者涅
T38n1768_p0233b29║槃含三德。亦一解說翻涅槃也。若言摩訶非
T38n1768_p0233c01║圓名涅槃是圓名者。此摩訶非涅槃摩訶。涅
T38n1768_p0233c02║槃非摩訶涅槃也。涅槃含三德。名既圓。摩訶
T38n1768_p0233c03║含三義。摩訶亦是圓名。皆不可翻也。皆可翻
T38n1768_p0233c04║也。第四難。涅槃不可翻。別涅槃一部並壞。涅
T38n1768_p0233c05║槃發初晨朝唱告般涅槃。一切大眾皆悉悲
T38n1768_p0233c06║惱。純陀云。雖知如來方便涅槃。而我等不能
T38n1768_p0233c07║不懷悲惱。既是眾德大眾及純陀何事悲苦。
T38n1768_p0233c08║又現病品云。倚臥鶴樹間。下愚凡夫見尚言
T38n1768_p0233c09║必涅槃。若是眾德下愚豈能得見。若見眾德
T38n1768_p0233c10║乃是上智。何故名下愚。故不可。第五總別難。
T38n1768_p0233c11║彼有圓偏名。彼有總別。此但偏名無圓名。此
T38n1768_p0233c12║但有別無總。此彼皆有總別名。彼此皆有圓
T38n1768_p0233c13║偏名也。
T38n1768_p0233c14║次出有翻六師。翻者無量。略明六師。第一道
T38n1768_p0233c15║生法師翻為滅。其義訓乃自多。方正名為滅。
T38n1768_p0233c16║經論皆爾也。第二肇師翻之以滅度。秦言無
T38n1768_p0233c17║為。亦言滅度。以虛無寂漠妙絕有為名曰無
T38n1768_p0233c18║為。以其大患永滅超度四流故云滅度。他家
T38n1768_p0233c19║不同。滅則語法。度則目人。法本有今無。人從
T38n1768_p0233c20║此到彼。又云。實法人法皆滅。假名人法悉度
T38n1768_p0233c21║也。又滅者凡聖皆滅度則簡異凡夫。凡夫滅
T38n1768_p0233c22║已後生不得稱度。大聖一滅永不復生。故稱
T38n1768_p0233c23║之曰度。第三太原宗師翻解脫。彼云。涅槃者
T38n1768_p0233c24║累盡之通名萬善之號。涅槃是天竺之音。此
T38n1768_p0233c25║正言解脫。如經說也。乃至開善等翻為無累
T38n1768_p0233c26║也。第四宣武竉師翻為大寂定。經云。涅槃名
T38n1768_p0233c27║大寂定也。第五仙師翻不生。梁武用對煩惱
T38n1768_p0233c28║不名涅槃。煩惱不生乃名涅槃也。第六影師
T38n1768_p0233c29║翻安樂。不安則名生死。安樂則是涅槃。北人
T38n1768_p0234a01║云。般涅槃那翻入息。入有三種。一實論。謂息
T38n1768_p0234a02║妄歸真從因趣果故名入。二者真應相對。息
T38n1768_p0234a03║化歸真名入。三但就應為言。謂捨有為入無
T38n1768_p0234a04║為名入也。涅槃正翻為滅。若隨義翻不生解
T38n1768_p0234a05║脫等。
T38n1768_p0234a06║問若正翻滅。何故下文云滅諸結火名滅度。
T38n1768_p0234a07║離覺觀故名涅槃。外國滅名不同。諸結火滅
T38n1768_p0234a08║名彌留陀。離覺觀名涅槃那也。言息究竟解
T38n1768_p0234a09║脫永蘇息。息有三。一息因果患。二息諸事業。
T38n1768_p0234a10║諸事業者。文云。雖得禪定智慧解脫不名畢
T38n1768_p0234a11║竟。若能斷除三十七品所行之事乃名畢竟
T38n1768_p0234a12║涅槃也。前諸師定言不可翻。具如前難。今復
T38n1768_p0234a13║定言可翻。亦彼研覈叡師大品序云。秦言謬
T38n1768_p0234a14║者定之以字義。胡音失者正之以天竺。不可
T38n1768_p0234a15║變者則而出。今既出以涅槃則是不可翻。云
T38n1768_p0234a16║何言可翻耶。今更別難為兩意。來生肇等翻
T38n1768_p0234a17║為滅為一難。來宗師等翻解脫無累為一難。
T38n1768_p0234a18║若言涅槃翻為解脫。栖神無累何事憂悲耶。
T38n1768_p0234a19║又云。滅諸結火名為滅度。離覺觀故名為涅
T38n1768_p0234a20║槃。既涅槃滅度兩出別。知不以滅度翻涅槃。
T38n1768_p0234a21║然生肇等師親承什師血共翻譯。豈當有謬
T38n1768_p0234a22║而釋彈片耶。今明不破生肇。今古人彈其定
T38n1768_p0234a23║翻者耳。若定言翻滅度則過之甚也。問汝今
T38n1768_p0234a24║云何作此問者且反彼。汝言涅槃為有名．為
T38n1768_p0234a25║無名而問翻無翻耶。而未知有名無名而更
T38n1768_p0234a26║問翻無翻。如未知兔頭有角無角而問菟角
T38n1768_p0234a27║若為長短耶。翻無翻亦爾。無名是本。翻無翻
T38n1768_p0234a28║是末也。然此義有齊不齊。定其齊者。涅槃未
T38n1768_p0234a29║曾名未曾無名未曾翻未曾無翻。則非名非
T38n1768_p0234b01║無名非翻非無翻。故經云。大涅槃者不可得
T38n1768_p0234b02║聞。何以故。非有為故。非無為故。非音聲故。
T38n1768_p0234b03║不可說故。故知非名。亦可得聞。以聞故。故知
T38n1768_p0234b04║非無名。所以涅槃非名。所以涅槃非無名。強
T38n1768_p0234b05║立名。非但強立名。亦強言無名。則非名非無
T38n1768_p0234b06║名。施名施無名。亦非翻非無翻。強翻強無翻
T38n1768_p0234b07║也。言不齊者。明涅槃非名無名強為涅槃立
T38n1768_p0234b08║名。就強名中論翻不翻。何者。涅槃別總故翻
T38n1768_p0234b09║而無翻。涅槃總別故無翻而翻。不翻而翻亦
T38n1768_p0234b10║名為滅度。亦名無累解脫等。翻而不翻則三
T38n1768_p0234b11║德圓滿無所不含。豈可以一義翻耶。故涅槃
T38n1768_p0234b12║具總別義。故具有翻不翻也。
T38n1768_p0234b13║又就今昔論總別有四句義。自有總是別非。
T38n1768_p0234b14║合曰三德涅槃也。自有別是而總非。如昔日
T38n1768_p0234b15║涅槃。唯是斷無為涅槃也。總別俱是者。昔別
T38n1768_p0234b16║是今總是。俱非者。昔總非今別非也。次明今
T38n1768_p0234b17║□涅槃。目論總別是非四句義。何者為其相。
T38n1768_p0234b18║一往就因緣為論明總是別非。是是非也。言
T38n1768_p0234b19║總則得別。道是則得非。若言總不得別。則別
T38n1768_p0234b20║非總。別道是不得非。此是非非。今總是別總。
T38n1768_p0234b21║總是別。即是即也。今別是總別。別非總。即非
T38n1768_p0234b22║也。若論以意者。此言已是而人心有得。不能
T38n1768_p0234b23║云。悟障孝之徒好依字。今復須示其文處。總
T38n1768_p0234b24║是別非者。如哀歎品三德縱橫。皆非三德圓。
T38n1768_p0234b25║其乃是也。別是總非者。如下文。佛名覺。涅槃
T38n1768_p0234b26║名解脫。又涅槃名果。果取斷不取智也。次總
T38n1768_p0234b27║別無定。一切皆總皆別。若當涅槃總三德別
T38n1768_p0234b28║有時三德總涅槃別。一切皆是般若皆是解
T38n1768_p0234b29║脫。有涅槃成祕藏。如四相品說。涅槃為別也。
T38n1768_p0234c01║大品云。攝一切善法入般若。是般若為總也。
T38n1768_p0234c02║然今因涅槃總別。則議涅槃別總必具此二
T38n1768_p0234c03║義。若偏取一義則未識涅槃通意也。
T38n1768_p0234c04║第三明絕名。古來明真諦與涅槃絕不絕凡
T38n1768_p0234c05║有三說不同。一云二皆不絕。真諦有真如實
T38n1768_p0234c06║際之名。涅槃有常樂我淨之稱。而言絕者。乃
T38n1768_p0234c07║絕生死世俗患累之名。若見美妙之名則不
T38n1768_p0234c08║絕。第二明二種皆絕。真如本自寂絕布微非
T38n1768_p0234c09║名所及。涅槃亦爾。言語道斷心行處滅也。第
T38n1768_p0234c10║三師云。真諦絕涅槃不絕。是俗諦乃有則真
T38n1768_p0234c11║義尚論。涅槃終是俗諦。是續待二假。莊嚴明
T38n1768_p0234c12║涅槃二諦攝。開善明是俗諦攝。故不絕。今次
T38n1768_p0234c13║第難之。難第一家。真諦涅槃皆不絕則□經
T38n1768_p0234c14║文。經云。涅槃非名強為之名。又云。非名非相
T38n1768_p0234c15║非待非不待。云何言不絕耶。若言涅槃無生
T38n1768_p0234c16║死之名為絕者。亦應生死無涅槃名。生死亦
T38n1768_p0234c17║絕。若互無為互絕者。亦應互無。應互妙。不可
T38n1768_p0234c18║互妙耶互絕耶。又肇師依涅槃論明涅槃無
T38n1768_p0234c19║名。云何涅槃不絕。斯則乖關河舊說。復違涅
T38n1768_p0234c20║槃正文也。難第二解。明涅槃斷言語絕心行
T38n1768_p0234c21║無名無相所以是絕者。亦不然。若涅槃絕同
T38n1768_p0234c22║真諦絕者。亦應涅槃同真諦頑。涅槃不可同
T38n1768_p0234c23║涅槃真諦頑者。則涅槃不可同真諦絕。第三
T38n1768_p0234c24║師云真諦絕涅槃不絕者。亦不然。若真諦絕
T38n1768_p0234c25║涅槃不絕者。真諦妙涅槃不妙。真諦空涅槃
T38n1768_p0234c26║不空。二種皆空則二皆絕也。彼云真諦妙無
T38n1768_p0234c27║涅槃妙有二種有無雖異而是妙。既皆妙則
T38n1768_p0234c28║應皆絕。一絕絕一不絕則一妙一不妙也。
T38n1768_p0234c29║問今意云何耶。解云。若更有解還同足載耳
T38n1768_p0235a01║只除前來諸解注意自現。何煩別說耶。而今
T38n1768_p0235a02║為障學者未能體道無。今因指識月。藉教知
T38n1768_p0235a03║理而心無所存。又云。無離文字說解脫相。又
T38n1768_p0235a04║經云。乃知解脫無言未知言則解脫。二云。乃
T38n1768_p0235a05║知涅槃無名未知名則涅槃也。又此經下文
T38n1768_p0235a06║云。如來涅槃非有為非無為非名不名非待
T38n1768_p0235a07║不待。則是非絕非不絕。何得而絕不絕耶。又
T38n1768_p0235a08║涅槃之體有是不是。有非不非。是是不能是。
T38n1768_p0235a09║非是亦不是。非非不能非。是非亦不非。故非
T38n1768_p0235a10║是非非。能是能非。非絕非不絕。能絕能不絕
T38n1768_p0235a11║也。有人言。三論所釋但得真諦一支義。我真
T38n1768_p0235a12║諦離四句絕百非。今明不爾。經既云。非物非
T38n1768_p0235a13║不物則非真非不真非俗非不俗。何關真諦。
T38n1768_p0235a14║問涅槃既非名非不名。是何物而能名能無
T38n1768_p0235a15║名耶。解云。涅槃非物非不物相得。更問道何
T38n1768_p0235a16║物耶。無物而物而物所謂正道。故肇師云。涅
T38n1768_p0235a17║槃者名為道也。涅槃無名強為立名名為涅
T38n1768_p0235a18║槃。但下文明名有二種。一因緣名二無因緣
T38n1768_p0235a19║名。因緣緣名如舍利弗也。無因緣者如坻羅
T38n1768_p0235a20║婆夷。實不食油強名食油。涅槃亦爾。無有因
T38n1768_p0235a21║緣強名涅槃也。問強為涅槃直名為對生死
T38n1768_p0235a22║不對生死。解云。涅槃豈不對生死。故肇師云。
T38n1768_p0235a23║出處異號應物假名也。難云。若爾則是因緣
T38n1768_p0235a24║名何謂無因緣名。解云。涅槃未曾名無名。未
T38n1768_p0235a25║曾對不對。道因緣亦是強言因緣。一切強立
T38n1768_p0235a26║名也。
T38n1768_p0235a27║次舉五類一況釋涅槃。五類者。一法界。二法
T38n1768_p0235a28║性。三法身。四般若。五佛性。一況即是虛空。
T38n1768_p0235a29║虛空具教不絕義及總別義。言法界者如華
T38n1768_p0235b01║嚴云。佛子法界者界非故則不絕。絕名無名
T38n1768_p0235b02║義而名法界。則絕不絕義無名名義。法性者
T38n1768_p0235b03║正法性遠離一切語言道一切趣非趣。悉寂
T38n1768_p0235b04║滅相。則不絕絕義。名無名而名為法性。則絕
T38n1768_p0235b05║不絕無名名義也。法身如金剛身品。般若如
T38n1768_p0235b06║歎般若偈。念相離已除語言亦滅也。佛性者。
T38n1768_p0235b07║如師子吼。明佛性第一義空所言空者。不見
T38n1768_p0235b08║空與之不空也。舉虛空況者如六種品云。是
T38n1768_p0235b09║故知虛空非有亦非無非相非可相也。
T38n1768_p0235b10║次明人法義。問涅槃是人名是法稱。為具足
T38n1768_p0235b11║名為不具名耶。他云。涅槃是法名。既稱云涅
T38n1768_p0235b12║槃。涅槃是至極之名。窮原盡性之說。所以是
T38n1768_p0235b13║具足也。今明涅槃。非有為非無為。則非具足
T38n1768_p0235b14║非不具足。非人非法。亦具足亦人名亦法。何
T38n1768_p0235b15║者。三點員伊金剛寶瓶滿足無缺。故是具足。
T38n1768_p0235b16║而涅槃是果。果斷德故不具足。涅槃是法不
T38n1768_p0235b17║可解言。人者四德為涅槃。我則是人也。又涅
T38n1768_p0235b18║槃非但法。亦得是譬。云如實非有非無。王罪
T38n1768_p0235b19║亦爾也(是闍王作逆佛慰喻之言是)又中論云。無生亦無滅
T38n1768_p0235b20║寂滅如涅槃也。舊云。佛方廣華嚴具足人法
T38n1768_p0235b21║涅槃。但是法非人者。無明法長人短義。明釋
T38n1768_p0235b22║迦出穢土為破我人之病故明法長人短。舍
T38n1768_p0235b23║那出於淨土界人法俱長。然釋迦人法具有
T38n1768_p0235b24║四句。一法長人短。二人長法短。三俱短。四俱
T38n1768_p0235b25║長。釋迦為破我人病故明無人我而有法。故
T38n1768_p0235b26║云無造。無受者善惡之累不忌也。又法通生
T38n1768_p0235b27║死涅槃故。法長人短者。生死無人唯涅槃有
T38n1768_p0235b28║人。生死無我唯涅槃有我也。此則具破眾生
T38n1768_p0235b29║斷常二見。生死無人故不常。而有法故不斷。
T38n1768_p0235c01║眾生若聞生死中有人則起常見。破常見故
T38n1768_p0235c02║明生死一向無人。眾生若聞無法則言無因果
T38n1768_p0235c03║罪福等則起斷見。為破此見故云有法。雖無
T38n1768_p0235c04║有人。善惡之法不失。故明人短法長也。法短
T38n1768_p0235c05║人長者。此少難見。且一往明三我人。同斷結
T38n1768_p0235c06║惑同入灰斷。未辨法有終極。今曰涅槃及前
T38n1768_p0235c07║人法明人壽等同太虛。正法終竟滅盡故法
T38n1768_p0235c08║短也。俱長者。生死既有虛妄人亦有虛妄人
T38n1768_p0235c09║法皆長。又佛常法常比丘僧常故長。如此長
T38n1768_p0235c10║短為顯不長不短也。
T38n1768_p0235c11║第四明涅槃體。前明經宗通明一經之宗。今
T38n1768_p0235c12║明體。涅槃一法體也。既為四。初就一法明體。
T38n1768_p0235c13║次二法明體。三三法明體。四就四法明體。言
T38n1768_p0235c14║一法明體者。人法言是有故下云。涅槃名為
T38n1768_p0235c15║善有舊云妙有也。有復為二義。一者本有。二
T38n1768_p0235c16║者始有。義雖本始不同。並是常本有此常始
T38n1768_p0235c17║有此常也。今難此義。若涅槃有本有始。亦應
T38n1768_p0235c18║有曾有今。若有曾有今。則成三世。三世無常
T38n1768_p0235c19║常法無曾無今者。常法無本如。既有本有始。
T38n1768_p0235c20║則應有曾今便成三世無常。
T38n1768_p0235c21║次二法明體者則是二諦義。莊嚴云。涅槃出
T38n1768_p0235c22║二諦外。明惑因所感果是浮虛之故是世諦。
T38n1768_p0235c23║假體則空故是真諦。今佛果非惑因所感故
T38n1768_p0235c24║非世諦。非世諦故不可則空故非真諦。所以
T38n1768_p0235c25║仁王經云。薩雲若覺超度世諦第一義也。開
T38n1768_p0235c26║善解云。果涅槃具足二諦。涅槃是續待二假
T38n1768_p0235c27║故是世諦。非但則真亦復冥真故是二諦。第
T38n1768_p0235c28║三冶城師云。佛果非世諦則是真諦。明真諦
T38n1768_p0235c29║是諸法之本。但眾生顛倒起惑構造生死遂
T38n1768_p0236a01║成世諦。今還修道斷惑生死盡世諦則滅。世
T38n1768_p0236a02║諦既滅還歸本真。譬如清水。本性際靜假外
T38n1768_p0236a03║風漸鼓擊致有波浪。風若息還收本性。今皆
T38n1768_p0236a04║不同此說。具如二諦義中廣破今述。但今明
T38n1768_p0236a05║佛果。非內非外非有為非無為非待非不待
T38n1768_p0236a06║非攝非不攝。豈可定言攝不攝耶。故肇師云。
T38n1768_p0236a07║涅槃之為道也。寂寥虛廣不可形名得。微妙
T38n1768_p0236a08║無相不可有心知。言之者告其真。知之者反
T38n1768_p0236a09║其愚。有之者乖其性。無之者傷其軀。斯乃希
T38n1768_p0236a10║夷之境太玄之鄉。而以有無題𮤂標其方域。
T38n1768_p0236a11║而語神通者不亦邈哉。涅槃之體乃其如此。
T38n1768_p0236a12║豈可以凡心推度或言在二諦內或言在二諦
T38n1768_p0236a13║外耶。
T38n1768_p0236a14║次明三德者。明三法有三種。一者三聚。二者
T38n1768_p0236a15║三性。三者三德也。三聚者色心無作。今不釋
T38n1768_p0236a16║此名。但佛果為具此三。不成論師解此有三
T38n1768_p0236a17║例。若是心則定有無作定無色一種則有多
T38n1768_p0236a18║解。一云佛果乃盡麤色則有妙色。故經云。捨
T38n1768_p0236a19║無常色獲得常色。又六卷云。妙色湛然常安
T38n1768_p0236a20║穩。又經云。解脫有二體。一色二無色。無色者
T38n1768_p0236a21║聲聞解脫。色者諸佛解脫也。第二云。佛果無
T38n1768_p0236a22║色。色是頑礙之法不可研磨。增進佛果之時
T38n1768_p0236a23║靈智獨存。無有色與無作也。而經中道妙色
T38n1768_p0236a24║者有二義。一能應為無窮之色。二者妙果顯
T38n1768_p0236a25║然故故為色耳。故六經云。願諸眾生滅一切
T38n1768_p0236a26║色入於無色大般涅槃也。地論明三佛皆有
T38n1768_p0236a27║色作身色可知。釋身色者如經。一一相海無
T38n1768_p0236a28║量諸相雖有此色而不可見。地經說佛相好
T38n1768_p0236a29║為實報身也。法身色者。如來藏中色性法門
T38n1768_p0236b01║顯現成佛體。體雖是色而無色相。如比丘無
T38n1768_p0236b02║作。雖是色性而無色相。又云。法身出生法則
T38n1768_p0236b03║無盡色像。又云。無礙之色如無像之並。不同
T38n1768_p0236b04║下地因中也。論心者雖捨無常識獲得常識。
T38n1768_p0236b05║涅槃以為體。但心為體。但心有三。一六識心
T38n1768_p0236b06║緣外境。二七識心緣內法。此二皆滅。唯第三
T38n1768_p0236b07║八識唯真識覺知也。論非色心者。無生死色
T38n1768_p0236b08║心亦名非色心也。又常釋色至處者。成論師
T38n1768_p0236b09║凡有四說。一欲色兩界有色。無色界無色。第
T38n1768_p0236b10║二云。三界並有色。三界外乃無色。何者。六地
T38n1768_p0236b11║已還身土分段有色土。七地已上出三界外
T38n1768_p0236b12║無復色。而是四空無色者無麤色耳。第三解
T38n1768_p0236b13║云。六地穢國土地二國中間猶有如影知光
T38n1768_p0236b14║色。八地已上則無復色。第四解金剛心則有
T38n1768_p0236b15║色。唯佛無色。而言界外意生身者。爾時無復
T38n1768_p0236b16║一期壽命。但有念念生滅。名為變易故云意
T38n1768_p0236b17║生身耳。無作一法窮至金剛也。今明皆不然。
T38n1768_p0236b18║若言佛果定有色者則應長短。質像則有處
T38n1768_p0236b19║所。若定無色亦應無心。何者。色是心依因既
T38n1768_p0236b20║無有色。心何所依。若言色是頑礙故須離者。
T38n1768_p0236b21║心是無常亦應須離。又心是取相之法亦應
T38n1768_p0236b22║須除。若轉取相心為無相心者。亦應轉頑礙
T38n1768_p0236b23║之色為無礙色。又歎如來無色應為色者。亦
T38n1768_p0236b24║無心應為心。解云。心為體。汝何心為體。汝捨
T38n1768_p0236b25║麤心以妙心為體。應捨麤色妙色為體也。今
T38n1768_p0236b26║明若言無一切皆無。是無不待於有。是故性
T38n1768_p0236b27║無有亦然也。故今有乖無。無不妨有。有無自
T38n1768_p0236b28║立色心無礙也。第二顯三性明體。三性善惡
T38n1768_p0236b29║無記。釋此三亦三例。善一向定有。惡一向定
T38n1768_p0236c01║無。無記復有二解。第一光宅明佛果有二種
T38n1768_p0236c02║無記。一知解無記。二果報無記。知解者如基
T38n1768_p0236c03║射馭。闡提亦有故非善。佛地亦有故非惡。故
T38n1768_p0236c04║有無記性也。果報者如生死中苦無常。釋既
T38n1768_p0236c05║非惡但是無記。涅槃之地常樂我淨亦非是
T38n1768_p0236c06║善並是無記也。第二開善莊嚴並云。是善非
T38n1768_p0236c07║復無記。次通彼二種無記之善。莊嚴明知解
T38n1768_p0236c08║應是善。開善通三性。闡提是惡。佛則是善也。
T38n1768_p0236c09║果報者生死之中多有異具故果報可是無
T38n1768_p0236c10║記。佛果唯有習果無復報法。寧可類此是無
T38n1768_p0236c11║記耶。今所明涅槃之體非善非不善非記非
T38n1768_p0236c12║不記無一定相。善巧方便無所不是善不善。
T38n1768_p0236c13║有時為對不善。如復道是善。故云。諸惡已斷
T38n1768_p0236c14║眾善普會。第三明三德者。涅槃乃具萬德。而
T38n1768_p0236c15║經文略言三德耳。但從來教三德凡有三師。
T38n1768_p0236c16║第一莊嚴云。法身語其體。般若解脫明其用。
T38n1768_p0236c17║勝難多不出智斷。般若智解脫斷體具智斷
T38n1768_p0236c18║故言三也。第二開書云。對行昔日二種涅
T38n1768_p0236c19║槃故言三德。昔日有餘身智雖在解脫未具。
T38n1768_p0236c20║今日身知在時解脫已具。則是斥彼有餘。昔
T38n1768_p0236c21║日無餘子果累盡解脫乃具而無復身智。今
T38n1768_p0236c22║明解脫具時而有身智。則斥彼無常。第三合
T38n1768_p0236c23║二解。合用兩義直論今教。如莊嚴。若對今昔
T38n1768_p0236c24║則如開善也。今明若無所得因緣假說無法
T38n1768_p0236c25║不得。但此三釋無文證據。真是義推。今謂此
T38n1768_p0236c26║等各有妨難。所以不可具論。初家凡有兩難。
T38n1768_p0236c27║一者明三德本共為涅槃體。云何但以法身
T38n1768_p0236c28║為體。又且法身亦得為用。豈謂智斷偏為用
T38n1768_p0236c29║耶。若云身是體異名故以法身當體者。下文
T38n1768_p0237a01║云。涅槃名解脫。應以解脫當名。而今不以解
T38n1768_p0237a02║脫者。當那忽以法身當解。二者文中自道縱
T38n1768_p0237a03║亦不成別異亦不成三法。曾無縱橫之異。豈
T38n1768_p0237a04║有體用之殊。若有體用有本末。若有本末則
T38n1768_p0237a05║有劣及結。云次難復解。若言斥昔涅槃故言
T38n1768_p0237a06║三德者。此名數殊不相主對。如破邪三寶則
T38n1768_p0237a07║言正三寶。今破二涅槃明二德。又以法身般
T38n1768_p0237a08║若斥無餘者。亦應以解脫常住斥彼有餘。何
T38n1768_p0237a09║者昔日有餘何但解脫未足亦非常住。今若
T38n1768_p0237a10║正言解脫不言常住者。亦應無餘正言法身
T38n1768_p0237a11║不言般若。第三既具用兩釋具招二難也。今
T38n1768_p0237a12║明真是教門不同故偏具為昔日不堪具說方
T38n1768_p0237a13║便偏說一解脫。今大心發故說三德圓伊涅
T38n1768_p0237a14║槃。興皇師云。無感不應故云法身。無境不照
T38n1768_p0237a15║名為般若。無累不盡故云解脫。又明三德為
T38n1768_p0237a16║開如來三密。故迦葉問願佛開微密廣為眾
T38n1768_p0237a17║生說也。如此三密並四相品是也。亦是對凡
T38n1768_p0237a18║夫三業。凡夫三業不密故。又為對生死三障
T38n1768_p0237a19║明涅槃三德。對報障明法身。對業障明解脫。
T38n1768_p0237a20║對煩惱障明般若。生死只三障故涅槃唯有
T38n1768_p0237a21║三德也。
T38n1768_p0237a22║次約四法明亦體即是四德。此德亦無定。或
T38n1768_p0237a23║一圓是妙有也。有時明二即妙有及我。有時
T38n1768_p0237a24║明三德鄰三修法也。四可解五德對彼五門。
T38n1768_p0237a25║有時八德則八味也。一德有二行。二德有四
T38n1768_p0237a26║行。三德有六行。四德有八行。五德有十行。八
T38n1768_p0237a27║德有十六行也。行有三雙。生死涅槃明行解。
T38n1768_p0237a28║生死在無常為行解。涅槃樂為行。此八行解
T38n1768_p0237a29║乃得涅槃四德也。二明因果。因在我常。果
T38n1768_p0237b01║常樂我。三約本跡。跡在無常。本身常樂我也。
T38n1768_p0237b02║八味者開善四德為八味。謂一常二恒三安
T38n1768_p0237b03║四無垢五不老六不死七快樂八清涼。開善
T38n1768_p0237b04║為恒。河西云常。常恒者名異義一。不從緣生
T38n1768_p0237b05║為常。始終真實為恒。開樂為安。內無惱為樂。
T38n1768_p0237b06║外不危曰安也。不老不死是我。我故不老我
T38n1768_p0237b07║故不死也。清涼無垢並是淨義也。涅槃復有
T38n1768_p0237b08║八相。如文。云好體對五門應明五德。但不淨
T38n1768_p0237b09║觀在初。聖人不為。但有四倒。四德對四倒故
T38n1768_p0237b10║明四行四德也。又對四人明四因四德。四人
T38n1768_p0237b11║者則闡提外道聲聞緣覺也。四因者謂信心
T38n1768_p0237b12║般若虛空三昧大悲。破闡提不信明信。信故
T38n1768_p0237b13║得淨德也。般若對外道。外道著我人一異。般
T38n1768_p0237b14║若正慧破一異我心故明般若。故得真我德。
T38n1768_p0237b15║虛空三昧破聲聞厭苦無常。在可厭故得三
T38n1768_p0237b16║昧。三昧故得樂德也。大悲對緣覺。緣覺著無
T38n1768_p0237b17║常果永入滅。無大悲故。大悲破無常得常德
T38n1768_p0237b18║也。為對四人明四因。故釋四德也。但此四德
T38n1768_p0237b19║大經辨其名數不同。常不見別名數直明常
T38n1768_p0237b20║二恒耳。但無常有二種。一生滅二流動。對生
T38n1768_p0237b21║滅故言常。流動故言恒也。樂名數不同。經云。
T38n1768_p0237b22║有佛三樂。謂覺知樂及寂滅樂實相樂。三樂
T38n1768_p0237b23║無愛樂。佛性一樂謂菩提樂也。復有四樂。一
T38n1768_p0237b24║師樂。若不斷樂還成有斷在復斷樂故名大
T38n1768_p0237b25║樂。二家□樂。三一切智樂。若不知則若一
T38n1768_p0237b26║切智故樂。四身不壞故樂。我有八自在義如
T38n1768_p0237b27║經也。淨有四種。一有淨。離二十五有。二門
T38n1768_p0237b28║樂淨。凡夫一樂不淨也。三身淨。身無常不淨。
T38n1768_p0237b29║四心淨。心有陋則不淨。無陋故淨也。
T38n1768_p0237c01║次第五明涅槃用。就此亦有二義。一者明照
T38n1768_p0237c02║境用。二者明發智用。今第一明本有用。但前
T38n1768_p0237c03║已略明本有義。此義未顯。今更廣明之也。然
T38n1768_p0237c04║古來有三解。第一靈味高高生死之中已有
T38n1768_p0237c05║真神之法。但未顯現。如蔽黃金。如來藏經云。
T38n1768_p0237c06║如人弊帛裹黃金像墮泥中。無人知者。有得
T38n1768_p0237c07║天眼者。提淨洗則金像宛然。真神亦爾。本來
T38n1768_p0237c08║已有常住佛體。萬德宛然。但為煩惱所覆。若
T38n1768_p0237c09║斷煩惱佛體則現也。次有障安瑤師云。眾生
T38n1768_p0237c10║有成佛之道理。此理是常。故說此眾生為正
T38n1768_p0237c11║因佛性。此理附於眾生。故說為本有也。第三
T38n1768_p0237c12║開善具有二義。一者本有。二者始有。更無二
T38n1768_p0237c13║體。但將兩義成定之耳。欲明不有神明。定若
T38n1768_p0237c14║有神明則本來有當果之理。此本有義但約
T38n1768_p0237c15║萬行圓滿金剛心謝種覺起時名為始有。大
T38n1768_p0237c16║經具有二文。如貧女寶藏力士額珠闇室瓶
T38n1768_p0237c17║盆井中七寶。本自有此。證本有之文下。師子
T38n1768_p0237c18║吼及迦葉品中皆以乳酪為譬。明乳中無酪。
T38n1768_p0237c19║但酪從乳生故言有酪。又云。佛性非三世攝。
T38n1768_p0237c20║但眾生未聚莊嚴清淨之身故說佛性在於未
T38n1768_p0237c21║來。此則證始有之文。故知佛性具有兩義。若
T38n1768_p0237c22║定木石之流無成之理。此眾生必應作佛。則
T38n1768_p0237c23║本有義。若於佛則今利是因中因中未有果。
T38n1768_p0237c24║則始有義也。今並不同。且破第一義。若定本
T38n1768_p0237c25║有真神則同僧法。又若因中已有。則同賣乳
T38n1768_p0237c26║索酪價貨草馬索駒直也。又真神力大。何意
T38n1768_p0237c27║住煩惱中而不能排煩惱出。而待修道斷惑
T38n1768_p0237c28║乃得出耶。破第二義解。若得佛之理已自是
T38n1768_p0237c29║常。則眾生身中已有常住之法。還成常見之
T38n1768_p0238a01║執非真神之法。若此理無常則不成本有之
T38n1768_p0238a02║義。次破第三三開善解具二義。汝言常住之
T38n1768_p0238a03║法常有始有者。亦應常住之法有曾有今。若
T38n1768_p0238a04║有曾有今則墮三世成無常。反結云。又難若
T38n1768_p0238a05║常住之法復有始有之義者。亦應無常之法。
T38n1768_p0238a06║應無本有之義。若無常法但有始有無本有
T38n1768_p0238a07║者。則常住法但是本有無始有也。又常住之
T38n1768_p0238a08║法具二義者。何因所耳本有之義須耳因了
T38n1768_p0238a09║出始有之義復為何所感。若無別因則應無
T38n1768_p0238a10║別有。既有二有則便兩因。若從生因則無常
T38n1768_p0238a11║也。今明涅槃未曾本亦不曾始。為破本故。道
T38n1768_p0238a12║始亦為洗。故云本到則顯。道非本始非本始。
T38n1768_p0238a13║並是方便也。第二照境用又二。初照俗境次
T38n1768_p0238a14║明真境。今先明俗境。明俗中有流動□法去
T38n1768_p0238a15║來今佛智作。若為照若逐境有去來則佛知
T38n1768_p0238a16║無常。若不逐境境去來則不與境攝(弟子決解孝云境有
T38n1768_p0238a17║去來、是□誰心、若約因緣去來、境智亦因緣、去來既因緣、何因果去來與不去來、去則靜來則動、因緣則智、智則無
T38n1768_p0238a18║相、但覺者去來、是相無常、若知無常境智亦無常、是來有得為疑、且去來相則顛倒、顛倒之境本來所無、何智所知)
T38n1768_p0238a19║故彭城法師為此難故明果乃無大期。生滅
T38n1768_p0238a20║猶有念念流動逐境去來。此解不可。故經云。
T38n1768_p0238a21║若言如來無常舌則墮落。此師現世舌爛口中
T38n1768_p0238a22║也。彼師尋改悔作懸高堂。譬如鏡在高堂萬
T38n1768_p0238a23║像現鏡中矣。像有去來。鏡無生滅。雖作此解
T38n1768_p0238a24║猶在不免難。鏡是無情。知是靈識。又且鏡是
T38n1768_p0238a25║無常。云何得譬常住之智。第一京師云。知體
T38n1768_p0238a26║是常。用則無常。用無常故逐境去來也。此亦
T38n1768_p0238a27║不可。豈得分如來體是無為用是有為。經云。
T38n1768_p0238a28║正見者應說如來定是為故也。第二光宅師
T38n1768_p0238a29║作例解。如今以無常之智照常住之法。智既
T38n1768_p0238b01║不同境常者。亦以常住之智照無常之境。豈
T38n1768_p0238b02║應逐境無常耶。第四復有一解作九照境義。
T38n1768_p0238b03║此智雖照未來。復有當現在當過去義。我皆
T38n1768_p0238b04║照竟。所以不生不滅也。此解不可。明向在未
T38n1768_p0238b05║來時是當現在。未正現在今遂成正現在則
T38n1768_p0238b06║作正現在。照當知息不意耶。若息便為生滅。
T38n1768_p0238b07║不息何有比理。當知不息只有當知無現在
T38n1768_p0238b08║知也。第五作逆照義。明如來道成正覺時一
T38n1768_p0238b09║念併逆照竟。後境自去來知不新知。如天子
T38n1768_p0238b10║初登極時。併作制在中復人犯者墮種重治
T38n1768_p0238b11║之不復更制。佛智照境亦爾也。此義亦不可。
T38n1768_p0238b12║佛智照境何曾暫息。而言成道時照後時不
T38n1768_p0238b13║照。縱如此終不與境相拔也。第六明橫豎照
T38n1768_p0238b14║義。明佛在因之月道初心已能橫照數照。次
T38n1768_p0238b15║入初地則能一念之中橫照百法豎照百時。
T38n1768_p0238b16║乃至二地于時至佛地萬法萬時。又作虛空
T38n1768_p0238b17║譬。物在空中物有生滅。空無去來。此亦不可。
T38n1768_p0238b18║虛空無智。佛果靈智。豈得喻耶。今明如來智
T38n1768_p0238b19║慧寂絕凝遠非常無常。能常無常非生滅。非
T38n1768_p0238b20║生滅能無生滅。無照而照照無所照也。次明
T38n1768_p0238b21║真義但古來有二解。第一開善明知照真即
T38n1768_p0238b22║與冥一無復境智異。所以爾者。智體既妙湛
T38n1768_p0238b23║然常寂與境不殊。但約德而辨自有三句。一
T38n1768_p0238b24║凡夫不冥不會。二因中聖人會而不冥。三者
T38n1768_p0238b25║佛果亦冥亦會也。第二解不同此說。明佛知
T38n1768_p0238b26║是靈智之智。真諦是無智之境。兩體既殊。豈
T38n1768_p0238b27║可研此有智之法同無知之境。但會之既極
T38n1768_p0238b28║詺為冥耳。豈得有冥異會耶。然經中亦有冥
T38n1768_p0238b29║會之言。故慧印三昧經云。冥寂不冥寂。肇師
T38n1768_p0238c01║論中多云冥真體寂利成言境相定異。豈得
T38n1768_p0238c02║言冥言會。今明境智未曾一亦復不異。故影
T38n1768_p0238c03║師云。內外並冥緣智俱寂也。
T38n1768_p0238c04║次明佛果涅槃發智用。問佛果涅槃為當漸
T38n1768_p0238c05║知為當頓知。古來解不同。舉真諦對明凡有
T38n1768_p0238c06║三說。一云二種皆頓智不可漸見。何者理既在
T38n1768_p0238c07║萬惑之外。雖除一兩分終不見理。要須除或
T38n1768_p0238c08║盡理方可見也。十重紙裹物除九重終不見。
T38n1768_p0238c09║除盡方見。第二解云。二種皆可漸知故漸備
T38n1768_p0238c10║經明一切智慧皆漸漸滿足。豈可一朝併悟
T38n1768_p0238c11║耶。第三解云。佛果頓知真諦可得漸知。所以
T38n1768_p0238c12║爾者。真諦則俗之空更非遠物。所以得智慧
T38n1768_p0238c13║即可分知。佛果智出生死之外。所以不可漸
T38n1768_p0238c14║知。今謂此之解皆不可。初云皆頓知不可者。
T38n1768_p0238c15║汝既都未見理。亦應都未斷惑。若少分斷惑
T38n1768_p0238c16║則應少分見理。又且不見理則無智慧。無智
T38n1768_p0238c17║慧以可除惑耶。次皆漸知不可者不可者明
T38n1768_p0238c18║理。若有分可得分知。理既通同無分。那可分
T38n1768_p0238c19║知。又責初地見真以為稱理為不稱理。若已
T38n1768_p0238c20║稱理與二地何異。若未稱理何謂見理。第三
T38n1768_p0238c21║家具招二難。又且二語自相反。故不可。今明
T38n1768_p0238c22║至理尚無頓漸。豈有頓漸之知。雖無頓漸亦
T38n1768_p0238c23║頓亦漸。故經云。發心畢竟二不別。華嚴云。初
T38n1768_p0238c24║心菩薩與三世佛等而復有漸漸知義。有五
T38n1768_p0238c25║十二地不同。初地百法二地十法門故也。
T38n1768_p0238c26║第六總問答料簡。此涅槃有三本。雙卷大千
T38n1768_p0238c27║本及六卷。說者不同。有雙卷是小乘經。二是
T38n1768_p0238c28║大乘。或云同座異聞故廣略差別也。有云。翻
T38n1768_p0238c29║有廣略。多應爾。法顯得大本上帙翻為六卷
T38n1768_p0239a01║故也。
T38n1768_p0239a02║涅槃經遊意(終)
T38n1768_p0239a03║
T38n1768_p0239a04║　道融先於江南會稽遊學。聞彼大德等。云
T38n1768_p0239a05║　其吉藏法師涅槃疏記等百濟僧並將歸
T38n1768_p0239a06║　鄉。所以此間無本留行。道融　京感亭曰
T38n1768_p0239a07║　年過見百濟賢者持此吉藏法師涅槃玄
T38n1768_p0239a08║　意。行故鄉寫之二有疏而未得讀。乃寫其
T38n1768_p0239a09║　賢者在彼訓。
