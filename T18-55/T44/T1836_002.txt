T44n1836_p0049a17║
T44n1836_p0049a18║
T44n1836_p0049a19║大乘百法明門論解卷下
T44n1836_p0049a20║
T44n1836_p0049a21║　　　　天親菩薩造
T44n1836_p0049a22║　　　　唐三藏法師玄奘奉　詔譯
T44n1836_p0049a23║　　　　唐慈恩法師窺基註解
T44n1836_p0049a24║　　　　明魯庵法師普泰增修
T44n1836_p0049a25║五隨煩惱二十　此別標章下別列名。
T44n1836_p0049a26║一忿二恨三惱四覆五誑六諂七憍八害九嫉
T44n1836_p0049a27║十慳十一無慚十二無愧十三不信十四懈怠
T44n1836_p0049a28║十五放逸十六昏沈十七掉舉十八失念十九
T44n1836_p0049a29║不正知二十散亂　言忿者。依對現前不饒
T44n1836_p0049b01║益境憤發為性。能障不忿執仗為業。執仗者。
T44n1836_p0049b02║仗謂器仗。懷忿恨者。多發暴惡身表業故。瞋
T44n1836_p0049b03║一分攝。恨者。由忿為先懷惡不捨結冤為性。
T44n1836_p0049b04║能障不恨熱惱為業。熱惱者。結恨者。不能含
T44n1836_p0049b05║忍。恒熱惱故。惱者。忿恨為先。追觸暴惡恨戾
T44n1836_p0049b06║為性。能障不惱蛆螫為業。言追觸等義。謂追
T44n1836_p0049b07║往惡觸現違緣心。便恨戾多發囂暴。兇鄙麤
T44n1836_p0049b08║言蛆螫他故。此亦瞋分也。覆者。於自作罪
T44n1836_p0049b09║恐失利譽。隱藏為性。能障不覆悔惱為業。
T44n1836_p0049b10║言悔惱者。覆罪則後必悔惱不安隱故。貪
T44n1836_p0049b11║癡二分。若不懼當苦。覆罪者。癡一分攝。若恐
T44n1836_p0049b12║失利譽覆罪者。貪一分攝。言誑者。為護利
T44n1836_p0049b13║譽矯現有德。詭詐為性。能障不誑邪命為業。
T44n1836_p0049b14║言矯現等。謂矯誑者心懷異謀。多現不實
T44n1836_p0049b15║邪命事故。此貪癡分也。諂者。謂罔他故。矯設
T44n1836_p0049b16║異儀諂曲為性。能障不諂教誨為業。言罔
T44n1836_p0049b17║他等義者。諂曲者為罔冒他故。曲順時宜矯
T44n1836_p0049b18║設方便。以取他意。或藏己失。不任師友正教
T44n1836_p0049b19║誨。故亦貪癡分也。矯者。於自盛事深生染著
T44n1836_p0049b20║醉傲為性。能障不憍染依為業。言染依義者。
T44n1836_p0049b21║憍醉則生長一切雜染法故。此貪分也。不憍
T44n1836_p0049b22║者。即無貪也。害者。於諸有情心無慈悲。損惱
T44n1836_p0049b23║為性。能障不害逼惱為業。言逼惱之義有害
T44n1836_p0049b24║者。逼惱他故。瞋一分攝。若論害與瞋之別義
T44n1836_p0049b25║者。害障不害正障於悲。瞋障無瞋正障於慈。
T44n1836_p0049b26║又瞋能斷命害。但損他此差別也。言嫉者。
T44n1836_p0049b27║殉自名利不耐他榮。妒忌為性。能障不嫉憂
T44n1836_p0049b28║戚為業。言憂戚義者。嫉者聞見他勞深懷憂
T44n1836_p0049b29║戚不安隱故。亦瞋分為體。言慳者。耽著法
T44n1836_p0049c01║財不能惠捨。祕吝為性。能障不慳鄙畜為業。
T44n1836_p0049c02║亦貪分也。無慚者。不顧自法輕挋賢善為性。
T44n1836_p0049c03║能障於慚生長惡行為業。言不顧者。謂於自
T44n1836_p0049c04║法無所顧者。輕挋賢善不恥過惡。能障礙
T44n1836_p0049c05║慚生長惡行故。無愧者。不顧世間崇重暴惡
T44n1836_p0049c06║為性。能障礙愧生長惡行為業。言不顧世間
T44n1836_p0049c07║等義者。謂於世間無所顧者。崇重暴惡不恥
T44n1836_p0049c08║過非。能障於愧生長惡行故。言不信者。於
T44n1836_p0049c09║實德能不忍樂欲心穢為性。能障淨心。墮依
T44n1836_p0049c10║為業。言墮依者。不信之者多懈怠故。言懈怠
T44n1836_p0049c11║者。於善惡品修斷事中。懶惰為性。能障精進
T44n1836_p0049c12║增染為業。言增染者。以懈怠者滋長染故言
T44n1836_p0049c13║放逸者。於染淨品不能防修。縱蕩為性。障不
T44n1836_p0049c14║放逸增惡損善所依為業。此放逸以何為體。
T44n1836_p0049c15║曰懈怠三根。不能防修染淨等法。總名放逸。
T44n1836_p0049c16║離上四法別無體性。或曰。彼慢疑等亦有此
T44n1836_p0049c17║能何不依立。曰慢等方四勢用微劣故。不依
T44n1836_p0049c18║立此之四法。偏何勝餘慢等。曰障三善根障
T44n1836_p0049c19║遍策故。餘無此能。所以不勝。言惛沈者。令心
T44n1836_p0049c20║於境無堪任為性。能障輕安毘缽舍那為業。
T44n1836_p0049c21║或曰。惛沈與癡何別。曰癡於境迷暗為性。正
T44n1836_p0049c22║障無癡而非瞢董。惛沈於境瞢董為相。正
T44n1836_p0049c23║障輕安而非迷暗故二不同。言掉舉者。令心
T44n1836_p0049c24║於境不寂靜為性。能障行捨奢麼他為業。失
T44n1836_p0049c25║念者。於諸所緣不能明記為性。能障正念散
T44n1836_p0049c26║亂所依為業。言散亂所依者。失念則心散亂
T44n1836_p0049c27║故。此失念者。有云。念一分攝。是煩惱相應念
T44n1836_p0049c28║故。有云。癡一分攝。瑜伽說此是癡分故。癡
T44n1836_p0049c29║令失念故名失念。有云。俱一分攝。由前二
T44n1836_p0050a01║文影略說故。不正知者。於所觀境謬解為性。
T44n1836_p0050a02║能障正知毀犯為業。毀犯業者不正知者多
T44n1836_p0050a03║毀犯故。此法或云慧一分攝。是煩惱相應慧
T44n1836_p0050a04║故。或云癡一分攝。瑜伽說此是癡分故。令知
T44n1836_p0050a05║不正名不正知。有云。俱一分攝。由前二文影
T44n1836_p0050a06║略說故。散亂者。令心流蕩為性。能障正定惡
T44n1836_p0050a07║慧所依為業。言惡慧所依者。謂散亂者發惡
T44n1836_p0050a08║慧故。或曰。散亂掉舉何別。曰散亂令心易緣
T44n1836_p0050a09║掉舉令心易解。是所別相。前云隨其煩惱分
T44n1836_p0050a10║位差別。等流性故者義現此爾。蓋忿恨等十
T44n1836_p0050a11║并失念。不正知放逸。此十三法乃根本家差
T44n1836_p0050a12║別分位也。若無慚無愧掉舉惛沈散亂不信
T44n1836_p0050a13║懈怠。此之七法乃根本家等流性故或云。此
T44n1836_p0050a14║七既別有體。何名等流。曰根本為因。此方生
T44n1836_p0050a15║故名等流也。
T44n1836_p0050a16║六不定四者　此別標下列名。
T44n1836_p0050a17║一睡眠二惡作三尋四伺　睡眠者。令身不
T44n1836_p0050a18║自在昧略為性。障觀為業(即毘缽舍那)謂睡眠位身
T44n1836_p0050a19║不自在。心極暗劣不門轉故昧。簡在定略別
T44n1836_p0050a20║窹時令顯。睡眠非無體用。有無心位假立
T44n1836_p0050a21║此名。如餘蓋纏心相應故。言惡作者。惡所作
T44n1836_p0050a22║業追悔為性。障止為業(即奢麼他)此即於果假立因
T44n1836_p0050a23║名。先惡所作業後方追悔故。悔先不作亦惡
T44n1836_p0050a24║作攝。如追悔言我先不作。如是事業是我惡
T44n1836_p0050a25║作。言有義此二各別有體。與餘心所行相別
T44n1836_p0050a26║故。隨癡相說名世俗有。言尋伺者。尋謂尋求。
T44n1836_p0050a27║令心匆遽。於意言境麤轉為性。伺謂伺察。令
T44n1836_p0050a28║心匆遽。於意言境細轉為性。二法業用俱以
T44n1836_p0050a29║安不安住身心分位。所依為業。謂意言境者。
T44n1836_p0050b01║意所取境多依名言。名意言境。或曰。尋伺二
T44n1836_p0050b02║法身假為實。曰並用思之與慧各一分為體。
T44n1836_p0050b03║若令心安即是思分。令心不安即是慧分。蓋
T44n1836_p0050b04║思者徐而細故。慧則急而麤故。是知令安則
T44n1836_p0050b05║用思無慧。不安則用慧無思。若通照大師釋
T44n1836_p0050b06║有兼正。若正用思則急慧隨思。能令心安。
T44n1836_p0050b07║若正用慧則徐思隨慧。亦令不安。是其並用
T44n1836_p0050b08║也。
T44n1836_p0050b09║第三色法略有十一種　言色者。有質礙之
T44n1836_p0050b10║色。有顏色之色。所依之根唯五。所緣之境則
T44n1836_p0050b11║六。即二所現影。此別標章下別列名。
T44n1836_p0050b12║一眼二耳三鼻四舌五身六色七聲八香九味
T44n1836_p0050b13║十觸十一法處所攝色　言一眼者。照矚之
T44n1836_p0050b14║義。梵云斫芻。此翻行盡。眼能行盡諸色境故。
T44n1836_p0050b15║是名行盡。翻為眼者。體用相當。依唐言也。二
T44n1836_p0050b16║耳者。能聞之義。梵云莎嚕多羅戍縷多。此翻
T44n1836_p0050b17║能聞。聲數數聞此聲至。可能聞處。翻為耳者。
T44n1836_p0050b18║體用相當。依唐言也。三鼻者。能嗅之義。梵云
T44n1836_p0050b19║伽羅尼羯羅拏。此云能嗅。嗅香臭故。數數由
T44n1836_p0050b20║此能嗅香臭故。翻為鼻者。體用兼之。依唐言
T44n1836_p0050b21║也。四舌者。能嘗義。梵云舐若時吃縛。此云能
T44n1836_p0050b22║嘗。瑜伽論云。能除饑渴數發言論。表彰呼召
T44n1836_p0050b23║謂之舌也。通於勝義世俗二義。翻為舌者。亦
T44n1836_p0050b24║兼體用。依唐言也。五身者。積聚依止二義名
T44n1836_p0050b25║身。謂積聚大造諸根依止。梵云迦邪。此翻為
T44n1836_p0050b26║積聚。身根為彼多法依止。諸根所隨周遍積
T44n1836_p0050b27║聚故名為身。翻為身者。體義相當。依唐言也。
T44n1836_p0050b28║體即是根。此五言根者。皆有出生增上義故。
T44n1836_p0050b29║則以能造所造八法為體。乃識所依之根也。
T44n1836_p0050c01║言六色者。眼所取故。二十五種謂青黃赤白
T44n1836_p0050c02║(此四實)長短方圓。麤細高低(此相狀假)正不正光影明
T44n1836_p0050c03║暗。煙塵雲霧。迥色表色。空一顯色(此分位假)此皆
T44n1836_p0050c04║方處示現義。顏色之色也。對眼識故。質礙名
T44n1836_p0050c05║色。乃色之總名。爾言七聲者。四大種所造耳
T44n1836_p0050c06║根所取義故。總有五因。攝十二種聲。五因者。
T44n1836_p0050c07║一相故即耳根所取義。此一為總。餘四為別。
T44n1836_p0050c08║二損益故者。立初三種聲。云可意聲(是益)不可
T44n1836_p0050c09║意聲(是損)俱相違聲(通二)三因差別故者。攝次三
T44n1836_p0050c10║種。謂因執受大種聲(語等)因不執受大種聲(樹等聲)
T44n1836_p0050c11║因俱大種聲(手鼓等聲)四說差別攝三者。有世所
T44n1836_p0050c12║共成聲。謂世俗語所攝成。所引聲者。謂諸
T44n1836_p0050c13║聖所說。遍計所執聲者。外道所說。五言差
T44n1836_p0050c14║別攝三者。聖言量所攝聲。即八種聖語聖正
T44n1836_p0050c15║也。此八種語不出見聞覺知。該於六根。以
T44n1836_p0050c16║鼻舌身皆覺故。如應答於人第一見則言見。
T44n1836_p0050c17║乃至第四知則言知。若不見言不見。乃至第
T44n1836_p0050c18║八不知言不知。斯聖語矣。若第一見言不見
T44n1836_p0050c19║不見言見。乃至第八不知言知。此亦八種非
T44n1836_p0050c20║聖言矣。華嚴鈔唯十一種。以唯識加響。以成
T44n1836_p0050c21║十二。更俟參考。言八香者。乃鼻之所取可嗅
T44n1836_p0050c22║義。故總有六種。謂好香惡香平等香俱生香
T44n1836_p0050c23║和合香變易香也。九味者。舌之所取。可嘗義。
T44n1836_p0050c24║故有十二種。謂苦酸甘辛鹹淡可意。不可意
T44n1836_p0050c25║俱相違俱生和合變異也。言十觸者。身之所
T44n1836_p0050c26║取。可觸之義。故名為觸。有二十六種。謂地
T44n1836_p0050c27║水火風輕重澀滑緩急冷暖硬軟饑渴飽力劣
T44n1836_p0050c28║悶癢粘老病死瘦是也。初四乃實。餘皆依
T44n1836_p0050c29║四大假立。或曰。餘既是假。身識何緣。曰即
T44n1836_p0051a01║實緣故。既即實緣。何知輕等五俱意識分別
T44n1836_p0051a02║之也。言法處所攝色者。謂過去無體之法。可
T44n1836_p0051a03║緣之義。此有五種。謂極迥色。依假想觀析。
T44n1836_p0051a04║所礙色至極微故。名極迥色。又云。上見虛空
T44n1836_p0051a05║青黃等色。乃是顯色。若下望之則此顯色至
T44n1836_p0051a06║遠。而為難見故。名極迥色也。言極略色者。亦
T44n1836_p0051a07║假想觀析。須彌俱礙之色。至極微處故。又
T44n1836_p0051a08║云。於色上分析長短形相麤細。以至極微
T44n1836_p0051a09║故。言俱礙者。乃根色等明暗等色。乃所礙也。
T44n1836_p0051a10║定果色謂解脫定。亦魚米肉山威儀身等。亦
T44n1836_p0051a11║名定自在。所生色定即禪定自在。所生色。
T44n1836_p0051a12║謂菩薩入定所現光明。及見一切色像境界。
T44n1836_p0051a13║如入火光定。則有火光發現等。受所引色者。
T44n1836_p0051a14║謂律不律儀。殊勝思種所立無表色也。又受
T44n1836_p0051a15║即領受。引即引取。如受諸戒品。戒是色法所
T44n1836_p0051a16║受之戒。即受所引色也。遍計所執色者。謂第
T44n1836_p0051a17║六識虛妄計度。所變根塵無實作用故立此
T44n1836_p0051a18║名。或謂餘四名色有可擬議。受之所引何亦
T44n1836_p0051a19║名色。蓋從所防發善惡之色。以立名爾。此四
T44n1836_p0051a20║全一。少分是假。一分乃實。
T44n1836_p0051a21║第四心不相應行法略有二十四種　此乃色
T44n1836_p0051a22║心分位。蓋依前三法一分一位假立。得等之
T44n1836_p0051a23║名。以行法有二。此簡非心所以立其名。此總
T44n1836_p0051a24║標章下。乃別列。
T44n1836_p0051a25║一得二命根三眾同分四異生性五無想定
T44n1836_p0051a26║六滅盡定七無想報八名身九句身十文身十
T44n1836_p0051a27║一生十二住十三老十四無常十五流轉十六
T44n1836_p0051a28║定異十七相應十八勢速十九次第二十時二
T44n1836_p0051a29║十一方二十二數二十三和合性二十四不和
T44n1836_p0051b01║合性　言得者。包獲成就不失之義。乃色心
T44n1836_p0051b02║生起未滅壞來。此不失之相也。命根者。依業
T44n1836_p0051b03║所引第八種上連持色心不斷。功能假立命
T44n1836_p0051b04║根耳。眾同分者。類相似故。有人法之別。人同
T44n1836_p0051b05║分者。如天同分人同分法同分者。如心同分
T44n1836_p0051b06║色同分等。三乘五性依人法類。假立此名。異
T44n1836_p0051b07║生性者。二障種上一分功能。令趣類差別不
T44n1836_p0051b08║同。云異生性也。無想定者。想等不行令身安
T44n1836_p0051b09║和故。亦名定。或云。此定想等心聚悉皆不行。
T44n1836_p0051b10║而云無想者。想滅為首。謂此外道厭想如病。
T44n1836_p0051b11║忻求無想以為微妙。立此定名。滅盡定者。令
T44n1836_p0051b12║不恒行心心所滅(六識)及染第七恒行心聚。皆
T44n1836_p0051b13║悉滅盡。乃此定相。蓋修無想則作出離想而
T44n1836_p0051b14║滅盡。乃作止息想。又無想唯凡滅盡。唯聖乃
T44n1836_p0051b15║二定之差別也。大抵於厭心種上。遮礙轉識
T44n1836_p0051b16║不生功能。立此二定也。言無想報者。由欲界
T44n1836_p0051b17║修彼定故。感彼天果名無想報。乃無想之報
T44n1836_p0051b18║(依士釋也)名身者。能詮自性單名也。二名已上方
T44n1836_p0051b19║名名身。三名已上名多名身。乃詮別名之身。
T44n1836_p0051b20║句身者。一句名句。二句名身。三句已上名多
T44n1836_p0051b21║句身。單句詮差別多句。則詮別句之身。文身
T44n1836_p0051b22║者。文即是字。能為名句。二所依故。如單言斫
T44n1836_p0051b23║單言芻。未有詮表名之為字。論不言名與多
T44n1836_p0051b24║名。舉中以攝廣略也。又云。帶詮名文。如經書
T44n1836_p0051b25║字不帶詮者。只名字。若字母及等韻類是也。
T44n1836_p0051b26║生者。先無今有。住者。有位暫停。老則住別前
T44n1836_p0051b27║後。亦云衰變名老。又云。法非凝然。言無常
T44n1836_p0051b28║者。今有後無。死之異名。又諸聖教多合生滅。
T44n1836_p0051b29║以為無常。蓋生名為有。有非恒有。不如無為
T44n1836_p0051c01║滅名為無無。非恒無不如兔角。不同彼無為
T44n1836_p0051c02║兔角之常。故曰無常。今唯據死而言流轉者。
T44n1836_p0051c03║因果不斷相續前後。定異者。善惡因果互相
T44n1836_p0051c04║差別。相應者。因果事業和合而起。或曰。此之
T44n1836_p0051c05║總名不相應行法。今名相應者何耶。蓋名不
T44n1836_p0051c06║相應者。簡前相應心所而已。此相應者。乃前
T44n1836_p0051c07║三法上事業和合之謂。豈相濫乎。勢速者。有
T44n1836_p0051c08║為法游行迅疾飛行運奔。皆此所攝。次第者。
T44n1836_p0051c09║編列有敘令不紊亂。尊卑上下左右前後。有
T44n1836_p0051c10║規矩者。皆此攝也。時者。過現未來成住壞空。
T44n1836_p0051c11║四季三際年月日夜。六時十二隨方制立。故
T44n1836_p0051c12║名為時。方者。色處分齊人法所依。或十方上
T44n1836_p0051c13║下六合四極。亦隨所制。數者。度量諸法之名。
T44n1836_p0051c14║或一十百千至不可轉也。言和合性者。謂於
T44n1836_p0051c15║諸法不相乖反。不和合性者。謂於諸法相乖
T44n1836_p0051c16║反故。前如相順因。此如相違因。或曰。此二十
T44n1836_p0051c17║四於前三分位。則以何法當前何位。大略而
T44n1836_p0051c18║言命根一法。唯心分位第八心種上連持功能
T44n1836_p0051c19║故異生性。一唯所分位二障種上令別功能
T44n1836_p0051c20║故。二無心定無想異熟。乃王所上假王所滅。
T44n1836_p0051c21║已名無想等。餘十九種通色及心與心所法。
T44n1836_p0051c22║三上假立如眾同分乃色。同分心同分所同
T44n1836_p0051c23║分。又如勢速乃是色心心所遷滅不停。故又
T44n1836_p0051c24║如定異色。不是心心。不是所善因惡果定。不
T44n1836_p0051c25║互感等。餘倣此說。
T44n1836_p0051c26║第五無為法者略有六種　此標章下別列。
T44n1836_p0051c27║一虛空無為二擇滅無為三非擇滅無為四不
T44n1836_p0051c28║動滅無為五想受滅無為六真如無為　言無
T44n1836_p0051c29║為者。是前四位真實之性。故云識實性也。
T44n1836_p0052a01║以六位心所則識之相應。十一色法乃識之所
T44n1836_p0052a02║緣不相應行即識之分位。識是其體。是故總
T44n1836_p0052a03║云識實性也。而有六種。謂之無為者。為作也。
T44n1836_p0052a04║以前九十四種乃生滅之法。皆有造作故屬
T44n1836_p0052a05║有為。今此六法寂寞沖虛湛然常住。無所造
T44n1836_p0052a06║作故曰無為。言虛空無為者。謂於真諦離諸
T44n1836_p0052a07║障礙。猶如虛空豁虛離礙。從喻得名。下五
T44n1836_p0052a08║無為義倣此說。擇滅者。擇謂揀擇。滅謂斷
T44n1836_p0052a09║滅。由無漏智斷諸障染。所顯真理立斯名焉。
T44n1836_p0052a10║非擇滅者。一真法界本性清淨。不由擇力斷
T44n1836_p0052a11║滅所顯。或有為法緣闕不生。所顯真理以上
T44n1836_p0052a12║二義故立。此名不動者。以第四禪離前三定。
T44n1836_p0052a13║出於三災八患。無喜樂等動搖身心所顯真
T44n1836_p0052a14║理。此從能顯彰名。故曰不動想受滅者。無
T44n1836_p0052a15║所有處想受不行所顯真理。立此名爾。真如
T44n1836_p0052a16║者。理非妄倒故名真如。真簡於妄。如簡於倒。
T44n1836_p0052a17║遍計依他如次應知。又曰。真如者。顯實常義。
T44n1836_p0052a18║真即是如。如即無為。上自一切法下至此。乃
T44n1836_p0052a19║明百法。以答初何等一切法之問畢矣。此下
T44n1836_p0052a20║大分明二無我。以答次問也。
T44n1836_p0052a21║言無我者略有二種　此標章下別列。
T44n1836_p0052a22║一補特伽羅無我　梵言補特伽羅。唐言數
T44n1836_p0052a23║取趣。謂諸有情數數起惑造業。即為能取
T44n1836_p0052a24║(因也)當來五趣。名為所取(果也)雖復數數起惑造
T44n1836_p0052a25║業。五趣輪轉都無主宰。實自在用。故言無我。
T44n1836_p0052a26║乃補特伽羅。即無我矣。此所無即我是為我
T44n1836_p0052a27║空也。彼凡夫等皆執心外實有諸法。又執此
T44n1836_p0052a28║法有實主宰。此說為無無。即彼空無別體
T44n1836_p0052a29║也。
T44n1836_p0052b01║二法無我　言法者。軌持之義。謂諸法體。雖
T44n1836_p0052b02║復任持軌生物解。亦無勝性。實自在用故。言
T44n1836_p0052b03║法無我。法即無我應云法無法。從能依說。故
T44n1836_p0052b04║云法無我。瑜伽九十三云。復次一切無我無
T44n1836_p0052b05║有差別。總名為空。謂補特伽羅無我及法無
T44n1836_p0052b06║我。補特伽羅無我者。離一切緣生行外別有
T44n1836_p0052b07║實。我不可得故。法無我者。謂一切緣生諸
T44n1836_p0052b08║行性非實我。是無常故。如是二種略攝為一
T44n1836_p0052b09║(雙證二無我理)彼處(指毘曇)說此名為大空。又云。我之執
T44n1836_p0052b10║者心得境名。又云。二執者我狹法寬。蓋人有
T44n1836_p0052b11║迷人必迷法者。迷法未必迷人故。能持自體
T44n1836_p0052b12║者為法。有常一用者為人。如二乘我執已斷。
T44n1836_p0052b13║法執猶存。則其淺深寬狹可見矣。蓋我法者。
T44n1836_p0052b14║不出世間及聖教二種我法。謂世間人執我
T44n1836_p0052b15║法無體隨情名世間假。聖教我法者。有體強
T44n1836_p0052b16║設名之為假故。二皆為假故。無我法也。
T44n1836_p0052b17║大乘百法明門論解卷下
T44n1836_p0052b18║
T44n1836_p0052b19║
T44n1836_p0052b20║　　修補大乘百法明門論後序
T44n1836_p0052b21║
T44n1836_p0052b22║百法者。散於群經。具於瑜伽論。至世親師始
T44n1836_p0052b23║出之以成論。乃逗機之教也。蓋教為機設機
T44n1836_p0052b24║之色心優劣。暨年數之賒促不齊。致使聖賢
T44n1836_p0052b25║施教廣略有異。而大旨無殊焉。然而瑜伽總
T44n1836_p0052b26║百軸。而於初三軸。翻覆展演。六百六十餘法。
T44n1836_p0052b27║奚翅二萬言。而此論僅一紙。言不滿五百。
T44n1836_p0052b28║而該括無遺。則詞甚簡而義愈備。文不華而
T44n1836_p0052b29║理愈精。至於入道之門修斷之序。染淨理事
T44n1836_p0052c01║之交陳。則充然大備。於斯非具四無礙辯大
T44n1836_p0052c02║總持門者。其能與於是乎。嗟夫。大賢憫物心
T44n1836_p0052c03║切。務使人易知易從。而吾人為法者。固不
T44n1836_p0052c04║可不知也。至於森然而諸法章。泯然而二我
T44n1836_p0052c05║盡。則三乘聖賢之位可階矣。逗機之教。豈
T44n1836_p0052c06║加於是哉。或曰。聖凡天淵。恐不易致。若子之
T44n1836_p0052c07║言。不幾於大而無返乎。曰予以聖賢之語。原
T44n1836_p0052c08║聖賢之道為言耳。聖賢之道。由性而行之者
T44n1836_p0052c09║也。聖賢乃盡夫性。凡愚乃具夫性。究盡具之
T44n1836_p0052c10║分雖殊。而察盡具之性無異。性既均而不以
T44n1836_p0052c11║道。責己責人者。彼己皆欺也。欺己之罪小。
T44n1836_p0052c12║欺人之罪大。欺人之罪。又不若欺後多人之
T44n1836_p0052c13║罪為尤大。後之人視前人。苟簡為說鈴。而
T44n1836_p0052c14║展轉相襲。是使後人復欺後人也。若是則聖
T44n1836_p0052c15║賢二利之道而不化。為名言章句者幾希。嗚
T44n1836_p0052c16║呼。予寧冒大言之罪。而避欺人之罪。欲其
T44n1836_p0052c17║無罪又何逃乎。按此論注。脫略訛謬大甚。
T44n1836_p0052c18║茲略為補正。自備觀覽。適信官張君傑見而
T44n1836_p0052c19║請置諸木。予嘉其篤於樂善。故從而書於紙
T44n1836_p0052c20║尾也。
T44n1836_p0052c21║正德辛未歲正月既望普泰書於飛虹官舍
