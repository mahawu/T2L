T44n1837_p0056c01║
T44n1837_p0056c02║大乘百法明門論疏卷下
T44n1837_p0056c03║
T44n1837_p0056c04║　　　　大慈恩寺沙門大乘光撰
T44n1837_p0056c05║今略以五門料簡心所有法。其五門者。第一
T44n1837_p0056c06║諸論不同。第二假實分別。第三四界分別。第
T44n1837_p0056c07║四三性分別。第五廢立六位。第一諸論不同
T44n1837_p0056c08║者。若依此論。心所有法有五十一。謂遍行五。
T44n1837_p0056c09║別境五。善十一。煩惱六。隨煩惱二十。不定
T44n1837_p0056c10║四。若依瑜伽有五十三法。五十一同此論。但
T44n1837_p0056c11║隨煩惱中更加邪欲邪勝解二教。若依顯揚
T44n1837_p0056c12║論及五蘊論。心所有法有五十一。並同此論。
T44n1837_p0056c13║無有差別。若依雜集論。心所有法五十五。自
T44n1837_p0056c14║餘諸數并同此論。唯煩惱六中開不正見為
T44n1837_p0056c15║五。謂薩迦耶見。邊執。見取。戒禁取。邪見。此
T44n1837_p0056c16║即諸論顯數不同。問曰。何故瑜伽隨煩惱中
T44n1837_p0056c17║更加邪欲邪勝解。諸論並無。此有何意。解
T44n1837_p0056c18║云。瑜伽論所以更加邪欲邪勝解者。為別境
T44n1837_p0056c19║五中念定慧三入隨煩惱。當知欲與勝解亦
T44n1837_p0056c20║入隨煩惱中。又此二數為障義重得入隨煩
T44n1837_p0056c21║惱中。問既如是者。諸論何故不說。答諸論不
T44n1837_p0056c22║說者。為念定慧三五根攝故親為近障。過失
T44n1837_p0056c23║重故。所以入隨煩惱中。問曰。欲與勝解五根
T44n1837_p0056c24║不攝。何故瑜伽建立此二入隨煩惱。若爾。何
T44n1837_p0056c25║故遍行五數亦不入隨煩惱中。解云。此之二
T44n1837_p0056c26║數雖望念定慧三非五根攝為障是稍輕。若
T44n1837_p0056c27║望遍行還是其重故。瑜伽論以此二數為障
T44n1837_p0056c28║義重得入隨煩惱中。問曰。何故雜集論煩惱
T44n1837_p0056c29║六中開不正見為五見。諸論並合為一。此有
T44n1837_p0057a01║何意。解云。諸論所以合為一者。以此五見同
T44n1837_p0057a02║是慧性。對法論所以開為五者。約行解不同
T44n1837_p0057a03║開之為五。此亦開合為異。亦無妨難。第二假
T44n1837_p0057a04║實分別者。心所有法若依瑜伽論。二十七種
T44n1837_p0057a05║是其實有。餘是假立。二十七是實者。謂遍行
T44n1837_p0057a06║五。別境五。善中八。除不放逸捨不害。當知不
T44n1837_p0057a07║放逸捨是無貪無嗔無癡精進四法上假。不
T44n1837_p0057a08║害即是無嗔上假故。論云。問是諸善法幾世
T44n1837_p0057a09║俗有。幾實物有。答三是世俗有。謂不放逸捨
T44n1837_p0057a10║及不害。所以者何。不放逸捨是無貪無嗔無
T44n1837_p0057a11║癡精進分故。即如是法離雜染義建立為捨。
T44n1837_p0057a12║治雜染義立不放逸。不害即是無嗔分。故無
T44n1837_p0057a13║別實物。煩惱六中五是實有。謂貪嗔癡慢疑。
T44n1837_p0057a14║一是假有。謂不正見。論云。根本煩惱六。一貪
T44n1837_p0057a15║二嗔三無明四慢五見六疑。問是諸煩惱幾
T44n1837_p0057a16║世俗有。幾實物有。答見是世俗有。是慧分故。
T44n1837_p0057a17║餘是實物有。別有心法故。隨煩惱為假為實
T44n1837_p0057a18║者。若依瑜伽決擇分中。不定四法亦入隨煩
T44n1837_p0057a19║惱中。合二十四總名隨煩惱分。亦無邪欲邪
T44n1837_p0057a20║勝解二法。但本地分中有二十六。更加邪欲
T44n1837_p0057a21║邪勝解故。決擇分中云。復次隨煩惱自性云
T44n1837_p0057a22║何。謂忿恨覆惱嫉慳誑諂憍害無慚無愧惛
T44n1837_p0057a23║沈掉舉不信懈怠忘念放逸散亂不正知惡作
T44n1837_p0057a24║睡眠尋伺。如本地分已廣宣說。如是等類名
T44n1837_p0057a25║隨煩惱自性。復次此煩惱幾世俗有。幾實物
T44n1837_p0057a26║有。謂無慚無愧不信懈怠。此四種是實物有。
T44n1837_p0057a27║餘是假有。謂忿恨惱嫉害五。是嗔分故皆世
T44n1837_p0057a28║俗有。慳憍掉舉三。是貪分故示世俗有。覆
T44n1837_p0057a29║誑諂惛沈睡眠惡作忘念散亂惡慧九法。是
T44n1837_p0057b01║癡分故皆是世俗有。放逸是貪嗔癡分。亦是
T44n1837_p0057b02║假世俗有。尋伺二種是身語意加行分故。及
T44n1837_p0057b03║慧分故。俱是假有。若依瑜伽。二十七是實
T44n1837_p0057b04║有。二十四是假有。若依對法論文。二十二是
T44n1837_p0057b05║實物有。餘并假有。言二十二實物有者。謂遍
T44n1837_p0057b06║行五。別境五。善十一中七。是實有。四是假有。
T44n1837_p0057b07║故對法論云。無癡者。謂報教證智決擇為性。
T44n1837_p0057b08║報教證智者。謂生得聞思修所生慧。如次應
T44n1837_p0057b09║知。決擇者。謂慧勇勤俱。故知無癡用慧為性。
T44n1837_p0057b10║更無別體。不放逸捨並云依止正勤無貪嗔
T44n1837_p0057b11║癡。是故依此四法假立。言不害者。是無嗔善
T44n1837_p0057b12║根一分。心悲愍為體。當知不害不離無嗔故
T44n1837_p0057b13║亦是假。根本煩惱為有十中。五是實有。謂貪
T44n1837_p0057b14║嗔癡慢疑。五是假有。謂五見離慧之外無別
T44n1837_p0057b15║性故。隨煩惱及不定合二十四皆是假立。故
T44n1837_p0057b16║論云。當知忿等是假建立。離嗔等外無別性
T44n1837_p0057b17║故。謂忿恨惱嫉害此五是嗔一分。與瑜伽同。
T44n1837_p0057b18║慳憍是貪一分。掉舉是貪一分。此三是貪分。
T44n1837_p0057b19║亦瑜伽同。放逸中依止懈怠及貪嗔癡四法
T44n1837_p0057b20║假立。亦瑜伽同。無慚無愧二數是貪嗔癡分
T44n1837_p0057b21║假立。不信懈怠二數是癡分並是假立。與瑜
T44n1837_p0057b22║伽不同。謂瑜伽說。此四是實物有。今對法言。
T44n1837_p0057b23║無慚無愧二數是貪嗔癡分。不信懈怠二數
T44n1837_p0057b24║是愚癡分。故不同瑜伽。諂誑二數是貪癡一
T44n1837_p0057b25║分。散亂一數是貪嗔癡分。忘念不正知是煩
T44n1837_p0057b26║惱中念慧為性。覆睡眠惡作是愚癡分。尋伺
T44n1837_p0057b27║二數或是思性或是慧性。謂推度不推度有
T44n1837_p0057b28║差別故。大乘瑜伽論中云。隨煩惱中九數。
T44n1837_p0057b29║謂覆誑諂惛沈睡眠惡作忘念散亂惡慧。並
T44n1837_p0057c01║是癡分。今對法中唯覆惛沈睡眠惡作四是
T44n1837_p0057c02║愚癡分。餘五不同。謂散亂一數是貪嗔癡分。
T44n1837_p0057c03║諂誑二數是貪癡一分。失念不正知是煩惱
T44n1837_p0057c04║中念慧一分。當知並是作論者意異各說一
T44n1837_p0057c05║義。西國諸德並云。隨煩惱中七是實有。謂無
T44n1837_p0057c06║慚無愧惛沈掉舉不信懈怠心亂。此七數並
T44n1837_p0057c07║別有體。問曰。無慚無愧不信懈怠。此四有別
T44n1837_p0057c08║體者。論有誠文。惛沈掉舉散亂三數而有別
T44n1837_p0057c09║體。何以得知。解云。為掉舉數論判。是其貪
T44n1837_p0057c10║分。若此數離貪外無別體者。貪不與嗔癡相
T44n1837_p0057c11║應。若爾。別有掉不得與一切煩惱相應過失。
T44n1837_p0057c12║既言掉與一切煩惱相應。故知掉別有體。掉
T44n1837_p0057c13║既言是貪一分有別體。當知惛沈散亂亦言
T44n1837_p0057c14║唯是癡分。故知亦有別體。而准對法文。但隨
T44n1837_p0057c15║煩惱中放逸是貪嗔癡一分者。則是實有。此
T44n1837_p0057c16║隨煩惱二十中。唯此無慚無愧惛沈掉舉不
T44n1837_p0057c17║信懈怠心亂七數。謂是貪嗔癡分。其餘十三
T44n1837_p0057c18║數。或言一分。或言依止。故知並是假有。不
T44n1837_p0057c19║定四數中。睡眠惡作亦言是愚癡分。亦有別
T44n1837_p0057c20║體。謂睡眠用想欲為性。離想外無別體故。故
T44n1837_p0057c21║顯揚論言。夢者欲想所作。此亦多虛。故知睡
T44n1837_p0057c22║眠是欲想性。謂是癡分。雖離癡外有別體。然
T44n1837_p0057c23║是欲想性故。當知亦是假立。惡作無文。但西
T44n1837_p0057c24║國諸師相傳云。或是慧。雖言癡分離癡外有
T44n1837_p0057c25║別體。然是思是慧性。離思慧外無別體故。故
T44n1837_p0057c26║知亦是假立。尋伺兩數離思離慧無別性故。
T44n1837_p0057c27║亦是假立。西國諸師相傳云。無癡善根亦有
T44n1837_p0057c28║別體。何以得知。一瑜伽中唯言。善十一中
T44n1837_p0057c29║三是假有。謂捨不放逸不害。餘是實有。故
T44n1837_p0058a01║知無癡亦有別體。又云。大悲用無癡善根為
T44n1837_p0058a02║性。與二十二根慧根不言相攝。故知無癡別
T44n1837_p0058a03║有體性。問曰。若爾。何故對法論云。無癡者謂
T44n1837_p0058a04║報教證智決擇為體。釋論云。報教證智者。謂
T44n1837_p0058a05║生得聞思修所生慧。如次應知。決擇者謂慧
T44n1837_p0058a06║勇勤俱。此文何以言是慧性耶。解云。無癡善
T44n1837_p0058a07║根但對治癡。如無貪無嗔但對治貪嗔。別更
T44n1837_p0058a08║無行相。對法論中。就行相以釋無癡。非謂無
T44n1837_p0058a09║癡善根則是慧性。若從此義。心所有法五十
T44n1837_p0058a10║一中三十是實有。餘皆是假有。言三十是實
T44n1837_p0058a11║有者。謂遍行五。別境五。善八。加無癡。根本
T44n1837_p0058a12║煩惱五。除不正見。隨煩惱七。合此三十是實
T44n1837_p0058a13║有。餘是假有。第三四界分別者。四界謂欲界
T44n1837_p0058a14║色界無色界無漏界。五十一心所有法中。二十
T44n1837_p0058a15║一通四界。謂遍行五。別境五。善十一。十四通
T44n1837_p0058a16║三界。三界謂欲界色界無色界。十四謂貪慢
T44n1837_p0058a17║疑無明不正見不信懈怠放逸惛沈掉舉忘念
T44n1837_p0058a18║不生知散亂憍。四通二界。二界謂欲界色
T44n1837_p0058a19║界。四數謂諂誑尋伺。十數唯欲界。十數謂嗔
T44n1837_p0058a20║忿恨惱覆嫉慳害無慚無愧。第四三性分別
T44n1837_p0058a21║者。三性謂善不善無記。於五十一心所有法
T44n1837_p0058a22║中。十四通三性。十四者。謂遍行五。別境
T44n1837_p0058a23║五。不定四。十六通二性。二性謂不善性無記
T44n1837_p0058a24║性。言十六者。謂煩惱中貪慢疑無明不正見。
T44n1837_p0058a25║隨煩惱中十一。謂諂誑憍惛沈掉舉不信懈
T44n1837_p0058a26║怠放逸忘念散亂不正知。二十一唯一性。若
T44n1837_p0058a27║善十一唯是善性。若嗔忿恨覆惱嫉慳害無
T44n1837_p0058a28║慚無愧。此十唯不善。第五廢立六位者。依瑜
T44n1837_p0058a29║伽論。略以四義廢立心所有法。言四義者。一
T44n1837_p0058b01║處二地三時四一切。處謂三性。地謂九地。時
T44n1837_p0058b02║謂剎那相續。一切謂俱起。今約此四義明具
T44n1837_p0058b03║多少。就中有二。先明六位具義多少。後明六
T44n1837_p0058b04║位廢立所由。先明六位具義多少者。遍行五
T44n1837_p0058b05║法具其四。一遍三性。二遍九地。三是相續。四
T44n1837_p0058b06║是俱起。別境五法具二闕二。言具二者。一通
T44n1837_p0058b07║三性。二遍九地。言闕二者。一非相續。二非俱
T44n1837_p0058b08║起。善十一法有一闕三。言有一者。謂遍九
T44n1837_p0058b09║地。言闕三者。一非通三性。二非相續。三非
T44n1837_p0058b10║俱起。煩惱六者有一無四。言有一者。謂本
T44n1837_p0058b11║煩惱性。言無四者。一非通三性。二非遍九地。
T44n1837_p0058b12║三非相續。四非俱起。初之一門亦為簡隨煩
T44n1837_p0058b13║惱故。所以更加餘之四門。並依瑜伽論。隨
T44n1837_p0058b14║煩惱二十有一無四。言有一者。謂隨煩惱性。
T44n1837_p0058b15║言無四者。謂一非通三性。二非遍九地。三
T44n1837_p0058b16║非相續。四非俱起。初之一門為簡本煩惱性。
T44n1837_p0058b17║是以更加餘之四門。並依瑜伽論。不定四法
T44n1837_p0058b18║有一闕三。言有一者。謂通三性。言闕三者。謂
T44n1837_p0058b19║一非遍九地。二非相續。三非俱起。言廢
T44n1837_p0058b20║立六位所由者。初得後五位對其遍行。以
T44n1837_p0058b21║明廢立。遍行五法具四義故名遍行。餘皆不
T44n1837_p0058b22║具非遍行攝。別境五法俱具二義。謂通三性
T44n1837_p0058b23║及遍九地。然非相續亦非俱起。闕此二義
T44n1837_p0058b24║不名遍行。善十一法俱具一義。謂遍九地。
T44n1837_p0058b25║然非遍三性。亦非相續。復非俱起。闕此三義
T44n1837_p0058b26║不名遍行。煩惱六法四皆不具。謂非通三性。
T44n1837_p0058b27║非遍九地。亦非相續。復非俱起。四義並闕
T44n1837_p0058b28║不名遍行。隨煩惱法如煩惱說。不定四法俱
T44n1837_p0058b29║具一義。謂通三性。然非遍九地。亦非相續。
T44n1837_p0058c01║復非俱起。三義闕故不名遍行。第二將餘五
T44n1837_p0058c02║位對別境位。約義有無。以明廢立。具二闕
T44n1837_p0058c03║二。入別境中。餘則不爾。非別境攝。遍行五法
T44n1837_p0058c04║雖通三性及遍九地。但為相續及為俱起。二
T44n1837_p0058c05║義不同。非別境攝。善十一法雖遍九地亦非
T44n1837_p0058c06║相續復非俱起。但為非通三性。一義有異。
T44n1837_p0058c07║非別境攝。煩惱六法雖非相續亦非俱起。但
T44n1837_p0058c08║為非通三性非遍九地。二義有異。非別境攝。
T44n1837_p0058c09║隨煩惱法對其別境廢立如煩惱說。不定四
T44n1837_p0058c10║法雖通三性亦非相續復非俱起。但為非遍
T44n1837_p0058c11║九地。一義不同。非別境攝。第三將餘五位對
T44n1837_p0058c12║善十一。約義有無。以明廢立。具一闕三。入善
T44n1837_p0058c13║法中。餘則不爾。非善法攝。遍行五法雖遍九
T44n1837_p0058c14║地。但為通三性。亦相續復俱起。闕三義故
T44n1837_p0058c15║不入善中。別境五法雖遍九地亦非相續復
T44n1837_p0058c16║非俱起。但為通於三性。一義不同。非善中
T44n1837_p0058c17║攝。煩惱六法雖非通三性亦非相續復非俱
T44n1837_p0058c18║起。但為不遍九地。一義不同。不入善中。隨
T44n1837_p0058c19║煩惱法如煩惱說。不定四法雖非相續亦非
T44n1837_p0058c20║俱起。但為通於三性。非遍九地。二義有異。
T44n1837_p0058c21║非入善中。第四將餘五位對煩惱六。約義有
T44n1837_p0058c22║無。以明廢立。有一無四。入煩惱中。餘法不
T44n1837_p0058c23║爾。非煩惱攝。遍行五法但為通於三性。遍九
T44n1837_p0058c24║地。亦是相續。復是俱起。亦非本惑。五義並
T44n1837_p0058c25║闕。非煩惱攝。別境五法雖非相續亦非俱起。
T44n1837_p0058c26║但為通三性。亦遍九地。復非本惑。三義不同。
T44n1837_p0058c27║非煩惱攝。善十一法雖非通三性亦非相續
T44n1837_p0058c28║復非俱起。但為遍九地。非本煩惱。二義不同。
T44n1837_p0058c29║非煩惱攝。隨煩惱二十法雖非通三性非遍
T44n1837_p0059a01║九地亦非相續復非俱起。但為非本煩惱。一
T44n1837_p0059a02║義不同。非煩惱攝。四不定法雖非遍九地亦
T44n1837_p0059a03║非相續復非俱起。但為通三性。非本煩惱。
T44n1837_p0059a04║二義不同。非煩惱攝。第五將餘五位對隨煩
T44n1837_p0059a05║惱約義有無。以明廢立。具一闕四。入隨煩
T44n1837_p0059a06║惱。餘法不爾。非隨煩惱。遍行五法但為通三
T44n1837_p0059a07║性。遍九地。亦相續。復俱起。復非隨惑。五義
T44n1837_p0059a08║不同。非隨煩惱攝。別境五法雖非相續亦非
T44n1837_p0059a09║俱起。但為通於三性。亦遍九地。非隨煩
T44n1837_p0059a10║惱。三義不同。非隨煩惱。善十一法雖非通三
T44n1837_p0059a11║性亦非相續復非俱起。但為非遍九地。非隨
T44n1837_p0059a12║煩惱。二義不同。非隨煩惱。煩惱六法雖非通
T44n1837_p0059a13║三性非遍九地亦非相續復非俱起。但為非
T44n1837_p0059a14║隨煩惱。一義不同。非隨煩惱。不定四法雖非
T44n1837_p0059a15║遍九地亦非相續復非俱起。但為通三性。非
T44n1837_p0059a16║隨煩惱。二義不同。非隨煩惱。第六將餘五位
T44n1837_p0059a17║對四不定。約義有無。以明廢立。具一闕三。名
T44n1837_p0059a18║四不定。餘法不爾。非不定攝。遍行五法雖通
T44n1837_p0059a19║三性。但為遍九地。亦相續。復俱起。三義不
T44n1837_p0059a20║同。非入不定。別境五法雖通三性亦非相續
T44n1837_p0059a21║復非俱起。但為遍九地。一義不同。非入不
T44n1837_p0059a22║定。善十一法雖非相續亦非俱起。但為非通
T44n1837_p0059a23║三性。遍九地。二義不同。非不定攝。煩惱六法
T44n1837_p0059a24║雖非遍九地亦非相續復非俱起。但為非通
T44n1837_p0059a25║三性。一義不同。非不定攝。隨煩惱二十法雖
T44n1837_p0059a26║非遍九地亦非相續復非俱起。但為非通三
T44n1837_p0059a27║性。一義不同。非不定攝。上來略以五門料簡
T44n1837_p0059a28║心所有法訖。
T44n1837_p0059a29║論云。第三色法者略有十一種一眼二耳三鼻
T44n1837_p0059b01║四舌五身六色七聲八香九味十觸十一法處
T44n1837_p0059b02║所攝色者　此則第三明色法。就中有二。初
T44n1837_p0059b03║牒章。第二舉數列名。言第三色法者。此則第
T44n1837_p0059b04║一牒章。言色者。質礙之法名之為色。問曰。若
T44n1837_p0059b05║質礙故名色者。眼等諸色可名質礙。無作之
T44n1837_p0059b06║色云何質礙。解云。無作之色雖非質礙。然從
T44n1837_p0059b07║質礙色生故亦名質礙。言略有十一種等者。
T44n1837_p0059b08║此則第二舉數列名。了別色塵名之為眼。
T44n1837_p0059b09║聽音樂等故名為耳。嗅沈麝等名之曰鼻。別
T44n1837_p0059b10║甘辛等名之為舌。知澀滑等名之曰身。為眼
T44n1837_p0059b11║所行名之為色。若依雜集論有二十五種。所
T44n1837_p0059b12║謂青黃赤白。長短方圓。麤細高下。若正不正。
T44n1837_p0059b13║光影明闇。雲煙塵霧。迥色表色。空一顯色。為
T44n1837_p0059b14║耳所聞名之為聲。若依雜集論有十一種。謂
T44n1837_p0059b15║若可意。若不可意。若俱相違。若因受大種。
T44n1837_p0059b16║若因不受大種。若因俱大種。若世所共成。
T44n1837_p0059b17║若成所引。若遍計所執。若聖言所攝。若非聖
T44n1837_p0059b18║言所攝。為鼻所嗅名之為香。若依雜集論有
T44n1837_p0059b19║六種。謂好香。惡香。平等香。俱生香。和合香。
T44n1837_p0059b20║變異香。為舌所嘗名之為味。若依雜集論有
T44n1837_p0059b21║十二種。謂苦酢甘辛鹹淡。若可意。若不可意。
T44n1837_p0059b22║若俱相違。若俱生。若和合。若變異。身之所取
T44n1837_p0059b23║故名為觸。若依雜集論有二十二種。謂滑澀
T44n1837_p0059b24║輕重。軟暖急冷。飢渴飽力。劣悶癢粘。病老死
T44n1837_p0059b25║疲息勇。十一法處所攝色者。謂意識所行無
T44n1837_p0059b26║見無對色蘊所攝。略有五種。謂極略色。極迥
T44n1837_p0059b27║色。受所引色。遍計所起色。自在所生色。極略
T44n1837_p0059b28║色者。謂極微色。極迥色者。謂即此離餘礙觸
T44n1837_p0059b29║色。受所引色者。謂無表色。遍計所起色者。
T44n1837_p0059c01║謂影像色。自在所生色者。謂解脫靜慮所行
T44n1837_p0059c02║境色。上來大文第三明色法訖。
T44n1837_p0059c03║論云。第四心不相應行法者略有二十四種。一
T44n1837_p0059c04║得。二命根。三眾同分。四異生性。五無想定。六滅
T44n1837_p0059c05║盡定。七無想事。八名身。九句身。十文身。十一生。
T44n1837_p0059c06║十二老。十三住。十四無常。十五流轉。十六定異。
T44n1837_p0059c07║十七相應。十八勢速。十九次第。二十方。二十一
T44n1837_p0059c08║時。二十二數。二十三和合性。二十四不和合性
T44n1837_p0059c09║者　此則第四明心不相應行法。就中有二。
T44n1837_p0059c10║第一牒章。第二舉數列名。言第四心不相應
T44n1837_p0059c11║行法者。此則第一牒章。遍行五等與心相應。
T44n1837_p0059c12║此得等諸法不與心相應。此名心不相應。言
T44n1837_p0059c13║行者。則是行蘊。此明得等諸法是行蘊攝。
T44n1837_p0059c14║餘心色無為非行蘊攝。言不相應。簡別心所
T44n1837_p0059c15║有法。言其行者。則簡心色無為。故名心不
T44n1837_p0059c16║相應行。略有二十四種等者。此則第二舉數
T44n1837_p0059c17║列名。言一得者。於三性法假立獲得。名之
T44n1837_p0059c18║為得。先業所感隨壽短長住時決定稱曰命
T44n1837_p0059c19║根。六趣差別各各不同。自類而居名眾同分。
T44n1837_p0059c20║謂於聖法未得未證。異於聖故號曰異生。滅
T44n1837_p0059c21║諸六識心心數法無有緣慮故名無想定。滅
T44n1837_p0059c22║諸六識心心數法及第七一分名為滅盡定。
T44n1837_p0059c23║生無想天五百劫中心無緣慮名無想事。謂
T44n1837_p0059c24║詮諸行天人等號稱曰名身。聚集諸法名顯
T44n1837_p0059c25║染淨義故名句身。名之與句二種所依名曰
T44n1837_p0059c26║文身。本無今有說之名生。髮白面皺稱之為
T44n1837_p0059c27║老。相續不斷名之為住。有已還無名曰無常。
T44n1837_p0059c28║剎那相續稱為流轉。因果各別故名定異。因
T44n1837_p0059c29║果相稱號曰相應。迅疾流轉名為勢速。一一
T44n1837_p0060a01║不俱稱為次第。東西南北號之曰方。過現未
T44n1837_p0060a02║來稱之曰時。一十百千名之為數。眾緣聚會
T44n1837_p0060a03║名為和合。諸行緣乖名不和合。上來第四解
T44n1837_p0060a04║心不相應行訖。今略作三門料簡二十四不
T44n1837_p0060a05║相應行法。第一明諸論不同。第二釋妨難。第
T44n1837_p0060a06║三辨其假相。第一明諸論不同者。瑜伽顯揚
T44n1837_p0060a07║此論皆有二十四不相應行。對法論有二十
T44n1837_p0060a08║三。無不和合。五蘊論中唯有十四。無流轉等
T44n1837_p0060a09║十。此則諸論顯數不同。第二釋妨難者。問曰。
T44n1837_p0060a10║何故瑜伽顯揚此論並同。何故對法論有二
T44n1837_p0060a11║十三無不和合。此有何意。一解云。對法論云
T44n1837_p0060a12║和合等者。論既言和合等。當知則等取不和
T44n1837_p0060a13║合。又一解云。略故不說。問曰。等略何故不略
T44n1837_p0060a14║餘數但略不和合耶。解云。已說在所說中。
T44n1837_p0060a15║所以但偏略不和合性也。言說在所說中者。
T44n1837_p0060a16║謂異生性是見道煩惱。假建立。望聖道有不
T44n1837_p0060a17║得義故。即是不和合義。不和合中略舉一隅。
T44n1837_p0060a18║餘不和合類亦可知。所以偏略不和合性。瑜
T44n1837_p0060a19║伽顯揚此論並有二十四者。此據異生外別
T44n1837_p0060a20║有不和合名。所以餘論中言二十四也。問諸
T44n1837_p0060a21║論或言二十四數。或言二十三數。已如上解。
T44n1837_p0060a22║何故五蘊論中唯有十四。無流轉等十。解云。
T44n1837_p0060a23║所以五蘊論不說流轉等十也。彼論云。如是
T44n1837_p0060a24║等類者則解彼論云。當知如是等類之言亦
T44n1837_p0060a25║等流轉等十也。此中唯略故不別列名也。第
T44n1837_p0060a26║三辨其假相者。二十四不相應行法並是色
T44n1837_p0060a27║心心所有法分位假立。問曰。二十四不相
T44n1837_p0060a28║應行既並是色心心所有法分位假立者。未
T44n1837_p0060a29║知幾是色上假。幾是心上假。幾是心所有法
T44n1837_p0060b01║上假。幾是通色心心所有法上假。解云。若依
T44n1837_p0060b02║對法論。總攝為八位。依八種位建立故。論云。
T44n1837_p0060b03║如是等心不相應行法。唯依分位差別而建
T44n1837_p0060b04║立故。當知皆是假有。一謂於善不善等增減
T44n1837_p0060b05║分位建立一種者。解云。此則是得通於三性
T44n1837_p0060b06║色心心所有法上假立。二於心心所法分位
T44n1837_p0060b07║差別建立三種者。解云。當知是則無想定滅
T44n1837_p0060b08║盡定無想異熟三種也。謂無想定滅盡定。於
T44n1837_p0060b09║厭心種子上。分分功能增長邊假立為二定
T44n1837_p0060b10║體。無想異熟。當知於無想報心種子上。望心
T44n1837_p0060b11║不相應行義邊。於報心種子上。假立無想異
T44n1837_p0060b12║熟。此三通心心所有法上假立。三於性分位
T44n1837_p0060b13║差別建立一種者。解云。此是命根。謂依阿賴
T44n1837_p0060b14║耶識能持眾同分。四大諸根不壞。則於阿賴
T44n1837_p0060b15║耶識相應心心所法上假立命根。此則通心
T44n1837_p0060b16║心所有法上假。若在欲色二界。通色上假。若
T44n1837_p0060b17║在無色界。唯心心所有法上假。四於相似分
T44n1837_p0060b18║位差別建立一種者。解云。當知則是眾同分。
T44n1837_p0060b19║通於色心心所有法上假立。五於相分位差
T44n1837_p0060b20║別建立四種者。解云。當知則是四相。通色
T44n1837_p0060b21║心心所有法上假立。六於言說分位差別建
T44n1837_p0060b22║立三種者。解云。當知則是名句文身三種。通
T44n1837_p0060b23║色心心所有法上假立也。問曰。名句文身色
T44n1837_p0060b24║上假立。此無有疑。云何於心心所有法上假
T44n1837_p0060b25║立。解云。此即意思所緣緣之起解故。通心
T44n1837_p0060b26║心所有法上假立。七於不得分位差別建立
T44n1837_p0060b27║一種者。解云。當知則是異生性。謂前無漏聖
T44n1837_p0060b28║法不得義邊假立異生性。則於未得見道已
T44n1837_p0060b29║來色心心所有法上假立。八於因果分位差
T44n1837_p0060c01║別建立餘種者。解云。當知則是餘十。謂流轉
T44n1837_p0060c02║定異相應勢速次第方時數和合不和合。當
T44n1837_p0060c03║知此十並通色心心所有假。總而言之。當知
T44n1837_p0060c04║三通心心所有法上假立。二十一通色心心
T44n1837_p0060c05║所有法上假立。言三種通心心所有法上假
T44n1837_p0060c06║立者。謂無想定滅盡定無想異熟。言二十一
T44n1837_p0060c07║通色心心所有法上假立者。謂得命根眾同
T44n1837_p0060c08║分異生性名身句身文身生老死無常流轉定
T44n1837_p0060c09║異相應勢速次第方時數和合不和合。此則
T44n1837_p0060c10║略料簡心不相應行訖。
T44n1837_p0060c11║論云。第五無為法者略有六種一虛空二擇滅
T44n1837_p0060c12║三非擇滅四不動五想受滅六真如者　此則
T44n1837_p0060c13║第五明無為法。就此文中有二。第一牒章第
T44n1837_p0060c14║二舉數列名。言第五無為法者。此則第一牒
T44n1837_p0060c15║章。略有六種等者。此則第二舉數列名。言虛
T44n1837_p0060c16║空者。謂無色性容受一切所作業故。故名虛
T44n1837_p0060c17║空。謂慧有簡擇之能故名為擇。由擇得滅故
T44n1837_p0060c18║名擇滅。因緣不會諸法不生。非由慧滅名非
T44n1837_p0060c19║擇滅。第四靜慮以上唯有捨受現行。不為苦
T44n1837_p0060c20║樂所動故名不動。滅盡定中心心法滅。想受
T44n1837_p0060c21║用勝。就強為名故則是此名想受滅。法性本
T44n1837_p0060c22║來常自寂滅。不遷動義名為真如。此則第五
T44n1837_p0060c23║明無為法。上來說一切法者。以下乃至第五
T44n1837_p0060c24║無為答前問訖。自下第二答後問。
T44n1837_p0060c25║論云。言無我者略有二種一補特伽羅無我二
T44n1837_p0060c26║法無我者　此則第二答後問。就此答中有
T44n1837_p0060c27║二。第一牒章。第二舉數列名。言無我者。此則
T44n1837_p0060c28║第一牒章。略有二種等者。此則舉數列名。言
T44n1837_p0060c29║補特伽羅者。此地正翻名數取趣。於六趣中
T44n1837_p0061a01║數數往還名數取趣。雖復往來都無我人故
T44n1837_p0061a02║名無我。二法無我者。謂蘊界處等名之為法。
T44n1837_p0061a03║此無人故名無我。此則第二答後問訖。
T44n1837_p0061a04║大乘百法明門論疏卷下
