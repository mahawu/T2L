T44n1837_p0052c22║
T44n1837_p0052c23║
T44n1837_p0052c24║　　No. 1837 [cf. No. 1614]
T44n1837_p0052c25║大乘百法明門論疏卷上
T44n1837_p0052c26║
T44n1837_p0052c27║　　　　大慈恩寺沙門大乘光撰
T44n1837_p0052c28║將欲造文。略以三門分別。第一明造論意。第
T44n1837_p0052c29║二釋題目。第三隨文解釋。第一明造論意者。
T44n1837_p0053a01║尋夫三界有情五趣漂溺。循環不息。輪迴無
T44n1837_p0053a02║替者。莫不以斷常空有紛糾于懷。所以菩薩
T44n1837_p0053a03║降生垂範利物。為除空有兩執故。開空有二
T44n1837_p0053a04║門。前明百法有體。為遣執空。後明人法二空。
T44n1837_p0053a05║為除有見。所以有體。世諦非無。所以言空。真
T44n1837_p0053a06║諦何有。隨病說藥。病息藥亡。執藥成病。悟病
T44n1837_p0053a07║成藥。非空非有。即有即空。既絕百非。又亡四
T44n1837_p0053a08║句。然因詮顯旨故假論以明。既不說而說。亦
T44n1837_p0053a09║聽無所聽。論之興也其在茲乎。此即第一明
T44n1837_p0053a10║造論意。第二釋題目。言大乘百法明門論本
T44n1837_p0053a11║事分中略錄名數者。大是遮小得名。乘以運
T44n1837_p0053a12║載為義。此言大乘。遮詮立號。非是直詮。言遮
T44n1837_p0053a13║詮者。簡小乘故名曰遮詮。十十名百。廣如後
T44n1837_p0053a14║釋。持自性故名之為法。明者是慧與明為門
T44n1837_p0053a15║故曰明門。問答往還稱之為論。言本事分中
T44n1837_p0053a16║者。即百法明門論本事分中也。本事分中文
T44n1837_p0053a17║繁浩博。此論文略故言略錄。非義略也。目召
T44n1837_p0053a18║諸法。稱之曰名。一十百千名之為數。故言大
T44n1837_p0053a19║乘百法明門論本事分中略錄名數。此即第
T44n1837_p0053a20║二釋其題目。第三隨文解釋者。就此文中。義
T44n1837_p0053a21║別不同分為三段。第一引經標宗。第二尋經
T44n1837_p0053a22║起問。第三依問為通。
T44n1837_p0053a23║論云。如世尊言一切法無我者　解云。此初
T44n1837_p0053a24║第一引經標宗。明法無我。如佛世尊。諸經
T44n1837_p0053a25║皆說一切法中都無有我。故今舉教標以為
T44n1837_p0053a26║宗。
T44n1837_p0053a27║論云。何等一切法云何為無我者　解云。自
T44n1837_p0053a28║下第二依經起問。既引聖言。諸法無我未知。
T44n1837_p0053a29║何者是一切法。云何為無我。
T44n1837_p0053b01║論云。一切法等者　解云。自下第三依問為
T44n1837_p0053b02║通。就答文中有二。初答前問。第二言無我者
T44n1837_p0053b03║以下答後問。此言一切法者。略有五種。等者。
T44n1837_p0053b04║此答初問。就初答中有三。第一牒前問舉數
T44n1837_p0053b05║列名。第二廢立五法前後次第。第三別釋五
T44n1837_p0053b06║法。就初有二。一舉數。二列名。此即第一牒章
T44n1837_p0053b07║舉數。
T44n1837_p0053b08║論云。一者心法二者心所有法三者色法四者
T44n1837_p0053b09║心不相應行法五者無為法者　此即第二列
T44n1837_p0053b10║五法名。
T44n1837_p0053b11║論云。一切最勝故者　解云。自下第二廢立
T44n1837_p0053b12║五法前後次第。問何故第一明其心法。一切
T44n1837_p0053b13║法中心法最勝。是故經言。心淨故眾生淨。
T44n1837_p0053b14║心染故眾生染。由此心故。或著生死。或證涅
T44n1837_p0053b15║槃。以勝用強。是故第一明其心法。
T44n1837_p0053b16║論云。與此相應故者　解云。何故第二明其
T44n1837_p0053b17║心所有法。謂此心法常與心王同依同緣及
T44n1837_p0053b18║與同時。若約小乘。更有同行。今依大乘。心法
T44n1837_p0053b19║與王不同其行。所以者何。由心法等與王行
T44n1837_p0053b20║相各各不同。如緣青色。心王自變心法自變。
T44n1837_p0053b21║是故不同。此之心法與其心王各緣諸境。一
T44n1837_p0053b22║時相應。心起即起。心無即無。如王左右不離
T44n1837_p0053b23║於王。心數相應亦復如是。
T44n1837_p0053b24║論云。二所現影故者　解云。何故第三明其
T44n1837_p0053b25║色法。謂此色法不能別起。依心及所數之所
T44n1837_p0053b26║變生。是彼二法所現影故。是故第三明其色
T44n1837_p0053b27║法。
T44n1837_p0053b28║論云。三位差別故者　解云。何故第四明心
T44n1837_p0053b29║不相應。謂不相應無別有體。總是假立。於前
T44n1837_p0053c01║色心及心所有法三法之上分位差別。假施
T44n1837_p0053c02║設有。是故第四明心不相應。
T44n1837_p0053c03║論云。四所顯示故等　解云。何故第五明其
T44n1837_p0053c04║無為。無為之法相難了知。若不約法以明。何
T44n1837_p0053c05║能顯示。故能依色心心所有法不相應行四
T44n1837_p0053c06║法之上顯示無為。是故第五明無為法。
T44n1837_p0053c07║論云第一心法者　解云。自下第三別解五
T44n1837_p0053c08║法。於中有五。第一解心法。第二解心所有法。
T44n1837_p0053c09║第三解色法。第四解心不相應行法。第五解
T44n1837_p0053c10║無為法。就第一解心法中有三。一牒章。二舉
T44n1837_p0053c11║數。三列名。此即第一牒章。
T44n1837_p0053c12║論云。略有八種者　舉數。
T44n1837_p0053c13║論云。一眼識二耳識三鼻識四舌識五身識六
T44n1837_p0053c14║意識七末那識八阿賴耶識者　解云。自下
T44n1837_p0053c15║第三列名。眼識眼根識能了別。謂此之識依
T44n1837_p0053c16║於眼根了別色塵。識從所依名為眼識。如眼
T44n1837_p0053c17║識既然。耳鼻舌身及與意識隨義應知。七末
T44n1837_p0053c18║那者。末那梵音。此翻為意。意以思量為義。此
T44n1837_p0053c19║即隨義立名。八阿賴耶識者。阿賴耶識西國
T44n1837_p0053c20║梵音。此翻為藏亦名為宅。宅即攝持諸法。藏
T44n1837_p0053c21║即貯積無遺。藏宅之名此皆從義立名。上來
T44n1837_p0053c22║第一略釋其名。今復略以五門料簡八識。第
T44n1837_p0053c23║一緣境分別。第二四緣分別。第三四界分別。
T44n1837_p0053c24║第四重數分別。第五三性分別。第一緣境分
T44n1837_p0053c25║別者。就緣境中有二。初約因位辨。次約果位
T44n1837_p0053c26║辨。初因位辨者。眼等五識所緣境界西方諸
T44n1837_p0053c27║師有其兩釋。第一釋云。眼等五識唯緣實塵
T44n1837_p0053c28║不緣於假。所以者何。眼等五識緣證量塵。不
T44n1837_p0053c29║待名言不待此餘根境。由長短等諸餘假色。
T44n1837_p0054a01║要待名言及待此餘根境。是故不緣長等假
T44n1837_p0054a02║色問曰。五塵之中何者是實何者是假。解云。
T44n1837_p0054a03║色塵之中。青黃赤白四種是實。餘並是假。聲
T44n1837_p0054a04║塵之中。因執受大種聲。因不執受大種聲。因
T44n1837_p0054a05║執受不執受大種聲此三是實。餘並是假。香
T44n1837_p0054a06║塵之中。好香惡香平等香。此三是實。餘並是
T44n1837_p0054a07║假。味塵之中。苦酢甘辛鹹淡。此六是實。餘並
T44n1837_p0054a08║悉假有。觸塵之中。地水火風四種是實。餘並
T44n1837_p0054a09║是假有。問曰。眼等五識既不緣假。何故諸論
T44n1837_p0054a10║色塵之中說有長等假色。乃至觸塵之中說有
T44n1837_p0054a11║滑等假觸。解云。所以色塵之中說有假色。乃
T44n1837_p0054a12║至觸塵之中說有假觸者。此文但據攝假從
T44n1837_p0054a13║實。是故合說。據實不緣。問曰。若不緣者。猶
T44n1837_p0054a14║如陰夜遠望樹林。唯見長等不見青黃。云何
T44n1837_p0054a15║眼識不緣其假。解云。此亦得緣青黃實色。陰
T44n1837_p0054a16║夜遠望青黃赤白雖非分明。了了至觸而見。
T44n1837_p0054a17║然亦得緣。是故唯緣青等實色不緣於假。問
T44n1837_p0054a18║曰。長等假色眼識不緣。此諸假色何色中攝。
T44n1837_p0054a19║答曰。當知此諸假色法處之中遍計所起色
T44n1837_p0054a20║攝。問曰。忿等諸惑是貪上假則皆法處中攝。
T44n1837_p0054a21║何故長等假色是青等上假非色處中收。解
T44n1837_p0054a22║云。忿貪俱意緣。是故法處攝。長等非眼見故
T44n1837_p0054a23║非色處收。如色塵中作此分別。乃至觸塵分別
T44n1837_p0054a24║隨義應知。又一釋云。眼等五識假實並緣。若
T44n1837_p0054a25║緣於假必緣其實。緣實之時不緣於假。所以
T44n1837_p0054a26║者何。假依實有。緣假之時其必緣實。實不依
T44n1837_p0054a27║假。緣實之時不緣於假。此家所說諸假法等
T44n1837_p0054a28║非法處中遍計性攝。如長等假色即色處中
T44n1837_p0054a29║收。乃至觸塵之中滑等假觸處中攝。第六意
T44n1837_p0054a30║識緣一切法。如其所應隨義應知。第七末那
T44n1837_p0054b01║緣境。西方諸德亦有兩釋。一釋云。末那緣阿
T44n1837_p0054b02║賴耶識見分為我。緣阿賴耶識相分為其我
T44n1837_p0054b03║所。問曰。何一心執阿賴耶識見分為我。復執
T44n1837_p0054b04║阿賴耶識相分為其我所。解云。且如眼識。一
T44n1837_p0054b05║時尚緣青等種種諸色。一心所緣我我所此亦
T44n1837_p0054b06║何過。問曰。諸論並云。末那執阿賴耶識為我
T44n1837_p0054b07║我所。不言執其相分。何故今者乃言執其相
T44n1837_p0054b08║分以為我所。解云。當知此相不離於見。所以
T44n1837_p0054b09║諸論並言緣阿賴耶識為我我所。此亦無過。
T44n1837_p0054b10║又一釋云。末那執阿賴耶識為我我所。問曰。
T44n1837_p0054b11║執阿賴耶識為我。云何復執為其我所。解云。
T44n1837_p0054b12║謂此末那先執阿賴耶識為我。後復執此所
T44n1837_p0054b13║計之我。是我家所有。故名我所。問曰。若執
T44n1837_p0054b14║阿賴耶識相分為我所者。此有何過。解云。諸
T44n1837_p0054b15║論中但言執阿賴耶識為我我所。不言執其相
T44n1837_p0054b16║分是其我所。末那直執阿賴耶識為我我所。
T44n1837_p0054b17║何能復更外執相分以為我所。於義不可。是
T44n1837_p0054b18║故不緣。第八阿賴耶識緣於種子五根五塵。
T44n1837_p0054b19║問曰。何故不緣六七等識。解云。阿賴耶識緣
T44n1837_p0054b20║任運境。六七等識非任運境。是故不緣。問曰。
T44n1837_p0054b21║何故第六識得緣諸識。解云。第六識分別用
T44n1837_p0054b22║強。是故得緣。第八識無此分別。是故不緣。此
T44n1837_p0054b23║即第一約因位辨也。第二約果位辨者。若至
T44n1837_p0054b24║果位眼等諸識皆緣諸法。第二四緣分別者。
T44n1837_p0054b25║阿賴耶識當體自望。若約麤言但有三緣。約
T44n1837_p0054b26║細言之具四緣。約麤言之具三緣者。種子望現
T44n1837_p0054b27║行得作因緣。前心滅後心生。得作等無間緣。
T44n1837_p0054b28║不相障礙故得有增上緣。阿賴耶識前後不
T44n1837_p0054b29║相緣故無所緣緣。若約細言之亦有所緣緣。
T44n1837_p0054c01║謂一心起時有其四分。所謂相分。見分。自證
T44n1837_p0054c02║分。證自證分。此四分中有前後相緣故得有
T44n1837_p0054c03║所緣緣。阿賴耶識望末那得有二緣。阿賴耶
T44n1837_p0054c04║識生現行末那故得有因緣。不相障礙故得有
T44n1837_p0054c05║增上緣。不由阿賴耶識滅故末那得生無
T44n1837_p0054c06║等無間緣。阿賴耶識不能緣末那故無所緣
T44n1837_p0054c07║緣。阿賴耶識望第六識得有二緣。阿賴耶識
T44n1837_p0054c08║生現行六識故得有因緣。不相障礙故得有
T44n1837_p0054c09║增上緣。不由阿賴耶識滅故第六識得生
T44n1837_p0054c10║無等無間緣。阿賴耶識不能緣六識為境故
T44n1837_p0054c11║無所緣緣。阿賴耶識望五識有二緣。阿賴耶
T44n1837_p0054c12║識生現行五識故得有因緣。不相障礙故有
T44n1837_p0054c13║增上緣。不由阿賴耶識滅故五識得生無
T44n1837_p0054c14║等無間緣。阿賴耶識不能緣五識故無所緣
T44n1837_p0054c15║緣。第七末那當體自望。若約麤言之有二緣。
T44n1837_p0054c16║若約細言之有三緣。約麤言之有二緣者。前
T44n1837_p0054c17║念與後念為次第緣。不相障礙有增上緣。
T44n1837_p0054c18║約細言之有三緣。二緣者如前。更加所緣緣。
T44n1837_p0054c19║謂一心中有其四分。前後相緣故有所緣緣。
T44n1837_p0054c20║此之四分如前已說。不煩重列。末那望阿
T44n1837_p0054c21║賴耶識得有三緣。謂末那熏阿賴耶識故得
T44n1837_p0054c22║有因緣。末那緣阿賴耶識得有所緣緣。不相
T44n1837_p0054c23║障礙故得有增上緣。不由末那滅故阿賴耶
T44n1837_p0054c24║識生故無等無間緣。末那望第六識得有一
T44n1837_p0054c25║緣。謂不相障礙故得有增上緣。不由末那滅
T44n1837_p0054c26║故第六識生故無等無間緣。末那不熏第六
T44n1837_p0054c27║識故無因緣。末那不能緣六識為境故無所
T44n1837_p0054c28║緣緣。末那望五識得有一緣。謂不相障礙故
T44n1837_p0054c29║有增上緣。末那不熏五識故無因緣。不由末
T44n1837_p0055a01║那滅五識生故無等無間緣。末那不能緣五
T44n1837_p0055a02║識為境故無所緣緣。第六意識當體自望得
T44n1837_p0055a03║有三緣。謂前後相緣故有所緣緣。前心有開
T44n1837_p0055a04║闢義故有等無間緣。不相障礙故有增上緣。
T44n1837_p0055a05║從阿賴耶識種子生故無因緣。第六識望阿
T44n1837_p0055a06║賴耶識得有三緣。熏阿賴耶識故有因緣。緣
T44n1837_p0055a07║阿賴耶識為境故得有所緣緣。不相障礙故
T44n1837_p0055a08║得有增上緣。不由第六識滅故阿賴耶識生
T44n1837_p0055a09║故無等無間緣。第六識望末那有二緣。謂緣
T44n1837_p0055a10║末那為境故得有所緣緣。不相障礙故得有
T44n1837_p0055a11║增上緣。不熏末那故無因緣。不由第六識滅
T44n1837_p0055a12║故末那生故無等無間緣。第六識望五識得
T44n1837_p0055a13║有三緣。謂緣五識為境故得有所緣緣。由有
T44n1837_p0055a14║開闢義故有等無間緣。不相障礙故得有增
T44n1837_p0055a15║上緣。不能熏五識故無因緣。五識當體自望。
T44n1837_p0055a16║若約麤言之有一緣。若約細言之有二緣。約
T44n1837_p0055a17║麤言之有一緣者。謂五識前後不相障礙故
T44n1837_p0055a18║有增上緣。五識從阿賴耶識種子生故無因
T44n1837_p0055a19║緣。五識後必起意識。以間斷故自類相望無
T44n1837_p0055a20║等無間緣。五識前後不相緣故無所緣緣。約
T44n1837_p0055a21║細言之有二緣者。亦得有所緣緣。謂五識起
T44n1837_p0055a22║時有四分。前後相緣故得有所緣緣。五識望
T44n1837_p0055a23║阿賴耶識得有二緣。謂五識熏阿賴耶識故
T44n1837_p0055a24║有因緣。不相障礙故有增上緣。不由五識滅
T44n1837_p0055a25║故阿賴耶識生故無等無間緣。五識不能緣
T44n1837_p0055a26║阿賴耶識為境故無所緣緣。五識望末那得
T44n1837_p0055a27║有一緣。謂不障礙故有增上緣。五識不熏末
T44n1837_p0055a28║那故無因緣。不由五識滅故末那生故無等
T44n1837_p0055a29║無間緣。五識不能緣末那為境故無所緣緣。
T44n1837_p0055b01║五識望第六識有二緣。謂五識望第六識有
T44n1837_p0055b02║開闢義故有等無間緣。生時不相障礙故
T44n1837_p0055b03║有增上緣。不熏第六識故無因緣。不能緣第
T44n1837_p0055b04║六識為境故無所緣緣。第三四界分別者。四
T44n1837_p0055b05║界謂欲界。色界。無色界。及無漏界。問曰。八
T44n1837_p0055b06║識幾通四界。幾通三界。幾通二界。幾唯一界。
T44n1837_p0055b07║答曰。三通四界。三謂意識末那阿賴耶識。三
T44n1837_p0055b08║通三界。三謂眼識耳識身識。三界謂欲界色
T44n1837_p0055b09║界及無漏界。二識通二界。二識謂鼻識舌識。
T44n1837_p0055b10║二界謂欲界及無漏界。此八識中當知無有
T44n1837_p0055b11║唯一界者。第四重數分別者。眼等五識及與
T44n1837_p0055b12║末那有其三重。謂種子為一重。現行為第二
T44n1837_p0055b13║重。第六意識緣為第三重。第六意識有三重。
T44n1837_p0055b14║種子為一重。現行為第二重。前後相緣為第
T44n1837_p0055b15║三重。阿賴耶識有四重。謂種子為一重。現行
T44n1837_p0055b16║為第二重。第六意識緣為第三重。末那緣為
T44n1837_p0055b17║第四重。第五三性分別者。三性謂善不善無
T44n1837_p0055b18║記。眼等六識通於三性。第七末那通於二性。
T44n1837_p0055b19║謂善性無記性。若在因位是無記性。若在果
T44n1837_p0055b20║位及入觀時當知是善性。第八阿賴耶識亦
T44n1837_p0055b21║通二性。謂異熟無記及與善性。若在因位是
T44n1837_p0055b22║異熟無記。若在果位即是其善。上來略料簡
T44n1837_p0055b23║八識訖。
T44n1837_p0055b24║論云。第二心所有法略為六種者　自下第二
T44n1837_p0055b25║明心所有法。就中有三。第一總牒開章。第二
T44n1837_p0055b26║列名舉數。第三別牒具陳。此即第一總牒開
T44n1837_p0055b27║章。言心所有法者。謂彼心王是其能有。此等
T44n1837_p0055b28║諸法數心之所有。故名心所有法。言略有六
T44n1837_p0055b29║種者。舉心所有法結六位數名。
T44n1837_p0055c01║論云。遍行有五別境有五善有十一煩惱有六
T44n1837_p0055c02║隨煩惱有二十不定有四者　此即第二列名
T44n1837_p0055c03║舉數。
T44n1837_p0055c04║論云。遍行五者一作意二觸三受四想五思者
T44n1837_p0055c05║　此下第三別牒具陳。就中有六。第一解遍
T44n1837_p0055c06║行五。第二解別境五。第三解善十一。第四解
T44n1837_p0055c07║煩惱六。第五解隨煩惱二十。第六解不定四。
T44n1837_p0055c08║此即第一解遍行五。言遍行者。於一切時恒
T44n1837_p0055c09║相續起。遍八識有名曰遍行。一作意等者。作
T44n1837_p0055c10║動於心令心數數外緣諸境名為作意。既作
T44n1837_p0055c11║意已令其心王觸於前境。名之為觸。領納外
T44n1837_p0055c12║塵覺苦知樂。如是取境名之為受。謂於境界
T44n1837_p0055c13║取其像貌方圓等相故名為想。令心造作善
T44n1837_p0055c14║惡無記。如是等業稱之為思。即第一解遍
T44n1837_p0055c15║行訖。
T44n1837_p0055c16║論云。別境五者一欲二勝解三念四三摩地五
T44n1837_p0055c17║慧者　此即第二解別境五。言別境者。別緣
T44n1837_p0055c18║諸境名為別境。何者名別。且如其欲。希望前
T44n1837_p0055c19║境名之為欲。不希望境即無有欲。希望之欲
T44n1837_p0055c20║與不希望二種有異。名之為別。乃至第五慧
T44n1837_p0055c21║數簡擇諸法。名之為慧。不簡擇法不名為慧。
T44n1837_p0055c22║簡擇之慧與不簡擇二種有異。名之為別。言
T44n1837_p0055c23║一欲者。於自樂境希望願求。或善或惡名之
T44n1837_p0055c24║為欲。於所緣境心生決定是事必爾名為勝
T44n1837_p0055c25║解。過去曾緣所習境界明記不忘。名之為
T44n1837_p0055c26║念。於一境界令心不散專住不離名三摩地。
T44n1837_p0055c27║三摩地名翻為等持。此即定之異名。持其心
T44n1837_p0055c28║王及與數法等至於境名為等持。簡擇是非
T44n1837_p0055c29║分別善惡得決定義。名之為慧。上來第二解
T44n1837_p0056a01║別境訖。
T44n1837_p0056a02║論云。善有十一者一信二精進三慚四愧五無
T44n1837_p0056a03║貪六無嗔七無癡八輕安九不放逸十捨十一
T44n1837_p0056a04║不害者　此即第三解善十一。言善者。不造
T44n1837_p0056a05║眾惡名之為善。信有三寶四諦心不生謗。名
T44n1837_p0056a06║之為信。心勇不退精勤策勵求諸善法名為
T44n1837_p0056a07║精進。造諸過惡自羞名慚。造諸過惡羞他名
T44n1837_p0056a08║愧。又解云。造諸過惡羞天名慚。造諸過惡羞
T44n1837_p0056a09║人名愧。於世榮利財色等法心不耽著名曰
T44n1837_p0056a10║無貪。於諸有情心無損害慈愍在懷名曰無
T44n1837_p0056a11║嗔。於諸善法心無迷惑如實了知名曰無癡。
T44n1837_p0056a12║身心調暢遠離麤重適悅安樂名為輕安。耽
T44n1837_p0056a13║著五欲名為放逸。遠離彼塵名不放逸。離沈
T44n1837_p0056a14║離掉處於中庸其心平等名之為捨。損惱有
T44n1837_p0056a15║情稱之為害。哀愍生故名為不害。上來第三
T44n1837_p0056a16║解善十一訖。
T44n1837_p0056a17║論云。煩惱六者一貪二嗔三慢四無明五疑六
T44n1837_p0056a18║不正見者　此即第四解煩惱六。言煩惱者。
T44n1837_p0056a19║惱亂身心名為煩惱。言貪者。於諸有情及資
T44n1837_p0056a20║具等愛樂耽著。名之為貪。於諸有情起諸損
T44n1837_p0056a21║害心不安隱。稱之為嗔。眾財色等而起貢高
T44n1837_p0056a22║計己勝他。名之為慢。了其真實名之為明。不
T44n1837_p0056a23║了真實號曰無明。於諸諦中心懷猶豫如立
T44n1837_p0056a24║衢路。名之曰疑。稱境而知名為正見。此見邪
T44n1837_p0056a25║僻名不正見。上來第四解煩惱六訖。
T44n1837_p0056a26║論云。隨煩惱二十者一忿二恨三惱四覆五誑
T44n1837_p0056a27║六諂七憍八害九嫉十慳十一無慚十二無愧
T44n1837_p0056a28║十三不信十四懈怠十五放逸十六惛沈十七
T44n1837_p0056a29║掉舉十八失念十九不正知二十心亂者　此
T44n1837_p0056b01║即第五解隨煩惱二十。言隨煩惱者。惱亂身
T44n1837_p0056b02║心煩勞行者名為煩惱。忿等諸惑隨貪等起
T44n1837_p0056b03║名隨煩惱。又解云。謂此忿等隨順於心不念
T44n1837_p0056b04║解脫名隨煩惱。言忿等者。於違憤發名之為
T44n1837_p0056b05║忿。忿後結怨名之為恨。心恨暴怒稱之為惱。
T44n1837_p0056b06║隱實過惡目之為覆。讒詐惑亂稱之曰誑。憍
T44n1837_p0056b07║現恭順名之為諂。恃榮自舉悅豫名憍。無悲
T44n1837_p0056b08║無愍損惱稱害。妒勝憂慼名之為嫉。蘊財貪
T44n1837_p0056b09║著名之為慳。過不自恥名曰無慚。惡不羞他
T44n1837_p0056b10║名曰無愧。違正不欲心不清淨名為不信。耽
T44n1837_p0056b11║樂退善名為懈怠。於惡不防名為放逸。滯境
T44n1837_p0056b12║無堪名曰惛沈。心不寂靜緣貪欲等名為掉
T44n1837_p0056b13║舉。謂於所說若法若義無所堪能名為失念。
T44n1837_p0056b14║正了諸法名為正知。邪了不達名不正知。馳
T44n1837_p0056b15║散外緣其心散亂流轉不息名為心亂。上來
T44n1837_p0056b16║第五解隨煩惱二十訖。
T44n1837_p0056b17║論云。不定四者一睡眠二惡作三尋四伺者
T44n1837_p0056b18║　此即第六解不定四。言不定者。謂此四法於
T44n1837_p0056b19║三界中不定一處。如尋伺二數色界中有。餘
T44n1837_p0056b20║二即無。不定相隨故名不定。言睡眠等者。
T44n1837_p0056b21║略攝於心不自在轉越失所作名曰睡眠。於
T44n1837_p0056b22║已作未作善不善事心懷追悔名為惡作。於
T44n1837_p0056b23║法推求未審細察令心麤轉。名之為尋。於所
T44n1837_p0056b24║尋法數數推求令心細轉故名為伺。上來第
T44n1837_p0056b25║二明心所有法訖。
T44n1837_p0056b26║大乘百法明門論疏卷上
