T44n1836_p0046a16║
T44n1836_p0046a17║
T44n1836_p0046a18║　　No. 1836 [cf. No. 1614]
T44n1836_p0046a19║大乘百法明門論解卷上(本地分中略錄名數)
T44n1836_p0046a20║
T44n1836_p0046a21║　　　　天親菩薩造
T44n1836_p0046a22║　　　　唐三藏法師玄奘奉　詔譯
T44n1836_p0046a23║　　　　唐慈恩法師窺基註解
T44n1836_p0046a24║　　　　明魯庵法師普泰增修
T44n1836_p0046a25║大者揀小為義。乘者運載得名(名義互言)百數也。
T44n1836_p0046a26║法謂世出世之法。故心法八。心所五十有一。
T44n1836_p0046a27║色乃十一。不相應二十有四。無為法六。故為
T44n1836_p0046a28║大乘百法也。明乃菩薩無漏之慧。以能破暗
T44n1836_p0046a29║故。門以開通無壅滯為言。論乃揀擇性相教
T44n1836_p0046b01║誡學徒之稱。本地分中者。乃瑜伽論五分之
T44n1836_p0046b02║一。略錄名數者。於六百六十法中。提綱挈領
T44n1836_p0046b03║取此百法名件數目。此論主急於為人。而欲
T44n1836_p0046b04║學者知要也。又會六釋云。大乘者。是能詮教。
T44n1836_p0046b05║唯聲名句。文四法故劣。百法乃所詮事理通
T44n1836_p0046b06║一百法故勝。將勝就劣以劣顯勝。云大乘之
T44n1836_p0046b07║百法。依士釋也。又百法是所緣。乃舉全數故
T44n1836_p0046b08║勝。明是能緣之慧。即別境五中之一法爾故
T44n1836_p0046b09║劣。將劣就勝以勝顯劣。云百法之明。依主釋
T44n1836_p0046b10║也。又明是能緣即別境中慧故劣。門是所緣
T44n1836_p0046b11║通舉百法故勝。將勝就劣以劣顯勝。云明之
T44n1836_p0046b12║門。依士釋也。又門是所詮事理。乃通指百法
T44n1836_p0046b13║故勝。論是能詮教唯聲名句文故劣。將劣就
T44n1836_p0046b14║勝以勝顯劣。云門之論依主釋也。又論為體。
T44n1836_p0046b15║乃聲名句文。門為用。於論上有不壅滯之功
T44n1836_p0046b16║能。以體就用攝用歸體。云門即論。持業釋也。
T44n1836_p0046b17║又論乃體。則取聲名句文四法大乘為用。此
T44n1836_p0046b18║論體上有揀小運載二義。故云大乘。以體就
T44n1836_p0046b19║用攝用歸體。云大乘即論。持業釋也。又大乘
T44n1836_p0046b20║通教理行果是所詮故勝。論是能詮唯教故
T44n1836_p0046b21║劣。將劣就勝以勝顯劣。云大乘之論。依主釋
T44n1836_p0046b22║也。又大等六字是所詮故勝。論是能詮唯教
T44n1836_p0046b23║故劣。將劣就勝以勝顯劣。云大乘百法明門
T44n1836_p0046b24║之論。依主釋也(亦可謂帶數依主)又大乘等五字。通一
T44n1836_p0046b25║百法屬所詮故勝。門論二字乃能詮故劣。將
T44n1836_p0046b26║劣就勝以勝顯劣。云大乘百法明之門論。依
T44n1836_p0046b27║主釋也(亦帶數依主釋也)又大乘是能詮教體。門論是
T44n1836_p0046b28║用。此教體上有妙旨悟入之義門。決擇性相
T44n1836_p0046b29║教誡學徒。斷惡生善之功用。故名論將體就
T44n1836_p0046c01║用攝用歸體。云大乘即門論持業釋也(作十釋竟)。
T44n1836_p0046c02║北天竺富婁沙富羅此云丈夫。國有國師。婆
T44n1836_p0046c03║羅門姓嬌尸迦。生三子。同名婆藪盤豆。此云
T44n1836_p0046c04║天親。乃帝釋之弟毘搜紐天王之後。雖同一
T44n1836_p0046c05║名復有別號。長曰阿僧迦。此云無著。乃菩薩
T44n1836_p0046c06║根性。季子別名比鄰持跋婆此云母兒。蓋比
T44n1836_p0046c07║鄰持此云母。跋婆云子。亦云兒。中子博學多
T44n1836_p0046c08║聞遍通墳籍。神才俊朗戒行清白。無與儔匹。
T44n1836_p0046c09║兄弟皆兼別號故。法師但名婆藪盤豆。不相
T44n1836_p0046c10║濫也。依瑜伽論廣造諸論。以釋大乘。發揮非
T44n1836_p0046c11║空非有中道之教(詳於舊藏經甚字函婆藪盤豆傳)。
T44n1836_p0046c12║如世尊言一切法無我　如世尊言原為佛說。
T44n1836_p0046c13║乃論主推尊法有所自。一切法等者。總標百
T44n1836_p0046c14║法及二無我。以為宗旨。乃一論之綱領也。若
T44n1836_p0046c15║究所宗。總一代聖教淺深為次。分而為八。一
T44n1836_p0046c16║我法俱有宗。此宗攝二十部五部之義。謂犢
T44n1836_p0046c17║子部。法上部。賢胄部。正量部。密林山部。或
T44n1836_p0046c18║亦取經部。根本一分之義。二法有我無宗。攝
T44n1836_p0046c19║三部全。謂一切有部。雪山部。多聞部。更兼化
T44n1836_p0046c20║地部。末計一分之義。三法無去來宗。攝七全
T44n1836_p0046c21║部。謂大眾部。雞胤部。制多山部。西山住部。
T44n1836_p0046c22║北山住部。法藏部。飲光部。兼取化地部。根本
T44n1836_p0046c23║一分之義。四現通假實宗。攝說假部。全末經
T44n1836_p0046c24║部一分之義。此上四宗唯為小乘。五俗妄真
T44n1836_p0046c25║實宗。即說出世部。六諸法但名宗。即一說部。
T44n1836_p0046c26║此二通於大小乘。七勝義俱空宗。八應理圓
T44n1836_p0046c27║實宗。後二唯大。此論旨趣即第八宗。於深密
T44n1836_p0046c28║三時。乃第三時也。言三時者。初四阿含言有。
T44n1836_p0046c29║第二時八部般若言空。第三時即解深密經
T44n1836_p0047a01║空有雙彰中道教也。
T44n1836_p0047a02║何等一切法云何為無我　問有五種。謂利
T44n1836_p0047a03║樂有情問。不解問。愚癡問。試驗問。輕觸問。
T44n1836_p0047a04║此即利樂有情問也。
T44n1836_p0047a05║一切法者略有五種　此總標諸法也。稱理
T44n1836_p0047a06║言之實有無量。以眾生性欲無量。是以瑜伽
T44n1836_p0047a07║始五識身。歷至法界六百六十等法。今言五
T44n1836_p0047a08║位百法。豈非要略乎。故云略有五種。自此至
T44n1836_p0047a09║真如無為總答初問。
T44n1836_p0047a10║一者心法二者心所有法三者色法四者心不
T44n1836_p0047a11║相應行法五者無為法　心法者。總有六義。
T44n1836_p0047a12║一集起名心。唯屬第八。集諸種子起現行故。
T44n1836_p0047a13║二積集名心。屬前七。轉識能熏。積集諸法種
T44n1836_p0047a14║故。或集起屬前七。轉現行共集熏起種故。或
T44n1836_p0047a15║積集名心。屬於第八含藏。積集諸法種故。
T44n1836_p0047a16║三緣慮名心。俱能緣慮自分境故。四或名為
T44n1836_p0047a17║識了別義故。五或名為意等無間故。六或第
T44n1836_p0047a18║八名心。第七名意。前六名識斯皆心分也。言
T44n1836_p0047a19║心所有法者。具三義故。一恒依心起。二與心
T44n1836_p0047a20║相應。三繫屬於心具。此三義名為心所故。要
T44n1836_p0047a21║心為依方得起故。觸等恒與心相應故。既云
T44n1836_p0047a22║與心相應。蓋心不與心自相應故。心非心所
T44n1836_p0047a23║故。他性相應非自性故。相應之義有四。謂時
T44n1836_p0047a24║依所緣及事皆同。乃相應也。觸等看與何心
T44n1836_p0047a25║生時。便屬彼心之觸等。故如次為三義也。
T44n1836_p0047a26║色法者。識之所依所緣。乃五根五境質礙之
T44n1836_p0047a27║色。亦名有對色。以能所造八法而成。乃十
T44n1836_p0047a28║有色也。無對色即法處色也。言不相應行
T44n1836_p0047a29║法者。行蘊有二。一相應行。即心所法。二不
T44n1836_p0047b01║相應行。即始自得終至不和合性。二十四法
T44n1836_p0047b02║是也。言無為法者。即不生不滅無去無來非
T44n1836_p0047b03║彼非此。絕得絕失簡異有為無造作故。名曰
T44n1836_p0047b04║無為也。
T44n1836_p0047b05║一者最勝故二與此相應故三所現影故四分
T44n1836_p0047b06║位差別故五所顯示故　言初心法八種造善
T44n1836_p0047b07║造惡。五趣輪轉乃至成佛。皆此心也。有為法
T44n1836_p0047b08║中此最勝故。所以先言。言與此相應故者。謂
T44n1836_p0047b09║此心所與其心王常相應故。望於心王此即
T44n1836_p0047b10║為劣。先勝後劣。所以次明所現影故者。即前
T44n1836_p0047b11║色法。謂此色法不能自起。要藉前二所變現
T44n1836_p0047b12║故。自證雖變不能親緣故置影言簡。其見分
T44n1836_p0047b13║亦自證變則非是影。或與自證通為本質故。
T44n1836_p0047b14║或簡受所引色非識變影。第六緣時以彼為
T44n1836_p0047b15║質。質從影攝。前二能變此為所變。先能後所
T44n1836_p0047b16║故。次言之。分位差別者。言此不相應行不能
T44n1836_p0047b17║自起。藉前三位差別。假立前三是實此一為
T44n1836_p0047b18║假。所以第四明之。言所顯示者。此第五無為
T44n1836_p0047b19║之法。乃有六種。謂此無為體性甚深。若不約
T44n1836_p0047b20║事以明無由彰顯故。藉前四斷染成淨之所
T44n1836_p0047b21║顯。示前四有為此即無為。先有後無。所以最
T44n1836_p0047b22║後明也。
T44n1836_p0047b23║如是次第　此結答也。由上如是勝劣能所
T44n1836_p0047b24║實假有無故。云如是次第。此略結上文。總標
T44n1836_p0047b25║五位章門。下乃備列百法名數也。
T44n1836_p0047b26║第一心法略有八種　此總標下別列。
T44n1836_p0047b27║一眼識二耳識三鼻識四舌識五身識六意識
T44n1836_p0047b28║　隨根立名。具五義故。謂依發屬助。如除根
T44n1836_p0047b29║發之識。餘四皆依根之識等。依主也。根發依
T44n1836_p0047c01║士也。雖六識身皆依意轉。此隨不共意識名
T44n1836_p0047c02║依發等。故五識無相濫矣。蓋兼未自在位言
T44n1836_p0047c03║之爾。或唯依意故名意識。辨識得名心意
T44n1836_p0047c04║非例。
T44n1836_p0047c05║七末那識　華言意識。如藏識名識即意故。
T44n1836_p0047c06║第六意識如眼識名識異意故。然諸聖教恐
T44n1836_p0047c07║此濫彼故。於第七但立意名。又以簡心之與
T44n1836_p0047c08║識。以積集了別劣餘識故。或欲顯此與彼意
T44n1836_p0047c09║識為近所依故。但立意名爾。
T44n1836_p0047c10║八阿賴耶識　華言藏識。能含藏諸種故。又
T44n1836_p0047c11║具三藏義故。謂能藏所藏執藏也。與雜染互
T44n1836_p0047c12║為緣故。有情執為自內我故。由斯三義。而得
T44n1836_p0047c13║藏名。藏即識也。
T44n1836_p0047c14║第二心所有法略有五十一種分為六位一遍
T44n1836_p0047c15║行有五二別境有五三善有十一四煩惱有六
T44n1836_p0047c16║五隨煩惱有二十六不定有四　此舉總數以
T44n1836_p0047c17║標列章門。下乃隨章列名。言遍行者。遍四一
T44n1836_p0047c18║切心得行故。謂三性八識九地一切時俱能
T44n1836_p0047c19║遍故。言別境者。別別緣境而得生故。所緣
T44n1836_p0047c20║之境則有四。乃所樂之境。決定境。曾習境。
T44n1836_p0047c21║所觀境。各緣不同故云別境。解現下文。言
T44n1836_p0047c22║善十一者。唯善心中可得生故。此世他世俱
T44n1836_p0047c23║順益故。性離愆穢勝過惡故。言煩惱者。性是
T44n1836_p0047c24║根本煩惱攝故。又能生隨惑名為根本煩擾
T44n1836_p0047c25║也。惱亂也。擾亂有情恒處生死也。言隨煩惱
T44n1836_p0047c26║者。隨他根本煩惱分位差別等流性故。此亦
T44n1836_p0047c27║見下文言不定者。由不同前五位心所。於善
T44n1836_p0047c28║染等皆不定故。非如觸等定遍心故。非如欲
T44n1836_p0047c29║等定遍地故。不立定名也。
T44n1836_p0048a01║一遍行五者　此別標下列名。
T44n1836_p0048a02║一作意二觸三受四想五思　言作意者。謂
T44n1836_p0048a03║警覺應起心種為性。引心令趣自境為業。觸
T44n1836_p0048a04║者。令心心所觸境為性想受思等。所依為業。
T44n1836_p0048a05║受者。領納順違俱非境相為性。起欲為業。
T44n1836_p0048a06║能起合離非二欲故。亦云令心等起歡慼捨
T44n1836_p0048a07║相(此解詞異意同)想則於境取相為性。施設種種名
T44n1836_p0048a08║言為業。謂安立自境分齊故。方能隨起種種
T44n1836_p0048a09║名言。思則於境取相為性。於善品等役心為
T44n1836_p0048a10║業。為能取境正因等相。驅役自心能造善
T44n1836_p0048a11║等。
T44n1836_p0048a12║二別境五者　此別標下列名。
T44n1836_p0048a13║一欲二勝解三念四三麼地五慧　言欲者。於
T44n1836_p0048a14║所樂境希望為性。勤依為業。勝解者。於決定
T44n1836_p0048a15║境印持為性。不可引轉為業。謂邪正等教理
T44n1836_p0048a16║證力於所取境。審決印持由此異緣。不能引
T44n1836_p0048a17║轉故。若猶豫境勝解全無。勝即是解。念者。
T44n1836_p0048a18║於曾習境令心明記不忘為性。定依為業。謂
T44n1836_p0048a19║數憶持曾所受境。而不忘失。能引定故。三麼
T44n1836_p0048a20║地者。此云等持。於所觀境令心專注不散為
T44n1836_p0048a21║性。智依為業。謂得失俱非境中。由定令心專
T44n1836_p0048a22║注不散。依斯便有決定智。生心專注言顯。所
T44n1836_p0048a23║欲住即便能住。非唯一境。不爾見道歷觀。諸
T44n1836_p0048a24║諦前後境別。應無等持也。言慧者。於所觀境
T44n1836_p0048a25║揀擇為性斷疑為業。謂觀得失俱非境中。由
T44n1836_p0048a26║慧推求得決定故。上言解現下文者。義在此
T44n1836_p0048a27║爾(欲益得。其詳請閱成唯識第五卷)。
T44n1836_p0048a28║三善十一者　此標章下別列。
T44n1836_p0048a29║一信二精進三慚四愧五無貪六無瞋七無癡
T44n1836_p0048b01║八輕安九不放逸十行捨十一不害　言信者。
T44n1836_p0048b02║於實德能深忍樂欲心淨為性。對治不信樂
T44n1836_p0048b03║善為業。謂於諸法實事理中。深信忍故。於三
T44n1836_p0048b04║寶真淨德中。深信樂故。於一切世出世善深
T44n1836_p0048b05║信有力。能得能成起希望故。此三種信也。言
T44n1836_p0048b06║心淨為性者。謂此性澄清能淨心等。如水清
T44n1836_p0048b07║珠能清濁水。故云心淨為性也。言精進者。
T44n1836_p0048b08║於善惡品修斷事中。勇捍為性。對治懈怠滿
T44n1836_p0048b09║善為業。謂善品修惡品斷。勇表勝進。簡諸染
T44n1836_p0048b10║法捍表精純。簡淨無記。又云。勇而無怯捍而
T44n1836_p0048b11║無懼。言滿善者。圓了善事名為滿善。故三根
T44n1836_p0048b12║為作善。此名滿善。能滿彼故。或曰。唯識論言
T44n1836_p0048b13║精進一法在三根後。百法則信後即言何耶。
T44n1836_p0048b14║曰唯識乃立依次第。此乃因依次第。蓋信為
T44n1836_p0048b15║欲依欲為勤依故。此信後而便言勤。勤即精
T44n1836_p0048b16║進也。但勤通三性。進唯善性攝也。立依者。
T44n1836_p0048b17║謂根依精進立捨等三所依。四法立理須合
T44n1836_p0048b18║說故。三根後方說。精進言慚者。依自法力崇
T44n1836_p0048b19║重賢善為性。對治無慚止息惡行為業。自法
T44n1836_p0048b20║力者。自謂自身。法謂教法。言我如是身解如
T44n1836_p0048b21║是法。敢作諸惡耶。言愧者。依世間力輕拒暴
T44n1836_p0048b22║惡為性。對治無愧止息惡行為業。世人譏呵
T44n1836_p0048b23║名世間力。輕有惡者而不親。拒惡法業而不
T44n1836_p0048b24║作也。言無貪者。於有有具無著為性。對治
T44n1836_p0048b25║貪著作善為業。言有有具者。上一有字即三
T44n1836_p0048b26║有之果。有具即三有之因。言無瞋者。於苦苦
T44n1836_p0048b27║具無恚為性。對治瞋恚作善為業。言苦苦具
T44n1836_p0048b28║者。苦謂三苦。苦具者苦因。無癡者。於諸事理
T44n1836_p0048b29║明解為性。對治愚癡作善為業。言輕安者。遠
T44n1836_p0048c01║離麤重調暢身心。堪任為性。對治昏沈轉依
T44n1836_p0048c02║為業。離重名輕。調暢身心名安。謂此伏除能
T44n1836_p0048c03║障定法。令所依止轉安適故。言堪任者。有
T44n1836_p0048c04║所堪可有所任受。言轉依者。令所依身心去
T44n1836_p0048c05║麤重得安隱故。言不放逸者。精進三根。於
T44n1836_p0048c06║所修斷防修為性。對治放逸成滿一切世出
T44n1836_p0048c07║世善事為業。防修者。於所斷惡防令不起。
T44n1836_p0048c08║於所修善法修令增長。言精進三根者。此不
T44n1836_p0048c09║放逸即四法防修功能。非別有體。或云信等。
T44n1836_p0048c10║亦有防修功能。何不依立。曰餘六比四勢用
T44n1836_p0048c11║微劣故。不依立偏。何微劣非善根故。非遍策
T44n1836_p0048c12║故。言行捨者。精進三根。令心平等正直無功
T44n1836_p0048c13║用住為性。對治掉舉靜住為業。言行捨者。乃
T44n1836_p0048c14║行蘊中捨簡受蘊捨故。言令心平等等者。由
T44n1836_p0048c15║捨令心離昏掉時。初心平等。次心正直。後無
T44n1836_p0048c16║功用。此初中後差別之位也。此亦即四法者。
T44n1836_p0048c17║離彼四法無別相用矣。何知無別。曰若能令
T44n1836_p0048c18║靜即是四法。若所令靜即心等故。或曰既即
T44n1836_p0048c19║四法。何須別立。曰若不別立隱此能故。言
T44n1836_p0048c20║不害者。於諸有情不為損惱。無瞋為性。能
T44n1836_p0048c21║對治害悲愍為業。謂即無瞋於有情所不為
T44n1836_p0048c22║損惱。假名不害。無瞋翻對斷物命。瞋不害但
T44n1836_p0048c23║違損惱物害。無瞋與樂不害拔苦。此二麤相
T44n1836_p0048c24║差別理實無瞋。實有自體不害依彼。一分假
T44n1836_p0048c25║立為顯慈悲。二相別故。利樂有情彼二勝
T44n1836_p0048c26║故。
T44n1836_p0048c27║四煩惱六者　此別標章下別列名。
T44n1836_p0048c28║一貪二瞋三慢四無明五疑六不正見　言貪
T44n1836_p0048c29║者。於有有具染著為性。能障無貪生苦為業。
T44n1836_p0049a01║生苦者。謂由愛力取蘊生故。瞋者。於苦苦具
T44n1836_p0049a02║憎恚為性。能障無瞋不安惡行所依為業。不
T44n1836_p0049a03║安者。心懷憎恚多住苦故。所以不安。慢者。恃
T44n1836_p0049a04║己於他高舉為性。能障不慢生苦為業。生苦
T44n1836_p0049a05║者。謂若有慢。於德有德心不謙下。由此死生
T44n1836_p0049a06║輪轉無窮受諸苦故。無明者。於諸理事迷暗
T44n1836_p0049a07║為性。能障無癡一切雜染所依為業。雜染所
T44n1836_p0049a08║依者。由無明起癡邪定。貪等煩惱隨煩惱
T44n1836_p0049a09║業。能招後生雜染法故。疑者。於諸諦理猶豫
T44n1836_p0049a10║為性。能障不疑善品為業。障善品者。以猶豫
T44n1836_p0049a11║故善不生也。惡見者。於諸諦理顛倒推度染
T44n1836_p0049a12║慧為性。能障善見招苦為業。蓋惡見者多受
T44n1836_p0049a13║苦故。此見有五。謂身邊邪見取戒禁取也。此
T44n1836_p0049a14║六即俱生。若開惡見成十。即分別惑也。又十
T44n1836_p0049a15║惑中瞋唯不善。餘九皆通有覆不善。
T44n1836_p0049a16║大乘百法明門論解卷上
