T48n2007_p0337a01║
T48n2007_p0337a02║
T48n2007_p0337a03║　　No. 2007
T48n2007_p0337a04║南宗頓教最上大乘摩訶般若
T48n2007_p0337a05║波羅蜜經六祖惠能大師於韶州
T48n2007_p0337a06║大梵寺施法壇經一卷
T48n2007_p0337a07║
T48n2007_p0337a08║　　　　兼受無相戒弘法弟子法海集記
T48n2007_p0337a09║惠能大師。於大梵寺講堂中昇高座。說摩訶
T48n2007_p0337a10║般若波羅蜜法。受無相戒。其時座下僧尼道
T48n2007_p0337a11║俗一萬餘人。韶州刺史等據及諸官寮三十
T48n2007_p0337a12║餘人。儒士餘人。同請大師。說摩訶般若波羅
T48n2007_p0337a13║蜜法。刺史遂令門人僧法海集記。流行後代。
T48n2007_p0337a14║與學道者承此宗旨。遞相傳授。有所於約以
T48n2007_p0337a15║為稟承。說此壇經。能大師言。善知識淨心念
T48n2007_p0337a16║摩訶般若波羅蜜法。大師不語自淨心神。良
T48n2007_p0337a17║久乃言。善知識淨聽。惠能慈父。本官范陽。左
T48n2007_p0337a18║降遷流南新州百姓。惠能幼小。父小早亡。老
T48n2007_p0337a19║母孤遺移來海。艱辛貧乏。於市買柴。忽有一
T48n2007_p0337a20║客買柴。遂領惠能至於官店。客將柴去。惠能
T48n2007_p0337a21║得錢。卻向門前。忽見一客讀金剛經。惠能一
T48n2007_p0337a22║聞心名便悟。乃聞客日。從何處來持此經
T48n2007_p0337a23║典。客答曰。我於蘄州黃梅懸東憑墓山。禮拜
T48n2007_p0337a24║五祖弘忍和尚。見令在彼門人有千餘眾。我
T48n2007_p0337a25║於彼聽。見大師勸道俗但持金剛經一卷。即
T48n2007_p0337a26║得見性直了成佛。惠能聞說。宿業有緣。便即
T48n2007_p0337a27║辭親。往黃梅憑墓山。禮拜五祖弘忍和尚。弘
T48n2007_p0337a28║忍和尚問惠能曰。汝何方人。來此山禮拜吾。
T48n2007_p0337a29║汝今向吾邊。復求何物。惠能答曰。弟子是領
T48n2007_p0337b01║南人。新州百姓。今故遠來禮拜和尚。不求餘
T48n2007_p0337b02║物。唯求佛法作。大師遂責惠能曰。汝是領南
T48n2007_p0337b03║人。又是獦獠。若為堪作佛。惠能答曰。人即有
T48n2007_p0337b04║南北。佛性即無南北。獦獠身與和尚不同。佛
T48n2007_p0337b05║性有何差別。大師欲更共議。見左右在傍邊。
T48n2007_p0337b06║大師更不言。遂發遣惠能。令隨眾作務。時有
T48n2007_p0337b07║一行者。遂差惠能於碓坊。踏碓八個餘月。五
T48n2007_p0337b08║祖忽於一日喚門人盡來。門人集記。五祖曰。
T48n2007_p0337b09║吾向與說。世人生死事大。汝等門人終日供
T48n2007_p0337b10║養。只求福田。不求出離生死苦海。汝等自
T48n2007_p0337b11║姓迷福門何可救汝。汝惣且歸房。自看有知
T48n2007_p0337b12║惠者。自取本姓般若知之。各作一偈呈吾。
T48n2007_p0337b13║吾看汝偈。若吾大意者。付汝衣法。稟為六代。
T48n2007_p0337b14║火急急。門人得處分。卻來各至自房。遞相謂
T48n2007_p0337b15║言。我等不須呈心用意作偈將呈和尚。神秀
T48n2007_p0337b16║上座是教授師。秀上座得法後。自可於止請
T48n2007_p0337b17║不用作。諸人息心盡不敢呈偈。時大師堂前
T48n2007_p0337b18║有三間房廊。於此廊下供養欲畫楞伽變。并
T48n2007_p0337b19║畫五祖大師傳授衣法。流行後代為記。畫人
T48n2007_p0337b20║盧玲看壁了。明日下手。上座神秀思惟。諸人
T48n2007_p0337b21║不呈心偈。緣我為教授師。我若不呈心偈。五
T48n2007_p0337b22║祖如何得見我心中見解深淺。我將心偈上五
T48n2007_p0337b23║祖呈意。即善求法覓祖不善。卻同凡心奪其
T48n2007_p0337b24║聖位。若不呈心修不得法。良久思惟甚難甚
T48n2007_p0337b25║難甚難甚難夜至三更。不令人見。遂向南廊
T48n2007_p0337b26║下中間壁上題。作呈心偈欲求於法。若五祖
T48n2007_p0337b27║見偈。言此偈語。若訪覓我。我宿業障重不合
T48n2007_p0337b28║得法。聖意難測。我心自息。秀上座三更於南
T48n2007_p0337b29║廊下中間壁上秉燭題作偈。人盡不和。偈曰。
T48n2007_p0337c01║　身是菩提樹　　心如明鏡臺
T48n2007_p0337c02║　時時勤佛拭　　莫使有塵埃
T48n2007_p0337c03║神秀上座題此偈畢歸房臥。並無人見。五祖
T48n2007_p0337c04║平旦遂換盧供奉來。南廊下畫楞伽變。五祖
T48n2007_p0337c05║忽見此偈請記。乃謂供奉曰。弘忍與供奉錢
T48n2007_p0337c06║三十千。深勞遠來。不畫變相也。金剛經云。
T48n2007_p0337c07║凡所有相皆是虛妄。不如流此偈令迷人誦。
T48n2007_p0337c08║依此修行不墮三惡。依法修行人有大利益。
T48n2007_p0337c09║大師遂喚門人盡來。焚香偈前。人眾入見。皆
T48n2007_p0337c10║生敬心。汝等盡誦此偈者方得見姓。於此
T48n2007_p0337c11║修行即不墮落。門人盡誦。皆生敬心。喚言
T48n2007_p0337c12║善哉。五祖遂喚秀上座於堂內門是汝作偈
T48n2007_p0337c13║否。若是汝作應得我法。秀上座言。罪過實是
T48n2007_p0337c14║神秀作。不敢求祖。願和尚慈悲看。弟子有小
T48n2007_p0337c15║智惠識大意否。五褐曰。汝作此偈。見即來
T48n2007_p0337c16║到。只到門前。尚未得入。凡夫於此偈修行。即
T48n2007_p0337c17║不墮落。作此見解。若覓無上菩提。即未可得。
T48n2007_p0337c18║須入得門見自本姓。汝旦去。一兩日來思
T48n2007_p0337c19║惟。更作一偈。來呈吾。若入得門見自本姓。
T48n2007_p0337c20║當付汝衣法。秀上座去數日作不得。有一童
T48n2007_p0337c21║子。於碓坊邊過。唱誦此偈。惠能一聞知未見
T48n2007_p0337c22║姓。即識大意。能問童子。適來誦者是何言
T48n2007_p0337c23║偈。童子答能曰。作不知大師言。生死是大。欲
T48n2007_p0337c24║傳於法。令門人等各作一偈來呈看悟大意
T48n2007_p0337c25║即付衣法。稟為六代。褐有一上座名神秀。
T48n2007_p0337c26║忽於南廊下書無相偈一首。五祖。令諸門人
T48n2007_p0337c27║盡誦。悟此偈者即見自姓。依此修行即得
T48n2007_p0337c28║出離。惠能答曰。我此踏碓八箇餘月。未至堂
T48n2007_p0337c29║前。望上人引惠能至南廊下。見此偈禮拜。亦
T48n2007_p0338a01║願誦取結來生緣。願生佛地。童子引能至南
T48n2007_p0338a02║廊下。能即禮拜此偈。為不識字。請一人讀。惠
T48n2007_p0338a03║問已即識大意。惠能亦作一偈。又請得一解
T48n2007_p0338a04║書人。於西間壁上提著。呈自本心。不識本心。
T48n2007_p0338a05║學法無益。識心見姓。即吾大意。惠能偈
T48n2007_p0338a06║曰。
T48n2007_p0338a07║　菩提本無樹　　明鏡亦無臺
T48n2007_p0338a08║　佛性常清淨　　何處有塵埃
T48n2007_p0338a09║又偈曰。
T48n2007_p0338a10║　心是菩提樹　　身為明鏡臺
T48n2007_p0338a11║　明鏡本清淨　　何處染塵埃
T48n2007_p0338a12║院內從眾。見能作此偈盡怪。惠能卻入碓坊。
T48n2007_p0338a13║五褐忽見惠能但即善知識大意。恐眾人知。
T48n2007_p0338a14║五祖乃謂眾人曰。此亦未得了。五祖夜知三
T48n2007_p0338a15║更。喚惠能堂內。說金剛經。惠能一聞言下便
T48n2007_p0338a16║伍。其夜受法。人盡不知。便傳頓法及衣。汝
T48n2007_p0338a17║為六代。祖衣將為信。稟代代相傳法。以心傳
T48n2007_p0338a18║心。當令自悟。五祖言。惠能自古傳法氣如懸
T48n2007_p0338a19║絲。若住此間。有人害汝。汝即須速去。能得衣
T48n2007_p0338a20║法。三更發去。五祖自送能。於九江驛登時。便
T48n2007_p0338a21║悟祖處分。汝去努力將法向南。三年勿弘此
T48n2007_p0338a22║法。難去在後弘化善誘迷人。若得心開。汝悟
T48n2007_p0338a23║無別。辭違已了便發向南。兩月中間至大庚
T48n2007_p0338a24║嶺。不知向後。有數百人。來欲擬頭惠能奪於
T48n2007_p0338a25║法。來至半路。盡總卻迴。唯有一僧。姓陳。名
T48n2007_p0338a26║惠順。先是三品將軍。性行麤惡。直至嶺上。來
T48n2007_p0338a27║趁犯著。惠能即還法衣。又不肯取。我故遠來。
T48n2007_p0338a28║求法不要其衣。能於嶺上便傳法惠順。惠順
T48n2007_p0338a29║得聞言下心開。能使惠順即卻向北化人來。
T48n2007_p0338b01║惠能來衣此地。與諸官奪道俗亦有累劫
T48n2007_p0338b02║之因。教是先性所傳。不是惠能自知。願聞
T48n2007_p0338b03║先性教者。各須淨心。聞了願自餘迷。於先
T48n2007_p0338b04║代悟(下是法)。惠能大師喚言。善知識。菩提般若
T48n2007_p0338b05║之知。世人本自有之。即緣心迷不能自悟。須
T48n2007_p0338b06║求大善知識示道見性。善知識。遇悟成智。善
T48n2007_p0338b07║知識。我此法門。以定惠為本第一。勿迷言惠
T48n2007_p0338b08║定別。定惠體一不二。即定是惠體。即惠是定
T48n2007_p0338b09║用。即惠之時定在惠。即定之時惠在定。善知
T48n2007_p0338b10║識。此義即是惠等。學道之人作意。莫言先定
T48n2007_p0338b11║發惠。先惠發定。定惠各別。作此見者。法有
T48n2007_p0338b12║二相。口說善心不善。惠定不等。心口俱善。內
T48n2007_p0338b13║外一眾種。定惠即等。自悟修行不在口諍。若
T48n2007_p0338b14║諍先後。即是人不斷勝負。卻生法我不離四
T48n2007_p0338b15║相。一行三昧者。於一切時中行住座臥常真。
T48n2007_p0338b16║真心是。淨名經云。真心是道場。真心是淨
T48n2007_p0338b17║土。莫心行諂典。口說法直。口說一行三昧。不
T48n2007_p0338b18║行真心。非佛弟子。但行真心。於一切法上無
T48n2007_p0338b19║有執著。名一行三昧。迷人著法相。執一行三
T48n2007_p0338b20║昧。真心座不動。除妄不起心。即是一行三昧。
T48n2007_p0338b21║若如是此法同無清。卻是障道因緣。道順通
T48n2007_p0338b22║流。何以卻滯。心住在即通流。住即彼縛。若
T48n2007_p0338b23║座不動。是維摩詰不合呵舍利弗宴座林中。
T48n2007_p0338b24║善知識。又見有人教人座。看心看淨。不動不
T48n2007_p0338b25║起。從此置功。迷人不悟。便執成顛。即有數
T48n2007_p0338b26║百盤。如此教道者。故之大錯。善知識。定惠猶
T48n2007_p0338b27║如何等。如燈光。有燈即有光。無燈即無光。燈
T48n2007_p0338b28║是光知體。光是燈之用。即有二體無兩般。此
T48n2007_p0338b29║定惠法亦復如是。善知識。法無頓漸。人有利
T48n2007_p0338c01║鈍。明即漸勸。悟人頓修。識自本是見本性。
T48n2007_p0338c02║悟即元無差別。不悟即長劫輪迴。善知識。我
T48n2007_p0338c03║自法門。從上已來。頓漸皆立無念無宗無相
T48n2007_p0338c04║無體無住無為本。何明為相。無相於相而離
T48n2007_p0338c05║相。無念者於念而不念。無住者。為人本性。念
T48n2007_p0338c06║念不住。前念念念後念。念念相讀無有斷
T48n2007_p0338c07║絕。若一念斷絕法身即是離色身。念念時中。
T48n2007_p0338c08║於一切法上無住。一念若住念念即住名繫
T48n2007_p0338c09║縛。於一切法上念念不住即無縛也。以無住
T48n2007_p0338c10║為本。善知識。外離一切相是無相。但能離相
T48n2007_p0338c11║性體清淨是。是以無相為體。於一切鏡上不
T48n2007_p0338c12║染名為無念。於自念上離鏡。不不於法上念
T48n2007_p0338c13║生。莫百物不思。念盡除卻。一念斷即無別處
T48n2007_p0338c14║受生。學道者用心。莫不息法意。自錯尚可。更
T48n2007_p0338c15║勸他人。迷不自見迷。又謗經法。是以立無念
T48n2007_p0338c16║為宗。即緣名人於鏡上有念念上便去邪
T48n2007_p0338c17║見。一切塵勞妄念從此而生。然此教門立無
T48n2007_p0338c18║念為宗。世人離見不起於念。若無有念。無念
T48n2007_p0338c19║亦不立。無者無何事。念者何物。無者離二相
T48n2007_p0338c20║諸塵勞。真如是念之體。念是真如之用。姓
T48n2007_p0338c21║起念。雖即見聞覺之不染萬鏡而常自在。維
T48n2007_p0338c22║摩經云。外能善分別諸法相。內於第一義而
T48n2007_p0338c23║不動。善諸識。此法門中。座禪元不著心。亦不
T48n2007_p0338c24║著淨。亦不言動。若言看心。心元是妄。妄如幻
T48n2007_p0338c25║故無所看也。若言看淨。人姓本淨。為妄念
T48n2007_p0338c26║故蓋覆真如。離妄念本姓淨。不見自姓本
T48n2007_p0338c27║淨。心起看淨。卻生淨妄。妄無處所。故知看者
T48n2007_p0338c28║看卻是妄也。淨無形相。卻立淨相。言是功夫。
T48n2007_p0338c29║作此見者章自本姓。卻被淨縛。若不動者。
T48n2007_p0339a01║見一切人過患是性不動。迷人自身不動。開
T48n2007_p0339a02║口即說人是非。與道違背。看心看淨。卻是
T48n2007_p0339a03║障道因緣。今記汝是此法門中。何名座禪。此
T48n2007_p0339a04║法門中一切無礙。外於一切境界上念不去
T48n2007_p0339a05║為座。見本姓不亂為禪。何名為禪定。外雜
T48n2007_p0339a06║相曰禪。內不亂曰定。外若有相內姓不亂。
T48n2007_p0339a07║本自淨自定。只緣境觸。觸即亂。離相不亂即
T48n2007_p0339a08║定。外離相即禪。內外不亂即定。外禪內定
T48n2007_p0339a09║故名禪定。維摩經云。即是豁然還得本心。菩
T48n2007_p0339a10║薩戒云。本須自姓清淨。善知識。見自姓自
T48n2007_p0339a11║淨。自修自作。自姓法身自行。佛行自作自
T48n2007_p0339a12║成佛道。善知識總須自體與受無相戒。一時
T48n2007_p0339a13║逐惠能口道。令善知識見自三身佛。於自色
T48n2007_p0339a14║身歸衣清淨法身佛。於自色身歸衣千百
T48n2007_p0339a15║億化身佛。於自色身歸。衣當來圓滿報身佛。
T48n2007_p0339a16║(已上三唱)色身是舍宅。不可言歸。向者三身在自法
T48n2007_p0339a17║性。世人盡有。為名不見。外覓三如來。不見自
T48n2007_p0339a18║色身中三性佛。善知識。聽汝善知識說令善
T48n2007_p0339a19║知識。衣自色身見自法性有三世佛。此三身
T48n2007_p0339a20║佛從性上生。何名清淨身佛。善知識。世人性
T48n2007_p0339a21║本自淨。萬法在自姓。思量一切事即行衣
T48n2007_p0339a22║惡。思量一切善事便修於善行。知如是一切
T48n2007_p0339a23║法盡在自姓。自姓常清淨。日月常名。只
T48n2007_p0339a24║為雲覆蓋上名下暗。不能了見日月西辰。
T48n2007_p0339a25║忽遇惠風吹散卷盡雲霧。萬像參羅。一時皆
T48n2007_p0339a26║現。世人性淨。猶如清天。惠如日。智如月。智
T48n2007_p0339a27║惠常名。於外看敬。妄念浮雲蓋覆自姓。不
T48n2007_p0339a28║能明。故遇善知識開真法吹卻名妄。內外
T48n2007_p0339a29║名徹。於自姓中萬法皆見。一切法自在姓。
T48n2007_p0339b01║名為清淨法身。自歸衣者。除不善行。是名
T48n2007_p0339b02║歸衣。何名為千百億化身佛。不思量性即空
T48n2007_p0339b03║寂。思量即是自化。思量惡法化為地獄。思量
T48n2007_p0339b04║善法化為天堂。毒害化為畜生。慈悲化為菩
T48n2007_p0339b05║薩。智惠化為上界。愚癡化為下方。自姓變
T48n2007_p0339b06║化甚名。迷人自不知。見一念善知惠即生。
T48n2007_p0339b07║一燈能除千年闇。一智能滅萬年愚。莫思向
T48n2007_p0339b08║前常思於後常。後念善名為報身。一念惡報
T48n2007_p0339b09║卻千年善心。一念善報卻千年惡。滅無常已
T48n2007_p0339b10║來後念善名為報身。從法身思量即是化身。
T48n2007_p0339b11║念念善即是報身。自悟自修即名歸衣也。皮
T48n2007_p0339b12║肉是色身是舍宅。不在歸依也。但悟三身。即
T48n2007_p0339b13║識大億。今既自歸依三身佛。已與善知識發
T48n2007_p0339b14║四弘大願。善知識。一時逐惠能道。眾生無邊
T48n2007_p0339b15║誓願度。煩惱無邊誓願斷。法門無邊誓願學。
T48n2007_p0339b16║無上佛道誓願成(三唱)。善知識。眾生無邊誓
T48n2007_p0339b17║願度。不是惠能度。善知識。心中眾生各於自
T48n2007_p0339b18║身自姓自度。何名自姓自度。自色身中邪
T48n2007_p0339b19║見煩惱愚癡名妄。自有本覺性。將正見度。既
T48n2007_p0339b20║悟正見。般若之智除卻愚癡迷妄。眾生各各
T48n2007_p0339b21║自度。邪見正度。迷來悟度。愚來智度。惡來善
T48n2007_p0339b22║度。煩惱來菩薩度。如是度者是名真度。煩
T48n2007_p0339b23║惱無邊誓願斷。自心除虛妄。法門無邊誓願
T48n2007_p0339b24║學。學無上正法無上佛道誓願成。常下心行。
T48n2007_p0339b25║恭敬一切。遠離迷執覺知生。般若除卻迷妄。
T48n2007_p0339b26║即自悟佛道成。行誓願力。今既發四弘誓願
T48n2007_p0339b27║訖。與善知識無相懺悔三世罪障。大師言。善
T48n2007_p0339b28║知識。前念後念及今念。念不被愚迷染。從
T48n2007_p0339b29║前惡行一時自姓若除即是懺悔。前念後念
T48n2007_p0339c01║及今念。念念被愚癡染。除卻從前矯誑心
T48n2007_p0339c02║承斷。名為自性懺。前念後念及念念不被
T48n2007_p0339c03║𭼔疾染。除卻從前疾垢心。自性若除即是
T48n2007_p0339c04║懺(已上三唱)。善知識。何名懺悔者終身不作。悔者
T48n2007_p0339c05║知於前非惡業恒不離心。諸佛前口說無益
T48n2007_p0339c06║我此法門中。永斷不作名為懺悔。今既懺悔
T48n2007_p0339c07║已。與善知識受無相三歸依戒。大師言。善智
T48n2007_p0339c08║識。歸衣覺兩足尊。歸衣正離欲。歸衣淨
T48n2007_p0339c09║眾中尊。從今已後稱佛為師。更不歸衣餘
T48n2007_p0339c10║邪名外道。願自三寶慈悲燈名善知識。惠能
T48n2007_p0339c11║勸善。善知識。歸衣三寶。佛者覺也。法者正
T48n2007_p0339c12║也。僧者淨也。自心歸依覺。邪名不生。少欲
T48n2007_p0339c13║知足。離財離色。名兩足尊。自心歸正念。念無
T48n2007_p0339c14║邪故即無愛著。以無愛著名離欲尊。自心歸
T48n2007_p0339c15║淨。一切塵勞妄念雖在自姓。自姓不染著。
T48n2007_p0339c16║名眾中尊。凡夫解從日至日受三歸衣戒。若
T48n2007_p0339c17║言歸佛。佛在何處。若不見佛。即無所歸。既無
T48n2007_p0339c18║所歸。言卻是妄。善知識。各自觀察莫錯用意。
T48n2007_p0339c19║經中只即言自歸依佛。不言歸他佛。自姓不
T48n2007_p0339c20║歸無所處。今既自歸衣三寶。總各各至心。
T48n2007_p0339c21║與善知識說摩訶般若波羅蜜法。善知識。雖
T48n2007_p0339c22║念不解。惠能與說。各各聽。摩訶般若波羅蜜
T48n2007_p0339c23║者。西國梵語。唐言大智惠彼岸到。此法須行
T48n2007_p0339c24║不在口口念不行。如如化修行者。法身與佛
T48n2007_p0339c25║等也。何名摩訶。摩訶者是大。心量廣大猶如
T48n2007_p0339c26║虛空。莫定心座即落無既空。能含日月星辰
T48n2007_p0339c27║大地山河一切草木。惡人善人惡法善法天
T48n2007_p0339c28║堂地獄盡在空中。世人性空亦復如是。性含
T48n2007_p0339c29║萬法是大。萬法盡是自姓。見一切人及非人
T48n2007_p0340a01║惡知與善。惡法善法盡皆不捨。不可染著。由
T48n2007_p0340a02║如虛空。名之為大。此是摩訶行。迷人口念。智
T48n2007_p0340a03║者心。又有名人。空心不思。名之為大。此亦
T48n2007_p0340a04║不是。心量大不行是少。莫口空說。不修此行。
T48n2007_p0340a05║非我弟子。何名般若。般若是智惠。一時中念
T48n2007_p0340a06║念不愚。常行智惠即名般若。行一念愚即般
T48n2007_p0340a07║若絕。一念智即般若生。心中常愚。我修般若
T48n2007_p0340a08║無形相。智惠性即是。何名波羅蜜。此是西國
T48n2007_p0340a09║梵音。言彼岸到。解義離生滅著竟生滅去。如
T48n2007_p0340a10║水有波浪。即是於此岸。離境無生滅。如水承
T48n2007_p0340a11║長流。故即名到彼岸。故名波羅蜜。迷人口念。
T48n2007_p0340a12║智者心行。當念時有妄。有妄即非真有。念念
T48n2007_p0340a13║若行是名真有。悟此法者。悟般若法。修般若
T48n2007_p0340a14║行。不修即凡。一念修行法身等佛。善知識。即
T48n2007_p0340a15║煩惱是菩提。捉前念迷即凡。後念悟即佛。善
T48n2007_p0340a16║知識。摩訶般若波羅蜜。最尊最上第一。無住
T48n2007_p0340a17║無去無來。三世諸佛從中出。將大知惠到彼
T48n2007_p0340a18║岸。打破五陰煩惱塵勞。最尊最上第一讚最
T48n2007_p0340a19║上。最上乘法修行定成佛。無去無住無來往。
T48n2007_p0340a20║是定惠等不染一切法。三世諸佛從中。變三
T48n2007_p0340a21║毒為戒定惠。善知識我此法門從八萬四千
T48n2007_p0340a22║智惠。何以故。為世有八萬四千塵勞。若無塵
T48n2007_p0340a23║勞。般若常在不離自姓。悟此法者。即是無
T48n2007_p0340a24║念無億無著。莫去誰妄。即自是真如姓用。
T48n2007_p0340a25║知惠觀照。於一切法不取不捨。即見姓成佛
T48n2007_p0340a26║道。善知識。若欲入甚深法界入般若三昧者。
T48n2007_p0340a27║直修般若波羅蜜行。但持金剛般若波羅蜜
T48n2007_p0340a28║經一卷。即得見性。入般若三昧。當知此人功
T48n2007_p0340a29║德無量。經中分名讚嘆不能具說。此是最上
T48n2007_p0340b01║乘法。為大智上根人說。少根智人若聞法。心
T48n2007_p0340b02║不生信。何以故。譬如大龍。若下大雨。雨衣閻
T48n2007_p0340b03║浮提如漂草葉。若下大雨。雨放大海不增不
T48n2007_p0340b04║減。若大乘者聞說金剛經。心開悟解。故知本
T48n2007_p0340b05║性自有般若之智。自用知惠觀照。不假文字。
T48n2007_p0340b06║譬如其雨水不從無有。元是龍王於江海中
T48n2007_p0340b07║將身引此水。令一切眾生一切草木一切有
T48n2007_p0340b08║情無情悉皆像潤。諸水眾流卻入大海。海納
T48n2007_p0340b09║眾水合為一體。眾生本性般若之智亦復如
T48n2007_p0340b10║是。少根之人聞說此頓教。猶如大地草木。根
T48n2007_p0340b11║性自少者。若被大雨一沃。悉皆自到不能增
T48n2007_p0340b12║長。少根之人亦復如是。有般若之智之與大
T48n2007_p0340b13║智之人亦無差別。因何聞法即不悟。緣邪見
T48n2007_p0340b14║障重煩惱根深。猶如大雲蓋覆於日。不得風
T48n2007_p0340b15║吹日無能現。般若之智亦無大小。為一切眾
T48n2007_p0340b16║生自有。迷心外修覓佛。來悟自性。即是小
T48n2007_p0340b17║根人聞其頓教不信外修。但於自心令自本
T48n2007_p0340b18║性常起正見。煩惱塵勞眾生當時盡悟。猶如
T48n2007_p0340b19║大海納於眾流。小水大水合為一體。即是見
T48n2007_p0340b20║性。內外不住來去自由。能除執心通達無礙。
T48n2007_p0340b21║心修此行。即與般若波羅蜜經本無差別。一
T48n2007_p0340b22║切經書及文字。小大二乘十二部經。皆因
T48n2007_p0340b23║置。因智惠性故。故然能建立我。若無智人。
T48n2007_p0340b24║一切萬法本無不有。故知萬法本從人興。一
T48n2007_p0340b25║切經書因人說有。緣在人中有愚有智。愚為
T48n2007_p0340b26║少故智為大人。問迷人於智者。智人與愚人
T48n2007_p0340b27║說法。令使愚者悟解深開。迷人若悟心開。
T48n2007_p0340b28║與大智人無別。故知不悟即是佛是眾生。一
T48n2007_p0340b29║念若悟即眾生不是佛。故知一切萬法盡在
T48n2007_p0340c01║自身心中。何不從於自心頓現真如本姓。菩
T48n2007_p0340c02║薩戒經云。我本願自姓清淨。識心見性。自
T48n2007_p0340c03║成佛道。即時豁然。還得本心。善知識。我於忍
T48n2007_p0340c04║和尚處一聞言下大伍。頓見真如本性。是故
T48n2007_p0340c05║汝教法流行後代。今學道者頓俉菩提。各
T48n2007_p0340c06║自觀心。令自本性頓悟。若能自悟者頓覓大
T48n2007_p0340c07║善知識亦道見性。何名大善知。解最上乘
T48n2007_p0340c08║法直是正路。是大善知識。是大因緣。所為化
T48n2007_p0340c09║道令得見佛。一切善法皆因大善知識能發
T48n2007_p0340c10║起故。三世諸佛十二部經。云在人性中。本自
T48n2007_p0340c11║具有。不能自姓悟。須得善知識示道見性。
T48n2007_p0340c12║若自悟者不假外善知識。若取外求善知識
T48n2007_p0340c13║望得解說。無有是處。識自心內善知識即得
T48n2007_p0340c14║解。若自心邪迷妄念顛倒。外善知識即有教
T48n2007_p0340c15║授。汝若不得自悟。當起般若觀照。剎那間妄
T48n2007_p0340c16║念俱滅。即是自真正。善知識。一悟即知佛也。
T48n2007_p0340c17║自性心地。以智惠觀照。內外名徹識自本
T48n2007_p0340c18║心。若識本心即是解脫。既得解脫即是般若
T48n2007_p0340c19║三昧。悟般若三昧即是無念。何名無念。無念
T48n2007_p0340c20║法者。見一切法不著一切法。遍一切處不著
T48n2007_p0340c21║一切處。常淨自性。使六賊從六門走出。於六
T48n2007_p0340c22║塵中不離不染。來去自由。即是般若三昧自
T48n2007_p0340c23║在解脫名無念行。莫百物不思。當令念絕。
T48n2007_p0340c24║即是法傳。即名邊見。悟無念法者。萬法盡
T48n2007_p0340c25║通。悟無念法者。見諸佛境界。悟無念頓法者
T48n2007_p0340c26║至佛位地。善知識。後代得悟法者。常見吾
T48n2007_p0340c27║法身不離汝左右。善知識。將此頓教法門。同
T48n2007_p0340c28║見同行。發願受持。如是佛故。終身受持而不
T48n2007_p0340c29║退者。欲入聖位。然須縛受時。從上已來默
T48n2007_p0341a01║然而付於法。發大誓願。不退菩提。即須分付。
T48n2007_p0341a02║若不同見解。無有志願。在在處處勿妄宣傳。
T48n2007_p0341a03║損彼前人。究竟無益。若遇人不解謾此法門。
T48n2007_p0341a04║百劫萬劫千生斷佛種性。大師言善知識。聽
T48n2007_p0341a05║悟說無相訟。令汝名者罪滅。亦名滅罪
T48n2007_p0341a06║頌。頌曰。
T48n2007_p0341a07║　愚人修福不修道　　謂言修福而是
T48n2007_p0341a08║　布施供養福無邊　　心中三業元來在
T48n2007_p0341a09║　若將修福欲滅罪　　後世得福罪無造
T48n2007_p0341a10║　若解向心除罪緣　　各自世中真懺悔
T48n2007_p0341a11║　若悟大乘真懺海　　除邪行正造無罪
T48n2007_p0341a12║　學道之人能自觀　　即與悟人同一例
T48n2007_p0341a13║　大師令傳此頓教　　願學之人同一體
T48n2007_p0341a14║　若欲當來覓本身　　三毒惡緣心中洗
T48n2007_p0341a15║　努力修道莫悠悠　　忽然虛度一世休
T48n2007_p0341a16║　若遇大乘頓教法　　虔誠合掌志心求
T48n2007_p0341a17║大師說法了。韋使君官寮僧眾道俗讚言無
T48n2007_p0341a18║盡。昔所未聞。使君禮拜自言。和尚說法實不
T48n2007_p0341a19║思議。弟子當有少疑欲聞。和尚望意。和尚大
T48n2007_p0341a20║慈大悲為弟子說。大師言。有議即聞。何須再
T48n2007_p0341a21║三。使君聞法可不不是西國第一祖達磨祖
T48n2007_p0341a22║師宗旨。大師言是。弟子見說。達磨大師代
T48n2007_p0341a23║梁武。諦問達磨。朕一生未來造寺布施供
T48n2007_p0341a24║養有有功德否。達磨答言。並無功德。武帝惆
T48n2007_p0341a25║悵遂遣。達磨出境。未審此言。請和尚說。六祖
T48n2007_p0341a26║言。實無功德。使君朕勿疑達磨大師言。武
T48n2007_p0341a27║帝著邪道不識正法。使君問。何以無功德。和
T48n2007_p0341a28║尚言。造寺布施供養只是修福。不可將福以
T48n2007_p0341a29║為功德。在法身非在於福田。自法性有功德。
T48n2007_p0341b01║平直是德。佛性外行恭敬。若輕一切人悟我
T48n2007_p0341b02║不斷。即自無功德。自性虛妄法身無功德。念
T48n2007_p0341b03║念德行平等真心。德即不輕常行於敬。自修
T48n2007_p0341b04║身即功。自修身心即德。功德自心作。福與功
T48n2007_p0341b05║德別。武帝不識正理。非祖大師有過。使君禮
T48n2007_p0341b06║拜又問。弟子見僧道俗。常念阿彌大佛。願
T48n2007_p0341b07║往生西方。請和尚說。德生彼否。望為破疑。大
T48n2007_p0341b08║師言。使君聽。惠能與說。世尊在舍衛國。說西
T48n2007_p0341b09║方引化。經文分明。去此不遠。只為下根。說近
T48n2007_p0341b10║說遠。只緣上智。人自兩重。法無不名。悟有
T48n2007_p0341b11║殊見有遲疾。迷人念佛生彼。悟者自淨其心。
T48n2007_p0341b12║所以言佛隨其心淨則佛土淨。使君。東方但
T48n2007_p0341b13║淨心無罪。西方心不淨有愆。迷人願生東方。
T48n2007_p0341b14║西者所在處並皆一種。心但無不淨。西方去
T48n2007_p0341b15║此不遠。心起不淨之心。念佛往生難到。除惡
T48n2007_p0341b16║即行十萬。無八邪即過八千。但行真心到如
T48n2007_p0341b17║禪指使君但行十善。何須更願往生。不斷十
T48n2007_p0341b18║惡之心。何佛即來迎請。若悟無生頓法。見西
T48n2007_p0341b19║方只在剎那。不悟頓教大乘。念佛往生路遙。
T48n2007_p0341b20║如何得達。六祖言。惠能與使君移西方剎那。
T48n2007_p0341b21║問曰。前便見。使君願見否。使君禮拜。若此得
T48n2007_p0341b22║見何須往生。願和尚慈悲為現西方大善。大
T48n2007_p0341b23║師言。唐見西方無疑即散。大眾愕然莫知何
T48n2007_p0341b24║是。大師曰。大眾。大眾作意聽。世人自色身是
T48n2007_p0341b25║城。眼耳鼻舌身即是城門。外有六門。內有意
T48n2007_p0341b26║門。心即是地。性即是王。性在王在性去王無。
T48n2007_p0341b27║性在身心存。性去身壞。佛是自性作。莫向
T48n2007_p0341b28║身求。自性迷佛即眾生。自性悟眾生即是
T48n2007_p0341b29║佛。慈悲即是觀音。喜捨名為勢至。能淨是釋
T48n2007_p0341c01║迦。平真是彌勒。人我是須彌。邪心是大海。煩
T48n2007_p0341c02║惱是波浪。毒心是惡龍。塵勞是魚鱉。虛妄即
T48n2007_p0341c03║是神鬼。三毒即是地獄。愚癡即是畜生。十善
T48n2007_p0341c04║是天堂。我無人須彌自倒。除邪心海水竭。煩
T48n2007_p0341c05║惱無波浪滅。毒害除魚龍絕。自心地上。覺性
T48n2007_p0341c06║如來。施大智惠。光明照曜。六門清淨。照波
T48n2007_p0341c07║六欲。諸天下照。三毒若除。地獄一時消滅。內
T48n2007_p0341c08║外明徹。不異西方。不作此修。如何到彼座下。
T48n2007_p0341c09║問說讚聲徹天。應是迷人人然便見。使君禮
T48n2007_p0341c10║拜讚言。善哉善哉。普願法界眾生聞者一時
T48n2007_p0341c11║悟解。大師言。善知識。若欲修行。在家亦得。
T48n2007_p0341c12║不由在寺。在寺不修。如西方心惡之人。在家
T48n2007_p0341c13║若修行。如東方人修善。但願自家修清淨即
T48n2007_p0341c14║是惡方。使君問和在家如何修。願為指授。
T48n2007_p0341c15║大師言。善智識。惠能與道俗作無相頌。盡誦
T48n2007_p0341c16║取。衣此修行。常與惠能說一處無別。頌曰。
T48n2007_p0341c17║　說通及心通　　如日至虛空
T48n2007_p0341c18║　惟傳頓教法　　出世破邪宗
T48n2007_p0341c19║　教即無頓漸　　迷悟有遲疾
T48n2007_p0341c20║　若學頓教法　　愚人不可迷
T48n2007_p0341c21║　說即須萬般　　合離還歸一
T48n2007_p0341c22║　煩惱暗宅中　　常須生惠日
T48n2007_p0341c23║　邪來因煩惱　　正來煩惱除
T48n2007_p0341c24║　邪正疾不用　　清淨至無餘
T48n2007_p0341c25║　菩提本清淨　　起心即是妄
T48n2007_p0341c26║　淨性於妄中　　但正除三障
T48n2007_p0341c27║　世間若修道　　一切盡不妨
T48n2007_p0341c28║　常現在已過　　與道即相當
T48n2007_p0341c29║　色貌自有道　　離道別覓道
T48n2007_p0342a01║　覓道不見道　　到頭還自懊
T48n2007_p0342a02║　若欲貪覓道　　行正即是道
T48n2007_p0342a03║　自若無正心　　暗行不見道
T48n2007_p0342a04║　若真修道人　　不見世間愚
T48n2007_p0342a05║　若見世間非　　自非卻是左
T48n2007_p0342a06║　他非我有罪　　我非自有罪
T48n2007_p0342a07║　但自去非心　　打破煩惱碎
T48n2007_p0342a08║　若欲化愚人　　是須有方便
T48n2007_p0342a09║　勿令破彼疑　　即是菩提見
T48n2007_p0342a10║　法無在世間　　於世出世間
T48n2007_p0342a11║　勿離世間上　　外求出世間
T48n2007_p0342a12║　邪見出世間　　正見出世間
T48n2007_p0342a13║　邪正悉打卻　　此但是頓教
T48n2007_p0342a14║　亦名為大乘　　迷來經累劫
T48n2007_p0342a15║　悟則剎那間
T48n2007_p0342a16║大師言。善智識。汝等盡誦取此偈。依偈修行。
T48n2007_p0342a17║去惠能千里。常在能邊。此不修對面千里。各
T48n2007_p0342a18║各自修法不相持。眾人旦散。惠能歸漕溪山。
T48n2007_p0342a19║眾生若有大疑。來彼山間。為汝破疑。同見佛
T48n2007_p0342a20║世合座官寮道俗禮拜和尚。無不嗟嘆。善哉
T48n2007_p0342a21║大悟。昔所未問。嶺南有福。生佛在此。誰能得
T48n2007_p0342a22║智。一時盡散。大師往漕溪山。韶廣二州行化
T48n2007_p0342a23║四十餘年。若論門人。僧之與俗三五千人說
T48n2007_p0342a24║不盡。若論宗指。傳授壇經。以此為衣約。若
T48n2007_p0342a25║不得壇經。即無稟受。須知法處年月日性名
T48n2007_p0342a26║遍相付囑。無壇經稟承。非南宗定子也。未得
T48n2007_p0342a27║稟承者。雖說頓教法。未知根本。修不免諍。但
T48n2007_p0342a28║得法者。只勸修行。諍是勝負之心。與道違背。
T48n2007_p0342a29║世人盡傳南宗能比秀。未知根本事由。旦秀
T48n2007_p0342b01║禪師於南荊府堂陽縣玉泉寺住時修行。惠
T48n2007_p0342b02║能大師於韶州城東三十五里漕溪山住。法
T48n2007_p0342b03║即一宗。人有南比。因此便立南北。何以漸
T48n2007_p0342b04║頓。法即一種。見有遲疾。見遲即漸。見疾即
T48n2007_p0342b05║頓。法無漸頓。人有利鈍。故名漸頓。神秀師常
T48n2007_p0342b06║見人說。惠能法疾直旨路。秀師遂換門人僧
T48n2007_p0342b07║志誠曰。汝聰明多智。汝與吾至漕溪山。到惠
T48n2007_p0342b08║能所禮拜。但聽莫言吾使汝來。所聽意旨記
T48n2007_p0342b09║取。卻來與吾說看惠能見解與吾誰疾遲。汝
T48n2007_p0342b10║弟一早來勿令吾怪。志誠奉使歡喜。遂半月
T48n2007_p0342b11║中間即至漕溪山。見惠能和尚禮拜。即聽不
T48n2007_p0342b12║言來處。志城聞法。言下便悟。即契本心。起立
T48n2007_p0342b13║即禮拜自言。和尚。弟子從玉泉寺來。秀師處
T48n2007_p0342b14║不德契悟。聞和尚說。便契本心。和尚慈悲願
T48n2007_p0342b15║當散示。惠能大師曰。汝從被來應是紬作。
T48n2007_p0342b16║志誠曰。未說時即是。說乃了即是。六祖言。煩
T48n2007_p0342b17║惱即是菩提亦復如是。大師謂志誠曰。吾聞。
T48n2007_p0342b18║與禪師教人唯傳戒定惠。與和尚教人戒定
T48n2007_p0342b19║惠如何。當為吾說。志城曰。秀和尚言戒定惠。
T48n2007_p0342b20║諸惡不作名為戒。諸善奉行名為惠。自淨其
T48n2007_p0342b21║意名為定。此即名為戒定惠。彼作如是說。不
T48n2007_p0342b22║知和尚所見如何。惠能和尚答曰。此說不可
T48n2007_p0342b23║思議。惠能所見又別。志城問何以別。惠能答
T48n2007_p0342b24║曰。見有遲疾。志城請和尚說所見戒定惠。大
T48n2007_p0342b25║師言。如汝聽悟說看悟所見處。心地無疑
T48n2007_p0342b26║非自性戒。心地無亂是自性定。心地無癡自
T48n2007_p0342b27║性是惠。能大師言。汝戒定惠勸小根諸人。吾
T48n2007_p0342b28║戒定惠勸上人。得吾自亦不立戒定惠。志
T48n2007_p0342b29║城言。請大師說不立如何。大師言。自姓無
T48n2007_p0342c01║非無亂無癡。念念般若觀照。當離法相。有何
T48n2007_p0342c02║可立。自姓頓修。立有漸此契以不立。志誠
T48n2007_p0342c03║禮拜。便不離漕溪山。即為門人。不離大師左
T48n2007_p0342c04║右。又有一僧。名法達。常誦法華經七年。心迷
T48n2007_p0342c05║不知正法之處。經上有疑。大師智惠廣大。願
T48n2007_p0342c06║為時疑。大師言。法達。法即甚達。汝心不
T48n2007_p0342c07║達。經上無癡。汝心自邪。而求正法。吾心正
T48n2007_p0342c08║定。即是持經。吾一生已來不識文字。汝將法
T48n2007_p0342c09║華經來對。吾讀一遍。吾問即之。法達取經到
T48n2007_p0342c10║對。大師讀一遍。六祖問已即識佛意。便汝法
T48n2007_p0342c11║達說法華經。六祖言。法達。法華經無多語。七
T48n2007_p0342c12║卷盡是譬喻內緣。如來廣說三乘。只為世人
T48n2007_p0342c13║根鈍。經聞公明。無有餘乘。唯一佛乘。大
T48n2007_p0342c14║師。法達。汝聽。一佛乘莫求二佛乘迷卻。汝
T48n2007_p0342c15║聖經中何處是一佛乘。汝與說。經云。諸佛世
T48n2007_p0342c16║尊唯汝一大事因緣故出現於世(已上十六家是正法)法如
T48n2007_p0342c17║何解。此法如何修。汝聽吾說。人心不思。本源
T48n2007_p0342c18║空寂。離卻邪見。即一大是因緣。內外不迷。即
T48n2007_p0342c19║離兩邊。外迷看相。內迷著空。於相離相。於空
T48n2007_p0342c20║離空。即是不空。迷吾此法。一念心開。出現
T48n2007_p0342c21║於世。心開何物。開佛知見。佛猶如覺也。分為
T48n2007_p0342c22║四門。開覺知見。示覺知見。悟覺知見。入覺知
T48n2007_p0342c23║見。開示悟入上一處入即覺知見。見自本性
T48n2007_p0342c24║即得出世。大師言。法達。悟常願。一切世人
T48n2007_p0342c25║心地。常自開佛知見。莫開眾生知見。世人心
T48n2007_p0342c26║愚迷造惡。自開眾生知見。世人心正起智惠
T48n2007_p0342c27║觀照。自開佛智見。莫開眾生智見。開佛智見
T48n2007_p0342c28║即出世。大師言。法達。此是法達經一乘法。
T48n2007_p0342c29║向下分三。為名人故。汝但於一佛乘。大師
T48n2007_p0343a01║言。法達。心行轉法華。不行法華轉。心正轉法
T48n2007_p0343a02║華。心耶法華轉。開佛智見轉法華。開眾生
T48n2007_p0343a03║智見被法華轉。大師言。努力依法修行。即是
T48n2007_p0343a04║轉經。法達一聞言下大悟。涕淚悲泣自言。和
T48n2007_p0343a05║尚實未僧轉法華七年。被法華轉。已後轉法
T48n2007_p0343a06║華。念念修行佛行。大師言。即佛行是佛其時
T48n2007_p0343a07║聽入無不悟者。時有一僧。名智常。來漕溪
T48n2007_p0343a08║山。禮拜和尚。聞四乘法義。智常聞和尚曰。
T48n2007_p0343a09║佛說三乘。又言最上乘。弟子不解。望為敬示。
T48n2007_p0343a10║惠能大師曰。汝自身心見。莫著外法相。元無
T48n2007_p0343a11║四乘法。人心不量四等法有四乘。見聞讀誦
T48n2007_p0343a12║是小乘。悟解義是中乘。衣法修行是大乘。
T48n2007_p0343a13║萬法盡通。萬幸俱備。一切無離。但離法
T48n2007_p0343a14║相。作無所德是最上乘。乘是最上行。義不
T48n2007_p0343a15║在口諍。汝須自修。莫問悟也。又有一僧。名
T48n2007_p0343a16║神會。南陽人也。至漕溪山禮拜。問言。和尚座
T48n2007_p0343a17║禪見亦不見。大師起把打神會三下。卻問神
T48n2007_p0343a18║會。吾打汝痛不痛。神會答言。亦痛亦不痛。
T48n2007_p0343a19║六祖言曰。吾亦見亦不見。神會又問。大師
T48n2007_p0343a20║何以亦見亦不見。大師言。吾亦見常見自過
T48n2007_p0343a21║患故。云亦見亦不見者。不見天地人過罪。
T48n2007_p0343a22║所以亦見亦不也。汝亦痛亦不痛如何。神會
T48n2007_p0343a23║答曰。若不痛即同無情木石。若痛即同凡即
T48n2007_p0343a24║起於恨。大師言。神會向前見不見是兩邊。痛
T48n2007_p0343a25║是生滅。汝自性旦不見。敢來弄人禮拜。禮拜
T48n2007_p0343a26║更不言。大師言。汝心迷不見。問善知識覓路。
T48n2007_p0343a27║以心悟自見。依法修行。汝自名不見自心。卻
T48n2007_p0343a28║來問惠能見否。吾不自知。代汝迷不得。汝若
T48n2007_p0343a29║自見。代得吾迷。何不自修。問吾見否。神會作
T48n2007_p0343b01║禮。便為門人。不離漕溪山中。常在左右。大師
T48n2007_p0343b02║遂喚門人法海．志誠．法達．智常．志通．志徹．
T48n2007_p0343b03║志道．法珍．法如．神會。大師言。汝等拾弟子
T48n2007_p0343b04║近前。汝等不同餘人。吾滅度後。汝各為一方
T48n2007_p0343b05║頭。吾教汝說法不失本宗。舉科法門動三十
T48n2007_p0343b06║六對。出沒即離兩邊。說一切法莫離於性相。
T48n2007_p0343b07║若有人問法。出語盡雙。皆取法對來去相因。
T48n2007_p0343b08║究竟二法盡除。更無去處。三科法門者蔭界
T48n2007_p0343b09║入。蔭是五蔭。界十八界。是十二入。何名五
T48n2007_p0343b10║蔭。色蔭受蔭相蔭行蔭識蔭是。何名十八界。
T48n2007_p0343b11║六塵六門六識。何名十二入。外六塵中六門。
T48n2007_p0343b12║何名六塵。色聲香未獨法是。何名六門。眼
T48n2007_p0343b13║耳鼻舌身意是。法性起六識。眼識耳識鼻
T48n2007_p0343b14║識舌識身識意識。六門六塵。自性含萬法。名
T48n2007_p0343b15║為含藏識。思量即轉識。生六識出六門六塵
T48n2007_p0343b16║是。三六十八。由自性邪起十八邪含。自性十
T48n2007_p0343b17║八正含。惡用即眾生。善用即佛。用油何等。
T48n2007_p0343b18║油自性。對外境無情對有五。天與地對。日
T48n2007_p0343b19║與月對。暗與明對。陰與陽對。水與火對語與
T48n2007_p0343b20║言對法與相對有十二對。有為無為。有色無
T48n2007_p0343b21║色對。有相無相對。有漏無漏對。色與空對。動
T48n2007_p0343b22║與淨對。清與濁對。凡與性對。僧與俗對。老與
T48n2007_p0343b23║少對。大大與少少對。長與短對。高與下對。自
T48n2007_p0343b24║性居起用對有十九對。邪與正對。癡與惠對。
T48n2007_p0343b25║愚與智對。亂與定對。戒與非對。直與典對。
T48n2007_p0343b26║實與虛對。嶮與平對。煩惱與菩提對。慈與空
T48n2007_p0343b27║對。喜與順對。捨與慳對。進與退對。生與滅
T48n2007_p0343b28║對。常與無常對。法身與色身對。化身與報身
T48n2007_p0343b29║對。體與用對。性與相有清無親對。言語與法
T48n2007_p0343c01║相有十二對。內外境有無五對。三身有三對。
T48n2007_p0343c02║都合成三十六對法也。此三十六對法。解用
T48n2007_p0343c03║通一切經。出入即離兩邊。如何自性起用三
T48n2007_p0343c04║十六對。共人言語。出外於離相。入內於空
T48n2007_p0343c05║離空。著空即惟長無名。著相惟邪見謗法。
T48n2007_p0343c06║直言不用文字。既云不用文字。大不合言語
T48n2007_p0343c07║言語即是文字。自性上說空。正語言本性不
T48n2007_p0343c08║空迷自惑。語言除故。暗不自暗。以名故暗。
T48n2007_p0343c09║暗不自暗。以名變暗。以暗現明。來去相因。
T48n2007_p0343c10║三十六對亦復如是。大師言。十弟子。已後傳
T48n2007_p0343c11║法迎相教授一卷檀經。不失本宗。不稟授壇
T48n2007_p0343c12║經。非我宗旨。如今得了。迎代流行。得遇壇
T48n2007_p0343c13║經者。如見吾親授。拾僧得教授已。寫為檀經。
T48n2007_p0343c14║迎代流行。得者必當見性。大師先天二年八
T48n2007_p0343c15║月三日滅度。七月八日喚門人告別。大師天
T48n2007_p0343c16║無年於𭬩州國恩寺造塔。至先天二年七月
T48n2007_p0343c17║告別。大師言。汝眾近前。五至八月欲離世
T48n2007_p0343c18║間。汝等有疑早問。為外破疑。當令迷者盡使
T48n2007_p0343c19║與安樂。吾若去後無人教與。法海等眾僧聞
T48n2007_p0343c20║已涕淚悲泣。唯有神會。不動亦不悲泣。六祖
T48n2007_p0343c21║言。神會小僧卻得善等毀譽不動。除者不
T48n2007_p0343c22║得。數年山中更修何道。汝今悲泣。更有阿誰。
T48n2007_p0343c23║憂吾不知去處在。若不知去處。終不別汝。汝
T48n2007_p0343c24║等悲泣即不知吾處。若知去處即不悲泣。性
T48n2007_p0343c25║聽無生無滅無去無來。汝等盡座。吾與如一
T48n2007_p0343c26║偈真假動淨偈。與等盡誦。取見此偈意汝吾
T48n2007_p0343c27║同。於此修行不失宗旨。僧眾禮拜。請大師留
T48n2007_p0343c28║偈。敬心受持偈曰。
T48n2007_p0343c29║　一切無有真　　不以見於真
T48n2007_p0344a01║　若見衣真者　　是見盡非真
T48n2007_p0344a02║　若能自有真　　離假即心真
T48n2007_p0344a03║　自心不離假　　無真何處真
T48n2007_p0344a04║　有性即解動　　無性即不動
T48n2007_p0344a05║　若修不動行　　同無情不動
T48n2007_p0344a06║　若見真不動　　動上有不動
T48n2007_p0344a07║　不動是不動　　無情無佛眾
T48n2007_p0344a08║　能善分別相　　第一義不動
T48n2007_p0344a09║　若悟作此見　　則是真如用
T48n2007_p0344a10║　報諸學道者　　努力須用意
T48n2007_p0344a11║　莫於大乘門　　卻執生死智
T48n2007_p0344a12║　前頭人相應　　即共論佛語
T48n2007_p0344a13║　若實不相應　　合掌令勸善
T48n2007_p0344a14║　此教本無諍　　無諍失道意
T48n2007_p0344a15║　執迷諍法門　　自性入生死
T48n2007_p0344a16║眾僧既聞識大師意。更不敢諍。依法修行。一
T48n2007_p0344a17║時禮拜。即之大師不求住世。上座法海向前
T48n2007_p0344a18║言。大師。大師去後。衣法當付何人。大師言。
T48n2007_p0344a19║法即付了。汝不須問。吾滅後二十餘年。邪法
T48n2007_p0344a20║遼亂。惑我宗旨。有人出來。不惜身命。弟佛教
T48n2007_p0344a21║是非。豎立宗旨。即是吾正法。衣不合轉。汝
T48n2007_p0344a22║不信。吾與誦先代五祖傳衣付法誦。若據第
T48n2007_p0344a23║一祖達摩頌意。即不合傳衣。聽五與汝頌。
T48n2007_p0344a24║頌曰。
T48n2007_p0344a25║第一祖達摩和尚頌曰。
T48n2007_p0344a26║　吾大來唐國　　傳教救名清
T48n2007_p0344a27║　一花開五葉　　結果自然成
T48n2007_p0344a28║第二祖惠可和尚頌曰。
T48n2007_p0344a29║　本來緣有地　　從地種花生
T48n2007_p0344b01║　當本願無地　　花從何處生
T48n2007_p0344b02║第三祖僧璨和尚頌曰。
T48n2007_p0344b03║　花種雖因地　　地上種化生
T48n2007_p0344b04║　花種無性生　　於地亦無生
T48n2007_p0344b05║第四祖道信和尚頌曰。
T48n2007_p0344b06║　花種有生性　　因地種花生
T48n2007_p0344b07║　先緣不和合　　一切盡無生
T48n2007_p0344b08║第五祖弘忍和尚頌曰。
T48n2007_p0344b09║　有情來下種　　無情花即生
T48n2007_p0344b10║　無情又無種　　心地亦無生
T48n2007_p0344b11║第六祖惠能和尚頌曰。
T48n2007_p0344b12║　心地含情種　　法雨即花生
T48n2007_p0344b13║　自吾花情種　　菩提果自成
T48n2007_p0344b14║能大師言。汝等聽。吾作二頌。取達摩和尚頌
T48n2007_p0344b15║意。汝迷人依此頌修行。必當見性。第一頌
T48n2007_p0344b16║曰。
T48n2007_p0344b17║　心地邪花放　　五葉逐根隨
T48n2007_p0344b18║　共造無明葉　　見被葉風吹
T48n2007_p0344b19║　　　　第二頌曰。
T48n2007_p0344b20║　心地正花放　　五葉逐恨隨
T48n2007_p0344b21║　共修般若惠　　當來佛菩提
T48n2007_p0344b22║六祖說偈已了。放眾生散。門人出外思惟。即
T48n2007_p0344b23║知大師不久住世。六祖後至八月三日食後。
T48n2007_p0344b24║大師言。汝等善位座。五今共與等別。法海
T48n2007_p0344b25║聞言。此頓教法傳受。從上已來至今幾代。六
T48n2007_p0344b26║祖言。初傳受七佛釋迦牟尼佛。第七大迦葉。
T48n2007_p0344b27║第八阿難。第九末田地。第十商那和修。第十
T48n2007_p0344b28║一優婆鞠多。第十二提多迦。第十三佛陀難
T48n2007_p0344b29║提。第十四佛陀密多。第十五脅比丘。第十六
T48n2007_p0344c01║富那奢。第十七馬鳴。第十八毘羅長者。第十
T48n2007_p0344c02║九龍樹。第二十迦那提婆。第二十一羅睺羅。
T48n2007_p0344c03║第二十二僧迦那提。第二十三僧迦那舍。第
T48n2007_p0344c04║二十四鳩摩羅馱。第二十五闍耶多。第二十
T48n2007_p0344c05║六婆修盤多。第二十七摩拏羅。第二十八鶴
T48n2007_p0344c06║勒那。第二十九師子比丘。第三十舍那婆斯。
T48n2007_p0344c07║第三十一優婆堀。第三十二僧迦羅。第三十
T48n2007_p0344c08║三須婆蜜多。第三十四南天竹國王子。第三
T48n2007_p0344c09║子菩提達摩。第三十五唐國僧惠可。第三十
T48n2007_p0344c10║六僧璨。第三十七道信。第三十八弘忍。第三
T48n2007_p0344c11║十九惠能自身當今受法第十四。大師言。今
T48n2007_p0344c12║日已後。迎相傳受。須有依約。莫失宗旨。法海
T48n2007_p0344c13║又白。大師今去留付何法。今後代人如何見
T48n2007_p0344c14║佛。六祖言。汝聽。後代迷人。但識眾生即能見
T48n2007_p0344c15║佛。若不識眾生覓佛。萬劫不得見也。五今
T48n2007_p0344c16║教汝。識眾生見佛。更留見真佛解脫頌。迷即
T48n2007_p0344c17║不見佛。悟者即見。法海願聞代代流傳。世世
T48n2007_p0344c18║不絕。六祖言。汝聽。吾汝與說。後代世人。若
T48n2007_p0344c19║欲覓佛。但識佛心眾生即能識佛即像有眾。
T48n2007_p0344c20║離眾生無佛心。
T48n2007_p0344c21║　迷即佛眾生　　悟即眾生佛
T48n2007_p0344c22║　愚癡佛眾生　　智惠眾生佛
T48n2007_p0344c23║　心劍佛眾生　　平等眾生佛
T48n2007_p0344c24║　一生心若劍　　佛在眾生中
T48n2007_p0344c25║　一念吾若平　　即眾生自佛
T48n2007_p0344c26║　我心自有佛　　自佛是真佛
T48n2007_p0344c27║　自若無佛心　　向何處求佛
T48n2007_p0344c28║大師言。汝等門人好住。吾留一頌。名自性真
T48n2007_p0344c29║佛解脫頌。後代迷門此頌意。意即見自心自
T48n2007_p0345a01║性真佛。焉汝此頌。吾共汝別。頌曰。
T48n2007_p0345a02║　真如淨性是真佛　　邪見三毒是真摩
T48n2007_p0345a03║　邪見之人摩在舍　　正見知人佛則過
T48n2007_p0345a04║　性眾邪見三毒生　　即是摩王來住舍
T48n2007_p0345a05║　正見忽則三毒生　　摩變成佛真無假
T48n2007_p0345a06║　化身報身及淨身　　三身無本是一身
T48n2007_p0345a07║　若向身中覓自見　　即是佛菩提因
T48n2007_p0345a08║　本從花身生淨性　　淨性常在花身中
T48n2007_p0345a09║　性使花身行正道　　當來員漏最真無
T48n2007_p0345a10║　媱性本身清淨因　　除即媱無淨性身
T48n2007_p0345a11║　性中但自離吾欲　　見性剎那即是真
T48n2007_p0345a12║　今生若吾頓教門　　悟即眼前見性尊
T48n2007_p0345a13║　若欲修行云覓佛　　不知何處欲求真
T48n2007_p0345a14║　若能身中自有真　　有真即是成佛因
T48n2007_p0345a15║　自不求真外覓佛　　去覓總是大癡人
T48n2007_p0345a16║　頓教法者是西流　　求度世人須自修
T48n2007_p0345a17║　今保世間學道者　　不於此是大悠悠
T48n2007_p0345a18║大師說偈已了。遂告門人曰。汝等好住。今共
T48n2007_p0345a19║汝別。吾去已後。莫作世情悲泣。而受人予
T48n2007_p0345a20║門錢帛著孝衣。即非聖法。非我弟子。如吾在
T48n2007_p0345a21║日一種。一時端坐。但無動無淨無生無滅無
T48n2007_p0345a22║去無來無是無非無住。但然寂淨即是大道。
T48n2007_p0345a23║吾去已後。但衣法修行。共吾在日一種。吾若
T48n2007_p0345a24║在世。汝違教法。吾住無益。大師云此語已。夜
T48n2007_p0345a25║至三更。奄然遷花。大師春秋七十有六。大師
T48n2007_p0345a26║滅度。諸日寺內異香氳氳。經數日不散。山用
T48n2007_p0345a27║地動。林木變白。日月無光。風雲失色。八月三
T48n2007_p0345a28║日滅度。至十一月。迎和尚神座於漕溪山。葬
T48n2007_p0345a29║在龍龕之內。白光出現直上衝天旨始散。韶
T48n2007_p0345b01║州刺使韋處立碑。至今供養。此壇經。法海
T48n2007_p0345b02║上座集。上座無常。付同學道。漈道漈無常。付
T48n2007_p0345b03║門人悟真。悟真在嶺南溪漕山法興寺。見今
T48n2007_p0345b04║傳受此法。如付山法須德座上恨知心信佛
T48n2007_p0345b05║法。立大悲持此經。以為衣承。於今不絕。和尚
T48n2007_p0345b06║本是韶州曲江懸人也。如來入涅盤。法教流
T48n2007_p0345b07║東土。共傳無住即我心無住。此真菩薩。說真
T48n2007_p0345b08║示行。實喻唯教大智人。是旨衣凡度誓修行。
T48n2007_p0345b09║修行遭難不退。遇苦能忍。福德深厚。方授此
T48n2007_p0345b10║法。如根性不堪林量不得須求此法。違立不
T48n2007_p0345b11║德者不得妄付壇經。告諸同道者今諸蜜意。
T48n2007_p0345b12║南宗頓教最上大乘壇經法一卷
T48n2007_p0345b13║　大乘志三十　大聖志四十　大通志五十
T48n2007_p0345b14║　　大寶志六十　大法志七十　大德志八十
T48n2007_p0345b15║　　清之藏志三十　清持藏志四十　清寶藏
T48n2007_p0345b16║　志五十　清蓮藏志六十　清海藏志七十
T48n2007_p0345b17║　　大法藏志八十　此是菩薩法號
