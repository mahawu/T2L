T48n2017_p0983a01║【□】
T48n2017_p0983a02║【CL141n1590_p0430a01】萬善同歸集卷下
T48n2017_p0983a03║【□】
T48n2017_p0983a04║　　　　杭州慧日永明寺
T48n2017_p0983a05║　　　　智覺禪師延壽述
T48n2017_p0983a06║夫一念頓圓三德悉備。未有一法能越心源。
T48n2017_p0983a07║設修萬行。皆從真法界之所成。或治習氣。而
T48n2017_p0983a08║用佛知見之所。斷所謂無成之成。何妨妙
T48n2017_p0983a09║行。不斷之斷。豈閡圓修。極惡違境。尚為助發
T48n2017_p0983a10║知識。美德嘉善。寧非進趣道乎。
T48n2017_p0983a11║問何不直明本際。則本立而道生。若廣述行
T48n2017_p0983a12║門。恐生迂滯。答理為道本。行為道跡。因本垂
T48n2017_p0983a13║跡。無本跡何所施。因跡顯本。無跡本奚獨立。
T48n2017_p0983a14║故云。本跡雖殊不思議一也。是知先明其宗。
T48n2017_p0983a15║方能進道。若一向逐末。實有所妨。經云。非不
T48n2017_p0983a16║了真如而能成其行。猶如幻事等。似有而非
T48n2017_p0983a17║真。且圓根頓受之人。則遮照而無滯。即遮而
T48n2017_p0983a18║照。故雙非即是雙行。即照而遮。故雙行即是
T48n2017_p0983a19║雙遣。不壞本而【CL141n1590_p0430b01】常末。萬行紛然。不壞末而常
T48n2017_p0983a20║本。一心恒寂。
T48n2017_p0983a21║問法句經云。若能心不起。精進無有涯。何故
T48n2017_p0983a22║立事興心。而乖無作道乎。答即心無心。事不
T48n2017_p0983a23║妨理。作而無作。性不閡緣。故賢首國師云。
T48n2017_p0983a24║緣起體寂。起恒不起。達體隨緣。不起恒起。
T48n2017_p0983a25║大集經云。佛言。精進有二種。一始發精進。二
T48n2017_p0983a26║終成精進。菩薩以始發精進。習成一切善法。
T48n2017_p0983a27║以終成精進。分別一切法不得自性。金光明
T48n2017_p0983a28║經中。雖得佛果精進不休。故於眾中起禮身
T48n2017_p0983a29║骨。況餘凡下端拱成耶。故十八不共法中。精
T48n2017_p0983b01║進無減。大論云。菩薩知一切精進皆是虛妄
T48n2017_p0983b02║而常成就不退。是名真實精進。
T48n2017_p0983b03║問一切法空。悉宗無相。何陳眾善。起有相之
T48n2017_p0983b04║心耶。答以諸法畢竟無所有故。則有萬善施
T48n2017_p0983b05║為。若諸法有決定性者。則一切不立。故般若
T48n2017_p0983b06║經云。若諸法不空。即【CL141n1590_p0431a01】無道無果。法句經云。菩
T48n2017_p0983b07║薩於畢竟空中。熾然建立。金剛三昧經云。若
T48n2017_p0983b08║說法有一。是相如毛輪如焰水。迷倒為諸虛
T48n2017_p0983b09║妄故。若見於法無。是法同虛空。如盲無目
T48n2017_p0983b10║倒。說法如龜毛。又經云。寧可謗有如須彌不
T48n2017_p0983b11║可謗無如芥子。論云。諸法實相中。決定相不
T48n2017_p0983b12║可得。故名無所得。非無有福德智慧增益善
T48n2017_p0983b13║根。又云。邪見人破諸法令空。觀空人知諸
T48n2017_p0983b14║法真空不破不壞。譬如田舍人初不識鹽。見
T48n2017_p0983b15║貴人鹽著種種肉菜中而食。問言。何以故
T48n2017_p0983b16║爾。語言。此鹽能令諸物味美故。此人便念。此
T48n2017_p0983b17║鹽能令諸物美。自味必多便空抄鹽。滿口食
T48n2017_p0983b18║之。鹹苦傷口。而問言。汝何以言鹽能作美。貴
T48n2017_p0983b19║人語言癡人。比當籌量多少和之令美。云何
T48n2017_p0983b20║純食鹽。無智人聞空解脫門。不行諸功德但
T48n2017_p0983b21║欲得空。是為邪見斷諸善【CL141n1590_p0431b01】根。廬山遠夫師釋
T48n2017_p0983b22║涅槃經。問云。若無所得云何作善。佛答明諸
T48n2017_p0983b23║眾生現有佛性當必。因果。如子在胎定生不
T48n2017_p0983b24║久。理須修善。又問。我今不知所趣入處。云何
T48n2017_p0983b25║作善。佛答。有如來藏可以趣入。宜修善業。弘
T48n2017_p0983b26║明集云。或有惡取於空。以生斷見。說之於
T48n2017_p0983b27║口若同。用之於心則異。正法以空去其貪。邪
T48n2017_p0983b28║說以空資其愛。大士體空而進德。小人說空
T48n2017_p0983b29║而退善。良由反用正言。以生邪執矣。不觀
T48n2017_p0983c01║空以遣累。但取空而廢善。又善惡諸法。等空
T48n2017_p0983c02║無相。而善法助道。惡法生障。故知萬法真性。
T48n2017_p0983c03║同一如矣。無妨因緣法中有萬殊矣。故經云。
T48n2017_p0983c04║深信因果不謗大乘。三世因果。佛不誑欺。十
T48n2017_p0983c05║力勸誡。聞當不疑。而謂善惡都空無損益乎。
T48n2017_p0983c06║夫法眼明了無法不悉。舌相廣長言無不實。
T48n2017_p0983c07║其析有也則一毫為萬。其等空【CL141n1590_p0432a01】也則萬像皆
T48n2017_p0983c08║一。防斷常之生尤。兼空有而除疾。非聖者必
T48n2017_p0983c09║凶。順道者終吉。勿謂不信。有如皎日。故中論
T48n2017_p0983c10║云。諸佛說空法。為治於有故。若復著於空。諸
T48n2017_p0983c11║佛所不化。金剛三昧經云。若離無取有。破有
T48n2017_p0983c12║取空。此偽妄空。而非真無令雖離有而不存
T48n2017_p0983c13║空。如是乃得諸法真無。故肇論云。若以有為
T48n2017_p0983c14║有。則以無為無。有既不有。則無無也。夫不存
T48n2017_p0983c15║無以觀法者。可謂見法實性矣。何得以空害
T48n2017_p0983c16║有以有害空。乖一味之源成二見之垢乎。並
T48n2017_p0983c17║是依語失義。遺智存情。雖言破有未達有源。
T48n2017_p0983c18║強復執空罔窮空旨。今略辨之以消邪滯。夫
T48n2017_p0983c19║有是不有之有非實有。空是不空之空非斷
T48n2017_p0983c20║空。若決定為有。非是幻有。而生隔閡。若虛豁
T48n2017_p0983c21║為空。即同太虛。而無妙用。所以從緣而有。無
T48n2017_p0983c22║性之空。無性之空。空不閡有。從【CL141n1590_p0432b01】緣之有。有不
T48n2017_p0983c23║妨空。有因空立。成圓智而萬行沸騰。空從
T48n2017_p0983c24║有生。起妙慧而一真虛寂。豈同執但空而生
T48n2017_p0983c25║斷見。福海傾消。據實有而起常心。慢山高峙。
T48n2017_p0983c26║是以諸佛說空。為空無明而成福業。破遍計
T48n2017_p0983c27║而了圓成。愚人說空即生妄解。而謗佛意。
T48n2017_p0983c28║增空見而滅善因。又斷滅空。則無善無惡。無
T48n2017_p0983c29║因無果。第一義空。有業有報不見作者。
T48n2017_p0984a01║問何不深入無生自然合道。有為多過豈益
T48n2017_p0984a02║初心。答因世慈而入真慈。從生忍而具法忍。
T48n2017_p0984a03║學分初後位豈濫陳。又生即無生。豈越性空
T48n2017_p0984a04║之地。無為即為。寧逃實相之源。但取捨情亡。
T48n2017_p0984a05║即真俗理見。故經云。菩薩不盡有為。不住無
T48n2017_p0984a06║為。肇法師云。有為雖偽。捨之則大業不成。無
T48n2017_p0984a07║為雖實。住之則慧心不朗。華嚴經云。解如來
T48n2017_p0984a08║身非如虛空。一切功德無量妙法所圓滿【CL141n1590_p0433a01】故。
T48n2017_p0984a09║大集經云。捨離大慈而觀無生。是為魔業。厭
T48n2017_p0984a10║離有為功德。是為魔業。
T48n2017_p0984a11║問無漏性德本自具足。何假外修而虧內善。
T48n2017_p0984a12║答自有修性二德內外二緣。若性德本具。如
T48n2017_p0984a13║水中火。不成事用。須假修德。如遇因緣方
T48n2017_p0984a14║能顯現。是以因修顯性以性成修。若本無性。
T48n2017_p0984a15║修亦不成。修性無二和合方備。又內有本覺。
T48n2017_p0984a16║常熏聖種。外仗善緣。助開覺智。有內闕外。
T48n2017_p0984a17║菩提不圓。華嚴經云。法如是故內因本有。佛
T48n2017_p0984a18║神力故外緣所加。是以若修萬善則順法性。
T48n2017_p0984a19║以淨奪染。性德方起。凡夫雖具。以造惡違性。
T48n2017_p0984a20║本性不顯。不成妙用。
T48n2017_p0984a21║問忘緣頓入。教有明文。今何所非。而逐因緣
T48n2017_p0984a22║法乎。答頓教一門。亦是上根所受。忘緣淨意。
T48n2017_p0984a23║真為如實修行。今所該者。為著法之人而生
T48n2017_p0984a24║偏見。一向毀事不了圓宗。但析妄情。豈除教
T48n2017_p0984a25║道。【CL141n1590_p0433b01】秖如見佛一法自有五等教人。一小乘
T48n2017_p0984a26║人。見佛身即是父母生身。從心外來有相好
T48n2017_p0984a27║分劑意識所熏有所分別。不知唯識義故見
T48n2017_p0984a28║從外來。二大乘初教。見佛但是現化非有相
T48n2017_p0984a29║好。然其實體空無所有。故云。若以三十二相
T48n2017_p0984b01║觀如來者。轉輪聖王即是如來。三大乘終教。
T48n2017_p0984b02║見佛相好光明一一悉同真性。身即非身非
T48n2017_p0984b03║身即身。理事無閡。四頓教。見佛無有始末之
T48n2017_p0984b04║異。何有現應之差。亦無相好可立。一切分別
T48n2017_p0984b05║非真理故。此離念之真名為見佛。五一乘圓
T48n2017_p0984b06║教。見佛即此離念之真。非但不生彼相之理。
T48n2017_p0984b07║而乃不閡萬像繁興。具足依正該攝理事。人
T48n2017_p0984b08║法等圓明。一事遍於十方。一切世界。無不同
T48n2017_p0984b09║時影現。猶如帝網。又緣起一門。若是頓教不
T48n2017_p0984b10║說緣起。即是事相令真理不現。要由相盡乃
T48n2017_p0984b11║是實【CL141n1590_p0434a01】性。若說緣起。如以翳眼而見空華。若是
T48n2017_p0984b12║圓教法界。起必一多互攝。有力無力方得成
T48n2017_p0984b13║立。一多無閡。攝入同時。名入大緣起。如上五
T48n2017_p0984b14║門。皆是入路。尚不訶小恐廢權門。何乃斥圓
T48n2017_p0984b15║而妨實德。台教云。如大乘師不弘小教。則失
T48n2017_p0984b16║佛方便。秖如古德。設有邊辟之言。皆是為
T48n2017_p0984b17║物遣執。今時但效其言罔知其旨。又全未入
T48n2017_p0984b18║於頓門。但妄生譏謗。所失太過。故今愍之。
T48n2017_p0984b19║故圓教華嚴經離世間品云。佛子。菩薩摩訶
T48n2017_p0984b20║薩又作是念。阿耨多羅三藐三菩提。以心為
T48n2017_p0984b21║本。心若清淨。則能圓滿一切善根。於佛菩提
T48n2017_p0984b22║必得自在。欲成阿耨多羅三藐三菩提。隨意
T48n2017_p0984b23║即成。若欲除斷一切取緣。住一向道。我亦能
T48n2017_p0984b24║得而我不斷。為欲究竟佛菩提故。亦不即證
T48n2017_p0984b25║無上菩提。何以故。為滿本願盡一切世界行菩
T48n2017_p0984b26║薩行化【CL141n1590_p0434b01】眾生故。是為如金剛大乘誓願心。是
T48n2017_p0984b27║以驟緣違性。積雜染而為凡。離緣求證。沈偏
T48n2017_p0984b28║空而成小。緣性無閡即大菩提。不斷塵勞
T48n2017_p0984b29║門。能成無為種。不溺實際海。能隨有作波。真
T48n2017_p0984c01║俗鎔融有無不滯。可謂履非道而達正道。即
T48n2017_p0984c02║世法而具佛法矣。
T48n2017_p0984c03║問萬善威儀。聲聞劣行。迂滯化壘。跧伏草庵。
T48n2017_p0984c04║豈稱大心。何成圓頓。答三乘初學不愚於法。
T48n2017_p0984c05║所以法華經云。若有比丘。實得阿羅漢。若不
T48n2017_p0984c06║信此法。無有是處。又云。汝等所行是菩薩道。
T48n2017_p0984c07║漸漸修學悉當成佛。皆是中途取證起住著
T48n2017_p0984c08║心。是以諸佛所訶。勸令起行。且二乘之人皆
T48n2017_p0984c09║登聖位。超九地之煩惱。斷三界之業身。同
T48n2017_p0984c10║坐解脫之床。已具神通之慧。豈比博地具縛
T48n2017_p0984c11║凡夫惟向依通全無修證。故真覺大師云。二
T48n2017_p0984c12║乘何咎而欲不修。教中或毀或讚。抑揚【CL141n1590_p0435a01】當時
T48n2017_p0984c13║耳。凡夫不了預畏被訶。寧知見愛尚存。去小
T48n2017_p0984c14║乘而甚遠。雖復言其修道。惑使之所不除。非
T48n2017_p0984c15║惟身口未端。亦乃心由邪曲。見生自意解背
T48n2017_p0984c16║真詮。聖教之所不依。明師未曾承受。根緣非
T48n2017_p0984c17║為宿習。見解未預生知。而能世智辯聰談論。
T48n2017_p0984c18║以之終日。時復牽於經語。曲會私心。縱邪說
T48n2017_p0984c19║以誑愚人。撥因果而排罪福。順情則熙怡生
T48n2017_p0984c20║喜。逆意則𢛨住懷瞋。三受之狀固。然稱位乃
T48n2017_p0984c21║儔菩薩。初篇之非未免過人之釁又縈。大乘
T48n2017_p0984c22║之所不修。而復譏於小學。恣一時之強口。謗
T48n2017_p0984c23║說之患鏗然。三途苦輪報之長劫。書云。古
T48n2017_p0984c24║人當言而懼。發言而憂。又云。止沸莫若去
T48n2017_p0984c25║薪。息過莫若無語。又如經說。凡夫有漏散心
T48n2017_p0984c26║一稱南無佛。乃至小低頭。以此因緣尚成佛
T48n2017_p0984c27║道。何況二乘無漏聖心。永斷後有身。親證
T48n2017_p0984c28║人【CL141n1590_p0435b01】空慧。所習諸行而不登正位乎。
T48n2017_p0984c29║問有功之功。皆歸敗壞。無功之功。至功常存。
T48n2017_p0985a01║何乃棄不遷之旨。而述有作之行乎。答肇論
T48n2017_p0985a02║云。如來功流萬世而常存。道通百劫而彌固。
T48n2017_p0985a03║經云。三災彌綸而行業湛然。今信之矣。故知
T48n2017_p0985a04║一毫之善雖是有為。若助菩提。直至成佛而
T48n2017_p0985a05║不墮壞。任大劫火競起。終不燒虛空。縱生死
T48n2017_p0985a06║浪無邊。實不沈真善。
T48n2017_p0985a07║問諸法無體。從緣幻生。眾緣無依。還從法起。
T48n2017_p0985a08║緣法無性。必竟俱虛。無主無人。無生無滅。
T48n2017_p0985a09║如何廣論無常之事相。復說虛妄之果報乎。
T48n2017_p0985a10║答以真心不守自性。隨緣成諸有。雖似有即
T48n2017_p0985a11║空。乃體虛成事。猶如樹影雖虛而有陰覆之
T48n2017_p0985a12║義。還同昏夢不實。亦生憂喜之情。雖無作者
T48n2017_p0985a13║之能為。不失因緣之果報。故淨名經云。無我
T48n2017_p0985a14║無造無受者。善惡之業亦不亡。又教所【CL141n1590_p0436a01】明空。
T48n2017_p0985a15║以不可得故。無實性故。不是斷滅之無。何起
T48n2017_p0985a16║龜毛兔角之心。作蛇足鹽香之見。
T48n2017_p0985a17║問初心入道。言行相扶。萬善資熏。不無其理。
T48n2017_p0985a18║果地究竟。大事已終。境智虛閑。何須眾行乎。
T48n2017_p0985a19║答果德佛位畢竟無為。若無邊行門八相成
T48n2017_p0985a20║道。皆是佛後普賢行收。任運常然盡未來際。
T48n2017_p0985a21║維摩經云。雖得佛道轉于法輪入於涅槃。而
T48n2017_p0985a22║不捨於菩薩之道。是菩薩行。華嚴經云。了知
T48n2017_p0985a23║法界無有邊際。一切諸法一相無相。是則說
T48n2017_p0985a24║名究竟法界。不捨菩薩道。雖知法界無有邊
T48n2017_p0985a25║際。而知一切種種異相。起大悲心度諸眾生。
T48n2017_p0985a26║盡未來際無有疲厭。是則說名普賢菩薩。
T48n2017_p0985a27║問五度如盲。般若如導。今何偏讚眾行。廣明
T48n2017_p0985a28║散善乎。答今所論眾善者。秖為成就般若
T48n2017_p0985a29║故。教中或訶有為。但是破其貪執。如若取
T48n2017_p0985b01║捨不生一切【CL141n1590_p0436b01】無閡。若未明般若。以萬行為助
T48n2017_p0985b02║緣。法華經云。佛名聞十方。廣饒益眾生。一切
T48n2017_p0985b03║具善根。以助無上心。華嚴經云。譬如一切
T48n2017_p0985b04║法。眾緣故生起。見佛亦復然。必假眾善業。
T48n2017_p0985b05║若已明般若用眾行為嚴飾。法華經云。其車
T48n2017_p0985b06║高廣眾寶裝校。乃至又多僕從。而侍衛之。故
T48n2017_p0985b07║云。萬善同歸集。離般若外更無一法。如眾川
T48n2017_p0985b08║投滄海皆同一味。雜鳥近妙高。更無異色。或
T48n2017_p0985b09║不謂般若但習有為。秖成生死之因。豈得涅
T48n2017_p0985b10║槃之果。若布施無般若。惟得一世榮。後受餘
T48n2017_p0985b11║殃債。若持戒無般若。暫生上欲界。還墮泥犁
T48n2017_p0985b12║中。若忍辱無般若。報得端正形。不證寂滅忍。
T48n2017_p0985b13║若精進無般若。徒興生滅功。不趣真常海。若
T48n2017_p0985b14║禪定無般若。但行色界禪。不入金剛定。若萬
T48n2017_p0985b15║善無般若。空成有漏因。不契無為果。故知般
T48n2017_p0985b16║若是險惡徑中之【CL141n1590_p0437a01】導師。迷闇室中之明炬。生
T48n2017_p0985b17║死海中之智楫。煩惱病中之良醫。碎邪山
T48n2017_p0985b18║之大風。破魔軍之猛將。照幽途之赫日。驚昏
T48n2017_p0985b19║識之迅雷。抉愚盲之金鎞沃渴愛之甘露。
T48n2017_p0985b20║截癡網之慧刃。給貧乏之寶珠。若般若不明。
T48n2017_p0985b21║萬行虛設。祖師云。不識玄旨徒勞念靜。不可
T48n2017_p0985b22║剎那忘照率爾相違。乃至成佛究竟位中定
T48n2017_p0985b23║慧力莊嚴。以此度含識。故佛云。我於二夜
T48n2017_p0985b24║中間。常說般若。
T48n2017_p0985b25║問諸法寂滅相。不可以言宣。何不直指其事。
T48n2017_p0985b26║而廣涉因緣。興諸問答乎。答楞伽經云。佛告
T48n2017_p0985b27║大慧。若不說一切法者。教法則壞。教法壞者。
T48n2017_p0985b28║則無諸佛菩薩緣覺聲聞。若無者誰說為誰。
T48n2017_p0985b29║是故大慧。菩薩摩訶薩莫著言說。隨宜方便
T48n2017_p0985c01║廣演諸法。故知總持無文字。文字顯總持。
T48n2017_p0985c02║離理無說。離說無理。以真性普遍故。不可說
T48n2017_p0985c03║不異可說。以【CL141n1590_p0437b01】緣修無性故。可說不異不可說。
T48n2017_p0985c04║若說四實性及諸法自相。皆不可說。若依四
T48n2017_p0985c05║悉檀及諸法共相。皆是可說。是以諸佛常依
T48n2017_p0985c06║二諦說法。但得圓旨說即無過。若一向無言。
T48n2017_p0985c07║何由悟解。令尋言求理而知理圓。但為言偏
T48n2017_p0985c08║故云言說不及不說無言。又性雖離言不可
T48n2017_p0985c09║說。要以言說方會不可說也。若夫履踐道源。
T48n2017_p0985c10║紹隆佛種。先明般若以辨真心。般若乃萬行
T48n2017_p0985c11║之師。千聖之母。真心是群生之本。眾法之
T48n2017_p0985c12║源。若般若未通。真心由昧。應須歸命一體三
T48n2017_p0985c13║寶懺悔三世愆瑕。以尸羅而檢過防渄。用
T48n2017_p0985c14║禪定而除昏攝亂。親近善友讚誦大乘。萬善
T48n2017_p0985c15║熏治多聞修習。助顯真性直至菩提。障盡而
T48n2017_p0985c16║妙定自明。慧發而真心豁淨。既能自利復愍
T48n2017_p0985c17║未聞。廣作福因具行諸度。紹佛家業建大法
T48n2017_p0985c18║幢。注一味之法雨。【CL141n1590_p0438a01】蕩諸惑塵。然無作之智燈。
T48n2017_p0985c19║照開迷暗。是以功德萬行初後並興。於佛教
T48n2017_p0985c20║中法爾如是。故華嚴經云。菩薩摩訶薩不作
T48n2017_p0985c21║逼惱眾生物。但說利益世間事。法華經云。若
T48n2017_p0985c22║人受持讀誦是經。為他人說。若自書若教人
T48n2017_p0985c23║書。復能起塔及造僧坊。供養讚歎聲聞眾
T48n2017_p0985c24║僧。亦以百千萬億讚歎之法。讚歎菩薩功德。
T48n2017_p0985c25║又為他人種種因緣。隨義解說此法華經。復
T48n2017_p0985c26║能清淨持戒與柔和者。而共同止。忍辱無瞋
T48n2017_p0985c27║志念堅固。常貴坐禪得諸深定。精進勇猛攝
T48n2017_p0985c28║諸善法。利根智慧善答問難。乃至是人若坐
T48n2017_p0985c29║若立若行處。此中便應起塔。一切天人皆
T48n2017_p0986a01║應供養如佛之塔。大凡善法略有四種。一自
T48n2017_p0986a02║性善。無貪瞋癡等三善根。二相應善。善心起
T48n2017_p0986a03║時心王心所一時俱起。三發起善。發身語業。
T48n2017_p0986a04║表內心所思。四第一【CL141n1590_p0438b01】義善。體性清淨。又略有
T48n2017_p0986a05║二種。一理善。即第一義。二事善。即六度萬行
T48n2017_p0986a06║今時多據理善。若是理善。闡提亦具。何不成
T48n2017_p0986a07║佛。是以須行事善莊嚴顯理。積大福德方成
T48n2017_p0986a08║妙身。如礦含金似山藏玉。若石蘊火猶地生
T48n2017_p0986a09║泉。未遇因緣不成濟用。雖然本具有亦同無。
T48n2017_p0986a10║眾生三因亦復如是。凡曰有心正因悉具。未
T48n2017_p0986a11║得緣了法身不成。了因智慧莊嚴。正解觀察。
T48n2017_p0986a12║緣因福德莊嚴妙行資發。三因具足十號昭
T48n2017_p0986a13║然。自利利他理窮於此。故法華經云。我以相
T48n2017_p0986a14║嚴身。光明照世間。一切眾所尊。為說實相印。
T48n2017_p0986a15║又薄德少福人。不堪受此法。夫善根易失惡
T48n2017_p0986a16║業難除。涅槃經明。譬如畫石其文常在。畫
T48n2017_p0986a17║水速滅勢不久住。瞋如畫石。諸善根本如彼
T48n2017_p0986a18║畫水。是故此心難得調伏。故知善事易忘人
T48n2017_p0986a19║身難得。不可因循剎那【CL141n1590_p0439a01】異世。提謂經云。如有
T48n2017_p0986a20║一人在須彌山上以纖縷下之。一人在下持
T48n2017_p0986a21║針迎之。中有旋嵐猛風。吹縷難入針孔。人身
T48n2017_p0986a22║難得甚過於是。又菩薩處胎經云。盲龜浮木
T48n2017_p0986a23║孔。時時猶可值。人一失命根。億劫復難是。海
T48n2017_p0986a24║水深廣大。三百三十六。一針沒海底。求之
T48n2017_p0986a25║尚可得。又云。吾從無數劫。往來生死道。捨身
T48n2017_p0986a26║復受身。不離胞胎法。計我所經歷。記一不記
T48n2017_p0986a27║餘。純作白狗身。積骨億須彌。以利針地種。無
T48n2017_p0986a28║不值我體。何況雜色狗。其數不可量。吾故攝
T48n2017_p0986a29║其心。不貪著放逸。是以暫得人身。於十二時
T48n2017_p0986b01║中不可頃剋忘善剎那長惡。此便難逢。豈容
T48n2017_p0986b02║空過。又無常迅速念念遷移。石火風燈逝波
T48n2017_p0986b03║殘照。露華電影不足為喻。法句經云。佛告梵
T48n2017_p0986b04║志。世有四事。不可得久。一者有常必無常。二
T48n2017_p0986b05║者富貴必貧賤。三者合會【CL141n1590_p0439b01】必別離。四者強健
T48n2017_p0986b06║必當死。又經云。非空非海中。非入山石間。無
T48n2017_p0986b07║有地方所。脫之不受死。如上所明。萬德眾善
T48n2017_p0986b08║菩提資糧。惟除二法能成障閡。一者不信。二
T48n2017_p0986b09║者瞋恚。不信障未行善欲行善。瞋恚滅已
T48n2017_p0986b10║行善現行善。以不信故如同敗種永斷善根。
T48n2017_p0986b11║墮壞正宗增長邪見。以瞋恚故焚燒功德遮
T48n2017_p0986b12║障菩提。開惡趣門閉人天路。又不瞋從慈而
T48n2017_p0986b13║起。大信因智而成。智刃纔揮疑根頓斷。慈雲
T48n2017_p0986b14║既潤瞋火潛消。是以因智度苦海之津。因信
T48n2017_p0986b15║入菩提之戶。因慈住大覺之室。因忍披如來
T48n2017_p0986b16║之衣。華嚴經云。信為道元功德母。長養一切
T48n2017_p0986b17║諸善法。信能增長智功德。信能必到如來地。
T48n2017_p0986b18║信令諸根淨明利。信力堅固無能壞。信能永
T48n2017_p0986b19║滅煩惱本。信能專向佛功德。信為功德不壞
T48n2017_p0986b20║種。信能生長菩提樹。信能增【CL141n1590_p0440a01】益最勝智。信能
T48n2017_p0986b21║示現一切佛。大莊嚴法門經云。瞋恨者能滅
T48n2017_p0986b22║百劫所作善業。華嚴經云。菩薩起一瞋心。能
T48n2017_p0986b23║生百萬障門。又經云。劫功德賊無過瞋恚。又
T48n2017_p0986b24║意地起瞋。大道冤賊。
T48n2017_p0986b25║問凡修萬善。皆助菩提。云何有稽滯不成。復
T48n2017_p0986b26║云何速得圓滿。答因放逸懈怠故無成。因勇
T48n2017_p0986b27║猛精進故速辦。譬喻經云。有一比丘飽食入
T48n2017_p0986b28║室。閉房靜眠愛身快樂。卻後七日其命將
T48n2017_p0986b29║終。佛愍傷之告比丘言。汝維衛佛時。曾得
T48n2017_p0986c01║出家。不念經戒飽食卻眠。命終魂神生蜈蚣
T48n2017_p0986c02║蟲中。積五萬歲壽盡。復為螺蚌之蟲樹中蠹
T48n2017_p0986c03║蟲。各五萬歲。此四品蟲。生在冥中貪身愛命。
T48n2017_p0986c04║樂處幽隱為家。不喜光明。一眠之時百歲乃
T48n2017_p0986c05║覺。纏綿罪網不求出要。今世罪畢得為沙
T48n2017_p0986c06║門。如何睡眠不知厭足。比丘聞已慚怖自責。
T48n2017_p0986c07║五蓋即除成阿【CL141n1590_p0440b01】羅漢。大寶積經云。佛言。譬如
T48n2017_p0986c08║綵帛繫在頭上。火來燒綵帛。無暇救火。何以
T48n2017_p0986c09║故。究實理急。此上一一親明教行。豈敢造
T48n2017_p0986c10║次輒有浪陳。願遵懇苦之言。不違究竟之
T48n2017_p0986c11║說。
T48n2017_p0986c12║問慈悲萬善深如佛業。祖教或毀或讚。所以
T48n2017_p0986c13║生疑。上雖廣明。猶懷餘惑。未審佛旨究竟所
T48n2017_p0986c14║歸。更希指南永祛積滯。答祖立言詮。佛垂教
T48n2017_p0986c15║跡。但破遍計所執。不壞緣起法門。遍計性者。
T48n2017_p0986c16║情有理無。如繩上生蛇杌中見鬼。無而橫計。
T48n2017_p0986c17║脫體全空。依他性者。即是因緣。若隨淨緣。即
T48n2017_p0986c18║得成聖。若隨染緣。即乃為凡。是以從緣無性
T48n2017_p0986c19║故號圓成。法華經云。諸佛兩足尊。知法常無
T48n2017_p0986c20║性。佛種從緣起。是故說一乘論云。若見因緣
T48n2017_p0986c21║法。則名為見佛。故知無有一塵不合理事。未
T48n2017_p0986c22║有一法非是佛乘。皆是不了萬法之初源。一
T48n2017_p0986c23║塵之自性。遂生情【CL141n1590_p0441a01】執。滯相迷名妄分自他。強
T48n2017_p0986c24║生離合。致令理事水火競生。各據二邊不成
T48n2017_p0986c25║一味。自翳眼見明珠有類。以執心觀萬善生
T48n2017_p0986c26║瑕。婬怒癡性邪見非道。尚為解脫之門。尊
T48n2017_p0986c27║崇三寶利他眾善。豈成障閡之事。是以達
T48n2017_p0986c28║之則瓦礫為金。取之則妙藥成毒。故經云。虛
T48n2017_p0986c29║妄是實語。除邪執故。實語成虛妄。生語見
T48n2017_p0987a01║故。但除去取之情。盡履玄通之道。見網既裂。
T48n2017_p0987a02║惟一真心。塵翳若消。無非佛國。故大般若經
T48n2017_p0987a03║云。佛言。我以諸法無所執故。即名般若波羅
T48n2017_p0987a04║蜜多。我等住此無所執故。便能獲得真金色
T48n2017_p0987a05║身常光一尋。若欲無過。但理事融通。行願相
T48n2017_p0987a06║從。悲智兼濟。【○】【○】【○】【CL141n1590_p0441b01】【CL141n1590_p0442a01】【○】故華嚴論云。偏修理則滯寂。偏
T48n2017_p0987a07║修智則無悲。偏修悲則染習便增。但發願則
T48n2017_p0987a08║有為情起。故菩薩以法融通。不去不取。圭
T48n2017_p0987a09║峰禪師云。師資傳授。須識藥病。承上方便。皆
T48n2017_p0987a10║須先開示本性。方令依性修禪。性不易悟多
T48n2017_p0987a11║由執相。故欲顯性先須破執。破執方便。須凡
T48n2017_p0987a12║聖俱泯。功業齊祛。使心無所著。方可修禪。
T48n2017_p0987a13║後學淺識。便執此言為究竟道。又以修習之
T48n2017_p0987a14║門人多放逸故。後廣說欣厭毀責貪瞋讚歎
T48n2017_p0987a15║勤苦調身調息入道次第。後人聞此又迷本
T48n2017_p0987a16║覺之用。便一向執相滯教違宗。又學淺之人。
T48n2017_p0987a17║或秖知離垢清淨離障解脫。故毀禪門即心
T48n2017_p0987a18║是佛。或秖知自性清淨性淨解脫。故輕於
T48n2017_p0987a19║教相持律坐禪調伏等行。不知必須頓悟自
T48n2017_p0987a20║悟清淨性淨解脫。漸【CL141n1590_p0442b01】修令得圓滿清淨究竟
T48n2017_p0987a21║解脫。若身若心無所擁滯。又云。空宗但述
T48n2017_p0987a22║遮詮。非凡非聖。一切不可得等。性宗有遮有
T48n2017_p0987a23║表。今時人皆謂遮言為深。表言為淺。故惟重
T48n2017_p0987a24║非心非佛。良由以遮非之辭為妙。不欲親證
T48n2017_p0987a25║自法體故如此也。如上所引。祖教了然。但以
T48n2017_p0987a26║所非者破其執。離性之相而生常見。離相之
T48n2017_p0987a27║性成其斷滅。或有所讚者。乃是了即性之相
T48n2017_p0987a28║用不離體。即相之性體不離用。故知相是性
T48n2017_p0987a29║之相。性是相之體。若欲讚性即是讚相。若
T48n2017_p0987b01║欲毀相秖是毀性。云何妄起取捨之心。而生
T48n2017_p0987b02║二見。若入一際法門。則毀讚都息。
T48n2017_p0987b03║問如上問意。秖據今時多取理通。少從事
T48n2017_p0987b04║習。皆稱玄學。離物超塵。佛果尚鄙而不修。片
T48n2017_p0987b05║善豈宗而當作。未審上古事總如然。請更決
T48n2017_p0987b06║疑免墜邪網。答前賢往聖。志大心淳。究【CL141n1590_p0443a01】理而
T48n2017_p0987b07║晷刻不忘。潛行而神靈罔測。曉夕如臨深履
T48n2017_p0987b08║薄。剋證似然足救頭。重實而不重虛。貴行而
T48n2017_p0987b09║不貴說。涉有而不住有。行空而不證空。從小
T48n2017_p0987b10║善而積殊功。仗微因而成大果。今時則劫濁
T48n2017_p0987b11║時訛。志微根鈍。我慢垢重懈怠障深。一行無
T48n2017_p0987b12║成百非恒習。乘戒俱喪理事雙亡。墮無知坑
T48n2017_p0987b13║坐黑暗獄。不達即事即理之旨。空念破執破
T48n2017_p0987b14║病之言。智者深嗟愚人倣傚。既成途轍頓奪
T48n2017_p0987b15║尤難。是以廣引祖佛之深心。備彰經論之大
T48n2017_p0987b16║意。希悛舊執庶改前非。同躡先聖之遺蹤。共
T48n2017_p0987b17║稟覺王之慈敕。無虧本志免負四恩。齊登解
T48n2017_p0987b18║脫之門。咸闡離生之道。成諸佛業滿大菩提。
T48n2017_p0987b19║塞邪徑而闢正途。堅信根而拔疑刺。備波羅
T48n2017_p0987b20║蜜之智楫。駕大般若之慈航。越三有之苦津。
T48n2017_p0987b21║入普賢之願海。渡法界之飄溺。置涅槃【CL141n1590_p0443b01】之大
T48n2017_p0987b22║城。往返塵勞周旋五趣。不休不息無始無終。
T48n2017_p0987b23║未來窮而不窮。虛空盡而無盡。仰惟佛眼證
T48n2017_p0987b24║此微誠。普為群靈敬述茲集。
T48n2017_p0987b25║問上上根人頓悟自心。還假萬行助道熏修
T48n2017_p0987b26║不。答圭峰禪師有四句料簡。一漸修頓悟。如
T48n2017_p0987b27║伐樹片片漸斫一時頓倒。二頓修漸悟。如人
T48n2017_p0987b28║學射。頓者箭箭直注意在的。漸者久久方中。
T48n2017_p0987b29║三漸修漸悟。如登九層之臺。足履漸高所見
T48n2017_p0987c01║漸遠。四頓悟頓修。如染一綟絲萬條頓色。上
T48n2017_p0987c02║四句多約證悟。惟頓悟漸修。此約解悟。如日
T48n2017_p0987c03║頓出霜露漸消。華嚴經說。初發心時便成正
T48n2017_p0987c04║覺。然後登地次第修證。若未悟而修。非真
T48n2017_p0987c05║修也。惟此頓悟漸修。既合佛乘不違圓旨。
T48n2017_p0987c06║如頓悟頓修。亦是多生漸修今生頓熟。此
T48n2017_p0987c07║在當人。時中自驗。若所言如所行。所行如所
T48n2017_p0987c08║言。量窮法界之邊。【CL141n1590_p0444a01】心合虛空之理。八風不動
T48n2017_p0987c09║三受寂然。種現雙消根隨俱盡。若約自利。則
T48n2017_p0987c10║何假萬行熏修。無病不應服藥。若約利他。亦
T48n2017_p0987c11║不可廢。若不自作。爭勸他人。故經云。若自持
T48n2017_p0987c12║戒。勸他持戒。若自坐禪。勸他坐禪。智論云。
T48n2017_p0987c13║如百歲翁翁舞。為教授兒孫故。先以欲鉤牽。
T48n2017_p0987c14║後令入佛智。如或現行未斷煩惱。習氣又濃。
T48n2017_p0987c15║寓目生情。觸塵成滯。雖了無生之義。其力未
T48n2017_p0987c16║充。不可執云我已悟了煩惱性空。若起心修
T48n2017_p0987c17║卻為顛倒。然則煩惱性雖空。能令受業。業
T48n2017_p0987c18║果無性。亦作苦因。苦痛雖虛。秖麼難忍。如
T48n2017_p0987c19║遭重病。病亦全空。何求醫人。遍服藥餌。故知
T48n2017_p0987c20║言行相違。虛實可驗。但量根力不可自謾。察
T48n2017_p0987c21║念防非切宜子細。
T48n2017_p0987c22║問老子亦演行門。仲尼大興善誘。云何偏讚
T48n2017_p0987c23║佛教。而稱獨美乎。答老子則絕聖棄智。抱
T48n2017_p0987c24║一守雌。以【CL141n1590_p0444b01】清虛憺泊為主。務善嫉惡為教。報
T48n2017_p0987c25║應在一生之內。保持惟一身之命。此並寰中
T48n2017_p0987c26║之近唱。非象外之遐談。義乖兼濟之道。而
T48n2017_p0987c27║無惠利也。仲尼則行忠立孝。闡德垂仁。惟敷
T48n2017_p0987c28║世善。未能忘言神解。故非大覺也。是以仲尼
T48n2017_p0987c29║答季路曰。生與人事。汝尚未知。死與鬼神。
T48n2017_p0988a01║余焉能事。此上二教。並未逾俗柱。猶局塵
T48n2017_p0988a02║籠。豈能洞法界之玄宗。運無邊之妙行乎。
T48n2017_p0988a03║問佛行無上。眾哲所尊。儒道二教。既盡欽風。
T48n2017_p0988a04║云何後代之中。而有毀謗不信者何。答儒道
T48n2017_p0988a05║先宗皆是菩薩。示劣揚化同讚佛乘。老子
T48n2017_p0988a06║云。吾師號佛。覺一切民也。西昇經云。吾師化
T48n2017_p0988a07║遊天竺。善入泥洹。符子云。老氏之師名釋迦
T48n2017_p0988a08║文。列子云。商太宰嚭問孔子曰。夫子聖人歟。
T48n2017_p0988a09║孔子對曰。丘博識強記。非聖人也。又問。三王
T48n2017_p0988a10║聖人歟。對曰。三王善用【CL141n1590_p0445a01】智勇。非聖人也。又
T48n2017_p0988a11║問。五帝聖人歟。對曰。五帝善用仁義。亦非丘
T48n2017_p0988a12║所知。又問。三皇聖人歟。對曰。三皇善任因
T48n2017_p0988a13║時。亦非丘所知。太宰嚭大駭曰。然則孰為聖
T48n2017_p0988a14║人。夫子動容有言曰。丘聞西方聖者焉。不治
T48n2017_p0988a15║而不亂。不言而自信。不化而自行。蕩蕩乎民
T48n2017_p0988a16║無能名焉。吳書云。吳主孫權問尚書令闞澤
T48n2017_p0988a17║曰。孔丘老子得與佛比對以不。闞澤曰。若將
T48n2017_p0988a18║孔老二家。比校遠方佛法。遠則遠矣。所以言
T48n2017_p0988a19║者。孔老設教。法天制用。不敢違天。諸佛設
T48n2017_p0988a20║教。諸天奉行。不敢違佛。以此言之。實非比對
T48n2017_p0988a21║明矣。吳主大悅。用闞澤為太子太傅。起世界
T48n2017_p0988a22║經云。佛言。我遣二聖往震旦行化。一者老
T48n2017_p0988a23║子。是迦葉菩薩。二者孔子。是儒童菩薩。明知
T48n2017_p0988a24║自古及今。但有利益於人間者。皆是密化菩
T48n2017_p0988a25║薩。惟大士之所明。非常情之所【CL141n1590_p0445b01】測。遂使寡聞
T48n2017_p0988a26║淺識起謗如煙。並是不了本宗。妄生愚執。事
T48n2017_p0988a27║老君者。則飛符走印。鍊石燒金。施醮祭之腥
T48n2017_p0988a28║羶。習神仙之誑誕。入孔門者。志乖淳朴。意
T48n2017_p0988a29║尚浮華。騁鸚鵡之狂才。擅蜘蛛之小巧。此皆
T48n2017_p0988b01║違背先德。自失本宗。斯人不謗。焉顯其深。
T48n2017_p0988b02║下士不笑。寧成其道。是以佛法如海。無所不
T48n2017_p0988b03║包。至理猶空。何門不入。眾哲冥會千聖交歸。
T48n2017_p0988b04║真俗齊行愚智一照。開俗諦也則勸臣以忠。
T48n2017_p0988b05║勸子以孝。勸國以紹。勸家以和。弘善示天堂
T48n2017_p0988b06║之樂。懲非顯地獄之苦。不惟一字以為褒。豈
T48n2017_p0988b07║止五刑而作戒。敷真諦也則是非雙泯。能所
T48n2017_p0988b08║俱空。收萬像為一真。會三乘歸圓極。非二諦
T48n2017_p0988b09║之所齊。豈百家之所及。
T48n2017_p0988b10║問道無不在。真性匪移。有佛無佛性相常住。
T48n2017_p0988b11║此即一體三寶。常現世間。何用金檀刻像。竹
T48n2017_p0988b12║帛書經。剃髮【CL141n1590_p0446a01】出塵。以為三寶。答上根玄解。何
T48n2017_p0988b13║假相施。中下鈍機。須憑事發。不睹正相。但染
T48n2017_p0988b14║邪宗。秖如此土像教未來。惟興外道。罔知
T48n2017_p0988b15║真偽莫辨靈蹤。伏自漢明夢現金身。吳帝瑞
T48n2017_p0988b16║彰舍利。爾後國王長者。方知歸敬之門。哲士
T48n2017_p0988b17║明人。頓曉棲神之地。是知跡能顯本。相可
T48n2017_p0988b18║通真。因筌得魚。理事無廢。是以木母變色。金
T48n2017_p0988b19║像舒光。道藉人弘。物由情感。能生淨種。敬假
T48n2017_p0988b20║像而開心。不結信緣。遇真儀而不見。是以迷
T48n2017_p0988b21║之則本末咸喪。了之則真假俱通。若驗斯文
T48n2017_p0988b22║奚生取捨。或廣興供養發大志誠。意業功深
T48n2017_p0988b23║修因力大。是以貧女獻潘澱。而位登支佛。童
T48n2017_p0988b24║子進土糗。而福受輪王。
T48n2017_p0988b25║問因緣義空。自他無性。涅槃生死。一體無殊。
T48n2017_p0988b26║如何行慈廣垂攝化。答雖人法本空彼我虛
T48n2017_p0988b27║寂。而眾生迷如夢所得。都不覺知。菩薩【CL141n1590_p0446b01】興悲
T48n2017_p0988b28║而示真實。大般若經云。佛告善現。應知有情
T48n2017_p0988b29║雖自性空遠離眾相。而有雜染清淨可得。起
T48n2017_p0988c01║信論云。雖念諸法自性不生。而復即念因緣
T48n2017_p0988c02║和合善惡之業。苦樂等報不失不壞。雖念因
T48n2017_p0988c03║緣善惡業報。而亦即念性不可得。是以觀緣
T48n2017_p0988c04║起。而不住涅槃。了性空而不住生死。
T48n2017_p0988c05║問西天九十六種外道。各立修行之門。勤苦
T48n2017_p0988c06║兢兢非無善業。云何報盡還入輪迴不得解
T48n2017_p0988c07║脫。答未達無生正理。惟修生滅有因。起貪著
T48n2017_p0988c08║之心。懷希望之意。以苦捨苦從迷積迷。匍匐
T48n2017_p0988c09║昇沈輪迴莫已。蒸砂之喻足可明之。
T48n2017_p0988c10║問非惟外道修善不得解脫。依內教修。亦有
T48n2017_p0988c11║不得道者何耶。答皆為有我故不得斷結。凡
T48n2017_p0988c12║作之時皆云我能作。隨境所得住著因果。若
T48n2017_p0988c13║了二無我理。證解一心不動塵勞。當處解
T48n2017_p0988c14║脫。
T48n2017_p0988c15║問正作之【CL141n1590_p0447a01】時。云何了無我。答所作之時從緣
T48n2017_p0988c16║而起。以有施為而無主宰。所出音聲猶如風
T48n2017_p0988c17║鐸。隨機轉動惟似木人。但依業力所為。而無
T48n2017_p0988c18║我性可得。四大聚散生滅隨緣。乃至六趣受
T48n2017_p0988c19║身。亦復如是。實無有人而能來往。華嚴經云。
T48n2017_p0988c20║如機關木人。能出種種聲。彼無我非我。業性
T48n2017_p0988c21║亦如是。論云。因緣故生天。因緣故墮地獄。若
T48n2017_p0988c22║言是我非因緣者。作惡何不生天乃墮地獄
T48n2017_p0988c23║耶。我豈愛彼地獄受苦耶。我既作惡而不受
T48n2017_p0988c24║樂者。故知善惡感報惟是因緣非是我也。而
T48n2017_p0988c25║眾生於無我無作之中。妄認我作強為其主。
T48n2017_p0988c26║不知是識所為決定無有作者。外道皆稱執
T48n2017_p0988c27║作悉有神我。若無神我誰為所作。智論破云。
T48n2017_p0988c28║心是識相。故自能使身。不待神也。如火性能
T48n2017_p0988c29║燒物不假人。唯識論云。諸所執實有我體。為
T48n2017_p0989a01║有思慮為【CL141n1590_p0447b01】無思慮。有思慮應是無常。非一切
T48n2017_p0989a02║時有思慮故。無思慮如虛空。不能作業。亦不
T48n2017_p0989a03║受果。故所執我理俱不成。由此故知定無實
T48n2017_p0989a04║我。但有諸識。無始時來前滅後生。因果相續。
T48n2017_p0989a05║由妄熏習似我相現。愚者於中妄執為我。又
T48n2017_p0989a06║無我者即是無性。性即是體。體是主質義。凡
T48n2017_p0989a07║有一法皆從眾緣所成。實無本體。以無體故
T48n2017_p0989a08║空。是以眾生於性空中執為實有。內則為我
T48n2017_p0989a09║所羈。外則為塵所局。所以修行不出心境。及
T48n2017_p0989a10║至得果不離所因。昇降雖殊常繫諸有。互為
T48n2017_p0989a11║高下終始輪迴。眾患所生我為其本。
T48n2017_p0989a12║問既萬法無體。本來自空。云何復有諸法建
T48n2017_p0989a13║立。答秖為空無體性。而從緣生。若有自體
T48n2017_p0989a14║即不假緣生。既不從緣生。即萬法有其定體。
T48n2017_p0989a15║若立定相。即成常過。善惡不可改移。因果遂
T48n2017_p0989a16║成錯亂。為惡應生天。【CL141n1590_p0448a01】為善應沈淵。以無因故。
T48n2017_p0989a17║作善應無福。作惡應無罪。以無果故。是以萬
T48n2017_p0989a18║法無體無定。但從緣現。以緣生故無性。諸法
T48n2017_p0989a19║皆空。以無性故。緣生諸法建立故。華嚴經明。
T48n2017_p0989a20║菩薩於無自性中。建立一切佛事。是以因空
T48n2017_p0989a21║立有。有無自名。從有辨空。空無自體。
T48n2017_p0989a22║問現見諸法發生。云何無性。答即生無生。所
T48n2017_p0989a23║以無性。若云有生。為復自生。為他生。為共
T48n2017_p0989a24║生。為無因生。若云自生。譬如自身。若非父母
T48n2017_p0989a25║云何得生。故云此身即父母之遺體。以過去
T48n2017_p0989a26║業為內因。託父母體為外緣。內外因緣和合
T48n2017_p0989a27║而有。即非自生。或云他生者。若無宿業自因。
T48n2017_p0989a28║終不託胎。皆從自業而有。譬如外具水土若
T48n2017_p0989a29║無種子決定不生。若共生者。因假緣成。何有
T48n2017_p0989b01║自體之用。緣從因起。而無外助之能。因緣各
T48n2017_p0989b02║無。和合豈有。如一砂無油。和眾【CL141n1590_p0448b01】砂而非有。一
T48n2017_p0989b03║盲不見。聚群盲而豈觀。若無因生者。即石女
T48n2017_p0989b04║生兒。龜毛作拂。有因尚無。無因豈有。又從有
T48n2017_p0989b05║因而立無因。有因既無。無因亦絕。但了自他
T48n2017_p0989b06║兩句無生。則四句皆破。既無自他。將誰作和
T48n2017_p0989b07║合及以無因。有四句自然宴寂。是知無生之
T48n2017_p0989b08║生。幻相宛爾。生之無生。真性湛然。故金剛
T48n2017_p0989b09║三昧經云。因緣所生義。是義滅非生。滅諸生
T48n2017_p0989b10║滅義。是義生非滅。
T48n2017_p0989b11║問既一切諸法。無性無生。云何眾生執著境
T48n2017_p0989b12║緣。而受實報。答秖為不了無性。迷為實有。
T48n2017_p0989b13║所以受其實報。如達其性空。即不生貪著。既
T48n2017_p0989b14║不耽著。任運施為不住其因。終不受果。故經
T48n2017_p0989b15║云。心生種種法生。又云。一切惟心造。若心不
T48n2017_p0989b16║起。外境常虛。了境性空。其心自寂。妄心既
T48n2017_p0989b17║寂。幻相何生。心境俱冥。自然合道。華嚴經
T48n2017_p0989b18║云。眼耳鼻舌身。心意諸【CL141n1590_p0449a01】情根。一切空無性。妄
T48n2017_p0989b19║心分別有。又云。世間一切法。但以心為主。隨
T48n2017_p0989b20║解取眾相。顛倒不如實。
T48n2017_p0989b21║問既受實報。云何言一切空。答分明云。眾生
T48n2017_p0989b22║自妄認為實。其性常空。雖受苦樂厭愛情生。
T48n2017_p0989b23║人法俱空一無所得。猶如夢見好惡欣慼盈
T48n2017_p0989b24║懷。及至覺來豁然無事。覺來非有。夢裡非無。
T48n2017_p0989b25║既習顛倒之因。不無虛妄之果。
T48n2017_p0989b26║問妄心幻境。為復本無。從今日無。答心境本
T48n2017_p0989b27║無。
T48n2017_p0989b28║問既是本無。眾生云何不得解脫。答本來無
T48n2017_p0989b29║縛。云何稱解。秖為不達本無。妄生今有。從
T48n2017_p0989c01║無始際熏習之力。不覺不知隨業而轉。雖在
T48n2017_p0989c02║業拘性常清淨。
T48n2017_p0989c03║問如何得究竟清淨。答此有二義。一者了其
T48n2017_p0989c04║本無。得自性清淨。二者淨其妄染。得離垢清
T48n2017_p0989c05║淨。本性既淨妄念不生。二障雙消三輪廓徹。
T48n2017_p0989c06║契本冥源種現俱寂。
T48n2017_p0989c07║問佛道遐昌凡聖同【CL141n1590_p0449b01】稟。何乃興替不定。而有
T48n2017_p0989c08║墮壞者乎。答夫萬物有遷。三寶常住。寂然不
T48n2017_p0989c09║動。感通而化。非初誕於王宮。不長逝於雙樹。
T48n2017_p0989c10║若眾生福薄。則佛事冰消。若國土緣深。則
T48n2017_p0989c11║梵剎雲聳。在人自生得喪。非法而有盛衰。故
T48n2017_p0989c12║法華經云。眾生見劫盡。大火所燒時。我此土
T48n2017_p0989c13║安隱。天人常充滿。
T48n2017_p0989c14║問既讚眾善。報應非虛。云何有勤苦求者。全
T48n2017_p0989c15║無剋證。答修善之人。自有冥顯二益。法華玄
T48n2017_p0989c16║義四句料簡。一冥機冥應。若過去善修三
T48n2017_p0989c17║業。現在未運身口。藉往善力。此名為冥機。
T48n2017_p0989c18║雖不見靈應。而密為法身所益。不見不聞非
T48n2017_p0989c19║覺非知。是名冥益。應身應是顯應。法身應是
T48n2017_p0989c20║冥應。二冥機顯益。過去植善而冥機已成。便
T48n2017_p0989c21║得值佛聞法。現前獲利。是為顯益。如佛初出
T48n2017_p0989c22║世最初得度之人。現在何曾修行。諸佛照其
T48n2017_p0989c23║宿機。自往【CL141n1590_p0450a01】度之。三顯機顯益。現在身口精勤
T48n2017_p0989c24║不懈。而能感降道場禮懺。能感靈瑞。四顯機
T48n2017_p0989c25║冥益。如人雖一世勤苦現善濃積。而不顯感。
T48n2017_p0989c26║冥有其利。若解四意。一切低頭舉手。福不虛
T48n2017_p0989c27║棄。終日無感。終日無悔矣。
T48n2017_p0989c28║問或有一生修善。現縈惡報。終日造惡。目睹
T48n2017_p0989c29║吉昌者何。答業通三世。生熟不定。又通三報。
T48n2017_p0990a01║厚薄相傾。西天第十九祖師鳩摩羅多云。前
T48n2017_p0990a02║生修功德。而致強半功。有少破壞故。迴心修
T48n2017_p0990a03║惡行。罪業少功德。亦死先受福。正受快活時。
T48n2017_p0990a04║心似得安樂。忽降諸衰惱。其家漸殘破。承彼
T48n2017_p0990a05║先惡業。相續致於此。非是今修福。而招斯惡
T48n2017_p0990a06║報。又曰。前世作惡業。其罪強半功。忽遇一智
T48n2017_p0990a07║者。而教修福德。福德雖修已。其善未過彼。功
T48n2017_p0990a08║德少於罪。亦死生貧窮。心不敬信佛。亦不重
T48n2017_p0990a09║三寶。如是過半已。其家漸富【CL141n1590_p0450b01】有。資生多財帛。
T48n2017_p0990a10║承彼先善業。相續致於此。非是今作惡。而招
T48n2017_p0990a11║斯善報。論云。今我疾苦皆由過去。今生修福
T48n2017_p0990a12║報在當來。若見喜殺長壽好施貧窮。能信斯
T48n2017_p0990a13║言不生邪見。若不解此憂悔失理。謂徒功喪
T48n2017_p0990a14║計。善惡無徵。但修善之時一心不退。既不間
T48n2017_p0990a15║斷福果長新。秖慮中途自生遮障。識達賢士
T48n2017_p0990a16║曉斯旨焉。
T48n2017_p0990a17║問惡能掩善。則禍起而福傾。善能排惡。則障
T48n2017_p0990a18║消而道現。何乃或有從生積善反受餘殃。及
T48n2017_p0990a19║蕭梁武帝歸憑三寶。一朝困斃全無靈祐者
T48n2017_p0990a20║何。舉世咸疑請消餘滯。答前明業通三世。事
T48n2017_p0990a21║已昭然。今重決疑。有其三義。一者是諸佛菩
T48n2017_p0990a22║薩示現施為。隨順世間同其苦樂。千變萬化
T48n2017_p0990a23║誘引勞生。或居安而忽危。示物極即反。或處
T48n2017_p0990a24║榮而頓弊。現盛必有衰。令耽榮者悟世無常。
T48n2017_p0990a25║使恃祿者知生有【CL141n1590_p0451a01】限。潛消貪垢巧洗情塵。示
T48n2017_p0990a26║正示邪或逆或順。斯乃密化之祕術。非凡小
T48n2017_p0990a27║之所知。二者善惡無定。果報從緣。業力難
T48n2017_p0990a28║思。勢不可遏。故涅槃經云。業有三報。一現報。
T48n2017_p0990a29║現作善惡。現受苦樂。二生報。今生作業。來
T48n2017_p0990b01║生受果。三後報。或今生作業。過百千生方受
T48n2017_p0990b02║其報。又經云。有業現苦有苦報。有業現苦有
T48n2017_p0990b03║樂報。有業現樂有樂報。有業現樂有苦報。或
T48n2017_p0990b04║餘福未盡。惡不即加。或宿殃尚在。善緣便發。
T48n2017_p0990b05║又若善多惡少則先受樂。而後受苦。則福盡
T48n2017_p0990b06║禍生。或善少惡多。則先受苦。而後受樂。則災
T48n2017_p0990b07║消慶集。此皆並是後報善惡業熟。今生善力
T48n2017_p0990b08║難排。斷結證聖尚還宿債。如師子比丘一行
T48n2017_p0990b09║禪師等。豈況業繫凡夫。寧逃此患。三者或
T48n2017_p0990b10║善根深厚。修進堅牢。決志無疑。誓過金石。
T48n2017_p0990b11║則現受輕報能斷深愆。故【CL141n1590_p0451b01】經云。今生作惡少
T48n2017_p0990b12║為善多。則迴地獄重。而現世輕。或作善少為
T48n2017_p0990b13║惡多。則迴現世輕。而地獄重。乃至純善修行
T48n2017_p0990b14║之人。現世暫時頭痛。則滅百千萬劫地獄之
T48n2017_p0990b15║苦。是以菩薩發願云。願得今身償。不入惡道
T48n2017_p0990b16║受苦。作惡之人雖現安樂。果在阿鼻。積劫燒
T48n2017_p0990b17║然受苦無間。又復修行力至將出輪迴。臨終
T48n2017_p0990b18║之時雖受微苦。無始惡業一時還盡。如唐三藏
T48n2017_p0990b19║法師。九世支那為僧。福德智慧常稱第一。大
T48n2017_p0990b20║弘聖教廣演佛乘。利濟無邊殊功罕測。及至
T48n2017_p0990b21║遷化之時。臥疾房中。瞻病僧明藏禪師。見有
T48n2017_p0990b22║二人。各長一丈。共捧一白蓮花至法師前云。
T48n2017_p0990b23║師從無始已來。所有損惱有情諸有惡業。因
T48n2017_p0990b24║今小疾並得消殄。應生欣慶。法師顧視合掌。
T48n2017_p0990b25║遂右脅而臥。第子問云。和尚決定得生彌勒
T48n2017_p0990b26║內院不。報云得生。言訖【CL141n1590_p0452a01】氣息漸微。奄然神逝。
T48n2017_p0990b27║若明如上三義。方為知因識果之人。或昧斯
T48n2017_p0990b28║文終生疑謗。
T48n2017_p0990b29║問夫修善應純。云何造惡。既能造惡。何用善
T48n2017_p0990c01║乎。若善惡齊行。恐虛功力。答若出家菩薩無
T48n2017_p0990c02║諸障閡。應純修善直至菩提。如在家菩薩。事
T48n2017_p0990c03║業所拘未得純淨。傍興善道以為對治。夫業
T48n2017_p0990c04║難頓移。惡非全斷。漸積功德以趣菩提。若更
T48n2017_p0990c05║積惡不修。惡無有盡。須行善業以奪惡因。譬
T48n2017_p0990c06║喻經云。昔有國王。出射獵還。過寺繞塔。為
T48n2017_p0990c07║沙門作禮。群臣共笑之。王乃覺知問群臣曰。
T48n2017_p0990c08║有金在釜。釜中湯沸。以手取金可得不。答
T48n2017_p0990c09║曰。不可得。王言。以冷水投中。可取得不。臣
T48n2017_p0990c10║白王言。可得也。王言。我行王事。射獵所作如
T48n2017_p0990c11║湯沸。燒香然燈繞塔。如持冷水投沸湯中。夫
T48n2017_p0990c12║作王有善惡之行。何故但有惡無善乎。
T48n2017_p0990c13║問在家菩薩。亦許純修【CL141n1590_p0452b01】善不。答若志苦心堅。
T48n2017_p0990c14║一向歸命。如鹿在網。若火燒頭。惟求出離之
T48n2017_p0990c15║門。不顧人間之事。自古及今亦多此等。譬喻
T48n2017_p0990c16║經云。昔有國王。大好道德。常行繞塔百匝未
T48n2017_p0990c17║竟。邊國王來征伐。欲奪其國。傍臣大恐怖。即
T48n2017_p0990c18║白王言。置斯旋塔以攘重寇。王言。聽使兵
T48n2017_p0990c19║來。我終不止。心意如故。繞塔未竟。兵散罷
T48n2017_p0990c20║去。夫人有一心定意。無所不消也。是以河嶽
T48n2017_p0990c21║不靈。惟人所感。但能志到。無往不從。至於冰
T48n2017_p0990c22║池躍鱗寒林抽筍。故非神力志所為也。
T48n2017_p0990c23║問若廣修萬善。皆奉慈門。但稟真詮有妨世
T48n2017_p0990c24║諦。則處國廢其治國。在家闕於成家。雖稱利
T48n2017_p0990c25║人未得全美。答佛法眾善普潤無邊。力濟存
T48n2017_p0990c26║亡道含真俗。於國有善則國霸。於家有善則
T48n2017_p0990c27║家肥。所利弘多為益不少。所以書云。積善之
T48n2017_p0990c28║家必有餘慶。積惡之家必有餘殃。【CL141n1590_p0453a01】又云。行
T48n2017_p0990c29║善降之百祥。為惡降之百殃。宋典文帝。以
T48n2017_p0991a01║元嘉中問何侍中曰。范泰謝靈運云。六經本
T48n2017_p0991a02║是濟俗。若性靈真要。則以佛經為指南。如其
T48n2017_p0991a03║率土之濱皆純此化。則吾坐致太平也。侍中
T48n2017_p0991a04║對曰。夫百家之鄉。十人持五戒。則十人淳
T48n2017_p0991a05║謹。千室之邑。百人修十善。則百人和厚。傳
T48n2017_p0991a06║此風訓已遍宇內。編戶千萬。則仁人百萬。夫
T48n2017_p0991a07║能行一善。則去一惡。去一惡則息一刑。一刑
T48n2017_p0991a08║息於家。萬刑息於國。陛下所謂坐致太平也。
T48n2017_p0991a09║是以包羅法界遍滿虛空。一善所行無往不
T48n2017_p0991a10║利。則是立身輔化匡國保家之要軌矣。若以
T48n2017_p0991a11║此立身。無身不立。以此匡國。無國不匡。近福
T48n2017_p0991a12║人天。遠階佛果。
T48n2017_p0991a13║問所修萬善。以何為根本乎。答一切理事。以
T48n2017_p0991a14║心為本。約理者。經云。觀一切法即心自性。成
T48n2017_p0991a15║就慧身。不由他悟。此以真如【CL141n1590_p0453b01】觀真實心為本。
T48n2017_p0991a16║約事者。經云。心如工畫師。能畫諸世間。五蘊
T48n2017_p0991a17║悉從生。無法而不造。此以心識觀緣慮心為
T48n2017_p0991a18║本。真實心為體。緣慮心為用。用即心生滅門。
T48n2017_p0991a19║體即心真如門。約體用分二。惟是一心。即體
T48n2017_p0991a20║之用。用不離體。即用之體。體不離用。開合雖
T48n2017_p0991a21║殊真性不動。心能作佛。心作眾生。心作天堂。
T48n2017_p0991a22║心作地獄。心異則千差競起。心平則法界坦
T48n2017_p0991a23║然。心凡則三毒縈纏。心聖則六道自在。心空
T48n2017_p0991a24║則一道清淨。心有則萬境縱橫。如谷應聲語
T48n2017_p0991a25║高而響大。似鏡鑒像形曲而影邪。以萬行由
T48n2017_p0991a26║心一切在我。內虛外終不實。內細外終不麤。
T48n2017_p0991a27║善因終值善緣。惡行難逃惡境。踏雲霞而飲
T48n2017_p0991a28║甘露。非他所授。臥煙焰而噉膿血。皆自所為。
T48n2017_p0991a29║非天之所生。非地之所出。秖在最初一念。
T48n2017_p0991b01║致此昇沈。欲外安和。但內寧靜。【CL141n1590_p0454a01】心虛境寂。念
T48n2017_p0991b02║起法生。水濁波昏。潭清月朗。修行之要靡出
T48n2017_p0991b03║於斯。可謂眾妙之門。群靈之府。昇降之本。
T48n2017_p0991b04║禍福之源。但正自心何疑別境。經云。為善福
T48n2017_p0991b05║隨。履惡禍追。響之應聲。善惡如音。非天龍鬼
T48n2017_p0991b06║神所授。非先禰後裔所為。造之者惟心。成之
T48n2017_p0991b07║者身口矣。佛說偈曰。心為法本。心尊心使。中
T48n2017_p0991b08║心念惡。即言即行。罪苦自追。車礫于轍。心為
T48n2017_p0991b09║法本。心尊心使。中心念善。即言即行。福樂自
T48n2017_p0991b10║追。如影隨形。華嚴經云。智首菩薩問文殊師
T48n2017_p0991b11║利云。何得無過失身口意業。乃至為上為無
T48n2017_p0991b12║上。為等為無等等。文殊師利答言。佛子。若諸
T48n2017_p0991b13║菩薩善用其心。則獲一切勝妙功德。密嚴經
T48n2017_p0991b14║云。如地無分別。庶物依以生。藏識亦如是。眾
T48n2017_p0991b15║境之依處。如人以己手。還自摩挃身。亦如象
T48n2017_p0991b16║以鼻。取水自沾沐。復似諸嬰兒。以口【CL141n1590_p0454b01】含其指。
T48n2017_p0991b17║如是自心內。現境還自緣。是心之境界。普遍
T48n2017_p0991b18║於三有。久修觀行者。而能善通達。內外諸世
T48n2017_p0991b19║間。一切惟心現。以此之言。豈止萬善之本。乃
T48n2017_p0991b20║至有情無情凡聖境界虛空萬像。悉為其本。
T48n2017_p0991b21║亦云。無住為本。本立道生。斯之謂矣。
T48n2017_p0991b22║問萬行之源以心為本。助道門內何法為先。
T48n2017_p0991b23║答以其真實正直為先。慈悲攝化為道。以正
T48n2017_p0991b24║直故果無迂曲行順真如。以慈悲故不墮小
T48n2017_p0991b25║乘功齊大覺。以此二門自他兼利。
T48n2017_p0991b26║問前明先知正宗遍行助道。今萬行門中以
T48n2017_p0991b27║消疑滯。未審以何為宗旨。答佛法本無定
T48n2017_p0991b28║旨。但隨入處明見心性。權名為宗。
T48n2017_p0991b29║問以何方便。而得悟入。答有方便門。應須自
T48n2017_p0991c01║入。
T48n2017_p0991c02║問豈無指示。答見性無方云何所指。實非見
T48n2017_p0991c03║聞覺知境界。
T48n2017_p0991c04║問既無所指。明見之時見何物。答見無物。
T48n2017_p0991c05║問無物如【CL141n1590_p0455a01】何見。答無物即無見。無見是真見。
T48n2017_p0991c06║有見即隨塵。
T48n2017_p0991c07║問若然如是。教中佛云何亦說見。答佛隨世
T48n2017_p0991c08║法。即是不見見。非同凡夫執為實見。究竟而
T48n2017_p0991c09║論。見性非屬有無。湛然常寂。
T48n2017_p0991c10║問畢竟如何。答須親省察。
T48n2017_p0991c11║問前云心外無法。云何稱有見即隨塵。答一
T48n2017_p0991c12║切色境。皆是第八識親相分現量所得。實無
T48n2017_p0991c13║外法。眼見色時未生分別。剎那轉入明了意
T48n2017_p0991c14║識分別形像作外量解。遂執成塵境。
T48n2017_p0991c15║問此境何識所現。答塵以識所現。內識變起
T48n2017_p0991c16║似塵而現。如鏡中見自面像非他影現。唯識
T48n2017_p0991c17║論云。內識轉似外境。我法分別。熏習力故。諸
T48n2017_p0991c18║識生時變自我法。此我法相雖在內識。而由
T48n2017_p0991c19║分別似外境現。諸有情類無始時來。緣此執
T48n2017_p0991c20║為實我實法。如幻夢者幻夢力故。心似種種
T48n2017_p0991c21║外境相現。內識所變似我似法。雖有而【CL141n1590_p0455b01】非實。
T48n2017_p0991c22║經云。由自心執著。心似外境轉。彼所見非有。
T48n2017_p0991c23║是故說惟心。此由約事而論。說為識變。若
T48n2017_p0991c24║深達真如。一切諸法本來不動。即心自性亦
T48n2017_p0991c25║非待變。
T48n2017_p0991c26║問此塵與識從何而立。答謂由名言熏習種
T48n2017_p0991c27║子。而得建立。實無其體。而似有義。相貌顯
T48n2017_p0991c28║現。如幻物等。因名立法因法建名。名中無法
T48n2017_p0991c29║法中無名。無體互成有相俱寂。
T48n2017_p0992a01║問此識既不立。何識為宗。答諸識亦無畢竟
T48n2017_p0992a02║所歸。約極權論。惟一真性。此亂識為遣境故
T48n2017_p0992a03║立。境消識謝能所俱亡。惟一真識。即是實性。
T48n2017_p0992a04║三無性論云。先以亂識遣於外境。次阿摩羅
T48n2017_p0992a05║識遣於亂識。究竟惟一淨識。
T48n2017_p0992a06║問理事無閡萬事圓修。何教所宗何諦所攝。
T48n2017_p0992a07║答法性融通隨緣自在。隨舉一法萬行圓收。
T48n2017_p0992a08║即華嚴所宗。圓教所攝。若六度萬行成佛度
T48n2017_p0992a09║生。雖淨緣起。皆世諦【CL141n1590_p0456a01】所收。若發明本宗深窮
T48n2017_p0992a10║果海。則理智俱亡。言心路絕。
T48n2017_p0992a11║問此集所陳。有何名目。答若問假名。數乃恒
T48n2017_p0992a12║沙。今略而言之。總名萬善同歸。別開十義。一
T48n2017_p0992a13║名理事無閡。二名權實雙行。三名二諦並陳。
T48n2017_p0992a14║四名性相融即。五名體用自在。六名空有相
T48n2017_p0992a15║成。七名正助兼修。八名同異一際。九名修性
T48n2017_p0992a16║不二。十名因果無差。
T48n2017_p0992a17║問名因義立。義假名詮。既立假名。其義何述。
T48n2017_p0992a18║答第一理事無閡者。理則無為。事則有為。終
T48n2017_p0992a19║日為而未嘗有為。終日不為而未嘗無為。為
T48n2017_p0992a20║與無為。非一非異。同法性源。等虛空界。若云
T48n2017_p0992a21║是一。仁王經說。諸菩薩有為功德無為功德。
T48n2017_p0992a22║皆悉成就。若但是一。不應說有二種功德。若
T48n2017_p0992a23║云是異。般若經云。不得離有為說無為。不得
T48n2017_p0992a24║離無為說有為。是以理事相即非斷非常。起
T48n2017_p0992a25║滅同時無閡雙【CL141n1590_p0456b01】現。第二權實雙行者。實則真
T48n2017_p0992a26║際。權則化門。從真際而起化。實外無權。因事
T48n2017_p0992a27║跡而得本。權外無實。常冥一旨無閡雙行。遮
T48n2017_p0992a28║照同時理量齊現。第三二諦並陳者。諸佛常
T48n2017_p0992a29║依二諦說法。何以故。俗是真詮。了俗無性。
T48n2017_p0992b01║即是真諦。故云。若不得俗諦。不得第一義。
T48n2017_p0992b02║所以真不待立而常現。俗不待遣而自空。二
T48n2017_p0992b03║諦雙存如同波水。水窮波末波水同時。波徹
T48n2017_p0992b04║水源動濕一際。第四性相融即者。無量義經
T48n2017_p0992b05║云。無量義者。從一法生。所言法者。即是真心。
T48n2017_p0992b06║從一真心具不變隨緣二義。不變是性。隨緣
T48n2017_p0992b07║是相。性是相之體。相是性之用。以不了根
T48n2017_p0992b08║源。則妄生諍論。如今毀相者。是不識心之
T48n2017_p0992b09║用。毀性者。是不識心之體。若能融通。取捨俱
T48n2017_p0992b10║息。第五體用自在者。體即法性之理。用乃智
T48n2017_p0992b11║應之事。舉體全用。用即非【CL141n1590_p0457a01】一。舉用全體。體
T48n2017_p0992b12║即非異。即體之用不閡用。即用之體不失體。
T48n2017_p0992b13║所以一味雙分。自在無閡。第六空有相成者。
T48n2017_p0992b14║且夫一切萬法。本無定相。互成互壞相攝相
T48n2017_p0992b15║資。空因有立。緣生故性空。有假空成。無性故
T48n2017_p0992b16║緣起。因義顯別隨見成差。迷之則萬狀不同。
T48n2017_p0992b17║悟之則三乘不異。何者。且如有之一法。小乘
T48n2017_p0992b18║見是實色。初教觀為幻有。終教則色空無閡。
T48n2017_p0992b19║以空不守自性隨緣成諸有故。頓教見一切
T48n2017_p0992b20║色法無非真性。圓教見是無盡法界。若如是
T48n2017_p0992b21║融通。即成真空妙有。有能顯萬德。空能成一
T48n2017_p0992b22║切。第七正助兼修者。正即是主。助即是伴。因
T48n2017_p0992b23║伴成主。無助即正終不圓。從主得伴。無正則
T48n2017_p0992b24║助無由立。是以主伴相成。正助兼備。亦是止
T48n2017_p0992b25║觀雙運隱顯互興。內外更資。乘戒兼急。第八
T48n2017_p0992b26║同異一際者。同則據理不變。【CL141n1590_p0457b01】異則約事隨緣。
T48n2017_p0992b27║所以不變故乃能隨緣。隨緣故所以不變。
T48n2017_p0992b28║秖為不異而成異事。不同而立同門。若異則
T48n2017_p0992b29║壞於異。以失體故。若同則不成同。以無用故。
T48n2017_p0992c01║所以同無同而異。異無異而同。各執即落斷
T48n2017_p0992c02║常。雙融即成佛法。故經云。奇哉世尊。於無異
T48n2017_p0992c03║法中而說諸法異。第九修性不二者。本有曰
T48n2017_p0992c04║性。非從觀成。今顯曰修。因智而現。由修顯本
T48n2017_p0992c05║有之性。因性發今日之修。全性成修。全修成
T48n2017_p0992c06║性。修性無二。因緣似分。第十因果無差者。因
T48n2017_p0992c07║從果起。果滿則乃成因。果逐因生。因圓則能
T48n2017_p0992c08║立果。事分前後。理即同時。相助相酬。業用無
T48n2017_p0992c09║失。
T48n2017_p0992c10║問此集所申。當何等機得何等利。答自他兼
T48n2017_p0992c11║利。頓漸俱收。自利者。助道之圓門。修行之玄
T48n2017_p0992c12║鏡。利他者。滯真之皎日。二見之良醫。頓行
T48n2017_p0992c13║者。不違性起之門能成法界之【CL141n1590_p0458a01】行。漸進者。免
T48n2017_p0992c14║廢方便之教。終歸究竟之乘。若信之者。則稟
T48n2017_p0992c15║佛言。若毀之者。則謗佛意。信毀交報。因果歷
T48n2017_p0992c16║然。略述教海之一塵。普施法界之含識。願弘
T48n2017_p0992c17║正道。用報佛恩。頌曰。
T48n2017_p0992c18║　菩提無發而發　　佛道無求故求
T48n2017_p0992c19║　妙用無行而行　　真智無作而作
T48n2017_p0992c20║　興悲悟其同體　　行慈深入無緣
T48n2017_p0992c21║　無所捨而行檀　　無所持而具戒
T48n2017_p0992c22║　修進了無所起　　習忍達無所傷
T48n2017_p0992c23║　般若悟境無生　　禪定知心無住
T48n2017_p0992c24║　鑒無身而具相　　證無說而談詮
T48n2017_p0992c25║　建立水月道場　　莊嚴性空世界
T48n2017_p0992c26║　羅列幻化供具　　供養影響如來
T48n2017_p0992c27║　懺悔罪性本空　　勸請法身常住
T48n2017_p0992c28║　迴向了無所得　　隨喜福等真如
T48n2017_p0992c29║　讚歎彼我虛玄　　發願能所平等
T48n2017_p0993a01║　禮拜影現法會　　行道足躡虛空
T48n2017_p0993a02║　焚香妙達無生　　誦經深通實相
T48n2017_p0993a03║　散華顯諸無著　　彈指以表去塵
T48n2017_p0993a04║　施為谷響度門　　修習空華萬行
T48n2017_p0993a05║　深入緣生性海　　【CL141n1590_p0458b01】常遊如幻法門
T48n2017_p0993a06║　誓斷無染塵勞　　願生惟心淨土
T48n2017_p0993a07║　履踐實際理地　　出入無得觀門
T48n2017_p0993a08║　降伏鏡像魔軍　　大作夢中佛事
T48n2017_p0993a09║　廣度如化含識　　同證寂滅菩提
T48n2017_p0993a10║【○】萬善同歸集卷下【○】【○】【○】【○】【○】【○】【○】【○】【○】【○】
T48n2017_p0993a11║【★】
T48n2017_p0993a12║　精嚴講寺
T48n2017_p0993a13║　　副都綱　祖福　住持　宗昱　宗韶
T48n2017_p0993a14║　　　東序　祖祐祖壽祖印文玉　道綱
T48n2017_p0993a15║　　真如本山　惠璘　宗盛　道洪　廣福
T48n2017_p0993a16║　　　本房　道俊　文亮　本常　圓悟
T48n2017_p0993a17║　　𭿭股庵　道馥　助刊莊嚴先師沾益庵
T48n2017_p0993a18║　　　諸剎　子敬　文珵　大洪善士姚福良
T48n2017_p0993a19║　同發道意捨財助刊功德並願世出世間勤修
T48n2017_p0993a20║　萬善莊嚴淨土剋證菩提者。
T48n2017_p0993a21║　萬善同歸此一心。瓶盤釵釧總黃金。自他兼
T48n2017_p0993a22║　利醍醐海。頓漸俱收珠玉林。板化信檀多感
T48n2017_p0993a23║　果。印行京國廣知音。言言直指西方路。宗鏡
T48n2017_p0993a24║　高懸照古今。
T48n2017_p0993a25║　宣德己酉春釋　子德儀識
T48n2017_p0993a26║　　萬善同歸集一書有益於進修。誠非小補
T48n2017_p0993a27║　　志於道者。舍此而他求如繪無形之太虛
T48n2017_p0993a28║　　補無跡之疾風。徒弊精神未見其有成也。
T48n2017_p0993a29║　　諦思其義法而行之。不惟不負於禪師著
T48n2017_p0993b01║　　書指迷之功。抑亦不負於區區重行鏤板
T48n2017_p0993b02║　　之用心也。願勿以徒遮眼而已。
T48n2017_p0993b03║　　成化戊戌秋嘉禾真如講寺比丘如[承/巳]識
T48n2017_p0993b04║　　　流虹興聖禪寺比丘德海書
T48n2017_p0993b05║　　　四明王鴻刊　徐均祥助筆
T48n2017_p0993b06║　　　附永明壽禪師垂誡(按舊本不載此誡。今從佛祖綱目考訂。以其針劄宗門人。
T48n2017_p0993b07║　　　最為痛切故附錄于后)
T48n2017_p0993b08║　學道之門別無奇特。只要洗滌根塵下無量
T48n2017_p0993b09║　劫來業識種子。汝等但能消除情念。斷絕妄
T48n2017_p0993b10║　緣。對世間一切愛欲境界。心如木石相似。直
T48n2017_p0993b11║　饒未明道眼。自然成就淨身。若逢真正導師。
T48n2017_p0993b12║　切須勤心親近。假使參而未徹。學而未成。歷
T48n2017_p0993b13║　在耳根永為道種。世世不落惡趣。生生不失
T48n2017_p0993b14║　人身。纔出頭來。一聞千悟。須信道。真善知識
T48n2017_p0993b15║　是人中最大因緣。能化眾生得見佛性。深嗟
T48n2017_p0993b16║　末世誑說一禪。只學虛頭。全無實解。步步行
T48n2017_p0993b17║　有。口口談空。自不責業力所牽。更教人撥無
T48n2017_p0993b18║　因果。便說飲酒食肉不礙菩提。行盜行婬無
T48n2017_p0993b19║　妨般若。生遭王法。死墮阿鼻。受得地獄業。
T48n2017_p0993b20║　消又入畜生餓鬼。百千萬劫無有出期。除非
T48n2017_p0993b21║　一念回光立即翻邪為正。若不自懺自悔自
T48n2017_p0993b22║　修。諸佛出來也無救爾處。若割心肝如木石
T48n2017_p0993b23║　相似。便可食肉。若飲酒如屎尿相似。便可飲
T48n2017_p0993b24║　酒。若見端正男女如死屍相似。便可行婬。若
T48n2017_p0993b25║　見己財如糞土相似。便可偷盜。饒爾煉得至
T48n2017_p0993b26║　此田地。亦未可順汝意在。直待證無量聖身。
T48n2017_p0993b27║　始可行世間逆順事。古聖施設豈有他心。只
T48n2017_p0993b28║　為末法僧尼少持禁戒。恐賺向善俗子多退
T48n2017_p0993b29║　道心。所以廣行遮護。千經所說萬論所陳。若
T48n2017_p0993c01║　不去婬斷一切清淨種。若不去酒斷一切智
T48n2017_p0993c02║　慧種。若不去盜斷一切福德種。若不去肉斷
T48n2017_p0993c03║　一切慈悲種。三世諸佛同口敷宣。天下禪宗
T48n2017_p0993c04║　一音演暢。如何後學略不聽從。自毀正因
T48n2017_p0993c05║　反行魔說。只為宿薰業種。生遇邪師。善力易
T48n2017_p0993c06║　消。惡根難拔。豈不見。古聖道。見一魔事如萬
T48n2017_p0993c07║　箭攢心。聞一魔聲如千錐劄耳。速須遠離。不
T48n2017_p0993c08║　可見聞。各自究心。慎莫容易。久立珍重。【☆】
