T48n2017_p0969a14║【□】
T48n2017_p0969a15║【□】
T48n2017_p0969a16║【CL141n1590_p0390a01】萬善同歸集卷中
T48n2017_p0969a17║【□】
T48n2017_p0969a18║　　　　杭州慧日永明寺智覺禪師延壽述
T48n2017_p0969a19║夫性起菩提。真如萬行。終日作而無作。雖無
T48n2017_p0969a20║行而遍行。若云有作即同魔事。或執無行還
T48n2017_p0969a21║歸斷滅。故知自心之外。無法建立。十身具足
T48n2017_p0969a22║四土圓收。雖總包含不壞內外。皆稱法界豈
T48n2017_p0969a23║隔有無。空中具方便之慧。不著於有。有中運
T48n2017_p0969a24║殊勝之行。不墮於無。是以即理之事。行成無
T48n2017_p0969a25║閡。即事之理。行順真如。相用無虧。體性斯
T48n2017_p0969a26║在。夫化他妙行。不出十度四攝之門。利己真
T48n2017_p0969a27║修。無先七覺八正之道。攝四念歸於一實。總
T48n2017_p0969a28║四勤不出一心。嚴淨五根成就五力。若論施
T48n2017_p0969a29║則內外咸捨。言戒則大小兼持。修進則身心
T48n2017_p0969b01║並行。具忍則生法俱備。般若則境智無二。禪
T48n2017_p0969b02║定則動寂皆平。方便則普照塵勞。發願則遍
T48n2017_p0969b03║含【CL141n1590_p0390b01】法界。具力則精通十力。了智則種智圓成。
T48n2017_p0969b04║愛語則俯順機宜。同事則能隨行業。運慈則
T48n2017_p0969b05║冤親普救。說法則利鈍齊收。七覺則沈掉靡
T48n2017_p0969b06║生。八正則邪倒不起。乃至備修三堅之妙行。
T48n2017_p0969b07║具足七聖之法財。秉持三聚之律門。圓滿七
T48n2017_p0969b08║淨之真要。悟天行契自然之本理。修梵行斷
T48n2017_p0969b09║塵習之根源。現病行憩聲聞之化城。示兒行
T48n2017_p0969b10║引凡夫於天界。歷五位菩提之道。入三德涅
T48n2017_p0969b11║槃之城。練三業而成三輪。離三受而圓三念。
T48n2017_p0969b12║因從三觀薰發。果具五眼圓明。方能遊戲神
T48n2017_p0969b13║通。出入百千三昧。淨佛國土。履踐無閡道場。
T48n2017_p0969b14║然後普應諸方。現十身之妙相。遍照法界。然
T48n2017_p0969b15║四智之明燈。感應道交任他根量。不動本際
T48n2017_p0969b16║跡應方圓。凡有見聞皆能獲益云云。自彼於
T48n2017_p0969b17║我何為。斯皆積善之所熏。成此無緣之大化。
T48n2017_p0969b18║還【CL141n1590_p0391a01】源觀云。用則波騰海沸。全真體以運行。體
T48n2017_p0969b19║則鏡淨水澄。舉隨緣而會寂。肇師云。統萬行
T48n2017_p0969b20║則以權智為主。樹德本則以六度為根。濟蒙
T48n2017_p0969b21║惑則以慈悲為首。語宗極則以不二為言。此
T48n2017_p0969b22║皆不思議之本也。至若借座燈王請飯香土。
T48n2017_p0969b23║室包乾象手接大千。皆不思議之跡也。然幽
T48n2017_p0969b24║關雖啟聖應不同。非本無以垂跡。非跡無以
T48n2017_p0969b25║顯本。本跡雖殊。而不思議一也。
T48n2017_p0969b26║問身為道本。縛是脫因。何得然指燒身背道
T48n2017_p0969b27║修道。高僧傳內小乘律中。貶斥分明。奚為聖
T48n2017_p0969b28║典。答亡身沒命為法酬恩。冥契大乘深諧正
T48n2017_p0969b29║教。大乘梵網經云。若佛子應行好心。先學大
T48n2017_p0969c01║乘威儀經律。廣開解義味。見後新學菩薩有
T48n2017_p0969c02║從百里千里來求大乘經律。應如法為說一
T48n2017_p0969c03║切苦行。若燒身燒臂燒指。若不燒身臂指供
T48n2017_p0969c04║養諸佛。非出家【CL141n1590_p0391b01】菩薩。乃至餓虎狼獅子一
T48n2017_p0969c05║切餓鬼。悉應捨身肉手足而供養之。然後一
T48n2017_p0969c06║一次第為說正法。使心開意解。若不如是。犯
T48n2017_p0969c07║輕垢罪。大乘首楞嚴經云。佛告阿難。若我滅
T48n2017_p0969c08║後。其有比丘。發心決定修三摩提。能於如
T48n2017_p0969c09║來形像之前。身然一燈燒一指節。及於身
T48n2017_p0969c10║上熱一香炷。我說是人無始宿債一時酬畢。
T48n2017_p0969c11║長揖世間永脫諸漏。雖未即明無上覺路。是
T48n2017_p0969c12║人於法已決定心。若不為此捨身微因。縱成
T48n2017_p0969c13║無為。必還生人酬其宿債。如我馬麥正等無
T48n2017_p0969c14║異。所以小乘執相。制而不開。大教圓通。本無
T48n2017_p0969c15║定法。菩薩善戒經云。聲聞戒急。菩薩戒緩。聲
T48n2017_p0969c16║聞戒塞。菩薩戒開。又經云。聲聞持戒是菩薩
T48n2017_p0969c17║破戒。此之謂也。若依了義經。諸佛悅可。執隨
T48n2017_p0969c18║宜說。眾聖悲嗟。秖可歎大褒圓自他兼利。豈
T48n2017_p0969c19║容執權滯小本跡雙迷。
T48n2017_p0969c20║【CL141n1590_p0392a01】問五熱炙身投巖赴火。九十六種千聖同訶。
T48n2017_p0969c21║幸有正科何投邪轍。答智論云。佛法有二種
T48n2017_p0969c22║道。一畢竟空道。二分別好惡道。若畢竟空道
T48n2017_p0969c23║者。凡夫如即漏盡解脫如。如來語即提婆達
T48n2017_p0969c24║多語。無二無別。一道一源。是以地獄起妙覺
T48n2017_p0969c25║之心。佛果現泥犁之界。若捨邪趣正。邪正俱
T48n2017_p0969c26║非。離惡著善。善惡咸失。若分別好惡道者。愚
T48n2017_p0969c27║智不等真俗條然。玉石須分金鋀可辨。且約
T48n2017_p0969c28║修行門內昇降位中。自有內外宗徒邪正因
T48n2017_p0969c29║果。善須甄別。不可雷同。且教申毀讚之文。的
T48n2017_p0970a01║有抑揚之旨。執即成滯了無不通。四悉對治
T48n2017_p0970a02║縱奪料簡。若云總是。尼乾成正真之道。諸佛
T48n2017_p0970a03║錯訶。若說俱非。藥王墮顛倒之愆。諸佛錯讚。
T48n2017_p0970a04║是以興邪則成無益之行。廢正則斷方便之
T48n2017_p0970a05║門。須曉開遮。寧無去取。且內教外人。遺身各
T48n2017_p0970a06║【CL141n1590_p0392b01】有二意。內教二者。一明自他性空。無法我二
T48n2017_p0970a07║執。不見所供之境。亦無能燒之心。二惟供三
T48n2017_p0970a08║寶。深報四恩。以助無上菩提。不希人天果報。
T48n2017_p0970a09║外道二者。一身見不亡。轉增我慢。迷無作
T48n2017_p0970a10║之智眼。起有得之能心。二惟貪現在名聞。秖
T48n2017_p0970a11║規後世福利。或願作剎利之主。或求生廣果
T48n2017_p0970a12║之天。所以台教釋藥王焚身品云。境智不二。
T48n2017_p0970a13║能所斯亡。以不二觀觀不二境。成不二行會
T48n2017_p0970a14║不二空。作是觀時。若為法界見聞者益。故曰
T48n2017_p0970a15║乘乘。所以投巖無招外行之論。赴火不為內
T48n2017_p0970a16║眾之譏。良由內有理觀外曉期心。故勝熱息
T48n2017_p0970a17║善財之疑。尼乾生嚴熾之解。篤論其道行方
T48n2017_p0970a18║有剋。心正行正智邪事邪。行不可廢智不可
T48n2017_p0970a19║亡。後學之徒無失法利。文殊問經云。菩薩
T48n2017_p0970a20║捨身非是無記。惟得福德。是煩惱身滅故得
T48n2017_p0970a21║清淨【CL141n1590_p0393a01】身。譬如垢衣。以灰汁浣濯。垢滅衣在。若
T48n2017_p0970a22║得圓旨。明斷皎然。請鑒斯文。以為龜鏡。
T48n2017_p0970a23║問住相布施。果結無常。增有為之心。背無為
T48n2017_p0970a24║之道。爭如理觀。福等虛空。故經云。佛言。非
T48n2017_p0970a25║我而能順理。何堅執事緣塵。而不觀心達道
T48n2017_p0970a26║乎。答若約觀心。寓目皆是。既云達道。舉足寧
T48n2017_p0970a27║非。菩薩萬行齊興。四攝廣被。不可執空害有
T48n2017_p0970a28║守一疑諸。華嚴經云。受一非餘。魔所攝持。是
T48n2017_p0970a29║以捨邊趣中。還成邪見。不可據宗據令認妙
T48n2017_p0970b01║認玄。識想施為陰界造作。應須隨機遮照
T48n2017_p0970b02║任智卷舒。於空有二門不出不在。真俗二諦
T48n2017_p0970b03║非即非離。動止何乖圓融無閡。大凡諸佛菩
T48n2017_p0970b04║薩修進之門。有正有助。有實有權。理事齊
T48n2017_p0970b05║修。乘戒兼急。悲智雙運。內外相資。若定立一
T48n2017_p0970b06║宗。是魔王之種。或亡泯一切。成己見之愚。故
T48n2017_p0970b07║大集經云。有二行。【CL141n1590_p0393b01】緣空直入名為慧行。帶事
T48n2017_p0970b08║兼修是行行。菩提論有二道。一方便道。知諸
T48n2017_p0970b09║善法。二智慧道。不得諸法。又經云。二如因中
T48n2017_p0970b10║如如而無染。果中如如而無垢。又二心自性
T48n2017_p0970b11║清淨心。本有之義。離垢清淨心。究竟之義。起
T48n2017_p0970b12║信論立二相。一同相。平等性義。二異相。幻差
T48n2017_p0970b13║別義。台教有二善。達能所空名止善。方便勸
T48n2017_p0970b14║修名行善。
T48n2017_p0970b15║問祖佛法要。惟立一乘。或云。十方薄伽梵。一
T48n2017_p0970b16║路涅槃門。或云。一切無閡人。一道出生死。如
T48n2017_p0970b17║何廣陳差別。立二法門。惑亂正宗。起諸邪見。
T48n2017_p0970b18║答諸佛法門雖成一種。約用分二。其體常同。
T48n2017_p0970b19║如一心法立真如生滅二門。則是二諦一乘
T48n2017_p0970b20║之道。今古恒然無有增減。是以總別互顯。本
T48n2017_p0970b21║末相資。非總無以出別。非別無以成總。非本
T48n2017_p0970b22║無以垂末。非末無以顯本。故知隻翼難沖孤
T48n2017_p0970b23║輪匪運。【CL141n1590_p0394a01】惟真不立單妄不成。約體則差而無
T48n2017_p0970b24║差。就用則不別而別。一二無閡。方入不二之
T48n2017_p0970b25║門。空有不乖。始蹈真空之境。
T48n2017_p0970b26║問事則分位差別。理惟一味湛然。性相不同。
T48n2017_p0970b27║云何無閡。答能依之事。從理而成。所依之
T48n2017_p0970b28║理。隨事而現。如千波不閡一濕。猶眾器匪隔
T48n2017_p0970b29║一金。體用相收。卷舒一際。若約圓旨。不惟理
T48n2017_p0970c01║事相即。要理理相即亦得。事事相即亦得。理
T48n2017_p0970c02║事不即亦得。故稱隨緣自在無閡法門。又且
T48n2017_p0970c03║諸佛化門。檀施一法。為十度之首。乃萬行之
T48n2017_p0970c04║先。入道之初因。攝生之要軌。大論云。檀為
T48n2017_p0970c05║寶藏常隨逐人。檀為破苦能與人樂。檀為善
T48n2017_p0970c06║御開示天道。檀為善府攝諸善人。檀為安隱。
T48n2017_p0970c07║臨命終時心不怖畏。檀為慈相能濟一切。檀
T48n2017_p0970c08║為集樂能破苦賊。檀為大將能伏慳敵。檀為
T48n2017_p0970c09║淨道賢聖所由。檀為積善福【CL141n1590_p0394b01】德之門。檀能全
T48n2017_p0970c10║獲福樂之果。檀為涅槃之初緣。入善人眾中
T48n2017_p0970c11║之要法。稱譽讚歎之淵府。處眾無難之功德。
T48n2017_p0970c12║心不悔恨之窟宅。善法道行之根本。種種歡
T48n2017_p0970c13║樂之林藪。富貴安隱之福田。得道涅槃之津
T48n2017_p0970c14║濟。六行集云。若凡夫施時。起慢心成罪行。起
T48n2017_p0970c15║敬心成福行。若二乘施時。惟觀塵動轉。小菩
T48n2017_p0970c16║薩施時。念色體空。大菩薩施時。知心妄見
T48n2017_p0970c17║若佛謂證惟心。離念常淨。是知一布施門六
T48n2017_p0970c18║行成別。豈可雷同一時該下。亦有內施外施
T48n2017_p0970c19║理檀事檀。體用更資本末互顯。據理沈斷執
T48n2017_p0970c20║事墮常。理事融通方超二患。且諸佛聖旨。
T48n2017_p0970c21║校量施中。理檀為先。內施偏重。故法華經
T48n2017_p0970c22║云。佛言。若有發心欲得阿耨多羅三藐三菩
T48n2017_p0970c23║提。能然手指乃至足一指供養佛塔。勝以國
T48n2017_p0970c24║城妻子及三千大千國土。山林河池【CL141n1590_p0395a01】諸珍寶
T48n2017_p0970c25║物而供養者。智論云。若人捨身。勝過閻浮
T48n2017_p0970c26║提滿中珍寶。則知利口輕言易述。全身重寶
T48n2017_p0970c27║難傾。保命情深好生意切。直得三輪體寂。猶
T48n2017_p0970c28║為通教所收。況乃取捨情生。豈得成其淨施。
T48n2017_p0970c29║且圓教施門。遍含法界。乃何事而不備。何
T48n2017_p0971a01║理而不圓。菩薩照理而不卻事。鑒事而不捐
T48n2017_p0971a02║理。弘之在人曷滯於法。若離理有事。事成定
T48n2017_p0971a03║性之愚。若離事有理。理成斷滅之執。若著事
T48n2017_p0971a04║而迷理。則報在輪迴。若體理而得事。則果成
T48n2017_p0971a05║究竟。故法華經云。又見菩薩頭目身體欣樂
T48n2017_p0971a06║施與求佛智慧。若捨身是邪。何成佛慧。故知
T48n2017_p0971a07║毫善趣果弘深。以此度門標因匪棄。如釋迦
T48n2017_p0971a08║佛捨身命時。度度皆證法門。或得柔順忍。或
T48n2017_p0971a09║入無生法忍等。大凡菩薩所作。皆了無我無
T48n2017_p0971a10║性。涉事見理。遇境知空。不同凡夫造其罪
T48n2017_p0971a11║【CL141n1590_p0395b01】福不解因果善惡無性。是為迷事取性。常繫
T48n2017_p0971a12║三有。
T48n2017_p0971a13║問經云。以三恒河沙身命布施。不如受持四
T48n2017_p0971a14║句偈。故知般若功深。施門力劣。何得違宗越
T48n2017_p0971a15║理枉力勞神。可謂期悟遭迷。求昇反墜矣。答
T48n2017_p0971a16║得理則萬行方成。知宗乃千途不滯。不可去
T48n2017_p0971a17║彼取此執是排非。須履無閡之門。善入遍行
T48n2017_p0971a18║之道。是以過去諸佛本師釋迦。從無量劫來。
T48n2017_p0971a19║捨無數身命。或為求法則出髓而剜身。或為
T48n2017_p0971a20║行慈則施鷹而飼虎。般若論云。如來無量劫
T48n2017_p0971a21║來捨身命財。為攝持正法。正法無有邊際。即
T48n2017_p0971a22║無窮之因。得無窮之果。果即三身也。乃至西
T48n2017_p0971a23║天此土菩薩高僧。自古及今遺身不少。皆遵
T48n2017_p0971a24║釋迦之正典。盡效藥王之遺風。高僧傳藹法
T48n2017_p0971a25║師入南山。自剜身肉布於石上。引腸掛樹捧
T48n2017_p0971a26║心而卒。書偈以石云。願捨此身已。早令【CL141n1590_p0396a01】身
T48n2017_p0971a27║自在。法身自在已。在在諸趣中。隨有利益處。
T48n2017_p0971a28║護法救眾生。又復業應盡。有為法皆然。三界
T48n2017_p0971a29║皆無常。時來不自在。他殺及自死。終歸如
T48n2017_p0971b01║是處。智者所不樂。業盡於今日。又僧崖菩薩
T48n2017_p0971b02║燒身云。代一切眾生苦。先燒其手。眾人問
T48n2017_p0971b03║曰。菩薩自燒。眾生罪熟。各自受苦。何由可
T48n2017_p0971b04║代。答曰。猶如燒手一念善根。即能滅惡。豈非
T48n2017_p0971b05║代耶。又告眾曰。我滅度後。好供養病人。並難
T48n2017_p0971b06║可測其本。多是諸佛聖人乘權應化。自非大
T48n2017_p0971b07║心平等。何能恭敬。此是實行也。天台宗滿禪
T48n2017_p0971b08║師。一生講誦蓮經。感神人現身。正定經咒文
T48n2017_p0971b09║字。後焚身供養法華經。又智者門人淨辯禪
T48n2017_p0971b10║師。於懺堂前焚身。供養普賢菩薩。雙林傅大
T48n2017_p0971b11║士欲焚身救眾生苦。門人等前後四十八人。
T48n2017_p0971b12║代師焚身。請師住世教化有情。傳記廣明不
T48n2017_p0971b13║能備【CL141n1590_p0396b01】引。若云諸聖境界示現施為。則聖有誑
T48n2017_p0971b14║夫之愆。凡無即聖之分。教網虛設方便則
T48n2017_p0971b15║空。本為接後逗前令凡實證。設是示現權施。
T48n2017_p0971b16║亦令後人倣傚。不可將邪倒之法賺人施行。
T48n2017_p0971b17║大聖真慈終不虛誑。是以八萬法門無非解
T48n2017_p0971b18║脫。一念微善皆趣真如。自有初心後心生忍
T48n2017_p0971b19║法忍。未必將高斥下以下凌高。善須知時自
T48n2017_p0971b20║量根力。不可評他美惡強立是非。言是禍胎
T48n2017_p0971b21║自招來業。且如得忍菩薩。雖證生法二空。為
T48n2017_p0971b22║利他故破慳貪垢。尚乃燒臂焚身。如藥王菩
T48n2017_p0971b23║薩僧崖之類。若未具忍者。雖知以智慧火焚
T48n2017_p0971b24║煩惱薪。了達二空不生身見。其或現行障重。
T48n2017_p0971b25║未得相應。起勇猛心運真實行。酬恩供佛代
T48n2017_p0971b26║苦行慈。欲成助道之門。不起希求之想。若不
T48n2017_p0971b27║欺誑事不唐捐。脫或智眼未明。猶生我執。但
T48n2017_p0971b28║求因果【CL141n1590_p0397a01】志不堅牢。擬傚先蹤不在此限。夫
T48n2017_p0971b29║眾生根機不同。所尚各異。故經云。佛言。若
T48n2017_p0971c01║眾生以虛妄而得度者。我亦妄語。是知事出
T48n2017_p0971c02║千巧理歸一源。皆是大慈善權方便。或因捨
T48n2017_p0971c03║身命而頓入法忍。或一心禪定而豁悟無生。
T48n2017_p0971c04║或了本清淨而證實相門。或作不淨觀而登
T48n2017_p0971c05║遠離道。或住七寶房舍而階聖果。或處塚間
T48n2017_p0971c06║樹下而趣涅槃。是以塵沙度門入皆解脫。無
T48n2017_p0971c07║邊教網了即歸真。大聖垂言終不虛設。譬如
T48n2017_p0971c08║涉遠以到為期。不取途中強論難易。故知醫
T48n2017_p0971c09║不專散天不長晴。應須丸散調停陰陽兼濟
T48n2017_p0971c10║遂得眾疾同愈。萬物齊榮。皆是權施。實無定
T48n2017_p0971c11║法。隨其樂欲。逗其便宜。惟取證道為心。不
T48n2017_p0971c12║揀入門麤細。若於圓教四門生著。猶為藏教
T48n2017_p0971c13║初門所治。故菩薩所行檀度之門。如囚因
T48n2017_p0971c14║廁孔而得出。似病【CL141n1590_p0397b01】服不淨而獲痊。非觀無以
T48n2017_p0971c15║拔三毒之病根。非行無以超三界之有獄。書
T48n2017_p0971c16║云。獲鳥者羅之一目。不可以一目為羅。治國
T48n2017_p0971c17║者功在一人。不可以一人為國。是以眾行俱
T48n2017_p0971c18║備。萬善齊修。一行歸源。千門自正。經明十
T48n2017_p0971c19║二因緣是一法。以四等觀者。得四種菩提。
T48n2017_p0971c20║若惟取上上根人。則中下絕分。故弘半教有
T48n2017_p0971c21║成滿之功。至寶所因化城之力。豈可捨此取
T48n2017_p0971c22║彼執實謗權頓棄機緣滅佛方便。故云從實
T48n2017_p0971c23║分權權是實權。開權顯實。實是權實。如迷權
T48n2017_p0971c24║實二門。則智不自在。大論云。眾生種種因緣。
T48n2017_p0971c25║得度不同。有禪定得度者。有持戒說法得度
T48n2017_p0971c26║者。有光明觸身得度者。譬如城有多門。入處
T48n2017_p0971c27║各別至處不異。所言般若功深者。然般若孕
T48n2017_p0971c28║聖弘賢。含靈蘊妙。標之則為宗為首為導為
T48n2017_p0971c29║依。融之則觸境該空無【CL141n1590_p0398a01】非般若。故經云。色無
T48n2017_p0972a01║邊故般若無邊。肇論云。三毒四倒皆悉清淨。
T48n2017_p0972a02║何獨尊淨於般若。今何取捨而欲逃空避影
T48n2017_p0972a03║乎。且諸佛密意。詮旨難裁。空拳誑小兒。誘度
T48n2017_p0972a04║於一切。無有決定法。故號大菩提不知般若
T48n2017_p0972a05║有破著之功。教中偏讚卻乃隨語生見。是以
T48n2017_p0972a06║依方故迷。故般若能導萬行。若無萬行。般若
T48n2017_p0972a07║何施。偏噉醬而飲鹹。失味致患。專抱空而執
T48n2017_p0972a08║斷。喪智成愆。智論云。帝釋意念。若般若是究
T48n2017_p0972a09║竟法者。行人但行般若。何用餘法。佛答。菩薩
T48n2017_p0972a10║六波羅蜜。以般若波羅蜜用無所得法和合
T48n2017_p0972a11║故。此即是般若波羅蜜。若但行般若不行餘
T48n2017_p0972a12║法。則功德不具足。不美不妙。譬如愚人不識
T48n2017_p0972a13║飯食種具。聞醬是眾味主。便純飲醬失味致
T48n2017_p0972a14║患。行者亦如是。欲除著心故但行般若。反墜
T48n2017_p0972a15║邪見不能增進善法。若【CL141n1590_p0398b01】與五波羅蜜和合。則
T48n2017_p0972a16║功德具足。義味調適。楞伽山頂經云。菩薩速
T48n2017_p0972a17║疾道有二。一方便道者。能為因緣。二般若道
T48n2017_p0972a18║者。能至寂滅。是以般若無方便。溺無為之坑。
T48n2017_p0972a19║方便無般若。陷幻化之網。二輪不滯一道無
T48n2017_p0972a20║虧。權實雙行正宗方顯。住無所住。佛事所
T48n2017_p0972a21║以兼修。得無所得。智心所以恒寂。
T48n2017_p0972a22║問教秖令觀身無我。了本無生。既達性空。
T48n2017_p0972a23║何存身見。而欲妄想。仍須捨乎。答理中非有。
T48n2017_p0972a24║事上非無。從緣幻生。雖無作者善惡無性。業
T48n2017_p0972a25║果宛然。從無始際喪無數身。但續俱生無利
T48n2017_p0972a26║而死。今捨父母遺體。豈是己身。若一念圓修
T48n2017_p0972a27║戒定慧等。微妙善心。方真己體。今所捨者乃
T48n2017_p0972a28║是緣生。然於事中。且為利益而死。況正當無
T48n2017_p0972a29║明煩惱三障二死所纏。何乃說空。誰當信受。
T48n2017_p0972b01║是以佛法貴在行持。不取一期口辯。如【CL141n1590_p0399a01】蟲食
T48n2017_p0972b02║木偶得成文。似鳥言空。全無其旨。煩惱不減。
T48n2017_p0972b03║我慢翻增。是惡取邪空。非善達正法。須親見
T48n2017_p0972b04║諦言行相應。但縱妄語麤心。豈察潛行蜜用。
T48n2017_p0972b05║古德云。行取千尺萬尺。說取一寸半寸。又經
T48n2017_p0972b06║云。言雖說空。行在有中。寶積經云。佛言。若不
T48n2017_p0972b07║修行得菩提者。音聲言說。亦應證得無上菩
T48n2017_p0972b08║提。作如是言。我當作佛我當作佛。以此語故
T48n2017_p0972b09║無邊眾生應成正覺。故知行在言前。道非心
T48n2017_p0972b10║外。又經云。佛言。學我法者。惟證乃知。是以
T48n2017_p0972b11║劇惡不如微善。多虛不如少實。但能行者不
T48n2017_p0972b12║棄於小心。縱空說者徒標於大意。若未契真
T48n2017_p0972b13║如之用。順法性而行。惟得上慢之心。自招誣
T48n2017_p0972b14║罔之咎。是以仁王列五忍之位。智者備六即
T48n2017_p0972b15║之文。行位分明豈可叨濫。何不入平等觀起
T48n2017_p0972b16║隨喜心。積眾善之根成大慈之種。經云。然【CL141n1590_p0399b01】一
T48n2017_p0972b17║指節爇一炷香。尚滅積劫之愆瑕。或散一華
T48n2017_p0972b18║暫稱一佛。畢至究竟之果位。首楞嚴經云。
T48n2017_p0972b19║菩薩同事。尚作奸偷屠販淫女寡婦。靡所不
T48n2017_p0972b20║為。無生義云。離相無住行人。不住涅槃。能普
T48n2017_p0972b21║現色身。在有為中。能貴能賤能凡能聖。行仁
T48n2017_p0972b22║義之道。悲濟十方盡未來際。又云。凡地修聖
T48n2017_p0972b23║行。果地習凡因。未具佛法。亦不滅受而取證
T48n2017_p0972b24║也。明知真是俗真。俗是真俗。執即塵勞。通
T48n2017_p0972b25║為佛事。入法性三昧。無一法可嫌。證無邊定
T48n2017_p0972b26║門。無一法可棄。勝負既失。取捨全乖。不可障
T48n2017_p0972b27║他菩提滅自善本。又縱了非身深窮實相。不
T48n2017_p0972b28║滯心境決定無疑。雖知一切有為猶如空中
T48n2017_p0972b29║鳥跡。尚須地地觀練對治。習氣非無。況堅執
T48n2017_p0972c01║四倒之愚。深陷八邪之網。持此穢質廣作貪
T48n2017_p0972c02║淫。被幻網所籠。為情色所醉。汩沒生死沈淪
T48n2017_p0972c03║苦【CL141n1590_p0400a01】輪者歟。所以大覺深嗟。廣垂毀擯。諸聖捨
T48n2017_p0972c04║身之際。無不先訶。如以毒藥而換醍醐。似將
T48n2017_p0972c05║瓦器而易珍寶。故寶積經。觀身有四十種
T48n2017_p0972c06║過患。或云。貪欲之獄。恒為煩惱之所繫纏。臭
T48n2017_p0972c07║穢之坑。常被諸蟲之所唼食。似行廁而五種
T48n2017_p0972c08║不淨。若漏囊而九孔常穿。瞋恚毒蛇起害心。
T48n2017_p0972c09║而傷殘慧命。愚癡羅剎執我見而吞噉智身。
T48n2017_p0972c10║猶惡賊而舉世皆嫌。類死狗而諸賢並棄。不
T48n2017_p0972c11║堅如芭蕉水沫。無常似焰影電光。雖灌啖而
T48n2017_p0972c12║反作冤讎。每將養而罔知恩報。廣誚非一。難
T48n2017_p0972c13║可具言。若不審此深愆。遂乃廣興惡業。迷斯
T48n2017_p0972c14║為是而不進修。則智行兩虧。理事俱失。須先
T48n2017_p0972c15║厭患苦切對治。知非而欲火潛消。了本而真
T48n2017_p0972c16║源自現。故法華經云。猶如三界火宅所燒。何
T48n2017_p0972c17║由能解佛之智慧。
T48n2017_p0972c18║問身雖虛假眾患所纏。然因【CL141n1590_p0400b01】此幻形能成道
T48n2017_p0972c19║果。經云。不入煩惱大海。不得無價寶珠。若欲
T48n2017_p0972c20║捨之。恐成後悔。答夫生不滅。有相皆空。若
T48n2017_p0972c21║於三寶中志誠歸向起一捨心。猶勝世間虛
T48n2017_p0972c22║生浪死。則能以無常體得金剛體。以不堅身
T48n2017_p0972c23║易堅固身。取捨二途須憑智照。
T48n2017_p0972c24║問安心入道須順真空。起行度生全歸世諦。
T48n2017_p0972c25║但了法性以辯正宗。何乃斥實憑虛喪本驟
T48n2017_p0972c26║末。有為擾動造作紛紜。汩亂真源昏濁心水。
T48n2017_p0972c27║答第一義中真亦不立。平等法界無佛眾生。
T48n2017_p0972c28║俗諦門中不捨一法。凡興有作佛事門收。是
T48n2017_p0972c29║以諸佛常依二諦說法。若不得世諦。不得第
T48n2017_p0973a01║一義諦。唯識論云。撥無二諦是惡取空。諸佛
T48n2017_p0973a02║說不可治者。金剛經云。發阿耨菩提心者。於
T48n2017_p0973a03║法不說斷滅相。賢首國師云。真空不壞緣起
T48n2017_p0973a04║業果。是故尊卑宛然。金剛三昧論云。真俗
T48n2017_p0973a05║無【CL141n1590_p0401a01】二而不守一。由無二故則是一心。不守一
T48n2017_p0973a06║故舉體為二。華嚴經云。譬如虛空於十方中。
T48n2017_p0973a07║若去來今求不可得。然非無虛空。菩薩如是。
T48n2017_p0973a08║觀一切法皆不可得。然非無一切法。如實無
T48n2017_p0973a09║異。不失所作。普示修行菩薩諸行。不捨大願
T48n2017_p0973a10║調伏眾生。轉正法輪不壞因果。又云。菩薩摩
T48n2017_p0973a11║訶薩了達自身及以眾生本來寂滅。不驚不
T48n2017_p0973a12║怖而勤修福智無有厭足。雖知一切法無有
T48n2017_p0973a13║造作。而亦不捨諸法自相。雖於諸境界永離
T48n2017_p0973a14║貪欲。而常樂瞻奉諸佛色身。雖知不由他悟
T48n2017_p0973a15║入於法。而種種方便求一切智。雖知諸佛國
T48n2017_p0973a16║土皆如虛空。而常樂莊嚴一切佛剎。雖恒觀
T48n2017_p0973a17║察無人無我。而教化眾生無有疲厭。雖於法
T48n2017_p0973a18║界而本來不動。以神通智力現眾變化。雖
T48n2017_p0973a19║已成就一切智智。而修菩薩行無有休息。雖
T48n2017_p0973a20║知諸【CL141n1590_p0401b01】法不可言說。而轉淨法輪令眾生喜。雖
T48n2017_p0973a21║能示現諸佛神力。而不厭捨菩薩之身。雖現
T48n2017_p0973a22║入於大涅槃。而一切處示現受生。能作如是
T48n2017_p0973a23║權實雙行法。是佛業。是以若撥果排因。即空
T48n2017_p0973a24║見外道。據體絕用。是趣寂聲聞。又若立正
T48n2017_p0973a25║宗。何法非宗。既論法性。何物非性。從迷破執。
T48n2017_p0973a26║則權立是非。從悟辯同。實無取捨。今所論者。
T48n2017_p0973a27║不同凡夫所執事相。又非三藏菩薩偏假離
T48n2017_p0973a28║真及通教聲聞但空滅相。若離空之有。乃妄
T48n2017_p0973a29║色之因。若離有之空。歸灰斷之果。今則性即
T48n2017_p0973b01║相之性。故不閡繁興。相即性之相。故無虧湛
T48n2017_p0973b02║寂。境是不思議境。空是第一義空。舒卷同時。
T48n2017_p0973b03║即空而常有。存泯下壞。即有而常空。故台
T48n2017_p0973b04║教云。如鏡有像瓦礫不現中具諸相。但空即
T48n2017_p0973b05║無。微妙淨法身。具相三十二。清涼國師云。凡
T48n2017_p0973b06║聖交徹。即【CL141n1590_p0402a01】凡心而見佛心。理事雙修。依本智
T48n2017_p0973b07║而求佛智。古德釋云。禪宗失意之徒。執理迷
T48n2017_p0973b08║事云。性本具足。何假修求。但要亡情。即真
T48n2017_p0973b09║佛自現。學法之輩。執事迷理。何須孜孜修
T48n2017_p0973b10║習理法。合之雙美。離之兩傷。理事雙修。以彰
T48n2017_p0973b11║圓妙。休心絕念名理行。興功涉有名事行。依
T48n2017_p0973b12║本智者。本覺智。此是因智。此虛明不昧名
T48n2017_p0973b13║智。成前理行。亡情顯理。求佛智者。即無障
T48n2017_p0973b14║閡解脫智。此是果智。約圓明決斷為智。成前
T48n2017_p0973b15║事行。以起行成果故。此則體性同故所以依
T48n2017_p0973b16║之。相用異故所以求之。但求相用不求體性。
T48n2017_p0973b17║前亡情理行。即是除染緣起。以顯體性。興功
T48n2017_p0973b18║事行。即是發淨緣起。以成相用。無相宗云。如
T48n2017_p0973b19║上所說。相用可然。但依本智情亡。則相用自
T48n2017_p0973b20║顯。以本具故。何須特爾起於事行。圓宗云。
T48n2017_p0973b21║性詮本具。亡情之時但【CL141n1590_p0402b01】除染分相用。自顯真
T48n2017_p0973b22║體。若無事行彼起淨分相用。無因得生。如金
T48n2017_p0973b23║中雖有眾器除礦但能顯金。若不施功造作。
T48n2017_p0973b24║無因得生其器。豈金出礦已不造不作自然
T48n2017_p0973b25║得成於器。若亡情則不假事行。佛令具修豈
T48n2017_p0973b26║不虛勞學者。是以八地。已能離念。佛勸方令
T48n2017_p0973b27║起於事行知由離念不了。所以文云。法性
T48n2017_p0973b28║真常離心念。二乘於此亦能得。不以此故為
T48n2017_p0973b29║世尊。但以甚深無閡智。七勸皆是事行故。是
T48n2017_p0973c01║知果佛須性相具足因行。必須事理雙修。依
T48n2017_p0973c02║本智如得金。修理行如去礦。修事行如造作。
T48n2017_p0973c03║求佛智如成器也慈愍三藏錄云。若言世尊
T48n2017_p0973c04║說諸有為定如空華。無有一物名虛妄者。虛
T48n2017_p0973c05║妄無形非解脫因。如何世尊敕諸弟子。勤修
T48n2017_p0973c06║六度萬行妙因。當證菩提涅槃之果。豈有智
T48n2017_p0973c07║者讚乾闥婆城堅實高妙。【CL141n1590_p0403a01】復勸諸人以兔角
T48n2017_p0973c08║為梯而可登陟乎。由此理故。雖是凡夫發菩
T48n2017_p0973c09║提心行菩薩行。雖然有漏修習是實是正有
T48n2017_p0973c10║體虛妄。非如龜毛空無一物說為虛妄。皆是
T48n2017_p0973c11║依他緣生幻有。不同無而妄計。若如是解者。
T48n2017_p0973c12║常行於相。相不能閡。速得解脫。迷情局執於
T48n2017_p0973c13║教不通。雖求離相。恒被相拘。無有解脫。又云。
T48n2017_p0973c14║若三世佛行執為妄想。憑何修學而得解脫。
T48n2017_p0973c15║不依佛行別有所宗。皆外道行。古德云。若一
T48n2017_p0973c16║向拱手自取安隱不行仁義道即闕莊嚴。多
T48n2017_p0973c17║劫亦不成。但實際不受一塵。佛事不捨一法。
T48n2017_p0973c18║還源觀云。真該妄末行無不修。妄徹真源相
T48n2017_p0973c19║無不寂。又云。真如之性。法爾隨緣。萬法俱興。
T48n2017_p0973c20║法爾歸性。祖師傳法偈云。心地隨時說。菩提
T48n2017_p0973c21║亦秖寧。事理俱無閡。當生即不生。故知真
T48n2017_p0973c22║不守性。順寂而萬有恒興。緣【CL141n1590_p0403b01】不失體。任動而
T48n2017_p0973c23║一空常寂。
T48n2017_p0973c24║問思益經云。入正位者。不從一地至十地。楞
T48n2017_p0973c25║伽經云。寂滅真如有何次第。古德云。寧可永
T48n2017_p0973c26║劫沈淪。終不求諸聖解脫。又云。任汝千聖
T48n2017_p0973c27║現。我有天真佛。何乃捏目生華。強分行位。答
T48n2017_p0973c28║若心冥性佛。理括真源。豈假他緣尚猶忘己。
T48n2017_p0973c29║若隨智區分。於無次第中而立次第。雖似昇
T48n2017_p0974a01║降。本位不動。夫聖人大寶曰位。若無行位。則
T48n2017_p0974a02║是天魔外道。若約圓融門。則順法界性。本自
T48n2017_p0974a03║清淨。若約行布門。則隨世諦相。前後淺深。今
T48n2017_p0974a04║圓融不礙行布。頓成諸行。一地即一切地故。
T48n2017_p0974a05║若行布不礙圓融。遍成諸行。增進諸位功德
T48n2017_p0974a06║故。點空論位常居中道。不有而有階降歷然。
T48n2017_p0974a07║有而不有泯然虛靜。故般若經云。須菩提問
T48n2017_p0974a08║佛。若諸法畢竟無所有。云何說有一地乃至
T48n2017_p0974a09║十地佛言。以諸法畢【CL141n1590_p0404a01】竟無所有故。則有菩薩
T48n2017_p0974a10║初地至十地。若諸法有決定性者。則無一
T48n2017_p0974a11║地乃至十地。是以三十七品。菩薩履踐之門。
T48n2017_p0974a12║五十二位。古佛修行之路。從初念處一念圓
T48n2017_p0974a13║修。迄至十八不共。練磨三業究竟清淨。
T48n2017_p0974a14║問真源自性本自圓成。何藉修行廣興動作。
T48n2017_p0974a15║經云。見苦斷集。證滅修道。名為戲論。若起妄
T48n2017_p0974a16║修行。何當契本。答起信論云。以有妄想心故。
T48n2017_p0974a17║能知名義為說真覺。亦因真如內熏。令此無
T48n2017_p0974a18║明而有淨用。復因諸佛言教力。內外相資。令
T48n2017_p0974a19║此妄心自信己身有真如性。能起種種方便
T48n2017_p0974a20║修諸對治。此能修行。則是信有真如。由未
T48n2017_p0974a21║證真。不名無漏。妄念若淨真性自顯。又雖
T48n2017_p0974a22║修無性。不閡真修。從妄顯真。因識成智。猶
T48n2017_p0974a23║如影像能表鏡明。若無塵勞佛道不立。古德
T48n2017_p0974a24║云。真妄二法。同是一心。妄攬真成。無【CL141n1590_p0404b01】別妄
T48n2017_p0974a25║故。真隨妄現。無別真故。又真外有妄。理不遍
T48n2017_p0974a26║故。妄外有真。事無依故。又若執本淨。是自性
T48n2017_p0974a27║癡。若假外修。是他性癡。若內外相資。是共性
T48n2017_p0974a28║癡。若本末俱遣。是無因癡。長者論云。若一概
T48n2017_p0974a29║皆平。則無心修道。應須策修以至無修方知
T48n2017_p0974b01║萬法無修。寶積經云。若無正修者。貓兔等亦
T48n2017_p0974b02║合成佛。以無正修故。台教云。行能成智。行滿
T48n2017_p0974b03║智圓。智能顯理。理窮智寂。相須之道興廢不
T48n2017_p0974b04║無。因權顯實。實立權亡。約妄明真。真成妄泯
T48n2017_p0974b05║權妄既寂真實亦空。非妄非權何真何實。牛
T48n2017_p0974b06║頭融大師云。若言修生。則造作非真。若言本
T48n2017_p0974b07║有。則萬行虛設。
T48n2017_p0974b08║問一切凡夫常在於定。何須數息入觀而無
T48n2017_p0974b09║繩自縛乎。答若法性三昧。何人不具。若論究
T48n2017_p0974b10║竟定門。唯佛方備。等覺菩薩尚乃不知。散
T48n2017_p0974b11║心凡夫豈容測度。故文殊【CL141n1590_p0405a01】云。譬如人學射。從
T48n2017_p0974b12║麤至細。後乃所發皆中。我亦如是。初學三昧
T48n2017_p0974b13║諦緣一境。後入無心三昧。始一切時中常與
T48n2017_p0974b14║定俱。所以不淨假觀數息妙門。是入甘露之
T48n2017_p0974b15║津。出生死之徑。故龍樹祖師云。觀佛十力中。
T48n2017_p0974b16║二力最大。因業力故入生死。因定力故出生
T48n2017_p0974b17║死。正法念經云。救四天下人命。不如一食頃
T48n2017_p0974b18║端心正意。是以在纏真如昏散皆具。出纏
T48n2017_p0974b19║真如。定慧方明。總別條然前後無濫。何專理
T48n2017_p0974b20║是寧斥事非。
T48n2017_p0974b21║問菩薩大業。以攝化為基。何乃獨宿孤峰入
T48n2017_p0974b22║深蘭若。既違本願何成利人。答菩薩本為度
T48n2017_p0974b23║他。是以先修定慧。空閑靜處禪觀易成。少欲
T48n2017_p0974b24║頭陀能入聖道。法華經云。又見菩薩勇猛精
T48n2017_p0974b25║進入於深山思惟佛道。
T48n2017_p0974b26║問多聞廣讀習學記持。徇義窮文。何當見
T48n2017_p0974b27║性。答若隨語生見。齊文作解。執詮忘旨。【CL141n1590_p0405b01】逐教
T48n2017_p0974b28║迷心。指月不分即難見性。若因言悟道藉教
T48n2017_p0974b29║明宗。諦入圓詮深探佛意。即多聞而成寶藏。
T48n2017_p0974c01║積學以為智海。從凡入聖。皆因玄學之力。居
T48n2017_p0974c02║危獲安。盡資妙智之功。言為入道之階梯。教
T48n2017_p0974c03║是辯正之繩墨。華嚴經云。欲度眾生令住涅
T48n2017_p0974c04║槃。不離無障閡解脫智。無障閡解脫智不離
T48n2017_p0974c05║一切法如實覺。一切法如實覺不離無行無生
T48n2017_p0974c06║行慧光。無行無生行慧光不離禪善巧決定
T48n2017_p0974c07║觀察智。禪善巧決定觀察智不離善巧多聞。
T48n2017_p0974c08║菩薩如是觀察了知已。倍於正法勤求修習。
T48n2017_p0974c09║日夜惟願聞法喜法。樂法依法隨法解法。
T48n2017_p0974c10║順法到法住法行法。菩薩如是勤求佛法。所
T48n2017_p0974c11║有珍財皆無吝惜。不見有物難得可重。但於
T48n2017_p0974c12║能說佛法之人。生難遭想。法華經云。若有利
T48n2017_p0974c13║根智慧明了多聞強識乃可為說。論云。【CL141n1590_p0406a01】有慧
T48n2017_p0974c14║無多聞。是不知實相。譬如大暗中有目無所
T48n2017_p0974c15║見。多聞無智慧。亦不知實相。譬如大明中有
T48n2017_p0974c16║燈而無目。多聞利智慧。是所說應受。無聞無
T48n2017_p0974c17║智慧。是名人身牛。故圓教二品。方許兼讀誦。
T48n2017_p0974c18║位居不退。始聞法無厭。聞有助觀之力。學成
T48n2017_p0974c19║種智之功。不可作牛羊之眼。罔辨方隅。處愚
T48n2017_p0974c20║戇之心。不分菽麥乎。
T48n2017_p0974c21║問靈知不昧。妙性常圓。何假參尋。遍求知識。
T48n2017_p0974c22║答一切眾生悟裡生迷。真中起妄。秖為不覺。
T48n2017_p0974c23║須假發揚。法華經云。佛曾親近百千萬億無
T48n2017_p0974c24║數諸佛。盡行諸佛無量道法。勇猛精進名稱
T48n2017_p0974c25║普聞。又云。善知識者是大因緣。所謂令得見
T48n2017_p0974c26║佛。發阿耨多羅三藐三菩提心。華嚴經云。譬
T48n2017_p0974c27║如暗中寶。無燈不可見。佛法無人說。雖智不
T48n2017_p0974c28║能了。又云。不要三千大千世界滿中珍寶。惟
T48n2017_p0974c29║願樂聞一句未聞【CL141n1590_p0406b01】佛法。又云。雖知諸法不由
T48n2017_p0975a01║他悟。而常尊敬諸善知識。起信論云。又諸
T48n2017_p0975a02║佛法有因有緣。因緣具足乃得成辦。如木中
T48n2017_p0975a03║火性是火正因。若無人知不假方便。能自燒
T48n2017_p0975a04║人。無有是處。眾生亦爾。雖有正因熏習之
T48n2017_p0975a05║力。若不遇諸佛菩薩善知識等以之為緣。能
T48n2017_p0975a06║自斷煩惱入涅槃者。則無是處。法句經云。如
T48n2017_p0975a07║裹香之紙繫魚之索。佛語諸比丘。夫物本淨。
T48n2017_p0975a08║皆由因緣以興罪福。近賢明則道義隆。友愚
T48n2017_p0975a09║暗則殃禍集。譬如紙索。近香則香。繫魚則
T48n2017_p0975a10║臭。漸染翫習各不自覺。頌曰。鄙夫染人如
T48n2017_p0975a11║近臭物。漸迷習非不覺成惡。賢夫染人如附
T48n2017_p0975a12║香熏。進智習善行成芳潔。首楞嚴經云。佛告
T48n2017_p0975a13║阿難。一切眾生從無始來。種種顛倒業種自
T48n2017_p0975a14║然。如惡叉聚諸修行人不能得成無上菩提。
T48n2017_p0975a15║乃至別成聲聞緣覺。及成外【CL141n1590_p0407a01】道諸天魔王及
T48n2017_p0975a16║魔眷屬。皆由不知二種根本錯亂修習。猶如
T48n2017_p0975a17║煮砂欲成嘉饌。縱經塵劫終不能成。是知初
T48n2017_p0975a18║心。須親道友以辨邪正。方契真修。或涉權門
T48n2017_p0975a19║日劫相倍。若得圓旨不枉功程。直至道場永
T48n2017_p0975a20║無疑悔。及生自悟之時。惟證無師自然之智。
T48n2017_p0975a21║決定不從人得。
T48n2017_p0975a22║問說法為人。雖成大業。未齊極地。恐損自行。
T48n2017_p0975a23║登地菩薩尚被佛訶。未證凡夫如何開演。答
T48n2017_p0975a24║台教初品。即是凡夫。若信入圓門。亦可說法。
T48n2017_p0975a25║以凡夫心同佛所知。用所生眼齊如來見。般
T48n2017_p0975a26║若經中校量。正憶念自修行般若之福。不如
T48n2017_p0975a27║廣為人天巧說譬喻。令前人易解般若。其福
T48n2017_p0975a28║最勝。經云。其人戒足雖羸劣。善能說法利多
T48n2017_p0975a29║人。若有供養是人者。則為供養十方佛。未曾
T48n2017_p0975b01║有經云。說法有二大因緣。一者開化天人福
T48n2017_p0975b02║無量故。二者【CL141n1590_p0407b01】為報施食恩故。豈得不說。又財
T48n2017_p0975b03║施如燈。但明小室。法施若日。遠照天下。大方
T48n2017_p0975b04║廣總持經云。佛言。善男子。佛滅度後。若有法
T48n2017_p0975b05║師。善隨樂欲為人說法。能令菩薩學大乘者。
T48n2017_p0975b06║及諸大眾。有發一毛歡喜之心。乃至暫下一
T48n2017_p0975b07║滴淚者。當知皆是佛之神力。但見解不謬冥
T48n2017_p0975b08║契佛心。雖為他人亦乃化功歸己。既能助道
T48n2017_p0975b09║又報佛恩。儻不涉名聞。實一毫不棄。至於傳
T48n2017_p0975b10║持法寶。講唱大乘。制論釋經。著文解義。拔不
T48n2017_p0975b11║信之疑箭。照愚暗之智光。建法垣牆續佛壽
T48n2017_p0975b12║命。或取經西土求法遐方。或翻譯大乘潤文
T48n2017_p0975b13║至教。或廣行經咒遍施受持。開法施之門。續
T48n2017_p0975b14║傳燈之焰。能將甘露。沃枯竭之心。善使金錍
T48n2017_p0975b15║扶癡盲之眼。經云。假使頂戴經塵劫。身為床
T48n2017_p0975b16║座遍三千。若不傳法度眾生。決定無能報恩
T48n2017_p0975b17║者。
T48n2017_p0975b18║問何不一【CL141n1590_p0408a01】法頓悟萬行自圓。而迂迴漸徑勤
T48n2017_p0975b19║勞小善乎。禪宗一念不生。一塵不現。若爭馳
T48n2017_p0975b20║焰水。競執空華。以幻修幻。終無得理。答諸佛
T48n2017_p0975b21║了幻。方能度幻眾生。菩薩明空。是以從空建
T48n2017_p0975b22║立。涅槃經云。佛言。一切諸法皆如幻相。如來
T48n2017_p0975b23║在中以方便力無所染著。何以故。諸佛法爾。
T48n2017_p0975b24║中論云。以有空義故。一切法得成。是以頓如
T48n2017_p0975b25║種子已包。漸似芽莖旋發。又如見九層之臺。
T48n2017_p0975b26║則可頓見。要須躡階而後得昇。頓了心性。即
T48n2017_p0975b27║心是佛。無性不具。而須積功遍修萬行。又如
T48n2017_p0975b28║磨鏡一時遍磨明淨有漸。萬行頓修悟則漸
T48n2017_p0975b29║勝。此名圓漸。非是漸圓。亦是無位中位。無
T48n2017_p0975c01║行中行。是以徹果該因。從微至著。皆須慈
T48n2017_p0975c02║善根力。乃能自利利他故。九層之臺成於始
T48n2017_p0975c03║簣。千里之程託於初步。滔滔之水起於濫觴。
T48n2017_p0975c04║森森之樹生於【CL141n1590_p0408b01】毫末。道不遺於小行。暗弗拒
T48n2017_p0975c05║於初明。故一句染神。歷劫不朽。一善入心。
T48n2017_p0975c06║萬世匪忘。涅槃經云。佛說。修一善心破百種
T48n2017_p0975c07║惡。如少金剛能壞須彌。亦如少火能燒一切。
T48n2017_p0975c08║如少毒藥能害眾生。少善亦爾能破大惡。日
T48n2017_p0975c09║摩尼寶經云。佛告迦葉菩薩。我觀眾生。雖
T48n2017_p0975c10║後數千巨億萬劫在欲愛中為罪所覆。若聞
T48n2017_p0975c11║佛經一反念善。罪即消盡。大智度論云。如來
T48n2017_p0975c12║成道時。有十種微笑。而觀世間。有小因大果
T48n2017_p0975c13║小緣大報。如求佛道。讚一偈。一稱南無佛。燒
T48n2017_p0975c14║一捻香。必得作佛。何況聞知諸法實相不生
T48n2017_p0975c15║不滅不不生不不滅。而行因緣。業亦不失。以
T48n2017_p0975c16║是故笑。古德問云。達磨不與梁帝說功德因
T48n2017_p0975c17║緣。而云無耶。菩薩捨國城建塔廟。豈虛設
T48n2017_p0975c18║乎。答大師此說。不壞福德因果。武帝不達有
T48n2017_p0975c19║為功德而有限劑。空無【CL141n1590_p0409a01】相福不可思量。破他
T48n2017_p0975c20║貪著。如不貪著。盡是無為。菩薩亦作輪王。如
T48n2017_p0975c21║是福報因果歷然。可是無耶。若達理者。處之
T48n2017_p0975c22║與法界同量。無有竭盡。若不達理。即是有
T48n2017_p0975c23║為輪迴之報。不應貪著。忠國師云。諸佛菩薩
T48n2017_p0975c24║皆具福智二嚴。豈是撥無因果。但勿以理滯
T48n2017_p0975c25║事以事妨理。終日行而不乖於無行也。生法
T48n2017_p0975c26║師問。云何彈指合掌無非佛因耶。答一切法
T48n2017_p0975c27║皆無定性。而所適隨緣。若以貪為緣。即適人
T48n2017_p0975c28║天之報。若迴向菩薩為緣。即成佛果之報。
T48n2017_p0975c29║真如尚不守自性。而況此微善乎。【○】【○】【○】【○】【CL141n1590_p0409b01】【CL141n1590_p0410a01】【○】又云。萬
T48n2017_p0976a01║善理同無漏者。夫萬善本有。皆資理發。理既
T48n2017_p0976a02║無異。善豈容二。本如來藏性。為萬善之因。亦
T48n2017_p0976a03║名正因。親生萬善。台教云。如輕小善不成佛。
T48n2017_p0976a04║是滅世間佛種。又云。善機有二。一感人天華
T48n2017_p0976a05║報。二感佛道果報。若以佛眼圓照眾生萬善。
T48n2017_p0976a06║究竟得佛。一大事出世之正意。荊溪尊者云。
T48n2017_p0976a07║一毫之善。本趣菩提。如操刀執炬得其要柄。
T48n2017_p0976a08║若以相心。如把刃抱火。法華經中。明散心念
T48n2017_p0976a09║佛。小音讚歎。指甲畫像。聚沙成塔。漸積功
T48n2017_p0976a10║德。皆成佛道。大悲經云。佛告阿難。若有眾
T48n2017_p0976a11║生。於諸佛所一發信心。種少善根終不敗亡。
T48n2017_p0976a12║假使久遠百千萬億那由他劫。彼一善根必
T48n2017_p0976a13║得涅槃。如一滴水投大海中。雖經久遠終不
T48n2017_p0976a14║虧損。是以大聖順機曲應。大小不忘。接後【CL141n1590_p0410b01】逗
T48n2017_p0976a15║前。半滿豈廢。或讚小而引歸深極。或訶半而
T48n2017_p0976a16║恐滯初門。黃葉寧金。空拳豈實。皆是抑揚之
T48n2017_p0976a17║意。權施誘度之恩。而不得教旨者。但執方便
T48n2017_p0976a18║之言。互相是非確定取捨。或執小滯大。違失
T48n2017_p0976a19║本宗。或據大妨小。而虧權慧。又雖然宗大。
T48n2017_p0976a20║大旨焉明。徒云斥小小行空失。運意則承虛
T48n2017_p0976a21║託假。出語則越分過頭。斷正法輪謗大般
T48n2017_p0976a22║若。深愆極過莫越於斯。歷劫何窮長淪無
T48n2017_p0976a23║間。淨名經云。無方便慧縛。有方便慧解。無
T48n2017_p0976a24║慧方便縛。有慧方便解。豈可執權謗實害
T48n2017_p0976a25║有賓無。但大小雙弘。空有俱運。一心三觀
T48n2017_p0976a26║即無過矣。是以順法體。則纖毫不立。隨智
T48n2017_p0976a27║用則大業恒興。體不離用。故寂而常照。用不
T48n2017_p0976a28║離體。故照而常寂。是以常體常用。恒照恒寂。
T48n2017_p0976a29║若會旨歸宗。則體用俱離。何照何寂。曷乃據
T48n2017_p0976b01║體而礙用。執性【CL141n1590_p0411a01】而壞緣。理事不融真俗成隔。
T48n2017_p0976b02║則同體之悲絕運。無緣之慈靡成。善惡既不
T48n2017_p0976b03║同觀。冤親何能普救。過之甚矣。失莫大焉。又
T48n2017_p0976b04║先德云。夫善知識者。雖明見佛性與佛同等。
T48n2017_p0976b05║若論其功未齊諸聖。須從今日步步資熏。又
T48n2017_p0976b06║古德云。蕈子比丘還債。雖不得理。猶有行
T48n2017_p0976b07║門。今時多有學人。二事俱失。故知見性未
T48n2017_p0976b08║諦。但是隨語依通。及檢時中正助皆喪。是以
T48n2017_p0976b09║先聖終不浪階。撫臆捫心豈可容易。是以六
T48n2017_p0976b10║即揀濫。十地辨功。若以即故。何凡何聖。若
T48n2017_p0976b11║論六故。凡聖天隔。又若論其理。初地即具
T48n2017_p0976b12║足一切地。若言其行。後地則倍倍超前秖如
T48n2017_p0976b13║纔登八地。一念利生。下地多劫不及。
T48n2017_p0976b14║問善惡同源。是非一旨。云何棄惡崇善。而違
T48n2017_p0976b15║法性乎。答若以性善性惡。凡聖不移。諸佛不
T48n2017_p0976b16║斷性惡。能現地獄之身。闡提不斷【CL141n1590_p0411b01】性善。常具
T48n2017_p0976b17║佛果之體。若以修善修惡。就事即殊。因果不
T48n2017_p0976b18║同。愚智有別。修一念善遠階覺地。起一念惡
T48n2017_p0976b19║長沒苦輪。若以性從緣。雖同而異。若泯緣從
T48n2017_p0976b20║性。雖異而同。故禪門祕要經云。佛言。善惡業
T48n2017_p0976b21║緣。本無有異。雖復不異。不共俱止。華嚴經
T48n2017_p0976b22║云。如相與無相。生死及涅槃。分別各不同。智
T48n2017_p0976b23║無智如是。故知教旨如鏡。何所疑焉。
T48n2017_p0976b24║問若分修性。則善惡二途。乖平等之慈。失遍
T48n2017_p0976b25║行之德。答自行須離。約法即空。化他等觀。
T48n2017_p0976b26║在人何別。是以初心自利。則損益兩陳。究竟
T48n2017_p0976b27║利他。則善惡同化。如夜行險道。以惡人執燭。
T48n2017_p0976b28║豈可以人惡故而不隨其照。菩薩得般若之
T48n2017_p0976b29║光。終不捨惡。華嚴經云。捨惡性人。遠懈怠
T48n2017_p0976c01║者。輕慢亂意譏嫌惡慧。是為魔業。台教云。惡
T48n2017_p0976c02║是善資。無惡亦無善。法華經云。惡鬼入其身。
T48n2017_p0976c03║罵詈【CL141n1590_p0412a01】毀辱我。我等念佛故。皆當忍是事。惡不
T48n2017_p0976c04║來加不得用念。用念由於惡加。又威音王佛
T48n2017_p0976c05║所。著法之眾。聞不輕言。罵詈捶打。由惡業故
T48n2017_p0976c06║還值不輕。不輕教化皆得不退。又提婆達多
T48n2017_p0976c07║是善知識。書云。善者是惡人之師。惡者是善
T48n2017_p0976c08║人之資。故知惡能資善。非能通正。豈有一法
T48n2017_p0976c09║而可捨乎。
T48n2017_p0976c10║問無緣不強化。機熟自相應。若愚惡不信之
T48n2017_p0976c11║人。如何誘度。答捨愚從智。平等理乖。棄惡歸
T48n2017_p0976c12║善。同體悲廢。眾生本妙不可度量。忽遇因緣
T48n2017_p0976c13║機發不定。設未得度亦作度緣。以此而推。應
T48n2017_p0976c14║須等化。
T48n2017_p0976c15║問若修眾善之門。須興樂欲之念。憎愛二苦。
T48n2017_p0976c16║能障寂滅菩提。取捨兩情。豈成無閡解脫。答
T48n2017_p0976c17║涅槃經云。一切眾生有二種愛。一者善愛。
T48n2017_p0976c18║二者不善愛。不善愛者。惟愚求之。善法愛者。
T48n2017_p0976c19║諸菩薩求。華嚴經云。廣大智所說。【CL141n1590_p0412b01】欲為諸法
T48n2017_p0976c20║本。應起勝希望。志求無上覺。又云。斷善法
T48n2017_p0976c21║欲。是菩薩魔事。是以入道之初。欲為道本。至
T48n2017_p0976c22║其極位。法愛須忘。階降宛然。初後不濫。
T48n2017_p0976c23║問人法本空。身心自離。既無能作。誰行眾善
T48n2017_p0976c24║乎。答涅槃經云。雖本自空。亦由菩薩修空見
T48n2017_p0976c25║空。又師子吼菩薩言。世尊。眾生五陰空無所
T48n2017_p0976c26║有。誰有受教修習道者。佛言。善男子。一切眾
T48n2017_p0976c27║生皆有念心慧心發心勤精進心信心定心。
T48n2017_p0976c28║如是等法雖念念滅。猶故相似相續不斷。故
T48n2017_p0976c29║名修道。乃至如燈雖念念滅。而有光明除破
T48n2017_p0977a01║暗冥。念等諸法亦復如是。如眾生食雖念念
T48n2017_p0977a02║滅。亦能令飢者而得飽滿。譬如上藥雖念念
T48n2017_p0977a03║滅。亦能愈病。日月光明雖念念滅。亦能增長
T48n2017_p0977a04║草木樹林。善男子。汝言念念滅云何增長者。
T48n2017_p0977a05║心不斷故名為增長。
T48n2017_p0977a06║問所行眾善。福德竟【CL141n1590_p0413a01】何所歸。若云自度還同
T48n2017_p0977a07║二乘之心。若云度他即立眾生之相。答菩薩
T48n2017_p0977a08║所作福德。皆為成熟眾生。空有圓融自他無
T48n2017_p0977a09║滯。觀世若幻。豈違實相之門。度生同空。寧虧
T48n2017_p0977a10║方便之道。般若經云。菩薩成就二法。魔不能
T48n2017_p0977a11║壞。一者觀諸法空。二者不捨一切眾生。論釋
T48n2017_p0977a12║云。以日月因緣故萬法潤生。但有月而無
T48n2017_p0977a13║日。則萬物濕壞。但有日而無月。則萬物燋爛。
T48n2017_p0977a14║日月和合故萬物成就。菩薩亦如是。有二道。
T48n2017_p0977a15║一者悲。二者空。佛說二事兼用。雖觀一切空。
T48n2017_p0977a16║而不捨眾生。雖憐愍眾生。不捨一切空。觀一
T48n2017_p0977a17║切法空。空亦空故不著空。是故不妨憐愍眾
T48n2017_p0977a18║生。雖憐憫眾生。亦不著眾生。亦不取眾生
T48n2017_p0977a19║相。但憐憫眾生引導入空故。
T48n2017_p0977a20║問經云。佛不得佛道。亦不度眾生。若見眾生
T48n2017_p0977a21║苦即是受苦者。云何修習福德。而度眾生【CL141n1590_p0413b01】乎。
T48n2017_p0977a22║答約真即無。隨俗即有。論云。佛答須菩提若
T48n2017_p0977a23║一切眾生。自知諸法自性空者。菩薩不發阿
T48n2017_p0977a24║耨多羅三藐三菩提意。亦不於六道中拔出
T48n2017_p0977a25║眾生。何以故。眾生自知諸法性空。則無所度。
T48n2017_p0977a26║譬如無病則不須藥。無暗則不須燈。今眾生
T48n2017_p0977a27║實不知自相空法。故隨心取相生著。以著故
T48n2017_p0977a28║染。染故隨於五欲。隨五欲故為貪所覆。貪因
T48n2017_p0977a29║緣故乃至作生死業。無復窮已。是知因凡立
T48n2017_p0977b01║聖。凡聖皆空。從惡得善。善惡無性。以無性故
T48n2017_p0977b02║萬善常興。以皆空故一真恒寂。
T48n2017_p0977b03║問眾生之界。如二頭三手。若實見度者。何異
T48n2017_p0977b04║撈水月而捉鏡像。削鳥跡而植焦芽。未審究
T48n2017_p0977b05║竟以何為眾生而興濟度。答夫眾生者。即是
T48n2017_p0977b06║自身日夜所起無量妄念之心。大集經云。
T48n2017_p0977b07║汝日夜念念常起無量百千眾生。淨度三昧
T48n2017_p0977b08║經云。一念受【CL141n1590_p0414a01】一身。善念生天上人中身。惡念
T48n2017_p0977b09║受三惡道身百念受百身。千念受千身。一日
T48n2017_p0977b10║一夜種生死根。後當受八億五千萬雜類之
T48n2017_p0977b11║身。乃至百年之中。種後世身體骨皮毛。遍大
T48n2017_p0977b12║千剎土。地間無空處。若一念不生。恬然反本。
T48n2017_p0977b13║故云度妄眾生。了念即空無有起處。復云。不
T48n2017_p0977b14║見眾生可度。亦云。度盡一切眾生。方成正覺。
T48n2017_p0977b15║即斯旨也。華嚴經云。身為正法藏。心為無閡
T48n2017_p0977b16║燈。照了諸法空。名曰度眾生。既自行已立。還
T48n2017_p0977b17║說示人。普令觀心還依是學。是為真實之慈
T48n2017_p0977b18║究竟之度矣。夫從凡入聖。萬善之門。先發
T48n2017_p0977b19║菩提心最為第一。乃眾行之首。履道之初。終
T48n2017_p0977b20║始該羅不可暫廢。梵網經云。若佛子。常起大
T48n2017_p0977b21║悲心。乃至若見牛馬豬羊一切畜生。應心念
T48n2017_p0977b22║口言。汝是畜生發菩提心。而菩薩入一切處
T48n2017_p0977b23║山林川野。皆使【CL141n1590_p0414b01】一切眾生發菩提心。若菩薩
T48n2017_p0977b24║不發教化眾生心者。犯輕垢罪。華嚴經云。欲
T48n2017_p0977b25║見十方一切佛。欲施無盡功德藏。欲滅眾生
T48n2017_p0977b26║諸苦惱。宜應速發菩提心。又云。菩提心者猶
T48n2017_p0977b27║如種子。能生一切諸佛法故。菩提心者猶如
T48n2017_p0977b28║良田。能長眾生白淨法故。菩提心者猶如大
T48n2017_p0977b29║地。能持一切諸世間故。菩提心者猶如淨水。
T48n2017_p0977c01║能洗一切煩惱垢故。菩提心者猶如大風。普
T48n2017_p0977c02║於世間無所閡故菩提心者猶如盛火。能燒
T48n2017_p0977c03║一切諸見薪故。
T48n2017_p0977c04║問菩提理。本性自周圓。何假發心故興妄念。
T48n2017_p0977c05║答般若經云。若菩薩知心性即是菩提。而能
T48n2017_p0977c06║發起大菩提心。是名菩薩。又上首菩薩云。吾
T48n2017_p0977c07║於無所求中。而故求之。又無所發。菩薩云。知
T48n2017_p0977c08║一切法皆無所發。而發菩提心。然於所證真
T48n2017_p0977c09║如。如外無智。能發妙智。智外無如。雙照雙
T48n2017_p0977c10║遮。【CL141n1590_p0415a01】不存不泯。不二而二。理智自分。二而不
T48n2017_p0977c11║二。能所俱寂。次即歸命三寶無上福田。起堅
T48n2017_p0977c12║固心。具不壞信。離五怖畏。成三菩提。最初之
T48n2017_p0977c13║因緣。攝一切善法。大報恩經云。如阿闍世王。
T48n2017_p0977c14║雖有逆罪應入阿鼻獄。以誠心向佛故。滅阿
T48n2017_p0977c15║鼻罪。是謂三寶救護力也。又如在山林曠野
T48n2017_p0977c16║恐怖之處。若念佛功德。恐怖即滅。是故歸憑
T48n2017_p0977c17║三寶。救護不虛。古德云。山有玉則草木潤。泉
T48n2017_p0977c18║有龍則水不竭。住處有三寶則善根增長。謂
T48n2017_p0977c19║三寶救護力也。法句經云。帝釋命終入驢母
T48n2017_p0977c20║腹中。因歸命三寶。驢韁解走。破壞坏器。其
T48n2017_p0977c21║主打之。尋時傷胎。其神卻復天身。佛為說
T48n2017_p0977c22║偈。帝釋聞之。達罪福之變。解興衰之本。遵寂
T48n2017_p0977c23║滅之行。得須陀洹道。木患子經云。時有難國
T48n2017_p0977c24║王名波金璃。白佛言。我國邊小。頻歲賊寇。五
T48n2017_p0977c25║穀勇貴。疾【CL141n1590_p0415b01】病災行。人民困苦。我恒不安。法
T48n2017_p0977c26║藏深廣。不得修行。惟願垂矜。賜我法要。佛
T48n2017_p0977c27║告王言。若欲滅煩惱障者。當穿木患子一百
T48n2017_p0977c28║八箇。常以自隨志心無散。稱南無佛陀南無
T48n2017_p0977c29║達摩南無僧伽。乃至能滿百萬遍者。當斷
T48n2017_p0978a01║百八結業獲無上果。王聞歡喜。我當奉行。佛
T48n2017_p0978a02║告王言。有莎斗比丘。誦三寶名。經歷十歲。得
T48n2017_p0978a03║成斯陀含果。漸次修行。今在普香世界。作辟
T48n2017_p0978a04║支佛。王聞是已。倍復修行。
T48n2017_p0978a05║問志公云。苦哉哀哉。怨枉棄卻真佛。造像香
T48n2017_p0978a06║華供養求福。不免六賊枷杖。此意如何以契
T48n2017_p0978a07║今說。答此是古人破凡夫不識自佛一向外
T48n2017_p0978a08║求。住相迷真分別他境。不為助道但求福門。
T48n2017_p0978a09║似箭射空如人入暗。果招生滅寧越心塵。若
T48n2017_p0978a10║達惟心所見一切皆是心之相分。終不執為
T48n2017_p0978a11║外來。然不壞因緣。理事無閡。故神鍇【CL141n1590_p0416a01】和尚云。
T48n2017_p0978a12║緣眾生空不捨於大慈。觀如來寂不失於敬
T48n2017_p0978a13║養。談實相不壞於假名。論差別不破於平等。
T48n2017_p0978a14║又華嚴經八地菩薩。親證無生法忍入無功
T48n2017_p0978a15║用道。了一切法如虛空性。乃至涅槃心猶不
T48n2017_p0978a16║現前。方始見無量佛熾然供養。又云。若彼常
T48n2017_p0978a17║於三寶中。恭敬供養無疲厭。則能超出四魔
T48n2017_p0978a18║境。速成無上佛菩提。賢愚經云。舍衛國有長
T48n2017_p0978a19║者。生一男兒。當爾之時。天雨七寶。因字寶
T48n2017_p0978a20║天。後值佛出家得道。佛言。毘婆尸佛出現於
T48n2017_p0978a21║世。有一貧人。雖懷喜心無供養具。以一把白
T48n2017_p0978a22║石擬珠用散眾僧。今此寶天比丘是。乃至受
T48n2017_p0978a23║無量福。衣食自然。今遭我世得道果證。又真
T48n2017_p0978a24║覺大師云。深信正法勤行六度。讀誦大乘行
T48n2017_p0978a25║道禮拜。妙味香華音聲讚唄燈燭臺觀。山海
T48n2017_p0978a26║泉林空中平地。世間所有微塵已上悉【CL141n1590_p0416b01】持供
T48n2017_p0978a27║養。合集功德迴助菩提。以知秖破凡夫心外
T48n2017_p0978a28║所執。或是貪利供養。瞋心持戒。憍慢作福。
T48n2017_p0978a29║勝他布施。無殷重心。非廣大意。若如是行。
T48n2017_p0978b01║難招淨業。不可錯會聖意。斷自凡情。起斷滅
T48n2017_p0978b02║心。滅菩提種。首楞嚴經云。若彼定中。諸善男
T48n2017_p0978b03║子。見色陰消。受陰明白。自謂已足。忽有無
T48n2017_p0978b04║端。大我慢起。如是乃至。慢與過慢。及慢過
T48n2017_p0978b05║慢。或增上慢。或卑劣慢。一時俱發。心中尚
T48n2017_p0978b06║輕。十方如來。何況下位。聲聞緣覺。此名見
T48n2017_p0978b07║勝。無慧自救。悟則無咎。非為聖證。若作聖
T48n2017_p0978b08║解。則有一分。大我慢魔。入其心腑。不禮塔
T48n2017_p0978b09║廟。摧毀經像。謂檀越言。此是金銅。或是土
T48n2017_p0978b10║木。經是樹葉。或是疊華。肉身真常。不自恭
T48n2017_p0978b11║敬。卻崇土木。實為顛倒。其深信者。從其毀
T48n2017_p0978b12║碎。埋棄地中。疑誤眾生。入無間獄。失於正
T48n2017_p0978b13║受。當從淪墜。但所作之時【CL141n1590_p0417a01】一切無著。歡喜慶
T48n2017_p0978b14║幸竭力盡誠。迴向無上菩提。普施法界含識。
T48n2017_p0978b15║則一毫之善。皆是圓因。終不墮落人天因果。
T48n2017_p0978b16║又福業弘深凡聖俱濟。福是安樂之本。智為
T48n2017_p0978b17║解脫之門。以此二輪不可暫失。乃成佛之正
T48n2017_p0978b18║轍。實拔苦之深因。恭惟無上寶王十方慈父。
T48n2017_p0978b19║作大福聚具功德身。尚乃親對大眾起禮骨
T48n2017_p0978b20║塔。躬為弟子不棄穿針。豈況下劣凡形。薄福
T48n2017_p0978b21║尟德。闡提不信。我慢貢高。恥作低心頓遺
T48n2017_p0978b22║小善。像法決疑經云。佛言。若復有人見他修
T48n2017_p0978b23║福及施貧窮。譏毀之言。此邪命人求覓名利。
T48n2017_p0978b24║出家之人何用布施。但修禪定智慧之業。何
T48n2017_p0978b25║用紛動無益之事。作是念者是魔眷屬。其人
T48n2017_p0978b26║命終墮大地獄。經歷受苦。從地獄出墮餓鬼
T48n2017_p0978b27║中。於五百身墮在狗中。從狗出已。五百世中
T48n2017_p0978b28║常生貧賤受種種苦。何以故。【CL141n1590_p0417b01】由於前世見他
T48n2017_p0978b29║施時不隨喜故。論云。福德是菩薩摩訶薩根
T48n2017_p0978c01║本能滿願。一切聖入所共讚歎。無智人所毀
T48n2017_p0978c02║呰。智人所行處。無智人所遠離。是福德因緣
T48n2017_p0978c03║故。作人王轉輪聖王天王阿羅漢辟支佛諸
T48n2017_p0978c04║佛世尊。大慈大悲十力四無所畏一切種智
T48n2017_p0978c05║自在無閡。皆從福德中生。又云。須菩提問。
T48n2017_p0978c06║以畢竟空中無有福與非福。何故但以福德
T48n2017_p0978c07║而得佛。答以世諦中有福故得。須菩提為
T48n2017_p0978c08║眾生著無所有故問。佛以不著有故答。所謂
T48n2017_p0978c09║精進修福。尚不可得。何況不修福德。如受乞
T48n2017_p0978c10║食道人。至一聚落從一家至一家。乞食不得。
T48n2017_p0978c11║見一餓狗飢臥。以杖打之言。汝畜生無智。我
T48n2017_p0978c12║種種因緣家家求食。尚不得。何況汝臥而望
T48n2017_p0978c13║得耶。至於寶炬蘇燈續命供佛。遂乃恒增
T48n2017_p0978c14║智焰常曜身光。因正果圓行成業就。【CL141n1590_p0418a01】故賊
T48n2017_p0978c15║人偶挑殘焰。天眼長明。貧女因獻微燈。佛
T48n2017_p0978c16║階遙記。華嚴經云。又放光明名照曜。映蔽
T48n2017_p0978c17║一切諸天光。所有暗障靡不除。普為眾生作
T48n2017_p0978c18║饒益。此光覺悟一切眾。令執燈明供養佛。以
T48n2017_p0978c19║燈供養諸佛故。得成世中無上燈。然諸油燈
T48n2017_p0978c20║及蘇燈。亦然種種諸明炬。眾香妙藥上寶
T48n2017_p0978c21║燭。以是供養獲此光。普廣經云。然燈供養照
T48n2017_p0978c22║諸幽冥。苦痛眾生蒙此光明。得互相見。緣
T48n2017_p0978c23║此福德拔彼眾生悉得休息。施燈功德經云。
T48n2017_p0978c24║佛告舍利弗。若人於塔廟施燈明已。臨命終
T48n2017_p0978c25║時得見四種光明。一者臨終見於日輪圓滿
T48n2017_p0978c26║涌出。二者見淨月輪圓滿涌出。三者見諸天
T48n2017_p0978c27║眾一處而坐。四者見於如來正遍知。坐菩提
T48n2017_p0978c28║樹垂得菩提。自見己身尊重如來。合十指掌
T48n2017_p0978c29║恭敬而住。或散華供養嚴飾道場。盡作菩提
T48n2017_p0979a01║之緣【CL141n1590_p0418b01】因。成佛之正行。法華經云。若人散亂心。
T48n2017_p0979a02║乃至以一華供養於畫像。漸見無數佛。大思
T48n2017_p0979a03║惟經云。若不散華獻佛。雖得往生。而依報不
T48n2017_p0979a04║具。賢愚經云。舍衛國內。有豪富長者。生一男
T48n2017_p0979a05║兒面首端正。天雨眾華積滿舍內。即字華天。
T48n2017_p0979a06║乃至出家得阿羅漢。阿難白佛。華天何福而
T48n2017_p0979a07║得如是。佛言。過去有佛。名毘婆尸。有一貧人
T48n2017_p0979a08║見僧歡喜。即於野澤採眾草華用散大眾。爾
T48n2017_p0979a09║時貧人。今華天比丘是。散華之德。九十一劫
T48n2017_p0979a10║身體端正。意有所須如念而至。經云。若以一
T48n2017_p0979a11║華散虛空中。供養十方佛。乃至畢苦其福無
T48n2017_p0979a12║盡。論云。億耳阿羅漢。昔以一華施於佛塔。九
T48n2017_p0979a13║十一劫人天中受樂。餘福力得阿羅漢。或燒
T48n2017_p0979a14║香塗香莊嚴佛事焚一捻而位期妙果。塗故
T48n2017_p0979a15║塔而身出栴檀。昔佛在世時。有長者名栴檀
T48n2017_p0979a16║香。昔【CL141n1590_p0419a01】曾以香泥塗故塔。從是已來九十一劫。
T48n2017_p0979a17║身諸毛孔出栴檀香。從其口出優缽華香。或
T48n2017_p0979a18║懸幡塔廟。寶蓋聖儀標心。而雖為他緣獲福。
T48n2017_p0979a19║而惟成自果。故佛在世時。有婆多迦。過去曾
T48n2017_p0979a20║作一長幡。懸毘婆尸佛塔上。從是已來九
T48n2017_p0979a21║十一劫。天上人中常有大幡覆廕其上。受福
T48n2017_p0979a22║快樂。後出家得道。又經云。若人懸幡風吹一
T48n2017_p0979a23║轉。受一輪王位。乃至爛壞為塵。一塵一小
T48n2017_p0979a24║王位。百緣經云。有一寶蓋長者。過去曾持一
T48n2017_p0979a25║摩尼寶珠。蓋毘婆尸佛舍利塔頭。從是已
T48n2017_p0979a26║來九十一劫。天上人中常有自然寶蓋覆其
T48n2017_p0979a27║頂上。乃至遇佛出家。皆成佛果。或稱揚佛德。
T48n2017_p0979a28║讚歎大乘。勝報無邊。殊因最大。讚一偈有超
T48n2017_p0979a29║劫成佛之功。頌一言獲舌相妙音之報。觀佛
T48n2017_p0979b01║三昧經云。昔過去久遠無量世時。有佛出世。
T48n2017_p0979b02║號寶威德上【CL141n1590_p0419b01】王。時有比丘與九弟子。往詣佛
T48n2017_p0979b03║塔禮拜佛像。見一寶像嚴顯可觀。禮已諦觀
T48n2017_p0979b04║說偈讚歎。後時命終。悉生東方寶威德上王
T48n2017_p0979b05║佛國。大蓮華中忽然化生。從此已來恒得值
T48n2017_p0979b06║佛。得念佛三昧。佛為授記。於十方面各得成
T48n2017_p0979b07║佛。法華經云。譬如優曇華。一切皆愛樂。天
T48n2017_p0979b08║人所希有。時時乃一出。聞法歡喜讚。乃至發
T48n2017_p0979b09║一言。則為已供養。十方三世佛。是人甚希
T48n2017_p0979b10║有。過於優曇華。華嚴經云。又放光明名妙
T48n2017_p0979b11║音。此光開悟諸菩薩。能令三界所有聲。聞者
T48n2017_p0979b12║皆是如來音。以大音聲稱讚佛。及施鈴鐸諸
T48n2017_p0979b13║音樂。普使世間聞佛音。是故得成此光明。至
T48n2017_p0979b14║於諷詠唱唄妙梵歌揚。昔婆提颺唄。清響徹
T48n2017_p0979b15║於淨居。釋尊入定。琴歌震於石室。園林樓觀。
T48n2017_p0979b16║入法界之法門音聲語言。成佛宗之佛事。毘
T48n2017_p0979b17║尼母經云。佛告諸比【CL141n1590_p0420a01】丘。聽汝等唄。唄者即言
T48n2017_p0979b18║說之辭。十誦律云。為諸天聞唄心喜。或音樂
T48n2017_p0979b19║舞妓螺鈸簫韶。發歡喜心種種供養。法華經
T48n2017_p0979b20║云。若使人作樂。繫鼓吹角唄。簫笛琴箜篌。琵
T48n2017_p0979b21║琶鐃銅鈸。如是眾妙音。盡持以供養。或以歡
T48n2017_p0979b22║喜心。歌唄頌佛德。乃至一小音。皆已成佛道。
T48n2017_p0979b23║或勸請諸佛。初轉法輪。不般涅槃。悲濟含
T48n2017_p0979b24║識。智論問云。菩薩法爾六時勸請十方佛者。
T48n2017_p0979b25║若於目前面請諸佛則可。今十方無量佛亦
T48n2017_p0979b26║不目見。云何可請。答如慈心念眾生令得快
T48n2017_p0979b27║樂。眾生雖無所得。念者大得其福。請佛說法
T48n2017_p0979b28║亦復如是。又雖眾生不面請佛。佛常見其心。
T48n2017_p0979b29║亦聞彼請。或隨喜讚善。助他勝緣。如觀買香
T48n2017_p0979c01║傍染香氣。雖不親作。得同善根。論云。有人作
T48n2017_p0979c02║功德。見者心隨喜。讚言善哉。在無常世界中。
T48n2017_p0979c03║為癡冥所蔽。能弘大心【CL141n1590_p0420b01】建此福德。菩薩但以
T48n2017_p0979c04║隨喜心。過於二乘人上。何況自行。又菩薩晝
T48n2017_p0979c05║夜六時常行三事。一禮十方佛。懺三世罪。二
T48n2017_p0979c06║隨喜十方三世諸佛所行功德。三勸請諸佛
T48n2017_p0979c07║初轉法輪。及久住世間。行此三事。功德無量。
T48n2017_p0979c08║轉近得佛。若作諸善。悉皆迴向。成就菩提免
T48n2017_p0979c09║墜生滅。如微聲入角遂致遠聞。似滴水投河
T48n2017_p0979c10║即同廣潤。以少善而至極果。運微意而成大
T48n2017_p0979c11║心。或發大願者。萬行之因。能長慈悲不斷佛
T48n2017_p0979c12║種。大事成辦所作剋終。成道利生皆因弘
T48n2017_p0979c13║誓。是以有行無願。其行必孤。有願無行。其願
T48n2017_p0979c14║必虛。行願相從。自他兼利。華嚴經云。不發大
T48n2017_p0979c15║願魔所攝持。樂處寂滅斷除煩惱。魔所攝持。
T48n2017_p0979c16║永斷生死魔所攝持。捨菩薩行魔所攝持。不
T48n2017_p0979c17║化眾生魔所攝持。智論云。作福無願。無所樹
T48n2017_p0979c18║立。願為導師。能有所成。譬【CL141n1590_p0421a01】如銷金。隨師所
T48n2017_p0979c19║作。金無定也。菩薩亦爾。修淨土願。然後得
T48n2017_p0979c20║之。以是故知。因願獲果。又云。若能一發心
T48n2017_p0979c21║言。願我當作佛滅一切眾生苦。雖未斷煩惱
T48n2017_p0979c22║未行難事。以心口重故。勝一切眾生。大莊嚴
T48n2017_p0979c23║論云。佛國事大。獨行功德不能成就。要須願
T48n2017_p0979c24║力。如牛雖力挽車要須御者能有所至。淨佛
T48n2017_p0979c25║國土由願引成。以願力故福德增長。不失不
T48n2017_p0979c26║壞常見佛故。或造新修故立像圖真。興建伽
T48n2017_p0979c27║藍莊嚴福地。法華經云。若人為佛故。建立
T48n2017_p0979c28║諸形像。刻雕成眾相。皆已成佛道。或以七寶
T48n2017_p0979c29║成。鋀鉐赤白銅。白鑞及鉛錫。鐵木及與泥。或
T48n2017_p0980a01║以膠漆布。嚴飾作佛像。如是諸人等。皆已成
T48n2017_p0980a02║佛道。彩畫作佛像。百福莊嚴相。自作若使人。
T48n2017_p0980a03║皆已成佛道。作佛形像經云。優填王來至佛
T48n2017_p0980a04║所。白佛言。世尊。若佛滅後。其有眾生【CL141n1590_p0421b01】作佛形
T48n2017_p0980a05║像。當得何福。佛告王言。若當有人作佛形像。
T48n2017_p0980a06║功德無量不可稱計。天上人中受諸快樂。身
T48n2017_p0980a07║體常作紫磨金色。若生人中。常生帝王大臣
T48n2017_p0980a08║長者賢善家子。乃至若作帝王。王中特尊。或
T48n2017_p0980a09║作轉輪聖王。王四天下。七寶自然千子具足。
T48n2017_p0980a10║乃至若生天上。作六欲天主。若生梵天作天
T48n2017_p0980a11║梵王。後皆得生無量壽國。作大菩薩。畢當
T48n2017_p0980a12║成佛入泥洹道。若當有人作佛形像。獲福如
T48n2017_p0980a13║是。華首經云。佛告舍利弗。菩薩有四法。終
T48n2017_p0980a14║不退轉無上菩提。何等為四。一者若見塔廟
T48n2017_p0980a15║毀壞。當加修治。若泥乃至一塼。二者若於
T48n2017_p0980a16║四衢道中多人觀處。起塔造像。為作念佛善
T48n2017_p0980a17║福之緣。三者若見比丘僧二部諍訟。勤求方
T48n2017_p0980a18║便令其和合。四者若見佛法欲壞。能讀誦說
T48n2017_p0980a19║乃至一偈令使不絕。為護法故敬養法師。專
T48n2017_p0980a20║【CL141n1590_p0422a01】心護法不惜身命。菩薩若成就是四法者。世
T48n2017_p0980a21║世當作轉輪聖王。得大力身如那羅延。捨四
T48n2017_p0980a22║天下而行出家。能得隨意修四梵行。命終生
T48n2017_p0980a23║天作大梵王。乃至究竟成無上道。是故獼猴
T48n2017_p0980a24║戲造石塔。尚乃生天。樵人誤唱佛聲。猶云得
T48n2017_p0980a25║度。何況志誠寧無勝報。或興崇寶塔。鑄瀉洪
T48n2017_p0980a26║鍾。乃至大如拇指。天界福生。或復暫擊一
T48n2017_p0980a27║聲。幽途苦息。無上依經云。佛告阿難。如帝釋
T48n2017_p0980a28║天宮住處。有大飛閣名常勝殿。種種寶莊各
T48n2017_p0980a29║八萬四千。若有清信男子女人。造作如是常
T48n2017_p0980b01║勝寶殿。百千拘胝施與四方眾僧。若復有人
T48n2017_p0980b02║如來般涅槃後。取舍利如芥子大。造塔如阿
T48n2017_p0980b03║摩羅子大。戴剎如針大。露盤如棗葉大。造佛
T48n2017_p0980b04║形像如麥子大。此功德勝前所說。百分不及
T48n2017_p0980b05║一千萬億分乃至阿僧祇數分所不及一。何
T48n2017_p0980b06║以【CL141n1590_p0422b01】故。如來無量功德故。涅槃經云。善守佛僧
T48n2017_p0980b07║物塗掃佛僧地。造塔如拇指。常生歡喜心。
T48n2017_p0980b08║亦生不動國。此即淨土常嚴。不為三災所動
T48n2017_p0980b09║也。或書寫大藏啟發真詮。或刻石銷金剝皮
T48n2017_p0980b10║刺血。令見聞隨喜。十種傳通。誓報四恩。明遵
T48n2017_p0980b11║慈敕。是以佛智讚而不及。天福報而無窮。齊
T48n2017_p0980b12║善逝之功。作如來之使。法華經云。若人得聞
T48n2017_p0980b13║此法華經。若自書若使人書。所得功德。以
T48n2017_p0980b14║佛智慧籌量多少。不得其邊。或興崇三寶廣
T48n2017_p0980b15║扇慈風。或牆塹釋門。威力外護遂令正法
T48n2017_p0980b16║久住。佛道長隆。外感則雨順風調家寧國
T48n2017_p0980b17║泰。內報則道生垢滅果滿因圓。能遵付囑
T48n2017_p0980b18║之恩。不失菩提之記。或釋其拘繫。放人出
T48n2017_p0980b19║家。或廣度僧尼。紹隆佛種。開出離之道。施引
T48n2017_p0980b20║接之門。格量勝因。群經具讚。出家功德經
T48n2017_p0980b21║云。若放男女奴婢人【CL141n1590_p0423a01】民出家。功德無量。本緣
T48n2017_p0980b22║經云。以一日一夜出家故。二十劫不墮三惡
T48n2017_p0980b23║道。僧祇律云。以一日一夜出家修梵行者。離
T48n2017_p0980b24║六百六千六十歲三塗苦。乃至醉中剃髮。戲
T48n2017_p0980b25║裡披衣。一曏時間。當期道果。何況割慈捨
T48n2017_p0980b26║愛。具足正因。成菩薩僧。福何邊際。或忘身為
T48n2017_p0980b27║法禁絕邪師。建正法幢斷魔罥索。朗慧日於
T48n2017_p0980b28║無明暗室。廕慈雲於煩惱稠林。使信邪者趣
T48n2017_p0980b29║三脫之門。俾執見者裂八倒之網。或成他大
T48n2017_p0980c01║業。助發菩提。作增上之緣。為不請之友。涅槃
T48n2017_p0980c02║經云。助人發菩提心者。許破五戒。故知損己
T48n2017_p0980c03║為他。是大士之行。或飯僧設供。資備修行。開
T48n2017_p0980c04║大施之門。建無遮之會。是以減一匙之飯。七
T48n2017_p0980c05║返生天。施一團之糗。現登王位。或造經房禪
T48n2017_p0980c06║室。或施華果園林。供給所須。助成道業。昔支
T48n2017_p0980c07║辨安禪道侶。致天樂自【CL141n1590_p0423b01】然。日給誦經沙彌。獲
T48n2017_p0980c08║總持第一。大報恩經云。若以飯食瓔珞施人。
T48n2017_p0980c09║除去瞋心。以是因緣獲得二相。一者金色。二
T48n2017_p0980c10║者常光。乃至掃塔塗地。給侍眾僧。起恭敬心。
T48n2017_p0980c11║成慇重業。發一念之微善。成無邊之淨緣。菩
T48n2017_p0980c12║薩本行經云。昔佛在世時。有阿羅漢婆多竭
T48n2017_p0980c13║梨。觀因地。曾掃灑定光佛古塔。誅伐草木。
T48n2017_p0980c14║嚴淨已訖。踊躍歡喜。繞之八匝作禮而去。命
T48n2017_p0980c15║終之後生光音天。盡其天壽乃至百返作轉
T48n2017_p0980c16║輪聖王。顏容端正見者歡喜。欲行之時道路
T48n2017_p0980c17║自淨。九十劫中天上人間。富貴尊榮快樂無
T48n2017_p0980c18║極。今最後身值釋迦佛。捨豪出家得阿羅漢。
T48n2017_p0980c19║若有人能於佛法僧。少作微善如毫髮許。所
T48n2017_p0980c20║生之處受報弘大無有窮盡。正法念經云。若
T48n2017_p0980c21║有眾生淨心供養眾僧。掃如來塔。命終生意
T48n2017_p0980c22║樂天。身無骨肉亦無污垢。【CL141n1590_p0424a01】香氣能熏一百由
T48n2017_p0980c23║旬。其身淨潔猶如明鏡。付法傳云。有一比丘
T48n2017_p0980c24║毬多。觀其無福不能得道。令教化供僧。便
T48n2017_p0980c25║證羅漢果。又有羅漢名祇夜多。具三明六
T48n2017_p0980c26║通。觀見前生曾作狗身。未曾暫得一飽。常忍
T48n2017_p0980c27║飢渴。遂每躬自執爨。供給眾僧。大報恩經云。
T48n2017_p0980c28║思惟諸法甚深之義。樂修善法。供養父母和
T48n2017_p0980c29║尚師長有德之人。若行道路佛塔僧房。除去
T48n2017_p0981a01║磚石荊棘不淨。以是因緣得三十二相中一
T48n2017_p0981a02║一毛右旋相。乃至看病浴僧義井圊廁。扶危
T48n2017_p0981a03║拯急濟用備時。皆大菩薩之心。成不思議之
T48n2017_p0981a04║行。利他既重得果偏深。或永受堅固不壞之
T48n2017_p0981a05║形。或常得清淨相好之體。或往生佛國甘
T48n2017_p0981a06║露之界。或頓獲輕安自在之身。皆三十二相
T48n2017_p0981a07║之殊因。八十種好之妙果。大方便佛報恩經
T48n2017_p0981a08║云。三業清淨。瞻病施藥。破除憍【CL141n1590_p0424b01】慢。飲食知
T48n2017_p0981a09║足。以是因緣。得三十二相中平立相。福田經
T48n2017_p0981a10║云。佛告天帝。我昔於波羅柰國。安設圊廁。緣
T48n2017_p0981a11║此功德。世世清淨。累劫行道。穢染不污。金色
T48n2017_p0981a12║晃昱。塵垢不著。食自消化。無便利之患。百緣
T48n2017_p0981a13║經云。孫陀利比丘。過去作長者。因備辦香水。
T48n2017_p0981a14║澡浴眾僧。復以珍寶投之水中。今所生之時。
T48n2017_p0981a15║舍內自然有一涌泉。香水冷美。有諸珍寶充
T48n2017_p0981a16║滿其中。端正殊妙。後出家得道。賢愚經云。昔
T48n2017_p0981a17║有五百賈客。入海採寶。請一五戒優婆塞用
T48n2017_p0981a18║作導師。海神取水一掬而問之曰。掬中水多。
T48n2017_p0981a19║海水多耶。賢者答曰。掬中水多。海水雖多。劫
T48n2017_p0981a20║欲盡時必有枯竭。若復有人。能以一掬水。供
T48n2017_p0981a21║養三寶。或奉父母。或丐貧窮給與禽獸。此之
T48n2017_p0981a22║功德。歷劫不盡。以此言之。知海水少掬水多。
T48n2017_p0981a23║海神歡喜。即以珍寶用贈賢者。以【CL141n1590_p0425a01】知一切萬
T48n2017_p0981a24║物惟應濟急利時。如若不用。雖多無益。經云。
T48n2017_p0981a25║若種樹園林。造井廁橋梁。是人所為福。晝夜
T48n2017_p0981a26║常增長。高僧傳云。道安法師感聖僧語曰。汝
T48n2017_p0981a27║行解過人。秖緣少福。能浴眾僧。所願必果。
T48n2017_p0981a28║或平治坑塹開通道路。或造立船筏興置橋
T48n2017_p0981a29║梁。或於要道建造亭臺。或在路傍栽植華果。
T48n2017_p0981b01║濟往來之疲乏。備人畜之所行。六度門中。深
T48n2017_p0981b02║發弘揚之志。八福田內。普運慈濟之心。一念
T48n2017_p0981b03║善因能招二報。一者華報。受人天之快樂。二
T48n2017_p0981b04║者果報。證祖佛之真源。或施食給漿病緣湯
T48n2017_p0981b05║藥。住處衣服一切所須。安樂有情。是諸佛之
T48n2017_p0981b06║家業。撫綏沈溺。乃大士之常儀。遂使施一訶
T48n2017_p0981b07║梨受九十劫之福樂。分一口食。得千倍之資
T48n2017_p0981b08║持。經云。施食得五種利益。一者施命。二者施
T48n2017_p0981b09║色。三者施力。四者施安。五者施辯。智【CL141n1590_p0425b01】度論
T48n2017_p0981b10║云。鬼神得人一口之食。而千萬倍出。華嚴
T48n2017_p0981b11║經云。又放光明名安隱。此光能照疾病者。令
T48n2017_p0981b12║除一切諸苦痛。悉得正定三昧樂。施以良藥
T48n2017_p0981b13║救眾患。妙寶延命香塗體。蘇油乳蜜充飲食。
T48n2017_p0981b14║以是得成此光明。或施無畏善和諍訟。哀愍
T48n2017_p0981b15║孤露救拔艱危。福受梵天行齊大覺。因強果
T48n2017_p0981b16║勝德厚報深。華嚴經云。又放光明名無畏。此
T48n2017_p0981b17║光照觸恐怖者。非人所持諸毒害。一切皆令
T48n2017_p0981b18║疾除滅。能於眾生施無畏。遇有惱害皆勸止。
T48n2017_p0981b19║拯濟危難孤窮者。以是得成此光明。又慈悲
T48n2017_p0981b20║喜捨種種利益。度貧代苦軫念垂哀。及施畜
T48n2017_p0981b21║生一摶之食。皆是佛業無緣慈因。法句經云。
T48n2017_p0981b22║行慈有十一種利。佛說偈言履行仁慈。博愛
T48n2017_p0981b23║濟眾。有十一譽。福常隨身。臥安覺安。不見惡
T48n2017_p0981b24║夢。天護人愛。不毒不兵。水火不喪。在所得
T48n2017_p0981b25║【CL141n1590_p0426a01】利。死昇梵天。是為十一。故經云。一切聲聞緣
T48n2017_p0981b26║覺菩薩諸佛。所有善根。慈為根本。毘沙論云。
T48n2017_p0981b27║若修慈者。火不能燒刀不能傷。毒不能害水
T48n2017_p0981b28║不能漂。他不能殺。所以然者。慈心定是不害
T48n2017_p0981b29║法故。有大威勢諸天擁護。害不能害。像法決
T48n2017_p0981c01║疑經云。佛言。若人於阿僧祇劫。以身供養十
T48n2017_p0981c02║方諸佛并諸菩薩及聲聞眾。不如有人施與
T48n2017_p0981c03║畜生一口之食。其福勝彼。百千萬倍無量無
T48n2017_p0981c04║邊。丈夫論云。悲心施一人。功德如大地。為
T48n2017_p0981c05║己施一切。得報如芥子。救一厄難人。勝餘
T48n2017_p0981c06║一切施。眾星雖有光。不如一月明。華嚴經
T48n2017_p0981c07║云。菩薩乃至施與畜生之食一摶一粒。咸作
T48n2017_p0981c08║是願。當令此等捨畜生道。利益安樂究竟解
T48n2017_p0981c09║脫。永度苦海永滅苦受。永除苦蘊。永斷苦覺
T48n2017_p0981c10║苦聚苦行苦因苦本。及諸苦處願彼眾生皆
T48n2017_p0981c11║得捨離。【CL141n1590_p0426b01】菩薩如是專心繫念一切眾生。以彼
T48n2017_p0981c12║善根而為上首。為其迴向一切種智。大涅槃
T48n2017_p0981c13║經云。佛過去惟修一慈。經此劫世七反成壞。
T48n2017_p0981c14║不來生此世界壞時。生光音天。世界成時生
T48n2017_p0981c15║梵天中作大梵王。三十六反為大帝釋。無量
T48n2017_p0981c16║百千世作轉輪聖王。乃至成佛。又師子現指。
T48n2017_p0981c17║醉象禮足。慈母遇子。盲則得明。城變金璃。
T48n2017_p0981c18║石舉空界。釋女瘡合。調達病痊。皆是本師積
T48n2017_p0981c19║劫熏修慈善根力。能令苦者見如是事。今既
T48n2017_p0981c20║承紹合履玄蹤。乃至放生贖命。止殺興哀。
T48n2017_p0981c21║斷燒煮之殃。釋籠罩之縶。續壽量之海。成慧
T48n2017_p0981c22║命之因。遂得水陸全形。息陷網吞鉤之苦。飛
T48n2017_p0981c23║沈任性。脫焚林竭澤之憂。免使穴罷新胎。巢
T48n2017_p0981c24║無舊卵。脂消鼎鑊。肉碎刀砧。梵網經云。若佛
T48n2017_p0981c25║子。以慈心故行放生業。一切男子是我父。一
T48n2017_p0981c26║切女子是我【CL141n1590_p0427a01】母。我生生無不從之受生。故
T48n2017_p0981c27║六道眾生皆是我父母。而殺食者即殺我父
T48n2017_p0981c28║母。亦殺我故身。一切地水是我先身。一切火
T48n2017_p0981c29║風是我本體。故常行放生。乃至若不爾者。犯
T48n2017_p0982a01║輕垢罪。故知有情無情不可傷害。華嚴經云。
T48n2017_p0982a02║佛子。菩薩摩訶薩。作大國王於法自在。普行
T48n2017_p0982a03║教命令除殺業。閻浮提內城邑聚落。一切屠
T48n2017_p0982a04║殺皆令禁斷。無足二足多足種種生類。普施
T48n2017_p0982a05║無畏無欺奪心。廣修一切諸行。仁慈蒞物不
T48n2017_p0982a06║行侵惱。發妙寶心安隱眾生。於諸佛所立深
T48n2017_p0982a07║志樂。常自安住三種淨戒。亦令眾生皆如是
T48n2017_p0982a08║住。菩薩摩訶薩令諸眾生住於五戒永斷殺
T48n2017_p0982a09║業。以此善根如是迴向。所謂願一切眾生發
T48n2017_p0982a10║菩薩心。具足智慧永保壽命無有終盡。乃至
T48n2017_p0982a11║見眾生心懷殘忍損諸人畜所有男形令身缺
T48n2017_p0982a12║減受諸楚毒。【CL141n1590_p0427b01】見是事已起大慈悲。而哀救
T48n2017_p0982a13║之。令閻浮提一切人民皆捨此業。涅槃經云。
T48n2017_p0982a14║一切惜身命。無不畏刀杖。恕己以為喻。勿殺
T48n2017_p0982a15║勿行杖。昔有禪僧鄧隱峰。未出家時。曾射一
T48n2017_p0982a16║猿子。墮地而終。須臾猿母亦墮而死。因剖腹
T48n2017_p0982a17║開。見肝腸寸寸而斷遂捨其射業。因此出家。
T48n2017_p0982a18║是知人形獸質受報千差。愛結情根其類一
T48n2017_p0982a19║等。所以失林窮虎。乃委命於廬中。鎩翮驚禽。
T48n2017_p0982a20║遂投身於案側。至如楊生養雀。寧有意於玉
T48n2017_p0982a21║環。孔氏放龜。本無情於金印。命既無於大小。
T48n2017_p0982a22║罪豈隔於賢愚。三業施為切宜競慎。誤傷誤
T48n2017_p0982a23║殺尚答餘殃。故作故為寧逃業跡。或受一日
T48n2017_p0982a24║戒。或持八關齋。或不噉有情。或永斷葷血。不
T48n2017_p0982a25║值三災之地。能昇六欲之天。既為長壽之緣。
T48n2017_p0982a26║又積大慈之種。經云。昔有迦羅越。興設大檀
T48n2017_p0982a27║請佛及僧。時有【CL141n1590_p0428a01】一人賣酪。主人駐食。勸令持
T48n2017_p0982a28║齋聽經。至冥乃歸。婦語之言。我朝來不食。相
T48n2017_p0982a29║待至今。遂破夫齋。半齋之福猶生天上。七世
T48n2017_p0982b01║人間常得自然衣食。一日持齋得六十萬歲
T48n2017_p0982b02║自然之糧。又有五福。一者少病。二者身意安
T48n2017_p0982b03║隱。三者少婬。四者少睡臥。五者命終之後。神
T48n2017_p0982b04║得生天。常識宿命。或懷慚抱愧。常生慶幸之
T48n2017_p0982b05║心。識分知恩。恒起報酬之想。雜阿含經云。爾
T48n2017_p0982b06║時世尊告諸比丘。有二淨法能護世間。何等
T48n2017_p0982b07║為二。所謂慚愧。假使世間無此二淨法者。世
T48n2017_p0982b08║間亦不知有父母兄弟姊妹妻子宗親師長尊
T48n2017_p0982b09║卑之緒。顛倒混亂如畜生趣。即說偈言。世
T48n2017_p0982b10║間若無有慚愧二法者。違越清淨道。向生老
T48n2017_p0982b11║病死。世間若成就慚愧二法者。增長清淨道。
T48n2017_p0982b12║永關生死門。或代誅贖罪沒命救人。或釋放
T48n2017_p0982b13║狴牢赦宥刑罰。【CL141n1590_p0428b01】或歸復遷客招召逋民。或停
T48n2017_p0982b14║置關防放諸商稅。或給濟貧病撫恤孤惸。常
T48n2017_p0982b15║以仁恕居懷。恒將惠愛為念。若覺若夢不忘
T48n2017_p0982b16║慈心。乃至蠕動蜎飛。普皆覆護。華嚴經云。
T48n2017_p0982b17║佛子。菩薩摩訶薩見有獄囚五處被縛受諸
T48n2017_p0982b18║苦毒。防衛驅逼將之死地欲斷其命。乃至自
T48n2017_p0982b19║捨身命受諸苦毒。菩薩爾時語主者言。我願
T48n2017_p0982b20║捨身以代彼命。如此等苦可以與我。如彼人
T48n2017_p0982b21║隨意皆作。設過彼苦阿僧祇倍。我亦當受令
T48n2017_p0982b22║其解脫。我若見彼將被殺害。不捨身命救贖
T48n2017_p0982b23║其苦。則不名為住菩薩心。何以故。我為救護
T48n2017_p0982b24║一切眾生。發一切智菩提心故。正法念經云。
T48n2017_p0982b25║造一所寺。不如救一人命。墮藍本經校量眾
T48n2017_p0982b26║福。總不如慈心。愍傷一切蠢動含識之類。其
T48n2017_p0982b27║福最勝。或盡忠立孝。濟國治家。行謙讓之風。
T48n2017_p0982b28║履溫恭之道。敬養【CL141n1590_p0429a01】父母。成第一之福田。承事
T48n2017_p0982b29║尊賢。開生天之淨路。賢愚經云。佛語阿難。
T48n2017_p0982c01║出家在家慈心孝順供養父母。計其功德殊
T48n2017_p0982c02║勝難量。所以者何。我自憶念過去世時。慈心
T48n2017_p0982c03║孝順供養父母。乃至身肉濟活父母危急之
T48n2017_p0982c04║厄。以是功德。上為天帝下為聖王。乃至成佛
T48n2017_p0982c05║三界特尊。皆由斯福。或稱揚彼德。開舉善之
T48n2017_p0982c06║門。或讚歎其名。發薦賢之路。成人之美。助發
T48n2017_p0982c07║勇心。喜他之榮。同興好事。削嫉妒之蠆刺。息
T48n2017_p0982c08║忿恨之毒風。起四無量之心。攝物同己。成四
T48n2017_p0982c09║安樂之行。利益有情。是以諸大菩薩皆思往
T48n2017_p0982c10║世。波騰苦海。作諸不利益事捐功喪力。惟長
T48n2017_p0982c11║業芽。今省前非頓行佛道。擐精進甲發金剛
T48n2017_p0982c12║心。眾善普行廣興法利。入世間三昧。現功巧
T48n2017_p0982c13║神通。和光同塵潛行密用。滅無明火摧憍慢
T48n2017_p0982c14║幢。曲順機宜和顏誘【CL141n1590_p0429b01】誨。愛語攝受慈眼顧瞻。
T48n2017_p0982c15║開諭愚盲安慰驚恐。懸照世之日。耀破暗之
T48n2017_p0982c16║燈。揭有獄之重關。沃火宅之熾焰。滿求者之
T48n2017_p0982c17║願。若如意之珠。拔病者之根。猶善見之藥。乾
T48n2017_p0982c18║欲海而成悲海。碎苦輪而成智輪。變貧窮濟
T48n2017_p0982c19║作福德之津。轉生死野合菩提之道。諸佛法
T48n2017_p0982c20║內靡所不為。眾生界中無所不濟。如地所載
T48n2017_p0982c21║如橋所昇。如風所持如水所潤。如火所熟如
T48n2017_p0982c22║春所生。如空所容如雲所覆。遂令聞名脫苦
T48n2017_p0982c23║蹈影獲安。觸光而身垢輕清。憶念而心猿調
T48n2017_p0982c24║伏。皆是從微至著。漸積善根。行滿功圓成其
T48n2017_p0982c25║大事。何乃毀善業道開惡趣門。成就魔緣斷
T48n2017_p0982c26║滅佛種。
T48n2017_p0982c27║萬善同歸集卷中【○】【○】【○】
