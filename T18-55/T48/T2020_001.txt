T48n2020_p1005c16║【□】
T48n2020_p1005c17║【□】
T48n2020_p1005c18║【■】　　No. 2020
T48n2020_p1005c19║【CL152n1626_p0543a01】【CL152n1626_p0543b01】【CL152n1626_p0544a01】【CL152n1626_p0544b01】高麗國普照禪師修心訣
T48n2020_p1005c20║【□】
T48n2020_p1005c21║三界熱惱猶如火宅。其忍淹留甘受長苦。欲
T48n2020_p1005c22║免輪迴莫若求佛。若欲求佛佛即是心。心何
T48n2020_p1005c23║遠覓不離身中。色身是假有生有滅。真心如
T48n2020_p1005c24║空不斷不變。故云。百骸潰散歸火歸風。一物
T48n2020_p1005c25║長靈蓋天蓋地。嗟夫今之人迷來久矣。不識
T48n2020_p1005c26║自心是真佛。不識自性是真法。欲求法而遠
T48n2020_p1005c27║推諸聖。欲求佛而不觀己心。若言心外有佛
T48n2020_p1005c28║性外有法堅執此情欲求佛道者。縱經塵劫燒
T48n2020_p1005c29║身鍊臂。敲骨出髓刺血寫經。長坐不臥一食
T48n2020_p1006a01║卯齋。乃至轉讀一大藏教修種種苦行。如蒸
T48n2020_p1006a02║沙作飯只益自勞。爾但識自心恒沙法門無
T48n2020_p1006a03║量妙義不求而得。故世尊云。普觀一切眾
T48n2020_p1006a04║生具有如來智慧德相。又云。一切眾生種種
T48n2020_p1006a05║幻化皆生如來圓覺妙心。是知離此心外無
T48n2020_p1006a06║【CL152n1626_p0545a01】佛可成。過去諸如來只是明心底人。現在諸
T48n2020_p1006a07║賢聖亦是修心底人。未來修學人當依如是
T48n2020_p1006a08║法。願諸修道之人切莫外求。心性無染本自
T48n2020_p1006a09║圓成。但離妄緣即如如佛。問若言佛性現在
T48n2020_p1006a10║此身。既在身中不離凡夫。因何我今不見佛
T48n2020_p1006a11║性。更為消釋悉令開悟。答在汝身中汝自不
T48n2020_p1006a12║見。汝於十二時中知飢知渴知寒知熱。或瞋
T48n2020_p1006a13║或喜。竟是何物。且色身是地水火風四緣所
T48n2020_p1006a14║集。其質頑而無情。豈能見聞覺知。能見聞覺
T48n2020_p1006a15║知者。必是汝佛性。故臨際云。四大不解說法
T48n2020_p1006a16║聽法。虛空不解說法聽法。只汝目前歷歷孤
T48n2020_p1006a17║明勿形段者。始解說法聽法。所謂勿形段者。
T48n2020_p1006a18║是諸佛之法印。亦是汝本來心也。則佛性現
T48n2020_p1006a19║在汝身何假外求。汝若不信略舉古聖入道
T48n2020_p1006a20║因緣令汝除疑。汝須諦【CL152n1626_p0545b01】信。昔異見王問婆羅
T48n2020_p1006a21║提尊者曰。何者是佛。尊者曰。見性是佛。王
T48n2020_p1006a22║曰。師見性否。尊者曰。我見佛性。王曰。性
T48n2020_p1006a23║在何處。尊者曰。性在作用。王曰。是何作用
T48n2020_p1006a24║今不見。尊者曰。今見作用王自不見。王曰。於
T48n2020_p1006a25║我有否。尊者曰。王若作用無有不是。王若不
T48n2020_p1006a26║用體亦難見。王曰。若當用時幾處出現。尊者
T48n2020_p1006a27║曰。若出現時當有其八。王曰。其八出現當為
T48n2020_p1006a28║我說。尊者曰。在胎曰身。處世曰人。在眼曰
T48n2020_p1006a29║見。在耳曰聞。在鼻辨香。在舌談論。在手執
T48n2020_p1006b01║捉在足運奔。遍現俱該沙界收攝在一微塵。
T48n2020_p1006b02║識者知是佛性。不識者喚作精魂。王聞心即
T48n2020_p1006b03║開悟。又僧問歸宗和尚。如何是佛。宗云。我
T48n2020_p1006b04║今向汝道恐汝不信。僧云。和尚誠言焉敢不
T48n2020_p1006b05║信。師云。即汝是。僧云。如何保任。師云。一翳
T48n2020_p1006b06║在眼空華亂墜。其僧言下有省。上來所舉古
T48n2020_p1006b07║【CL152n1626_p0546a01】聖入道因緣。明白簡易不妨省力。因此公案
T48n2020_p1006b08║若有信解處。即與古聖把手共行。問汝言見
T48n2020_p1006b09║性。若真見性即是聖人。應現神通變化與人
T48n2020_p1006b10║有殊。何故今時修心之輩無有一人發現神
T48n2020_p1006b11║通變化耶。答。汝不得輕發狂言。不分邪正是
T48n2020_p1006b12║為迷倒之人。今時學道之人口談真理。心生
T48n2020_p1006b13║退屈返墮無分之失者皆汝所疑。學道而不
T48n2020_p1006b14║知先後。說理而不分本末者。是名邪見不名
T48n2020_p1006b15║修學。非唯自誤兼亦誤他。其可不慎歟。夫入
T48n2020_p1006b16║道多門。以要言之不出頓悟漸修兩門耳。雖
T48n2020_p1006b17║曰頓悟頓。修是最上根機得入。也若推過去。
T48n2020_p1006b18║已是多生依悟而修漸熏而來至於今生。聞
T48n2020_p1006b19║即發悟一時頓畢。以實而論是亦先悟後修之
T48n2020_p1006b20║機也。則而此頓漸兩門是千聖軌轍也。則從
T48n2020_p1006b21║上諸聖【CL152n1626_p0546b01】莫不先悟後修因修乃證。所言神通
T48n2020_p1006b22║變化依悟而修漸熏所現。非謂悟時即發現
T48n2020_p1006b23║也。如經云。理即頓悟乘悟併消事非頓除因
T48n2020_p1006b24║次第盡。故圭峰深明先悟後修之義。曰識冰
T48n2020_p1006b25║池而全水。借陽氣以鎔消。悟凡夫而即佛。資
T48n2020_p1006b26║法力以熏修。冰消則水流潤。方呈溉滌之功。
T48n2020_p1006b27║妄盡則心虛通。應現通光之用。是如事上神
T48n2020_p1006b28║通變化。非一日之能成。乃漸熏而發現也。況
T48n2020_p1006b29║事上神通。於達人分上猶為妖怪之事。亦是
T48n2020_p1006c01║聖末邊事。雖或現之不可要用。今時迷癡輩。
T48n2020_p1006c02║妄謂一念悟時即隨現無量妙。用神通變化。
T48n2020_p1006c03║若作是解所謂不知先後亦不分本末也。既
T48n2020_p1006c04║不知先後本末欲求佛道。如將方木逗圓孔
T48n2020_p1006c05║也。豈非大錯。既不知方便故作懸崖之想。自
T48n2020_p1006c06║生退屈斷佛種性者不為不多矣。既自未明。
T48n2020_p1006c07║亦未信【CL152n1626_p0547a01】他既有解悟處。見無神通者。乃生輕
T48n2020_p1006c08║慢欺賢誑聖良可悲哉。問汝言頓悟漸修兩
T48n2020_p1006c09║門千聖軌轍也。悟既頓悟何假漸修。修若漸
T48n2020_p1006c10║修何言頓悟。頓漸二義更為宣說令絕餘疑。
T48n2020_p1006c11║答頓悟者。凡夫迷時四大為身妄想為心。不
T48n2020_p1006c12║知自性是真法身。不知自己虛知是真佛也。
T48n2020_p1006c13║心外覓佛波波浪走。忽被善知識指爾入路。
T48n2020_p1006c14║一念迴光見自本性。而此性地元無煩惱。無
T48n2020_p1006c15║漏智性本自具足。即與諸佛分毫不殊。故云
T48n2020_p1006c16║頓悟也。漸修者。頓悟本性與佛無殊。無始習
T48n2020_p1006c17║氣難卒頓除。故依悟而修。漸熏功成長養聖
T48n2020_p1006c18║胎。久久成聖故云漸修也。比如孩子初生之
T48n2020_p1006c19║日諸根具足與他無異。然其力未充。頗經歲
T48n2020_p1006c20║月方始成人。【CL152n1626_p0547b01】問作何方便一念迴機便悟自
T48n2020_p1006c21║性。答只汝自心更作什麼方便。若作方便更
T48n2020_p1006c22║求解會。比如有人不見自眼。以謂無眼更欲
T48n2020_p1006c23║求見。既是自眼如何更見。若知不失即為見
T48n2020_p1006c24║眼。更無求見之心豈有不見之想。自己虛知
T48n2020_p1006c25║亦復如是。既是自心何更求會。若欲求會便
T48n2020_p1006c26║會不得。但知不會是即見性。問上上之人聞
T48n2020_p1006c27║即易會。中下之人不無疑惑。更說方便令迷
T48n2020_p1006c28║者趣入。答道不屬知不知。汝除卻將迷待悟
T48n2020_p1006c29║之心聽我言說。諸法如夢亦如幻化。故妄念
T48n2020_p1007a01║本寂塵境本空。諸法皆空之處虛知不昧。即
T48n2020_p1007a02║此空寂虛知之心。是汝本來面目。亦是三世
T48n2020_p1007a03║諸佛歷代祖師天下善知識密密相傳底法印
T48n2020_p1007a04║也。若悟此心。真所謂不踐階梯徑登佛地。步
T48n2020_p1007a05║步超【CL152n1626_p0548a01】三界。歸家頓絕疑。便與人天為師。悲智
T48n2020_p1007a06║相資具足二利。堪受人天供養日消萬兩黃
T48n2020_p1007a07║金。汝若如是真大丈夫一生能事已畢矣。問
T48n2020_p1007a08║據吾分上何者是空寂虛知之心耶。答汝今
T48n2020_p1007a09║問我者。是汝空寂虛知之心。何不返照猶為
T48n2020_p1007a10║外覓。我今據汝分上直指本心令汝便悟。汝
T48n2020_p1007a11║須淨心聽我言說。從朝至暮十二時中。或見
T48n2020_p1007a12║或聞或笑或語或瞋或喜或是或非。種種施
T48n2020_p1007a13║為運轉。且道畢竟是誰能伊麼運轉施為耶。
T48n2020_p1007a14║若言色身運轉。何故有人一念命終都未壞
T48n2020_p1007a15║爛。即眼不自見。耳不能聞。鼻不辨香。舌不談
T48n2020_p1007a16║論。身不動搖。手不執捉。足不運奔耶。是知能
T48n2020_p1007a17║見聞動作必是汝本心不是汝色身也。況此
T48n2020_p1007a18║色身四大性空。如鏡中像亦如水月。豈能了
T48n2020_p1007a19║了常知明明不昧感而遂通恒沙妙【CL152n1626_p0548b01】用也。故
T48n2020_p1007a20║云。神通并妙用運水及搬柴。且入理多端。指
T48n2020_p1007a21║汝一門令汝還源。汝還聞鴉鳴鵲噪之聲麼。
T48n2020_p1007a22║曰聞。曰汝返聞汝聞性還有許多聲麼。曰到
T48n2020_p1007a23║這裏一切聲一切分別俱不可得。曰奇哉奇
T48n2020_p1007a24║哉。此是觀音入理之門。我更問爾。爾道到這
T48n2020_p1007a25║裏一切聲一切分別總不可得。既不可得當伊
T48n2020_p1007a26║麼時莫是虛空麼。曰元來不空明明不昧。曰
T48n2020_p1007a27║作麼生是不空之體。曰亦無相貌言之不可及。
T48n2020_p1007a28║曰此是諸佛諸祖壽命更莫疑也。既無相貌還
T48n2020_p1007a29║有大小麼。既無大小還有邊際麼。無邊際故
T48n2020_p1007b01║無內外。無內外故無遠近。無遠近故無彼此。
T48n2020_p1007b02║無彼此則無往來。無往來則無生死。無生死
T48n2020_p1007b03║則無古今。無古今則無迷悟。無迷悟則無凡
T48n2020_p1007b04║聖。無凡聖則無染淨。無染淨則無是非。無是
T48n2020_p1007b05║非則一切名言俱不可得。既【CL152n1626_p0549a01】總無如是一切根
T48n2020_p1007b06║境一切妄念。乃至種種相貌種種名言俱不
T48n2020_p1007b07║可得。此豈非本來空寂本來無物也。然諸法
T48n2020_p1007b08║皆空之處虛知不昧。不同無情性。自神解此
T48n2020_p1007b09║是汝空寂虛知清淨心體。而此清淨空寂之
T48n2020_p1007b10║心。是三世諸佛勝淨明心。亦是眾生本源覺
T48n2020_p1007b11║性。悟此而守之者。坐一如而不動解脫。迷此
T48n2020_p1007b12║而背之者。往六趣而長劫輪迴故云。迷一心
T48n2020_p1007b13║而往六趣者去也動也。悟法界而復一心者來
T48n2020_p1007b14║也靜也。雖迷悟之有殊。乃本源則一也。所以
T48n2020_p1007b15║云。所言法者。謂眾生心。而此空寂之心在聖
T48n2020_p1007b16║而不增在凡而不減。故云。在聖智而不耀。隱
T48n2020_p1007b17║凡心而不昧。既不增於聖不少於凡。佛祖奚
T48n2020_p1007b18║以異於人。而所以異於人者。能自護心念耳。
T48n2020_p1007b19║汝若信得及疑情頓息。出丈夫之志。發真正
T48n2020_p1007b20║見解。親嘗其味自到自【CL152n1626_p0549b01】肯之地。則是為修心
T48n2020_p1007b21║人解悟處也。更無階級次第。故云頓也。如云
T48n2020_p1007b22║於信因中契諸佛果德分毫不殊。方成信也。
T48n2020_p1007b23║問既悟此理更無階級。何假後修漸熏漸成
T48n2020_p1007b24║耶。答悟後漸修之義前已具說。而復疑情未
T48n2020_p1007b25║釋。不妨重說。汝須淨心諦聽諦聽。凡夫無始
T48n2020_p1007b26║曠大劫來至於今日。流轉五道生來死去。堅
T48n2020_p1007b27║執我相妄想顛倒。無明種習久與成性。雖到
T48n2020_p1007b28║今生頓悟自性本來空寂與佛無殊。而此舊
T48n2020_p1007b29║習卒難除斷。故逢逆順境瞋喜。是非熾然起
T48n2020_p1007c01║滅客塵煩惱與前無異。若不以般若中功著
T48n2020_p1007c02║力。焉能對治無明。得到大休大歇之地。如云
T48n2020_p1007c03║頓悟雖同佛多生習氣深。風停波尚湧。理現
T48n2020_p1007c04║念猶侵。又杲禪師云。往往利根之輩。不費多
T48n2020_p1007c05║力【CL152n1626_p0550a01】打發此事。便生容易之心更不修治。日久
T48n2020_p1007c06║月深依前流浪未免輪迴。則豈可以一期所
T48n2020_p1007c07║悟便撥置後修耶。故悟後長須照察。妄念忽
T48n2020_p1007c08║起都不隨之。損之又損以至無為方始究竟。
T48n2020_p1007c09║天下善知識悟後牧牛行是也。雖有後修已
T48n2020_p1007c10║先頓悟。妄念本空心性本淨。於惡斷斷而無
T48n2020_p1007c11║斷。於善修修而無修。此乃真修真斷矣。故云。
T48n2020_p1007c12║雖備修萬行。唯以無念為宗。圭峰總判先悟
T48n2020_p1007c13║後修之義云。頓悟此性元無煩惱無漏智性
T48n2020_p1007c14║本自具足與佛無殊。依此而修者。是名最上
T48n2020_p1007c15║乘禪。亦名如來清淨禪也。若能念念修習。自
T48n2020_p1007c16║然漸得百千三昧。達磨門下轉展相傳者是
T48n2020_p1007c17║此禪也。則頓悟漸修之義。如車二輪闕一不
T48n2020_p1007c18║可。或者不知善惡性空。堅坐不動捺伏身心。
T48n2020_p1007c19║如石壓草以為修心。是大惑矣。故云。聲聞心
T48n2020_p1007c20║心【CL152n1626_p0550b01】斷惑。能斷之心是賊。但諦觀殺盜淫妄從
T48n2020_p1007c21║性而起起即無起。當處便寂何須更斷。所以
T48n2020_p1007c22║云。不怕念起唯恐覺遲。又云。念起即覺。覺之
T48n2020_p1007c23║即無。故悟人分上雖有客塵煩惱俱成醍醐。
T48n2020_p1007c24║但照惑無本。空華三界如風卷煙。幻化六塵
T48n2020_p1007c25║如湯消冰。若能如是念念修習。不忘照顧定
T48n2020_p1007c26║慧等持。則愛惡自然淡薄。悲智自然增明。罪
T48n2020_p1007c27║業自然斷除。功行自然增進。煩惱盡時生死
T48n2020_p1007c28║即絕。若微細流注永斷。圓覺大智朗然獨存。
T48n2020_p1007c29║即現千百億化身於十方國中。赴感應機似
T48n2020_p1008a01║月現九霄影分萬水。應用無窮度有緣眾生
T48n2020_p1008a02║快樂無憂。名之為大覺世尊。問後修門中定
T48n2020_p1008a03║慧等持之義實未明了。更為宣說委示開迷
T48n2020_p1008a04║引入解脫之門。答若設法義入理。千門莫非
T48n2020_p1008a05║定慧。取其綱要則但自性上體用二義。前所
T48n2020_p1008a06║謂【CL152n1626_p0551a01】空寂虛知是也。定是體慧是用也。即體之
T48n2020_p1008a07║用故慧不離定。即用之體故定不離慧。定則
T48n2020_p1008a08║慧故寂而常知。慧則定故知而常寂。如曹溪
T48n2020_p1008a09║云。心地無亂自性定。心地無癡自性慧。若悟
T48n2020_p1008a10║如是任運寂知遮炤無二。則是為頓門。箇者
T48n2020_p1008a11║雙修定慧也。若言先以寂寂治於緣慮。後以
T48n2020_p1008a12║惺惺治於昏住。先後對治均調昏亂以入於
T48n2020_p1008a13║靜者。是為漸門。劣機所行也。雖云惺寂等持。
T48n2020_p1008a14║未免取靜為行。則豈為了事人不離本寂本
T48n2020_p1008a15║知任運雙修者也。故曹溪云。自悟修行不在
T48n2020_p1008a16║於靜。若靜先後即是迷人。則達人分上定慧
T48n2020_p1008a17║等持之義。不落功用元自無為。更無特地時
T48n2020_p1008a18║節。見色聞聲時但伊麼。著衣喫飯時但伊麼。
T48n2020_p1008a19║屙屎送尿時但伊麼。對人接話時但伊麼。乃
T48n2020_p1008a20║至行住坐臥。或語或默或喜或怒。一切時中
T48n2020_p1008a21║一【CL152n1626_p0551b01】一如是似虛舟駕浪隨高隨下。如流水轉
T48n2020_p1008a22║山遇曲遇直而心心無知。今日騰騰任運。明
T48n2020_p1008a23║日任運騰騰。隨順眾緣無障無礙。於善於惡
T48n2020_p1008a24║不斷不修。質直無偽視聽尋常。則絕一塵而
T48n2020_p1008a25║作對。何勞遣蕩之功。無一念而生情。不假忘
T48n2020_p1008a26║緣之力。然障濃習重觀劣心浮。無明之力大。
T48n2020_p1008a27║般若之力小。於善惡境界未免被動靜互換。
T48n2020_p1008a28║心不恬淡者。不無忘緣遣蕩功夫矣。如云六
T48n2020_p1008a29║根攝境心不隨緣謂之定。心境俱空炤鑑無
T48n2020_p1008b01║惑謂之慧。此雖隨相門定慧漸門劣機所行
T48n2020_p1008b02║也。對治門中不可無也。若掉舉熾盛。則先以
T48n2020_p1008b03║定門稱理攝散心。不隨緣契乎本寂。若昏沈
T48n2020_p1008b04║尤多。則次以慧門擇法觀空。照鑑無惑契乎
T48n2020_p1008b05║本知。以定治乎亂想。以慧治乎無記。動靜相
T48n2020_p1008b06║亡對治功終。則對境而念念歸宗。遇緣而心
T48n2020_p1008b07║心【CL152n1626_p0552a01】契道。任運雙修方為無事人。若如是則真
T48n2020_p1008b08║可謂定慧等持明見佛性者也。問據汝所判。
T48n2020_p1008b09║悟後修門中定慧等持之義有二種。一自性
T48n2020_p1008b10║定慧。二隨相定慧。自性門則曰。任運寂知元
T48n2020_p1008b11║自無為。絕一塵而作對。何勞遣蕩之功。無一
T48n2020_p1008b12║念而生情。不假忘緣之力判云。此是頓門。箇
T48n2020_p1008b13║者不離自性定慧等持也。隨相門則曰。稱理
T48n2020_p1008b14║攝散擇法觀空。均調昏亂以入無為。判云。此
T48n2020_p1008b15║是漸門。劣機所行也。為兩門定慧不無疑焉。
T48n2020_p1008b16║若言一人所行也。為復先依自性門定慧雙
T48n2020_p1008b17║修然後更用隨相門對治之功耶。為復先依
T48n2020_p1008b18║隨相門均調昏亂然後以入自性門耶。若先
T48n2020_p1008b19║依自性定慧則任運寂知。更無對治之功。何
T48n2020_p1008b20║須更取隨相門定慧耶。如將皓玉彫文喪德。
T48n2020_p1008b21║若先以隨相門定慧對治功成。【CL152n1626_p0552b01】然後趣於自
T48n2020_p1008b22║性門。則宛是漸門中劣機悟前漸熏也。豈云
T48n2020_p1008b23║頓門。箇者先悟後修用無功之功也。若一時
T48n2020_p1008b24║無前後。則二門定慧頓漸有異。如何一時並
T48n2020_p1008b25║行也。則頓門箇者依自性門任運亡功。漸門
T48n2020_p1008b26║劣機趣隨相門對治勞功。二門之機頓漸不
T48n2020_p1008b27║同。優劣皎然。云何先悟後修門中並釋二種
T48n2020_p1008b28║耶。請為通會令絕疑情。答所釋皎然。汝自生
T48n2020_p1008b29║疑隨言生解轉生疑惑。得意忘言不勞致詰。
T48n2020_p1008c01║若就兩門各判所行。則修自性定慧者。此是
T48n2020_p1008c02║頓門用無功之功並運雙寂自修自性自成佛
T48n2020_p1008c03║道者也。修隨相門定慧者。此是未悟前漸門
T48n2020_p1008c04║劣機用對治之功。心心斷惑取靜為行者。而
T48n2020_p1008c05║此二門所行頓漸各異不可參亂也。然悟後
T48n2020_p1008c06║修門中兼論隨相門中對治者。非全取漸機
T48n2020_p1008c07║所行也。取其方便假【CL152n1626_p0553a01】道。托宿而已。何故於此
T48n2020_p1008c08║頓門亦有機勝者。亦有機劣者。不可一例判
T48n2020_p1008c09║其行李也。若煩惱淡薄身心輕安。於善離善
T48n2020_p1008c10║於惡離惡。不動八風寂然三受者。依自性定
T48n2020_p1008c11║慧任運雙修。天真無作動靜常禪。成就自然
T48n2020_p1008c12║之理。何假隨相門對治之義也。無病不求藥。
T48n2020_p1008c13║雖先頓悟。煩惱濃厚習氣堅重。對境而念念
T48n2020_p1008c14║生情。遇緣而心心作對。被他昏亂死殺昧卻
T48n2020_p1008c15║寂知常然者。即借隨相門定慧。不忘對治均
T48n2020_p1008c16║調昏亂以入無為。即其宜矣。雖借對治功夫
T48n2020_p1008c17║暫調習氣。以先頓悟心性本淨煩惱本空故。
T48n2020_p1008c18║即不落漸門劣機污染修也。何者修在悟前
T48n2020_p1008c19║則雖用功不忘念念熏修。著著生疑未能無
T48n2020_p1008c20║礙。如有一物礙在胸中。不安之相常現在前。
T48n2020_p1008c21║日久月深對治功熟。則身心客塵恰似輕安。
T48n2020_p1008c22║雖復輕安疑根未斷。【CL152n1626_p0553b01】如石壓草。猶於生死界。
T48n2020_p1008c23║不得自在。故云。修在悟前非真修也。悟人分
T48n2020_p1008c24║上雖有對治方便。念念無疑不落污染。日久
T48n2020_p1008c25║月深自然契合。天真妙性任運寂知。念念攀
T48n2020_p1008c26║緣一切境。心心永斷諸煩惱。不離自性定慧
T48n2020_p1008c27║等持。成就無上菩提。與前幾勝更無差別。則
T48n2020_p1008c28║隨相門定慧雖是漸機所行。於悟人分上可
T48n2020_p1008c29║謂點鐵成金。若知如是。則豈以二門定慧有
T48n2020_p1009a01║先後次第二見之疑乎。願諸修道之人。研味
T48n2020_p1009a02║此語更莫狐疑自生退屈。若具丈夫之志求
T48n2020_p1009a03║無上菩提者。捨此奚以哉。切莫執文。直須了
T48n2020_p1009a04║義一一歸就自己契合本宗。則無師之智自
T48n2020_p1009a05║然現前。天真之理了然不昧。成就慧身不由
T48n2020_p1009a06║他悟。而此妙旨雖是諸人分上。若非夙植般
T48n2020_p1009a07║若種智大乘根器者。不能一念而生正信。豈
T48n2020_p1009a08║徒不信。亦乃謗讟返【CL152n1626_p0554a01】招無間者比比有之雖
T48n2020_p1009a09║不信受一經於耳暫時結緣。其功厥德不可稱
T48n2020_p1009a10║量。如唯心訣云。聞而不信尚結佛種之因。學
T48n2020_p1009a11║而不成猶益人天之福不失成佛之正因。況
T48n2020_p1009a12║聞而信學而成守護不忘者。其功德豈能度
T48n2020_p1009a13║量。追念過去輪迴之業。不知其幾千劫。隨黑
T48n2020_p1009a14║闇入無間受種種苦。又不知其幾何。而欲求
T48n2020_p1009a15║佛道。不逢善友長劫沈淪。冥冥無覺造諸惡
T48n2020_p1009a16║業。時或一思不覺長吁。其可放緩再受前殃。
T48n2020_p1009a17║又不知誰復使我今值人生為萬物之虛不昧。
T48n2020_p1009a18║修真之路。實謂盲龜遇木纖芥投鍼。其為慶
T48n2020_p1009a19║幸。曷勝道哉。我今若自生退屈。或生懈怠而
T48n2020_p1009a20║恒常望後。須臾失命退墮惡趣。受諸苦痛之
T48n2020_p1009a21║時。雖欲願聞一句佛法信解受持欲免辛酸。
T48n2020_p1009a22║豈可復得乎。及到臨危悔無所益。願諸修道
T48n2020_p1009a23║之人。莫生放逸【CL152n1626_p0554b01】莫著貪淫。如救頭然不忘照
T48n2020_p1009a24║顧。無常迅速身如朝露。命若西光。今日雖存
T48n2020_p1009a25║明亦難保。切須在意切須在意。且憑世間有
T48n2020_p1009a26║為之善。亦可免三途苦輪。於天上人間得殊
T48n2020_p1009a27║勝果報受諸快樂。況此最上乘甚深法門。暫
T48n2020_p1009a28║時生信所成功德。不可以比喻說其小分。如
T48n2020_p1009a29║經云。若人以三千大千世間七寶。布施供養
T48n2020_p1009b01║爾所世界眾生皆得充滿。又教化爾所世界
T48n2020_p1009b02║一切眾生令得四果。其功德無量無邊。不如
T48n2020_p1009b03║一食頃正思此法所獲功德。是知我此法門
T48n2020_p1009b04║最尊最貴。於諸功德比況不及。故經云。一念
T48n2020_p1009b05║淨心是道場。勝造恒沙七寶塔。寶塔畢竟碎
T48n2020_p1009b06║為塵。一念淨心成正覺。願諸修道之人。研味
T48n2020_p1009b07║此語切須在意。此身不向今生度。更待何生
T48n2020_p1009b08║度此身。今若不修萬劫差違今若彊修難修
T48n2020_p1009b09║之行。漸得不難【CL152n1626_p0555a01】功行自進。嗟夫今時人飢逢
T48n2020_p1009b10║王膳不知下口。病遇醫王不知服藥。不曰如
T48n2020_p1009b11║之何如之何者。吾未如之何也已矣。且世間
T48n2020_p1009b12║有為之事。其狀可見其功可驗。人得一事歎
T48n2020_p1009b13║其希有。我此心宗無形可觀無狀可見。言語
T48n2020_p1009b14║道斷心行處滅。故天魔外道毀謗無門。釋梵
T48n2020_p1009b15║諸天稱讚不及。況凡夫淺識之流其能彷彿。
T48n2020_p1009b16║悲夫井蛙焉知滄海之闊。野干何能師子之
T48n2020_p1009b17║吼。故知末法世中聞此法門。生希有想信解
T48n2020_p1009b18║受持者。已於無量劫中承事諸聖植諸善根。
T48n2020_p1009b19║深結般若正因最上根性也。故金剛經云。於
T48n2020_p1009b20║此章句能生信心者。當知已於無量佛所種
T48n2020_p1009b21║諸善根。又云。為發大乘者說。為發最上乘者
T48n2020_p1009b22║說。願諸求道之人。莫生怯弱須發勇猛之心。
T48n2020_p1009b23║宿劫善因未可知也。若不信殊勝甘為下劣
T48n2020_p1009b24║生艱阻之想。今【CL152n1626_p0555b01】不修之。則縱有宿世善根今
T48n2020_p1009b25║斷之故。彌在其難展轉遠矣。今既到寶所不
T48n2020_p1009b26║可空手而還。一失人身萬劫難復。請須慎之。
T48n2020_p1009b27║豈有智者知其寶所。反不求之長怨孤貧。若
T48n2020_p1009b28║欲獲寶放下皮囊。【○】【○】【○】【○】【○】【○】【○】【○】【○】【○】
T48n2020_p1009b29║【CL152n1626_p0556a01】【○】【○】【○】【○】高麗國普照禪師修心訣【○】【○】【○】【○】【○】【○】【○】【○】【○】【○】【CL152n1626_p0556b01】
