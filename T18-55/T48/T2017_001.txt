T48n2017_p0957b17║【★】
T48n2017_p0957b18║
T48n2017_p0957b19║　　No. 2017
T48n2017_p0957b20║　　萬善同歸集序
T48n2017_p0957b21║
T48n2017_p0957b22║　　　　朝奉郎守司農少卿致仕輕
T48n2017_p0957b23║　　　　車都尉長興縣開國男食邑
T48n2017_p0957b24║　　　　三百戶賜緋魚袋沈振撰
T48n2017_p0957b25║稽夫享四溟之廣。非聚流而弗充。躋十地之
T48n2017_p0957b26║尊。非聚善而弗具然則深不可測者。在乎積
T48n2017_p0957b27║納而久。聖不可知者。在乎積修而勤。矧妙覺
T48n2017_p0957b28║垂言。玄通立教。苟一豪而嚮善。可三界以超
T48n2017_p0957b29║塵必也寤寐真詮揄揚覺路。庶漸磨而成熟。
T48n2017_p0957c01║亘鑽仰而克勤。抑則非聖非凡。在迷在悟。欲
T48n2017_p0957c02║深躋於聖域當遽革於凡心。匪一事以薰陶
T48n2017_p0957c03║必多門而練習。或教言曲妙標佛隴之徽猷。
T48n2017_p0957c04║或禪理深融藹曹溪之淑譽。不可執空而離
T48n2017_p0957c05║有。不可背實而從無。要釋權宜爰歸實相。權
T48n2017_p0957c06║實既了虛空可存故。達者轉物以明心可言
T48n2017_p0957c07║妙用。迷者按文而滯教。豈謂通方。或克荷於
T48n2017_p0957c08║經龍。或堅持於律虎。或瞻禮睟容之謹愿。或
T48n2017_p0957c09║繞行淨室之勤渠。或口誦尊名。或心觀樂土。
T48n2017_p0957c10║或供以蒲塞無重富以忽貧。或施及擅。波無
T48n2017_p0957c11║增好而減惡。事如均等利亦優隆。凡依律依
T48n2017_p0957c12║禪當資乎介福。造經造像必藉乎多為。莫謂
T48n2017_p0957c13║有已之賢即心而佛。從凡超聖未有不修之
T48n2017_p0957c14║釋迦。從妄入真未有不證之達磨。在人崇道。
T48n2017_p0957c15║非佛異途。常貴精勤無從怠易重。分陰之瞬
T48n2017_p0957c16║息研大道之根原一簣如虧。曷致巍峨之鎮。
T48n2017_p0957c17║三乘或廢難登慈忍之門。則無自我之矜。則
T48n2017_p0957c18║無捨彼之善必求全德。方可質疑。心非非心
T48n2017_p0957c19║法非非法。要在心傳心而印可。法授法以師
T48n2017_p0957c20║資匪膠。善於一隅宜勵精於萬行。菩提之子
T48n2017_p0957c21║可種安養之。方可修明。則而升兜率天昧。則
T48n2017_p0957c22║而沈阿鼻獄。言如自泥。即罔水而行舟。性若
T48n2017_p0957c23║稍通非渡河之用筏。前聖後聖皆是因心。彼
T48n2017_p0957c24║時此時曾何異法。噫法在非在心空弗空。無
T48n2017_p0957c25║修而無所不修。真修亦泯。無住而無所不住。
T48n2017_p0957c26║真住皆亡。憫爾群生含茲一性。本無淑慝為
T48n2017_p0957c27║外物之所遷。苟不修明曷中扃之。能杜如資
T48n2017_p0957c28║妙善可謂真歸。故前哲之縷言俾後昆之緣
T48n2017_p0957c29║學。乃搜羅教目示諭迷情者也。智覺禪師性
T48n2017_p0958a01║晤機圓才豐學際。曩生積習與諸法以同符。
T48n2017_p0958a02║今世流通與諸佛而合契。念他已則如自己
T48n2017_p0958a03║觀他心則如自心。嘗撰萬善同歸集上中下
T48n2017_p0958a04║三卷。所以勸一切有緣者也。或朱紫名流緇
T48n2017_p0958a05║黃法系善男善女高行高才。但至恭而至勤
T48n2017_p0958a06║則無貴而無賤。寔利生之良藥示求佛之要
T48n2017_p0958a07║津。莫非括諸經諸論之法。言作未覺未知之
T48n2017_p0958a08║先範。周旋勸導謹密修持。永為梵花之權衡
T48n2017_p0958a09║宗門之準度云爾。今法慧院智如藏主夙資
T48n2017_p0958a10║仁性。躬踐聖猷見賢而同己之賢。見善而同
T48n2017_p0958a11║己之善。總明師之論譔興異世之楷撫福利。
T48n2017_p0958a12║茲深方便不少而又自傾囊楮。遽出賤貲肇
T48n2017_p0958a13║為倡率之隆。仍募高明之助。勝緣既集能事
T48n2017_p0958a14║必行。因鏤版以成編。貴修身而有監。將垂不
T48n2017_p0958a15║朽繆。托非才如振性。昧洞微言睽樞要。猥承
T48n2017_p0958a16║嘉請難克固辭。聊述紀綱敢逃誚讓。時聖宋
T48n2017_p0958a17║熙寧五年閨七月七日序。
T48n2017_p0958a18║
T48n2017_p0958a19║【☆】
T48n2017_p0958a20║【CL141n1590_p0355a01】【CL141n1590_p0355b01】【CL141n1590_p0356a01】【CL141n1590_p0356b01】【CL141n1590_p0357a01】【CL141n1590_p0357b01】【CL141n1590_p0358a01】【CL141n1590_p0358b01】【CL141n1590_p0359a01】萬善同歸集卷上
T48n2017_p0958a21║【□】
T48n2017_p0958a22║　　　　杭州慧日永明寺智覺禪師延壽述
T48n2017_p0958a23║夫眾善所歸。皆宗實相。如空包納。似地發
T48n2017_p0958a24║生。是以但契一如。自含眾德。然不動真際。
T48n2017_p0958a25║萬行常興。不壞緣生。法界恒現。寂不閡用。俗
T48n2017_p0958a26║不違真。有無齊觀。一際平等。是以萬法惟
T48n2017_p0958a27║心。應須廣行諸度。不可守愚空坐以滯真修。
T48n2017_p0958a28║若欲萬行齊興。畢竟須依理事。理事無閡。其
T48n2017_p0958a29║道在中遂得自他兼利。而圓同體之悲。終始
T48n2017_p0958b01║該羅。以成無盡之行。若論理事。幽旨難明。細
T48n2017_p0958b02║而推之。非一非異。是以性實之理。相虛之事。
T48n2017_p0958b03║力用交徹。舒卷同時。體全遍而不差。跡能所
T48n2017_p0958b04║而似別。事因理立。不隱理而成事。理因事彰。
T48n2017_p0958b05║不壞事而顯理。相資則各立。相攝則俱空。隱
T48n2017_p0958b06║顯則互興無閡則齊現。相非相奪。則非有非
T48n2017_p0958b07║空。相即【CL141n1590_p0359b01】相成。則非常非斷。若離事而推理。墮
T48n2017_p0958b08║聲聞之愚。若離理而行事。同凡夫之執。當知
T48n2017_p0958b09║離理無事。全水是波。離事無理。全波是水。理
T48n2017_p0958b10║即非事。動濕不同事。即非理。能所各異。非理
T48n2017_p0958b11║非事。真俗俱亡。而理而事。二諦恒立。雙照即
T48n2017_p0958b12║假宛爾幻存。雙遮即空泯然夢寂。非空非假。
T48n2017_p0958b13║中道常明。不動因緣。寧虧理體。故菩薩以無
T48n2017_p0958b14║所得。而為方便。涉有而不乖空。依實際而起
T48n2017_p0958b15║化門。履真而不閡俗。常然智炬。不昧心光。
T48n2017_p0958b16║雲布慈門。波騰行海。遂得同塵無閡。自在隨
T48n2017_p0958b17║緣。一切施為。無非佛事。故般若經云。一心具
T48n2017_p0958b18║足萬行。華嚴經云。解脫長者告善財言。我若
T48n2017_p0958b19║欲見安樂世界阿彌陀佛。隨意即見。乃至所
T48n2017_p0958b20║見十方諸佛。皆由自心。善男子。當知菩薩修
T48n2017_p0958b21║諸佛法。淨諸佛剎。積習妙行。調伏眾生。發
T48n2017_p0958b22║大誓願。如是【CL141n1590_p0360a01】一切。悉由自心。是故善男子。應
T48n2017_p0958b23║以善法扶助自心。應以法水潤澤自心。應於
T48n2017_p0958b24║境界淨治自心。應以精進堅固自心。應以智
T48n2017_p0958b25║慧明利自心。應以佛自在開發自心。應以佛
T48n2017_p0958b26║平等廣大自心。應以佛十力照察自心。古德
T48n2017_p0958b27║釋云。心該萬法。謂非但一念觀佛由於自心。
T48n2017_p0958b28║菩薩萬行。佛果體用。亦不離心。亦去妄執之
T48n2017_p0958b29║失。謂有計云。萬法皆心。任之是佛。驅馳萬
T48n2017_p0958c01║行。豈不虛勞。今明。心雖即佛。久翳塵勞。故
T48n2017_p0958c02║以萬行增修。令其瑩徹。但說萬行由心。不說
T48n2017_p0958c03║不修為是。又萬法即心。修何閡心。
T48n2017_p0958c04║問曰。祖師云。善惡都莫思量。自然得入心體。
T48n2017_p0958c05║涅槃經云。諸行無常。是生滅法。如何勸修。故
T48n2017_p0958c06║違祖教。答祖意據宗。教文破著。若禪宗頓教。
T48n2017_p0958c07║泯相離緣。空有俱亡。體用雙寂。若華嚴圓旨。
T48n2017_p0958c08║具德同時。理行齊敷。悲智交【CL141n1590_p0360b01】濟。是以文殊以
T48n2017_p0958c09║理印行。差別之義不虧。普賢以行嚴理。根本
T48n2017_p0958c10║之門靡廢。本末一際。凡聖同源。不壞俗而標
T48n2017_p0958c11║真。不離真而立俗。具智眼而不沒生死。運悲
T48n2017_p0958c12║心而不滯涅槃。以三界之有。為菩提之用。處
T48n2017_p0958c13║煩惱之海。通涅槃之津。夫萬善是菩薩入聖
T48n2017_p0958c14║之資糧。眾行乃諸佛助道之階漸。若有目而
T48n2017_p0958c15║無足。豈到清涼之池。得實而忘權。奚昇自在
T48n2017_p0958c16║之域。是以方便般若。常相輔翼。真空妙有。恒
T48n2017_p0958c17║共成持。法華會三歸一。萬善悉向菩提。大品
T48n2017_p0958c18║一切無二。眾行咸歸種智。故華嚴經云。第七
T48n2017_p0958c19║遠行地。當修十種方便慧殊勝道。所謂雖善
T48n2017_p0958c20║修空無相無願三昧。而慈悲不捨眾生。雖得
T48n2017_p0958c21║諸佛平等法。而樂常供養佛。雖入觀空智門。
T48n2017_p0958c22║而勤集福德。雖遠離三界。而莊嚴三界。雖畢
T48n2017_p0958c23║竟寂滅諸煩惱焰。而能為一【CL141n1590_p0361a01】切眾生起滅貪
T48n2017_p0958c24║瞋癡煩惱焰。雖知諸法如幻如夢如影如響
T48n2017_p0958c25║如焰如化如水中月如鏡中像自性無二。而
T48n2017_p0958c26║隨心作業無量差別。雖知一切國土猶如虛
T48n2017_p0958c27║空。而能以清淨妙行莊嚴佛土。雖知諸佛法
T48n2017_p0958c28║身本性無身。而以相好莊嚴其身。雖知諸佛
T48n2017_p0958c29║音聲性空寂滅不可言說。而能隨一切眾生
T48n2017_p0959a01║出種種差別清淨音聲。雖隨諸佛了知三世
T48n2017_p0959a02║惟是一念。而隨眾生意解分別。以種種相種
T48n2017_p0959a03║種時種種劫數而修諸行。維摩經云。菩薩雖
T48n2017_p0959a04║行於空。而植眾德本。是菩薩行。雖行無相。而
T48n2017_p0959a05║度眾生。是菩薩行。雖行無作。而現受身。是菩
T48n2017_p0959a06║薩行。雖行無起。而起一切善行。是菩薩行。古
T48n2017_p0959a07║德問云。萬行統惟無念。今見善見惡。願離願
T48n2017_p0959a08║成。疲役身心。豈當為道。答此離念。而求無
T48n2017_p0959a09║念。尚未得真無念。況念無念。而【CL141n1590_p0361b01】無閡乎。又無
T48n2017_p0959a10║念但是行之一。豈知一念頓圓。如上所引。佛
T48n2017_p0959a11║旨煥然。何得空腹高心。以少為足。擬欲蛙嫌
T48n2017_p0959a12║海量螢掩日光乎。
T48n2017_p0959a13║問泯絕無寄。境智俱空。是祖佛指歸。聖賢
T48n2017_p0959a14║要路。若論有作。心境宛然。憑何教文。廣陳萬
T48n2017_p0959a15║善。答諸佛如來一代時教。自古及今。分宗甚
T48n2017_p0959a16║眾。撮其大約。不出三宗。一相宗。二空宗。三
T48n2017_p0959a17║性宗。若相宗多說是。空宗多說非。性宗惟論
T48n2017_p0959a18║直指。即同曹溪見性成佛也。如今不論見性。
T48n2017_p0959a19║罔識正宗。多執是非。紛然諍競。皆不了祖佛
T48n2017_p0959a20║密意。但徇言詮。如教中或說是者。即依性說
T48n2017_p0959a21║相。或言非者。是破相顯性。惟性宗一門。顯了
T48n2017_p0959a22║直指。不說是非。如今多重非心非佛非理非
T48n2017_p0959a23║事泯絕之言。以為玄妙。不知但是遮詮治病
T48n2017_p0959a24║之文。執此方便。認為標的。卻不信表詮直指
T48n2017_p0959a25║之教。頓遺實地。昧【CL141n1590_p0362a01】卻真心。如楚國愚人認雞
T48n2017_p0959a26║作鳳。猶春池小兒執石為珠。但任淺近之
T48n2017_p0959a27║情。不探深密之旨。迷空方便。豈識真歸。
T48n2017_p0959a28║問諸佛如來三乘教典。惟有一味解脫法門。
T48n2017_p0959a29║云何廣說世間生滅緣起。擬心即失。不順真
T48n2017_p0959b01║如。動念即乖。違於法體。答若論一相一味。
T48n2017_p0959b02║此乃三乘權教。約理而言。即以一切因緣。而
T48n2017_p0959b03║為過患。今所集者。惟顯圓宗。一一緣起。皆是
T48n2017_p0959b04║法界實德。不成不破。非斷非常。乃至神變施
T48n2017_p0959b05║為。皆法如是故。非假神力暫得如斯。纔有一
T48n2017_p0959b06║法緣生。無非性起功德。華嚴經云。此華藏世
T48n2017_p0959b07║界海中。無問若山若河。乃至樹林塵毛等處。
T48n2017_p0959b08║一一無不皆是稱真如法界具無邊德。
T48n2017_p0959b09║問經云。但凡夫之人。貪著其事。又云。取相
T48n2017_p0959b10║凡夫。隨宜為說。若得理本。萬行俱圓。何須事
T48n2017_p0959b11║跡。而興造作乎。答此是破貪著執取【CL141n1590_p0362b01】之文。非
T48n2017_p0959b12║干因緣事相之法。淨名經云。但除其病。而不
T48n2017_p0959b13║除法。金剛三昧經云。有二入。一理入。二行入。
T48n2017_p0959b14║以理導行。以行圓理。又菩提者。以行入無行。
T48n2017_p0959b15║以行者。緣一切善法。無行者。不得一切善法。
T48n2017_p0959b16║豈可滯理虧行執行違理。祖師馬鳴大乘起
T48n2017_p0959b17║信論云。信成就發心有三。一直心。正念真如
T48n2017_p0959b18║法故。二深心樂集一切諸善行故。三大悲心。
T48n2017_p0959b19║欲拔一切眾生苦故。論問上說法界一相佛
T48n2017_p0959b20║體無二。何故不唯念真如。復假求學諸善法
T48n2017_p0959b21║之行。論答譬如大摩尼寶體性明淨。而有礦
T48n2017_p0959b22║穢之垢。若人雖念寶性。不以方便種種磨治。
T48n2017_p0959b23║終無得淨。如是眾生真如之法體性空淨。而
T48n2017_p0959b24║有無量煩惱垢染。若人雖念真如。不以方便
T48n2017_p0959b25║種種熏修。亦無得淨。以垢無量。遍修一切
T48n2017_p0959b26║善行。以為對治。若人修行一切善法。自【CL141n1590_p0363a01】然
T48n2017_p0959b27║歸順真如法故。略說方便有四種。一者行根
T48n2017_p0959b28║本方便。謂觀一切法自性無生。離於妄見。不
T48n2017_p0959b29║住生死。觀一切法因緣和合。業果不失。起於
T48n2017_p0959c01║大悲。修諸福德。攝化眾生。不住涅槃。以隨順
T48n2017_p0959c02║法性無住故。二者能止方便。謂慚愧悔過能
T48n2017_p0959c03║止一切惡法。令不增長。以隨順法性離諸過
T48n2017_p0959c04║故。三者發起善根增長方便。謂勤修供養禮
T48n2017_p0959c05║拜三寶。讚歎隨喜勸請諸佛。以愛敬三寶淳
T48n2017_p0959c06║厚心故。信得增長。乃能志求無上之道。又
T48n2017_p0959c07║因佛法僧力所護故。能消業障。善根不退。以
T48n2017_p0959c08║隨順法性離癡障故。四者大願平等方便。所
T48n2017_p0959c09║謂發願。盡於未來。化度一切眾生。使無有
T48n2017_p0959c10║餘。皆令究竟無餘涅槃。以隨順法性無斷絕
T48n2017_p0959c11║故。法性廣大。遍一切眾生。平等無二。不念彼
T48n2017_p0959c12║此。究竟寂滅故。牛頭融大師問。諸法畢竟空。
T48n2017_p0959c13║有【CL141n1590_p0363b01】菩薩行六度萬行否。答此是三乘二見心。
T48n2017_p0959c14║若觀心本空。即是實慧。即是見真法身。法身
T48n2017_p0959c15║不住此空。謂有運用覺知。即是方便慧。方便
T48n2017_p0959c16║慧亦不可得。即是實慧。恒不相離。前念後
T48n2017_p0959c17║念。皆由二慧發。故云智度菩薩母。方便以為
T48n2017_p0959c18║父。一切眾導師。無不由是生。先德問云。即心
T48n2017_p0959c19║是佛。何假修行。答秖為是故。所以修行。如
T48n2017_p0959c20║鐵無金。雖經鍛鍊。不成金用。賢首國師云。
T48n2017_p0959c21║今佛之三身十波羅蜜。乃至菩薩利他等
T48n2017_p0959c22║行。並依自法。融轉而行。即眾生心中。有真如
T48n2017_p0959c23║體大。今日修行。引出法身。由心中有真如相
T48n2017_p0959c24║大。今日修行引出報身。由心中有真如用大。
T48n2017_p0959c25║今日修行。引出化身。由心中有真如法性自
T48n2017_p0959c26║無慳貪。今日修行。順法性無慳。引出檀波羅
T48n2017_p0959c27║蜜等。當知三祇修道。不曾心外得一法行
T48n2017_p0959c28║一行。何以故。但【CL141n1590_p0364a01】是自心。引出自淨行性。而起
T48n2017_p0959c29║修之。故知摩尼沈泥不能雨寶。古鏡積垢。焉
T48n2017_p0960a01║能鑒人。雖心性圓明本來具足。若不眾善顯
T48n2017_p0960a02║發萬行磨治。方便引出成其妙用。則永翳客
T48n2017_p0960a03║塵。長淪識海。成妄生死。障淨菩提。是以祖教
T48n2017_p0960a04║分明理事相即。不可偏據而溺見河。
T48n2017_p0960a05║問善雖勝惡。念即乖真。約道而言。俱非解脫。
T48n2017_p0960a06║何須廣勸滯正修行。既涉因緣。實妨於道。
T48n2017_p0960a07║答世出世間。以上善為本。初即因善而趣入。
T48n2017_p0960a08║後即假善以助成。實為越生死海之舟航。趣
T48n2017_p0960a09║涅槃城之道路。作人天之基陛。為祖佛之垣
T48n2017_p0960a10║牆。在塵出塵不可暫廢。十善何過。弘在於
T48n2017_p0960a11║人。若貪著則果生有漏之天。不執則位入無
T48n2017_p0960a12║為之道。運小心墮二乘之位。發大意昇菩薩
T48n2017_p0960a13║之階。乃至究竟圓修。終成佛果。以知非關上
T48n2017_p0960a14║善能為滯閡之因。全在行人【CL141n1590_p0364b01】自成得失之咎。
T48n2017_p0960a15║故華嚴經云。十不善業道。是地獄畜生餓鬼
T48n2017_p0960a16║受生之因。十善業道。是人天乃至有頂處受
T48n2017_p0960a17║生之因。又此上品十善業道。以智慧修習。心
T48n2017_p0960a18║狹劣故。怖三界故。闕大悲故。從他聞聲而了
T48n2017_p0960a19║解故。成聲聞乘。又此上品十善業道。修治清
T48n2017_p0960a20║淨。不從他教。自覺悟故。大悲方便不具足
T48n2017_p0960a21║故。悟解甚深因緣法故。成獨覺乘。又此上品
T48n2017_p0960a22║十善業道。修治清淨。心廣無量故。具足悲
T48n2017_p0960a23║愍故。方便所攝故。發生大願故。不捨眾生
T48n2017_p0960a24║故。希求諸佛大智故。淨治菩薩諸地故。淨修
T48n2017_p0960a25║一切諸度故。成菩薩廣大行。又此上上十
T48n2017_p0960a26║善業道。一切種清淨故。乃至證十力四無
T48n2017_p0960a27║畏故。一切佛法皆得成就。是故我今等行十
T48n2017_p0960a28║善。應令一切具足清淨。乃至菩薩如是積集
T48n2017_p0960a29║善根。成就善根。增長善根。思惟善根。繫念
T48n2017_p0960b01║【CL141n1590_p0365a01】善根。分別善根。愛樂善根。修集善根。安住善
T48n2017_p0960b02║根。菩薩摩訶薩如是積集諸善根已。以此善
T48n2017_p0960b03║根所得依果。修菩薩行。於念念中。見無量佛。
T48n2017_p0960b04║如其所應。承事供養。又云。雖無所作。而恒住
T48n2017_p0960b05║善根。又云。雖知諸法無有所依。而說依善法
T48n2017_p0960b06║而得出離。大智度論云。佛言。我過去亦曾作
T48n2017_p0960b07║惡人小蟲。因積善故乃得成佛。又如十八不
T48n2017_p0960b08║共中。有欲無減者。佛知善法恩故。常欲集諸
T48n2017_p0960b09║善法。故欲無減。修集諸善法。心無厭足。故欲
T48n2017_p0960b10║無減。如一長老比丘目暗。自縫僧伽梨。衽脫。
T48n2017_p0960b11║語諸人言。誰樂欲為福德者。為我衽針。爾時
T48n2017_p0960b12║佛現其前語言。我是樂欲福德。無厭足人。持
T48n2017_p0960b13║汝針來。是比丘斐亹。見佛光明。又識佛音聲。
T48n2017_p0960b14║白佛言。佛無量功德海皆盡其邊底。云何無
T48n2017_p0960b15║厭足。佛告比丘。功德果報甚深。無有如我知
T48n2017_p0960b16║【CL141n1590_p0365b01】恩分者。我雖復盡其邊底。我本以欲心無厭
T48n2017_p0960b17║足故得佛。是故今猶不息。雖更無功德可得。
T48n2017_p0960b18║我欲心亦不休。諸天世人驚悟。佛於功德尚
T48n2017_p0960b19║無厭足。何況餘人。佛為比丘說法。是時肉眼
T48n2017_p0960b20║即明。慧眼成就。又云。佛言。若不成就眾生淨
T48n2017_p0960b21║佛國土。不能得無上道。何以故。因緣不具
T48n2017_p0960b22║足。則不能得阿耨多羅三藐三菩提。因緣者
T48n2017_p0960b23║所謂一切善法。從初發意行檀波羅蜜。乃
T48n2017_p0960b24║至十八不共法。於是行法中。無憶想分別
T48n2017_p0960b25║故。
T48n2017_p0960b26║問夫如來法身。湛然清淨。一切眾生秖為
T48n2017_p0960b27║客塵所蔽。不得現前。如今但息攀緣。定水
T48n2017_p0960b28║澄淨。何須眾善。向外紛馳。反背真修。但成
T48n2017_p0960b29║勞慮。答無心寂現。此是了因。福德莊嚴。須從
T48n2017_p0960c01║緣起。二因雙備佛體方成諸大乘經無不具
T48n2017_p0960c02║載。淨名經云。佛身者。即法身也。從無量功德
T48n2017_p0960c03║智慧生。從慈【CL141n1590_p0366a01】悲喜捨生。從布施持戒忍辱柔
T48n2017_p0960c04║和勤行精進禪定解脫三昧多聞智慧諸波羅
T48n2017_p0960c05║蜜生乃至從斷一切不善法集一切善法生
T48n2017_p0960c06║如來身。又云。具福德故不住無為。具智慧故
T48n2017_p0960c07║不盡有為。大慈悲故不住無為。滿本願故不
T48n2017_p0960c08║盡有為。此乃自背圓詮。不遵佛語。擬捉涅
T48n2017_p0960c09║槃之縛。欲沈解脫之坑。栽蓮華於高原。植
T48n2017_p0960c10║甘種於空界。欲求菩提華果。何出得成。所
T48n2017_p0960c11║以云。入無為正位者。不生佛法耳。乃至譬如
T48n2017_p0960c12║不下巨海。不能得無價寶珠。如是不入煩惱
T48n2017_p0960c13║大海。則不能得一切智寶。
T48n2017_p0960c14║問入法以無得為門。履道以無為先導。若興
T48n2017_p0960c15║眾善。起有得心。一違正宗。二虧實行。答以無
T48n2017_p0960c16║得故無所不得。以無為故無所不為。無為豈
T48n2017_p0960c17║出為中。無得非居得外。得與無得。既非全
T48n2017_p0960c18║別。為與無為。亦非分同。非別非同。誰言【CL141n1590_p0366b01】一
T48n2017_p0960c19║二。而同而別。不閡千差。若迷同別兩門。即落
T48n2017_p0960c20║斷常二執。所以華嚴離世間品云。知一切法
T48n2017_p0960c21║無相是相。相是無相。無分別是分別。分別是
T48n2017_p0960c22║無分別。非有是有。有是非有。無作是作。作是
T48n2017_p0960c23║無作。非說是說。說是非說。不可思議。知心與
T48n2017_p0960c24║菩提等。知菩提與心等。心及菩提與眾生等。
T48n2017_p0960c25║亦不生心顛倒想顛倒見顛倒。不可思議。於
T48n2017_p0960c26║念念中入滅盡定。盡一切漏而不證實際。亦
T48n2017_p0960c27║不盡有漏善根。雖一切法無漏。而知漏盡。亦
T48n2017_p0960c28║知漏滅。雖知佛法即世間法世間法即佛法。
T48n2017_p0960c29║而不於佛法中分別世間法。不於世間法中
T48n2017_p0961a01║分別佛法。一切諸法。悉入法界。無所入故。
T48n2017_p0961a02║知一切法皆無二無變易不可思議。
T48n2017_p0961a03║問一切眾生不得解脫者皆為認其假名。逐
T48n2017_p0961a04║妄輪迴。楞嚴經中。唯令以湛旋其虛妄滅生。
T48n2017_p0961a05║伏還元【CL141n1590_p0367a01】覺。得元明覺無生滅性。為因地心。然
T48n2017_p0961a06║後圓成果地修證。云何一向徇斯假名。論其
T48n2017_p0961a07║散善。轉增虛妄。豈益初心。答名字性空皆唯
T48n2017_p0961a08║實相。但從緣起。不落有無。法句經云。佛告寶
T48n2017_p0961a09║明菩薩。汝且觀是諸佛名字。若是有。說食
T48n2017_p0961a10║與人。應得充飢。若名字無者。定光如來不授
T48n2017_p0961a11║我記。及於汝名如無授者。我不應得佛。當知
T48n2017_p0961a12║字句其已久如。以我如故備顯諸法。名字性
T48n2017_p0961a13║空不在有無。華嚴經云。譬如諸法不分別自
T48n2017_p0961a14║性。不分別音聲。而自性不捨。名字不滅。菩薩
T48n2017_p0961a15║亦復如是。不捨於行。隨世所作。而於此二無
T48n2017_p0961a16║執著。是以不動實際。建立行門。不壞假名圓
T48n2017_p0961a17║通自性。
T48n2017_p0961a18║問何以不任運騰騰無心合道。豈須萬行動
T48n2017_p0961a19║作關心。答古德顯佛果有三。一亡言絕行。獨
T48n2017_p0961a20║明法身無作果。二從行漸修。位滿三祇果。三
T48n2017_p0961a21║從【CL141n1590_p0367b01】初理智自在圓融果。此是上上根人。圓修
T48n2017_p0961a22║圓證。雖一念頓具。不妨萬行施為。雖萬行施
T48n2017_p0961a23║為。不離一念。若亡情冥合。各是一門。遲速任
T48n2017_p0961a24║機。法無前後。
T48n2017_p0961a25║問觸目菩提。舉足皆道。何須別立事相道場。
T48n2017_p0961a26║役念勞形。豈諧妙旨。答道場有二。一理道
T48n2017_p0961a27║場。二事道場。理道場者。周遍剎塵。事道
T48n2017_p0961a28║場者。淨地嚴飾。然因事顯理。藉理成事。事虛
T48n2017_p0961a29║攬理。無不理之事。理實應緣。無閡事之理。
T48n2017_p0961b01║故即事明理。須假莊嚴。從俗入真。唯憑建立。
T48n2017_p0961b02║為歸敬之本。作策發之門。睹相嚴心。自他兼
T48n2017_p0961b03║利。止觀云。圓教初心。理觀雖諦。法忍未成。
T48n2017_p0961b04║須於淨地嚴建道場。晝夜六時。修行五悔
T48n2017_p0961b05║懺六根罪。入觀行即乘戒兼急。理事無瑕。
T48n2017_p0961b06║諸佛威加。真明頓發。直至初住。一生可階。上
T48n2017_p0961b07║都儀云。夫歸命三寶者。要指方立相。住心取
T48n2017_p0961b08║境。不明【CL141n1590_p0368a01】無相離念也。佛懸知凡夫繫心尚乃
T48n2017_p0961b09║不得。況離相耶。如無術通人居空造舍也。
T48n2017_p0961b10║依寶像等三觀。必得不疑。佛言。我滅度後。能
T48n2017_p0961b11║觀像者。與我無異。大智論云。菩薩唯以三
T48n2017_p0961b12║事無厭。一供養佛無厭。二聞法無厭。三供給
T48n2017_p0961b13║僧無厭。天台智者問云。世間有空行人。執其
T48n2017_p0961b14║癡空。不與修多羅合。聞此觀心。而作難言。
T48n2017_p0961b15║若觀心是法身等應觸處平等。何故。經像生
T48n2017_p0961b16║敬。紙木生慢。敬慢異故。則非平等。非平等
T48n2017_p0961b17║故。法身義不成。答我以凡夫位中觀如是相
T48n2017_p0961b18║耳。為欲開顯此實相。恭敬經像。令慧不縛。
T48n2017_p0961b19║使無量人崇善去惡。令方便不縛。豈與汝同
T48n2017_p0961b20║耶。乃至廣興法會。建立壇儀手決加持。嚴
T48n2017_p0961b21║其勝事。遂得道場現證諸佛威加。皆是大聖
T48n2017_p0961b22║垂慈。示其要軌。或睹香華之相戒德重清。或
T48n2017_p0961b23║見普賢之身。罪源畢淨。【CL141n1590_p0368b01】因茲法事圓備。佛道
T48n2017_p0961b24║遐隆。現斯感通。歸憑有據。是以須遵往聖。事
T48n2017_p0961b25║印典章。不可憑虛出於胸臆毀德壞善。翻墮
T48n2017_p0961b26║邪輪。撥有凝空。枉投邪罥。
T48n2017_p0961b27║問金剛般若經云。若以色見我。以音聲求我。
T48n2017_p0961b28║是人行邪道。不能見如來。如何立相標形。而
T48n2017_p0961b29║稱罪事。答息緣泯事。此是破相宗。直論顯
T48n2017_p0961c01║理。即是大乘始教。未得有無齊行體用交徹。
T48n2017_p0961c02║若約圓門無閡。性相融通。舉一微塵該羅法
T48n2017_p0961c03║界。華嚴經云。清淨慈門。剎塵數。共生如來一
T48n2017_p0961c04║妙相。一一諸相莫不然。是故見者無厭足。法
T48n2017_p0961c05║華經云。汝證一切智十力等佛法。具三十二
T48n2017_p0961c06║相。乃至真實滅。大涅槃經云。非色者。即是聲
T48n2017_p0961c07║聞緣覺解脫。色者。即是諸佛如來解脫。豈同
T48n2017_p0961c08║凡夫橫執頑閡之境以為實色。二乘偏證灰
T48n2017_p0961c09║斷之質而作真形。是以六根所對。皆見如來。
T48n2017_p0961c10║【CL141n1590_p0369a01】萬像齊觀。圓明法界。豈待消形滅影方成玄
T48n2017_p0961c11║趣乎。
T48n2017_p0961c12║問即心是佛。何須外求。若認他塵。自法即
T48n2017_p0961c13║隱。答諸佛法門。亦不一向。皆有自力他力自
T48n2017_p0961c14║相共相。十玄門之該攝。六相義之融通。隨緣
T48n2017_p0961c15║似分。約性常合。從心現境。境即是心。攝所歸
T48n2017_p0961c16║能。他即是自。古德云。若執心境為二。遮言不
T48n2017_p0961c17║二。以心外無別塵故。若執為一。遮言不一。以
T48n2017_p0961c18║非無緣故。淨名經云。諸佛威神之所建立。智
T48n2017_p0961c19║者大師云。夫一向無生觀人。但信心益。不信
T48n2017_p0961c20║外佛威加益。經云。非內非外。而內而外。而內
T48n2017_p0961c21║故諸佛解脫於心行中求。而外故諸佛護念。
T48n2017_p0961c22║云何不信外益耶。夫因緣之道。進修之門。
T48n2017_p0961c23║皆眾緣所成。無一獨立。若自力充備。即不
T48n2017_p0961c24║假緣。若自力未堪。須憑他勢。譬如世間之人
T48n2017_p0961c25║在官難中。若自無力得脫。須假有力之人救
T48n2017_p0961c26║拔。【CL141n1590_p0369b01】又如牽拽重物。自力不任。須假眾它之
T48n2017_p0961c27║力。方能移動。但可內量實德。終不以自妨人。
T48n2017_p0961c28║又若執言內力。即是自性。若言外力。即成
T48n2017_p0961c29║他性。若云機感相投。即是共性。若云非因
T48n2017_p0962a01║非緣。即無因性。皆滯閡執。未入圓成。若了真
T48n2017_p0962a02║心。即無所住。
T48n2017_p0962a03║問經云。觀身實相。觀佛亦然。一念不生。天真
T48n2017_p0962a04║頓朗。何得唱他佛號。廣誦餘經。高下輪迴
T48n2017_p0962a05║前後生滅。既妨禪定但徇音聲。水動珠昏寧
T48n2017_p0962a06║當冥合。答夫聲為眾義之府。言皆解脫之門。
T48n2017_p0962a07║一切趣聲。聲為法界。經云。一一諸法中。皆含
T48n2017_p0962a08║一切法。故知一言音中包羅無外。十界具足
T48n2017_p0962a09║三諦理圓。何得非此重彼。離相求真。不窮動
T48n2017_p0962a10║淨之源。遂致語默之失。故經云。一念初起。無
T48n2017_p0962a11║有初相。是真護念。未必息念消聲方冥實相。
T48n2017_p0962a12║是以莊嚴門內。萬行無虧。真如海中。一毫
T48n2017_p0962a13║不【CL141n1590_p0370a01】捨。且如課念尊號。教有明文。唱一聲而
T48n2017_p0962a14║罪滅塵沙。具十念而形棲淨土。拯危拔難。殄
T48n2017_p0962a15║障消冤。非但一期暫拔苦津。託此因緣終投
T48n2017_p0962a16║覺海。故經云。若人散亂心。入於塔廟中。一稱
T48n2017_p0962a17║南無佛。皆已成佛道。又經云。受持佛名者。
T48n2017_p0962a18║皆為一切諸佛共所護念。寶積經云。高聲念
T48n2017_p0962a19║佛。魔軍退散。文殊般若經云。眾生愚鈍。觀不
T48n2017_p0962a20║能解。但令念聲相續。自得往生佛國。智論
T48n2017_p0962a21║云。譬如有人初生墮地。即得日行千里。足
T48n2017_p0962a22║一千年滿中七寶。以用施佛。不如有人於後
T48n2017_p0962a23║惡世稱一佛聲其福過彼。大品經云。若人散
T48n2017_p0962a24║心念佛。乃至畢苦。其福不盡。增一阿含經
T48n2017_p0962a25║云。四事供養。一閻浮提一切眾生功德無量。
T48n2017_p0962a26║若有眾生。善心相續。稱佛名號。如一𤛓牛
T48n2017_p0962a27║乳頃。所得功德過上不可思議。無能量者。華
T48n2017_p0962a28║嚴經云。住自在心【CL141n1590_p0370b01】念佛門。知隨自心所有欲
T48n2017_p0962a29║樂。一切諸佛現其像。故飛錫和尚高聲念佛
T48n2017_p0962b01║三昧寶王論云。浴大海者。已用於百川。念佛
T48n2017_p0962b02║名者。必成於三昧。亦猶清珠下於濁水。濁水
T48n2017_p0962b03║不得不清。念佛投於亂心。亂心不得不佛。既
T48n2017_p0962b04║契之後。心佛雙亡。雙亡定也。雙照慧也。定慧
T48n2017_p0962b05║既均。亦何心而不佛。何佛而不心。心佛既然。
T48n2017_p0962b06║則萬境萬緣。無非三昧也。誰復患之。於起心
T48n2017_p0962b07║動念高聲稱佛哉。故業報差別經云。高聲念
T48n2017_p0962b08║佛誦經。有十種功德。一能排睡眠。二天魔驚
T48n2017_p0962b09║怖。三聲遍十方。四三塗息苦。五外聲不入。六
T48n2017_p0962b10║令心不散。七勇猛精進。八諸佛歡喜。九三昧
T48n2017_p0962b11║現前。十生於淨土。群疑論云。問名字性空。不
T48n2017_p0962b12║能詮說諸法。教人專稱佛號。何異說食充飢
T48n2017_p0962b13║乎。答若言名字無用。不能詮諸法體。亦應喚
T48n2017_p0962b14║火水來。故知筌蹄【CL141n1590_p0371a01】不空。魚兔斯得。故使梵王
T48n2017_p0962b15║啟請轉正法輪。大聖應機弘宣妙旨。人天凡
T48n2017_p0962b16║聖咸稟正言。五道四生並遵遺訓。聽聞讀誦
T48n2017_p0962b17║利益弘深。稱念佛名往生淨土。亦不得唯言
T48n2017_p0962b18║名字虛假不有詮說者乎。論云。問何因一念
T48n2017_p0962b19║佛之力。能斷一切諸障。答如一香栴檀改四
T48n2017_p0962b20║十由旬伊蘭林悉香。又譬如有人用師子筋
T48n2017_p0962b21║以為琴弦。其聲一奏。一切餘弦悉皆斷壞。若
T48n2017_p0962b22║人菩提心中。行念佛三昧者。一切煩惱一切
T48n2017_p0962b23║諸障。皆悉斷滅。大集經云。或一日夜。或七日
T48n2017_p0962b24║夜。不作餘業。志心念佛。小念見小。大念見
T48n2017_p0962b25║大。又般若經云。文殊問佛云。何速得阿耨菩
T48n2017_p0962b26║提。佛答。有一行三昧。欲入一行三昧者。應須
T48n2017_p0962b27║於空閑處捨諸亂意。不取相貌。繫念一佛。
T48n2017_p0962b28║專稱名字。隨佛方所端身正向。能於一佛念
T48n2017_p0962b29║念相續。即是念中能見【CL141n1590_p0371b01】過去未來現在諸佛。
T48n2017_p0962c01║晝夜常說。智慧辨才終不斷絕。是知佛力
T48n2017_p0962c02║難思。玄通罕測。如石吸鐵。似水投河。慈善根
T48n2017_p0962c03║力。見如是事。志心歸者。靈感昭然。
T48n2017_p0962c04║問凡所有相。皆是虛妄。但有好境。取即成魔。
T48n2017_p0962c05║何得著相興心而希冥感耶。答修行力至。聖
T48n2017_p0962c06║境方明。善緣所生。法爾如是。故將證十地。相
T48n2017_p0962c07║皆現前。是以志切冥加。道高魔盛。或禪思
T48n2017_p0962c08║入。微而變異相。或禮誦懇志。暫睹嘉祥。但了
T48n2017_p0962c09║惟心。見無所見。若取之則心外有境。便成魔
T48n2017_p0962c10║事。若捨之則撥善功能。無門修進。摩訶論云。
T48n2017_p0962c11║若真若偽。惟自妄心現量境界。無有其實。
T48n2017_p0962c12║無所著故。又若真若偽。皆一真如。皆一法身。
T48n2017_p0962c13║無有別異。不斷除故。智論云。不捨者。諸法中
T48n2017_p0962c14║皆有助道力故。不受者。諸法實相畢竟空。
T48n2017_p0962c15║無所得故。【○】【CL141n1590_p0372a01】【○】台教云。疑者言。大乘平等。何相可
T48n2017_p0962c16║論。今言不爾。秖由平等。鏡淨故諸業像現。
T48n2017_p0962c17║令止觀研心。心漸明淨。照諸善惡。如鏡被
T48n2017_p0962c18║磨萬像自現。是知不有而有。無性緣生。有
T48n2017_p0962c19║而不有。緣生無性。常冥實際。中道泠然。欣
T48n2017_p0962c20║慼不生。分別情斷。虛懷寂慮。何得失之所惑
T48n2017_p0962c21║乎。又若諷誦遺典。受持大乘。功德幽深。果報
T48n2017_p0962c22║玄邈。如經佛親比校。譬如一人辨若文殊。
T48n2017_p0962c23║教化四天下人。皆至一生補處。格量功德。不
T48n2017_p0962c24║如香華供養方等經典。得下等寶。又阿難疑
T48n2017_p0962c25║審七佛現身證明。實有此事。又如說修行。得
T48n2017_p0962c26║上等寶。受持讀誦。得中等寶。香花供養。得下
T48n2017_p0962c27║等寶。法華經云。供養四百萬億阿僧祇世界
T48n2017_p0962c28║眾生。乃至皆得阿羅漢道。盡諸有漏。於深
T48n2017_p0962c29║禪定。皆得自在。具八解脫。【CL141n1590_p0372b01】不如第五十人
T48n2017_p0963a01║聞法華經一偈隨喜功德。百千萬億分。不及
T48n2017_p0963a02║其一。又經云。若人讀誦經處。其地皆為金剛。
T48n2017_p0963a03║但肉眼眾生不能見耳。南山感通傳云。七佛
T48n2017_p0963a04║金塔中有銀印。若誦大乘者。以銀印印其口
T48n2017_p0963a05║令無遺忘。普賢觀經云。若七眾犯戒。欲一彈
T48n2017_p0963a06║指頃除滅百千萬億阿僧祇劫生死之罪者。
T48n2017_p0963a07║乃至欲得文殊藥王諸大菩薩持香花住立空
T48n2017_p0963a08║中侍奉者。應當修習此法華經。讀誦大乘念
T48n2017_p0963a09║大乘事。令此空慧與心相應。大般若經云。無
T48n2017_p0963a10║諸惡獸。巖穴寂靜。而為居止。所謂聞法。晝夜
T48n2017_p0963a11║六時。勤加讚諷。聲離高下。心不緣外。專心
T48n2017_p0963a12║憶持。賢愚經云。行者欲成佛道。當樂經法。
T48n2017_p0963a13║讀誦演說。正使白衣說法。諸天鬼神悉來聽
T48n2017_p0963a14║受。況出家人。出家之人乃至行路誦經說偈。
T48n2017_p0963a15║常有諸天隨而聽之。是故應勤【CL141n1590_p0373a01】誦經說法。已
T48n2017_p0963a16║上皆是金口誠諦之言。非是妄心孟浪之說。
T48n2017_p0963a17║是以志心誦者。證驗非虛。常為十方如來釋
T48n2017_p0963a18║迦文佛密垂護念。讚言善哉。授手摩頭。共宿
T48n2017_p0963a19║衣覆。攝受付囑。隨喜威加。乃至神王護持。天
T48n2017_p0963a20║仙給侍。金剛擁從。釋梵散華。成就福因。等法
T48n2017_p0963a21║界虛空之際。量校量功德。勝恒沙七寶之施
T48n2017_p0963a22║緣。乃至凡質通靈。肉身不壞。舌變紅蓮之色。
T48n2017_p0963a23║口騰紫檀之香。聞一句而畢趣菩提。誦半偈
T48n2017_p0963a24║而功齊大覺。書寫經卷。報受欲天。供養持人。
T48n2017_p0963a25║福過諸佛。可謂法威德力不思議門。萬瑞千
T48n2017_p0963a26║靈因茲而感。三賢十聖從此而生。亘古該
T48n2017_p0963a27║今從凡至聖。三業供養十種受持。盡稟真詮
T48n2017_p0963a28║傳持不絕。今何起謗。而斷轉法輪乎。
T48n2017_p0963a29║問經中秖讚如說修行。深解義趣。勤求無
T48n2017_p0963b01║念。默契玄根。云何勸修廣興唱誦。答若約上
T48n2017_p0963b02║上【CL141n1590_p0373b01】圓根。大機淳熟無諸遮障。頓了頓修。若妄
T48n2017_p0963b03║念不生。何須助道。大凡微細想念。佛地方無。
T48n2017_p0963b04║故安般守意經序云。彈指之間。心九百六十
T48n2017_p0963b05║轉。一日一夕十三億意。意有一身。心不自知。
T48n2017_p0963b06║猶彼種夫也。是知情塵障厚。卒淨良難。若
T48n2017_p0963b07║非萬善助開。自力恐成稽滯。又若論福業。遍
T48n2017_p0963b08║行門中。萬行莊嚴。不捨一法。皆能助道。顯
T48n2017_p0963b09║大菩提。具足十種受持。亦無所閡。故法華經
T48n2017_p0963b10║云。爾時千世界微塵數菩薩摩訶薩。從地涌
T48n2017_p0963b11║出者。皆於佛前一心合掌。瞻仰尊顏。而白佛
T48n2017_p0963b12║言。世尊。我等於佛滅度後世尊分身所在國
T48n2017_p0963b13║土滅度之處。當廣說此經。所以者何。我等亦
T48n2017_p0963b14║自欲得是真淨大法。受持讀誦解說書寫。而
T48n2017_p0963b15║供養之。以知登地菩薩非獨為他解說。尚自
T48n2017_p0963b16║發願誦持。何況初心。而不稟受。但先求信解
T48n2017_p0963b17║悟入。後【CL141n1590_p0374a01】即如說而行。口演心思。助開正慧。
T48n2017_p0963b18║若未窮宗旨。且徇文言。雖不親明。亦熏善本。
T48n2017_p0963b19║般若威力。初後冥資。於正法中。發一微心。皆
T48n2017_p0963b20║是初因。終不孤棄。
T48n2017_p0963b21║問欲真持經。應念實相。既忘能所。誦者何人。
T48n2017_p0963b22║若云心口所為。求之了不可得。究竟推檢。理
T48n2017_p0963b23║出何門。答雖觀能念所誦皆空。空非斷空。不
T48n2017_p0963b24║閡能誦所持為有。有非實有。不空不有。中理
T48n2017_p0963b25║皎然。執無則墮其邪空。沒有則成其偏假。是
T48n2017_p0963b26║以一心三觀。三觀一心。即一而三相不同。即
T48n2017_p0963b27║三而一體無異。非合非散。不縱不橫。存泯莫
T48n2017_p0963b28║羈是非焉局。常冥三諦。總合一乘。萬行度
T48n2017_p0963b29║門。咸歸實相。又所難念誦有妨禪定者。且禪
T48n2017_p0963c01║定一法。乃四辨六通之本。是革凡蹈聖之
T48n2017_p0963c02║因。攝念少時故稱上善。然須明沈掉消息知
T48n2017_p0963c03║時。經云。如坐禪昏昧。須起行道念佛。或志【CL141n1590_p0374b01】誠
T48n2017_p0963c04║洗懺。以除重障。策發身心。不可確執一門以
T48n2017_p0963c05║為究竟。故慈愍三藏云。聖教所說正禪定者。
T48n2017_p0963c06║制心一處。念念相續。離於昏掉。平等持心。若
T48n2017_p0963c07║睡眠覆障。即須策動念佛誦經。禮拜行道講
T48n2017_p0963c08║經說法。教化眾生萬行無廢。所修行業迴向
T48n2017_p0963c09║往生西方淨土。若能如是修習禪定者。是佛
T48n2017_p0963c10║禪定與聖教合。是眾生眼目。諸佛印可。一
T48n2017_p0963c11║切佛法等無差別。皆乘一如成最正覺。皆
T48n2017_p0963c12║云。念佛是菩提因。何得妄生邪見。故台教行
T48n2017_p0963c13║四種三昧。小乘具五觀對治。亦有常行半行
T48n2017_p0963c14║種種三昧。終不一向而局坐禪。金剛三昧經
T48n2017_p0963c15║云。不動不禪。離生禪想。法句經云。若學諸
T48n2017_p0963c16║三昧。是動非是禪。心隨境界生。云何名為定。
T48n2017_p0963c17║起信論云。若人唯修於止。則心沈沒。或起
T48n2017_p0963c18║懈怠。不樂眾善。遠離大悲。乃至於一切時一
T48n2017_p0963c19║切處。所【CL141n1590_p0375a01】有眾善隨己堪能。不捨修學心無懈
T48n2017_p0963c20║怠。惟除坐時專念於止。若餘一切悉當觀察
T48n2017_p0963c21║應作不應作。若行若住若臥若起。皆應止觀
T48n2017_p0963c22║俱行。是以若能通達。定散俱得入道。若生滯
T48n2017_p0963c23║閡。行坐皆即成非。南嶽法華懺云。修習諸禪
T48n2017_p0963c24║定。得諸佛三昧。六根性清淨菩薩。學法華具
T48n2017_p0963c25║足二種行。一者有相行。二者無相行。無相安
T48n2017_p0963c26║樂行。甚深妙禪定。觀察六情根。有相安樂行。
T48n2017_p0963c27║此依勸發品。散心誦法華。不入禪三昧。坐立
T48n2017_p0963c28║行一心。念法華文字。行若成就者。即見普賢
T48n2017_p0963c29║身。是以智者修法華懺。誦至藥王焚身品云。
T48n2017_p0964a01║是真精進是名真法供養如來。頓悟靈山如
T48n2017_p0964a02║同即席。乃至密持神咒。靈貺照然。護正防邪。
T48n2017_p0964a03║降魔去外。制重昏之巨障。滅積劫之深痾。
T48n2017_p0964a04║現不測之神通。示難思之感應。扶其廣業殄
T48n2017_p0964a05║彼餘殃。仰【CL141n1590_p0375b01】憑法力難思。遂致安然入道。是以
T48n2017_p0964a06║或因念佛而證三昧。或從坐禪而發慧門。或
T48n2017_p0964a07║專誦經而見法身。或但行道而入聖境。但以
T48n2017_p0964a08║得道為意。終不取定一門。惟憑專志之誠。非
T48n2017_p0964a09║信虛誕之說。
T48n2017_p0964a10║問行道禮拜。未具真修。祖立客舂之愆。佛有
T48n2017_p0964a11║磨牛之誚。故智論云。須菩提於石室悟了
T48n2017_p0964a12║法空得先禮佛。四十二章經云。心道若行。
T48n2017_p0964a13║何用行道。豁然詮旨。何故非違。答若行道禮
T48n2017_p0964a14║拜時不生殷重。既無觀慧又不專精。雖身在
T48n2017_p0964a15║道場。而心緣異境。著有為之相。迷其性空。起
T48n2017_p0964a16║能作之心。生諸我慢。不了自他平等能所虛
T48n2017_p0964a17║玄。儻涉茲倫深當前責。南泉大師云。微妙淨
T48n2017_p0964a18║法身。具相三十二。秖是不許分劑心量。若
T48n2017_p0964a19║無如是心。一切行處。乃至彈指合掌。皆是正
T48n2017_p0964a20║因。萬善皆同無漏。始得自在。百丈和尚云。行
T48n2017_p0964a21║道禮【CL141n1590_p0376a01】拜慈悲喜捨。是沙門本事。宛然依佛敕。
T48n2017_p0964a22║秖是不許執著。法華懺云。有二種修。一事
T48n2017_p0964a23║中修。若禮念行道。悉皆一心。無分散意。二理
T48n2017_p0964a24║中修。所作之心。心性不二。觀見一切悉皆是
T48n2017_p0964a25║心。不得心相。普賢觀經云。若有晝夜六時禮
T48n2017_p0964a26║十方佛。誦大乘經。思第一義甚深空法。於一
T48n2017_p0964a27║彈指頃。除百萬億那由他恒河沙劫生死之
T48n2017_p0964a28║罪。行此法者。真是佛子。從諸佛生。十方諸
T48n2017_p0964a29║佛及諸菩薩為其和尚。是名具足菩薩戒者。
T48n2017_p0964b01║不須羯磨。自然成就。應受一切人天供養。
T48n2017_p0964b02║且行道一法。西天偏重。繞百千匝。方施一
T48n2017_p0964b03║拜。經云。一日一夜行道志心報四恩。如是等
T48n2017_p0964b04║人得入道疾。繞塔功德經云。勇猛勤精進堅
T48n2017_p0964b05║固不可壞。所作速成就。斯由右繞塔得妙紫
T48n2017_p0964b06║金色相好莊嚴身。現作天人師。斯由右繞塔。
T48n2017_p0964b07║華嚴懺云。行道【CL141n1590_p0376b01】步步過於無邊世界。一一道
T48n2017_p0964b08║場皆見我身。南山行道儀云。夫行道障盡為
T48n2017_p0964b09║期。無定日限。若論障盡。佛地乃亡。心灼灼如
T48n2017_p0964b10║火然。形翹翹如履刃。儀云。若從來不行道業。
T48n2017_p0964b11║相無因而現。經云。眾生如大富盲兒。雖有種
T48n2017_p0964b12║種寶物。而不得見。今行道用功。垢除心淨。如
T48n2017_p0964b13║翳眼開明。如水澄鏡淨眾像皆現。亦如日照
T48n2017_p0964b14║火珠於火便出。
T48n2017_p0964b15║問諸法實相。無善惡相。云何有現耶。答雖無
T48n2017_p0964b16║我無造無受者。善惡之業亦不亡。諸法無相
T48n2017_p0964b17║能示有相。行者行道不念有相。不念無相。但
T48n2017_p0964b18║念念功成。其相自現。猶如盆水處於密室。雖
T48n2017_p0964b19║無心分別眾像自現。
T48n2017_p0964b20║問相現之時。真偽何辨。云何分別而取捨
T48n2017_p0964b21║耶。答若取如取虛空。若捨如捨虛空。
T48n2017_p0964b22║問有人久修不證者何耶。答經云。眾生心如
T48n2017_p0964b23║鏡。鏡垢像不現。
T48n2017_p0964b24║問論云。行道念佛【CL141n1590_p0377a01】與坐念。功德如何。答譬
T48n2017_p0964b25║如逆水張帆。猶云得往。更若張帆順水。速疾
T48n2017_p0964b26║可知。坐念一口。尚乃八十億劫罪消。行念功
T48n2017_p0964b27║德。豈知其量。故偈云。行道五百遍。念佛一千
T48n2017_p0964b28║聲。事業常如此。西方佛自成。若禮拜則屈伏
T48n2017_p0964b29║無明。深投覺地。致敬之極。如樹倒山崩。業報
T48n2017_p0964c01║差別經云。禮佛一拜。從其膝下至金剛際。一
T48n2017_p0964c02║塵一轉輪王位。獲十種功德。一者得妙色身。
T48n2017_p0964c03║二出言人信。三處眾無畏。四諸佛護念。五具
T48n2017_p0964c04║大威儀。六眾人親附。七諸天愛敬。八具大福
T48n2017_p0964c05║報。九命終往生。十速證涅槃。三藏勒那云。發
T48n2017_p0964c06║智清淨禮者良由達佛境界。慧心明利。了知
T48n2017_p0964c07║法界本無有閡。由我無始順於凡俗。非有有
T48n2017_p0964c08║想。非閡閡想。今達自心虛通無閡。故行禮佛
T48n2017_p0964c09║隨心現量。禮於一佛即禮一切佛。禮一切佛
T48n2017_p0964c10║即是禮一佛。以佛【CL141n1590_p0377b01】法身體用融通故。禮一拜
T48n2017_p0964c11║遍通法界。如是香華。種種供養例同於此。六
T48n2017_p0964c12║道四生同作佛想。文殊云。心不生滅故。敬禮
T48n2017_p0964c13║無所觀。內行平等。外順修敬。內外冥合。名
T48n2017_p0964c14║平等禮。法華懺云。當禮拜時。雖不得能禮所
T48n2017_p0964c15║禮。然影現法界。一一佛前皆見自身禮拜。略
T48n2017_p0964c16║引祖教。理事分明。不可滅佛意而毀金文。據
T48n2017_p0964c17║偏見而傷圓旨。
T48n2017_p0964c18║問文殊云。心同虛空故敬禮無所觀。甚深修
T48n2017_p0964c19║多羅。不聞不受持。如何執相稱禮佛。徇文云
T48n2017_p0964c20║誦經。違大士之誠言。失諸佛之深旨。答此雖
T48n2017_p0964c21║約理而述。且無事而不顯。從事而施。又無理
T48n2017_p0964c22║而不圓。理事相成。方顯斯旨。夫言心同虛空
T48n2017_p0964c23║故敬禮無所觀者。此是破其能所之見。何者
T48n2017_p0964c24║心同虛空。不見能禮。無有所觀。則無所禮。如
T48n2017_p0964c25║是禮時。非對一佛二佛。心等太虛身遍法界。
T48n2017_p0964c26║不聞【CL141n1590_p0378a01】不受持者。不聞則無法義可觀。不受持
T48n2017_p0964c27║則非文字可記。如是持經。有何間斷。亦是
T48n2017_p0964c28║說者無示。聽者無得。然雖約理。非為事外
T48n2017_p0964c29║之理。既不離事。即是理中之事。此乃正禮
T48n2017_p0965a01║時無禮。當持時不持。不可依語而不依義。而
T48n2017_p0965a02║興斷滅偏枯之見乎。
T48n2017_p0965a03║問六念法門。十種觀相。雖稱助道。徇想緣塵。
T48n2017_p0965a04║瞥起乖真。何如淨念。答無念一法。眾行之宗。
T48n2017_p0965a05║微細俱亡。唯佛能淨。故經云。三賢十聖住果
T48n2017_p0965a06║報。唯佛一人居淨土。況居凡地又在初心。
T48n2017_p0965a07║若無助道之門。正道無由獨顯。且六念之法。
T48n2017_p0965a08║能消魔幻。增進功德。扶策善根十觀之門。善
T48n2017_p0965a09║離貪著。潛清濁念。密契真源。皆入道之要津。
T48n2017_p0965a10║盡修禪之妙軌。似杖有扶危之力。如船獲到
T48n2017_p0965a11║岸之功。力備功終。船杖俱捨。
T48n2017_p0965a12║問首楞嚴經云。持犯但束身。非身無所束。法
T48n2017_p0965a13║句經云。戒【CL141n1590_p0378b01】性如虛空。持者為迷倒。何苦堅執
T48n2017_p0965a14║事相。局念拘身。奚不放曠縱橫。虛壞履道。
T48n2017_p0965a15║答此破執情。非祛戒德。若見自持他犯。起譏
T48n2017_p0965a16║毀心。戒為防非。因防增過。如斯之類實為迷
T48n2017_p0965a17║倒。淨名經云。非淨行非垢行。是菩薩行。故不
T48n2017_p0965a18║著持犯二邊。是真持戒。大般若經云。持戒比
T48n2017_p0965a19║丘不昇天堂。破戒比丘不墮地獄。何以故。法
T48n2017_p0965a20║界中無持犯故。此亦破著了諸法空。事理雙
T48n2017_p0965a21║持身心俱淨。又若論縱橫自在。唯佛一人持
T48n2017_p0965a22║淨戒。其餘皆名破戒者。帶習尚被境牽。現行
T48n2017_p0965a23║豈逃緣縛。三業難護放逸根深。猶醉象無鉤
T48n2017_p0965a24║癡猿得樹。奔波乍擁生鳥被籠。若無定水戒
T48n2017_p0965a25║香慧炬。無由照寂。是以菩薩稟戒為師。明遵
T48n2017_p0965a26║佛敕。雖行小罪由壞大懼。謹潔無犯輕重等
T48n2017_p0965a27║持。息世譏嫌恐生疑謗。夫戒為萬善之基。出
T48n2017_p0965a28║必由戶。若無【CL141n1590_p0379a01】此戒。諸善功德皆不得生。華嚴
T48n2017_p0965a29║經云。戒能開發菩提心。學是勤修功德地。於
T48n2017_p0965b01║戒及學常順行。一切如來所稱美。薩遮尼乾
T48n2017_p0965b02║子經云。若不持戒。乃至不得疥癩野干身。何
T48n2017_p0965b03║況當得功德法身。月燈三昧經云。雖有色族
T48n2017_p0965b04║及多聞。若無戒智猶禽獸。雖處卑下少聞見。
T48n2017_p0965b05║能持淨戒名勝士。智論云。若人棄捨此戒。雖
T48n2017_p0965b06║山居苦行食果服藥。與禽獸無異。若有雖處
T48n2017_p0965b07║高堂大殿好衣美食。而能行此戒者得生好
T48n2017_p0965b08║處。及得道果。又大惡病中。戒為良藥。大怖畏
T48n2017_p0965b09║中。戒為守護。死闇冥中。戒為明燈。於惡道
T48n2017_p0965b10║中。戒為橋梁。死海水中。戒為大舡。又如今
T48n2017_p0965b11║末代宗門中。學大乘人多輕戒律。稱是執持
T48n2017_p0965b12║小行。失於戒急。所以大涅槃經佛臨涅槃時。
T48n2017_p0965b13║扶律談常。則乘戒俱急。故號此經。為贖常住
T48n2017_p0965b14║命之重寶。何以故。【CL141n1590_p0379b01】若無此教。但取口解脫全
T48n2017_p0965b15║不修行。則乘戒俱失。故經云。尸羅不清淨。三
T48n2017_p0965b16║昧不現前。從定發慧。因事顯理。若闕三昧。慧
T48n2017_p0965b17║何由成。是知因戒得定。因定得慧。故云。贖常
T48n2017_p0965b18║住命之重寶。何得滅佛壽命壞正律儀。為和
T48n2017_p0965b19║合海內之死屍。作長者園中之毒樹。眾聖所
T48n2017_p0965b20║責諸天所訶。善神不親惡鬼削跡。居國王之
T48n2017_p0965b21║地生作賊身。處閻羅之鄉死為獄卒。諸有智
T48n2017_p0965b22║者宜暫思焉。
T48n2017_p0965b23║問空即罪性。業本真如。取相增瑕。如何懺悔。
T48n2017_p0965b24║答若煩惱道理遣合宜。苦業二道。須行事懺。
T48n2017_p0965b25║投身歸命雨淚翹誠。感佛威加。善根頓發。
T48n2017_p0965b26║似池華得日敷榮。若塵鏡遇磨光耀。三障除
T48n2017_p0965b27║而十二緣滅。眾罪消而五陰舍空。最勝王
T48n2017_p0965b28║經云。求一切智淨智不思議智不動智三藐
T48n2017_p0965b29║三菩提正遍知者。亦應懺悔滅除業障。何以
T48n2017_p0965c01║故。一切諸【CL141n1590_p0380a01】法從因緣生故。又經云。前心起罪
T48n2017_p0965c02║如雲覆空。後心滅罪如炬破暗。須知炬滅暗
T48n2017_p0965c03║生。要須常然懺炬。彌勒所問本願經云。彌勒
T48n2017_p0965c04║大士善權方便安樂之行。得致無上正真之
T48n2017_p0965c05║道。晝夜六時正衣束體。下膝著地向於十方。
T48n2017_p0965c06║說此偈言。我悔一切過。勸助眾道德。歸命禮
T48n2017_p0965c07║諸佛。令得無上慧。大集經云。百年垢衣可於
T48n2017_p0965c08║一日浣令鮮淨。如是百劫中所集諸不善業。
T48n2017_p0965c09║以佛法力故善順思惟。可於一日一時盡能
T48n2017_p0965c10║消滅。又經云。然諸福中。懺悔為最。除大障
T48n2017_p0965c11║故。獲大善故。論云。菩薩懺悔銜悲滿目。況不
T48n2017_p0965c12║蒙大聖立斯赦法。抱罪守死長劫受殃。婆沙
T48n2017_p0965c13║論云。若人於一時對十方佛前。代為一切眾
T48n2017_p0965c14║生修行五悔。其功德若有形量者。三千大千
T48n2017_p0965c15║世界著不盡。高僧傳。曇策於道場中行懺。見
T48n2017_p0965c16║七佛告曰。汝【CL141n1590_p0380b01】罪已滅。於賢劫中號普明佛。思
T48n2017_p0965c17║大禪師行方等懺。夢梵僧四十九人。命重受
T48n2017_p0965c18║戒。倍加精苦。了見三生。智者大師。於大蘇山
T48n2017_p0965c19║修法華懺證旋陀羅尼辨。沙門道超於道場
T48n2017_p0965c20║中修懺。獨言笑曰。無價寶珠我今得矣。東都
T48n2017_p0965c21║英法師講華嚴經。入善導道場。便遊三昧。悲
T48n2017_p0965c22║泣歎曰。自恨多年虛費光陰勞身心耳。高
T48n2017_p0965c23║僧慧成學窮三藏。被思大禪師訶曰。君一生
T48n2017_p0965c24║學問。與吾炙手。猶未得暖。虛喪工夫。示入觀
T48n2017_p0965c25║音道場證解眾生語言三昧。經云。晝夜六時
T48n2017_p0965c26║行上法者。如持七寶滿閻浮提供養於佛。比
T48n2017_p0965c27║前功德出過其上。經云。不能生難遭之想。今
T48n2017_p0965c28║生末世但見遺形。理宜端肅。涕零寫淚欷歔
T48n2017_p0965c29║咎躬。如入廟堂不見嚴父。故思大禪師行方
T48n2017_p0966a01║等。而了見三生。高【CL141n1590_p0381a01】僧曇策入道場。而親蒙十
T48n2017_p0966a02║號。智者證旋陀羅尼辨。道超獲無價寶珠。
T48n2017_p0966a03║此皆投身懺門。歸命佛語。致茲玄感。頓躡聖
T48n2017_p0966a04║階。是以懺悔。劑至等覺。謂有一分無明。猶
T48n2017_p0966a05║如微煙。故須洗滌。又法身菩薩尚勤懺悔。豈
T48n2017_p0966a06║況業繫之身。而無重垢。所以十八不共法中。
T48n2017_p0966a07║三業清淨。唯佛一人。南嶽大師云。修六根懺。
T48n2017_p0966a08║名有相安樂行。直觀法空。名無相安樂行。妙
T48n2017_p0966a09║證之時。二行俱捨。
T48n2017_p0966a10║問結業即解脫真源。罪垢不住三際。何不了
T48n2017_p0966a11║無生而直滅。隨有作而勞功乎。答夫罪性無
T48n2017_p0966a12║體。業道從緣。不染而染。習垢非無。染而不
T48n2017_p0966a13║染。本來常淨。業性如是。去取尤難。一切眾生
T48n2017_p0966a14║業通三世。真慧不發。被二障之所纏。妙定不
T48n2017_p0966a15║成。為五蓋之所覆。唯圓乘佛旨。須於淨處嚴
T48n2017_p0966a16║建道場。苦到懇誠。普代有情勤行懺法。內則
T48n2017_p0966a17║唯憑自【CL141n1590_p0381b01】力。外則全仰佛加。遂得障盡智明。雲
T48n2017_p0966a18║開月朗。是以非內非外。能悔所懺俱空。而內
T48n2017_p0966a19║而外。性罪遮愆宛爾。故菩薩皆遵至教。說悔
T48n2017_p0966a20║先罪。而不說入過去。且登地入位。尚洗垢以
T48n2017_p0966a21║除瑕。毛道散心。卻談虛而拱手。
T48n2017_p0966a22║問淨名經云。罪性不在內外中間。豈是虛誑。
T48n2017_p0966a23║何堅不信。謗正法輪。執有所作罪根。實乃重
T48n2017_p0966a24║增其病。答佛語誠諦。理事分明。能拔深疑。善
T48n2017_p0966a25║開重惑。若深信者。一聞千悟。稱說而行。既蕩
T48n2017_p0966a26║前非。不形後過。步步觀照。念念無差。此乃宿
T48n2017_p0966a27║習輕微。善根深厚。乘戒俱急。理行相從。斯即
T48n2017_p0966a28║深達教門。堅持佛語。何須事懺。過自不生。如
T48n2017_p0966a29║若垢重障深智荒德薄。但空念一切罪性不
T48n2017_p0966b01║在內外中間。觀其三業現行。全沒根塵法內。
T48n2017_p0966b02║如說美食終不充飢。似念藥方焉能治病。若
T48n2017_p0966b03║令但求其語。而得罪【CL141n1590_p0382a01】消。則一切業繫之人。故
T48n2017_p0966b04║應易脫。何乃積劫生死。如旋火輪。以知業海
T48n2017_p0966b05║渺茫。非般若之舟罕渡。障山孤峻。匪金剛之
T48n2017_p0966b06║慧難傾。然後身心一如。理事雙運。方萎苦種
T48n2017_p0966b07║永斷業繩。所以祖師云。將虛空之心。合虛空
T48n2017_p0966b08║之理。亦無虛空之量。始得報不相酬。又教云。
T48n2017_p0966b09║淨意如空此有二義。一者離虛妄取。如彼淨
T48n2017_p0966b10║空無有雲翳。二者觸境無滯。如彼淨空不生
T48n2017_p0966b11║障閡。既廓心境。罪垢何生。若能如是。名為依
T48n2017_p0966b12║教。尚不見無罪。豈況有愆耶。又罪性本淨是
T48n2017_p0966b13║體性淨。契理無緣是方便淨。因方便淨顯體
T48n2017_p0966b14║性淨。因體性淨成方便淨。方便淨者。力行熏
T48n2017_p0966b15║治。體性淨者。一念圓照。本末相應內外更資。
T48n2017_p0966b16║故須理事相扶成其二淨。正助兼懺證此一
T48n2017_p0966b17║心。設但念空言實難違教。不信之謗非此誰
T48n2017_p0966b18║耶。南山四分鈔。問有【CL141n1590_p0382b01】人言。罪不罪不可得名
T48n2017_p0966b19║戒者何耶。鈔答。非謂邪見麤心言無罪也。若
T48n2017_p0966b20║深入諸法相行空三昧。慧眼觀故言罪不可
T48n2017_p0966b21║得。若肉眼所見。與牛羊無異。誦大乘語者。何
T48n2017_p0966b22║足據焉。是以理觀苦諦。事行須扶。如風送船
T48n2017_p0966b23║疾有所至。猶膏助火轉益光明。豈同但保空
T48n2017_p0966b24║言全無剋證。誑他陷己果沒阿鼻。捨生受身
T48n2017_p0966b25║神投業網。
T48n2017_p0966b26║問唯心淨土。周遍十方。何得託質蓮臺寄
T48n2017_p0966b27║形安養。而興取捨之念。豈達無生之門。欣厭
T48n2017_p0966b28║情生。何成平等。答唯心佛土者。了心方生。如
T48n2017_p0966b29║來不思議境界經云。三世一切諸佛。皆無所
T48n2017_p0966c01║有。唯依自心。菩薩若能了知諸佛及一切法
T48n2017_p0966c02║皆唯心量。得隨順忍。或入初地。捨身速生妙
T48n2017_p0966c03║喜世界。或生極樂淨佛土中。故知識心方生
T48n2017_p0966c04║唯心淨土。著境秖墮所緣境中。既明因果無
T48n2017_p0966c05║差。乃知心外【CL141n1590_p0383a01】無法。又平等之門。無生之旨。雖
T48n2017_p0966c06║即仰教生信。其乃力量未充。觀淺心浮。境
T48n2017_p0966c07║強習重。須生佛國以仗勝緣。忍力易成速行
T48n2017_p0966c08║菩薩道。起信論云。眾生初學是法。欲求正信
T48n2017_p0966c09║其心怯弱。以住於此娑婆世界。自畏不能常
T48n2017_p0966c10║值諸佛親承供養。懼謂信心難可成就。意欲
T48n2017_p0966c11║退者。當知如來有勝方便。攝護信心。謂以專
T48n2017_p0966c12║意念佛因緣。隨願得生他方佛土。常見於佛
T48n2017_p0966c13║永離惡道。如修多羅說。若人專念西方極樂
T48n2017_p0966c14║世界阿彌陀佛。所修善根回向願求生彼世
T48n2017_p0966c15║界。即得往生。常見佛故終無有退。若觀彼佛
T48n2017_p0966c16║真如法身。常勤修習畢竟得生住正定故。往
T48n2017_p0966c17║生論云。遊戲地獄門者。生彼國土得無生忍
T48n2017_p0966c18║已。還入生死國。教化地獄。救苦眾生。以此因
T48n2017_p0966c19║緣求生淨土。十疑論云。智者熾然求生淨土。
T48n2017_p0966c20║達生體不可得。【CL141n1590_p0383b01】即真無生。此謂心淨故即佛
T48n2017_p0966c21║土淨。愚者為生所縛。聞生即作生解。聞無生
T48n2017_p0966c22║即作無生解。不知生即無生無生即生。不達
T48n2017_p0966c23║此理。橫相是非。此是謗法邪見人也。群疑論
T48n2017_p0966c24║問云。諸佛國土亦復皆空。觀眾生如第五大。
T48n2017_p0966c25║何得取著有相捨此生彼。答諸佛說法不離
T48n2017_p0966c26║二諦。以真統俗。無俗不真。以俗會真。萬法宛
T48n2017_p0966c27║爾。經云。成就一切法。而離諸法相。成就一切
T48n2017_p0966c28║法者。世諦諸法也。而離諸法者。第一義諦無
T48n2017_p0966c29║相也。又經云。雖知諸佛國及與眾生空。常修
T48n2017_p0967a01║淨土行。教化諸群生。汝但見說圓成實性無
T48n2017_p0967a02║相之教。破遍計所執畢竟空無之文。不信說
T48n2017_p0967a03║依他起性因緣之教。即是不信因果之人。說
T48n2017_p0967a04║於諸法斷滅相者。摩訶衍云。菩薩不離諸佛
T48n2017_p0967a05║者。而作是言。我於因地遇惡知識。誹謗般若
T48n2017_p0967a06║墮於惡道。經無【CL141n1590_p0384a01】量劫雖未得出。復於一時依
T48n2017_p0967a07║善知識。教行念佛三昧。其時即能併遣諸障。
T48n2017_p0967a08║方得解脫。有斯大益故。不願離佛。故華嚴偈
T48n2017_p0967a09║云。寧於無量劫。具受一切苦。終不遠如來。不
T48n2017_p0967a10║睹自在力。
T48n2017_p0967a11║問一生習惡積累因深。如何臨終十念頓遣。
T48n2017_p0967a12║答那先經云。國王問那先沙門言。人在世間
T48n2017_p0967a13║作惡至百歲。臨終時念佛。死後得生佛國。我
T48n2017_p0967a14║不信是語。那先言。如持百枚大石置船上。因
T48n2017_p0967a15║船故不沒。人雖有本惡。一時念佛不入泥犁
T48n2017_p0967a16║中。其小石沒者。如人作惡不知念佛。便入泥
T48n2017_p0967a17║犁中。又智論問云。臨死時少許時心。云何能
T48n2017_p0967a18║勝終身行力。答是心雖時頃少。而心力猛利
T48n2017_p0967a19║如火如毒雖少能作大事。是垂死時心。決
T48n2017_p0967a20║定勇健故。勝百歲行力。是後心名為大心。及
T48n2017_p0967a21║諸根事急故。如人入陣不惜身命名為健。故
T48n2017_p0967a22║知善惡【CL141n1590_p0384b01】無定。因緣體空。跡有昇沈。事分優
T48n2017_p0967a23║劣。真金一兩。勝百兩之疊華。爝火微光。熱萬
T48n2017_p0967a24║仞之𧂐草。
T48n2017_p0967a25║問心外無法。佛不去來。何有見佛及來迎之
T48n2017_p0967a26║事。答唯心念佛。以唯心觀。遍該萬法。既了境
T48n2017_p0967a27║唯心。了心即佛。故隨所念無非佛矣。般舟三
T48n2017_p0967a28║昧經云。如人夢見七寶親屬歡喜。覺已追念
T48n2017_p0967a29║不知在何處。如是念佛。此喻唯心所作。即有
T48n2017_p0967b01║而空。故無來去。又如幻非實。則心佛兩亡。而
T48n2017_p0967b02║不無幻相。則不壞心佛。空有無閡。即無去來。
T48n2017_p0967b03║不妨普見。見即無見。常契中道。是以佛實不
T48n2017_p0967b04║來。心亦不去。感應道交。唯心自見。如造罪眾
T48n2017_p0967b05║生感地獄相。唯識論云。一切如地獄同見獄
T48n2017_p0967b06║卒等。能為逼害事故。四義皆成。四義者如地
T48n2017_p0967b07║獄中亦有。時定處定身不定作用不定。皆是
T48n2017_p0967b08║唯識。罪人惡業心現。並無心外。實銅狗鐵蛇
T48n2017_p0967b09║【CL141n1590_p0385a01】等事。世間一切事法。亦復如是。然遮那佛土。
T48n2017_p0967b10║匪局東西。若正解了然。習累俱殄。理量雙備。
T48n2017_p0967b11║親證無生。既歷聖階。位居不退。即不厭生死
T48n2017_p0967b12║苦。六道化群生。如信心初具忍力未圓。欲拯
T48n2017_p0967b13║沈淪實難俱濟。無船救溺。翅弱高飛。臥沈
T48n2017_p0967b14║痾而欲離良醫。處襁褓而擬拋慈母。久遭沈
T48n2017_p0967b15║墜必死無疑。但得陷己之虞。未有利他之
T48n2017_p0967b16║分。故智論云。譬如嬰兒。若不近父母。或墮坑
T48n2017_p0967b17║落井。水火等難。乏乳而死。須常近父母養育
T48n2017_p0967b18║長大方能紹繼家業。初心菩薩多願生淨土。
T48n2017_p0967b19║親近諸佛。增長法身。方能繼佛家業十方濟
T48n2017_p0967b20║運。有斯益故多願往生。又按諸經云。生安養
T48n2017_p0967b21║者。緣強地勝。福備壽長。蓮華化生。佛親迎
T48n2017_p0967b22║接。便登菩薩之位。頓生如來之家。永處跋致
T48n2017_p0967b23║之門。盡受菩提之記。身具光明妙相。跡踐寶
T48n2017_p0967b24║樹香臺。【CL141n1590_p0385b01】獻供十方。寧神三昧。觸耳常聞大乘
T48n2017_p0967b25║之法。差肩皆鄰補處之人。念念虛玄心心
T48n2017_p0967b26║靜慮。煩惱焰滅愛欲泉枯。尚無惡趣之名。豈
T48n2017_p0967b27║有輪迴之事。安國鈔云。所言極樂者。有二十
T48n2017_p0967b28║四種樂。一欄楯遮防樂。二寶網羅空樂。三樹
T48n2017_p0967b29║陰通衢樂。四七寶浴池樂。五八水澄漪樂。六
T48n2017_p0967c01║下見金沙樂。七階際光明樂。八樓臺陵空樂。
T48n2017_p0967c02║九四蓮華香樂。十黃金為地樂。十一八音常
T48n2017_p0967c03║奏樂。十二晝夜雨華樂。十三清晨策勵樂。十
T48n2017_p0967c04║四嚴持妙華樂。十五供養他方樂。十六經行
T48n2017_p0967c05║本國樂。十七眾鳥和鳴樂。十八六時聞法樂。
T48n2017_p0967c06║十九存念三寶樂。二十無三惡道樂。二十一
T48n2017_p0967c07║有佛變化樂。二十二樹搖羅網樂。二十三千
T48n2017_p0967c08║國同聲樂。二十四聲聞發心樂。群疑論云。西
T48n2017_p0967c09║方淨土。有三十種益。一受用清淨佛土益。二
T48n2017_p0967c10║得大法樂【CL141n1590_p0386a01】益。三親近佛壽益。四遊歷十方供
T48n2017_p0967c11║佛益。五於諸佛所聞授記益。六福慧資糧疾
T48n2017_p0967c12║得圓滿益。七速證無上正等菩提益。八諸大
T48n2017_p0967c13║人等同集一會益。九常無退轉益。十無量行
T48n2017_p0967c14║願念念增進益。十一鸚鵡舍利宣揚法音益。
T48n2017_p0967c15║十二清風動樹如眾樂益。十三摩尼水漩宣
T48n2017_p0967c16║說苦空益。十四諸樂音聲奏眾妙音益。十
T48n2017_p0967c17║五四十八願永絕三塗益。十六真金身色益。
T48n2017_p0967c18║十七形無醜陋益。十八具足五通益。十九
T48n2017_p0967c19║常住定聚益。二十無諸不善益。二十一壽命
T48n2017_p0967c20║長遠益。二十二衣食自然益。二十三唯受眾
T48n2017_p0967c21║樂益。二十四三十二相益。二十五無實女人
T48n2017_p0967c22║益。二十六無有小乘益。二十七離於八難益。
T48n2017_p0967c23║二十八得三法忍益。二十九身有常光益。三
T48n2017_p0967c24║十得那羅延身益。【CL141n1590_p0386b01】如上略述法利無邊。聖境
T48n2017_p0967c25║非虛真談匪謬。何乃愛河浪底沈溺無憂。火
T48n2017_p0967c26║宅焰中焚燒不懼。密織癡網。淺智之刃莫能
T48n2017_p0967c27║揮。深種疑根。汎信之力焉能拔。遂即甘心伏
T48n2017_p0967c28║意。幸禍樂災。卻非清淨之邦。顧戀恐畏之世。
T48n2017_p0967c29║燋蛾爛繭自處餘殃。籠鳥鼎魚翻稱快樂。
T48n2017_p0968a01║故知佛力不如業力。邪因難趣正因。且未脫
T48n2017_p0968a02║業身。終縈三障。既不愛蓮臺化質。應須胎藏
T48n2017_p0968a03║稟形。若受肉身。全身是苦。既沈三界。寧免
T48n2017_p0968a04║輪迴。今於八苦之中。略標生死二苦。一生苦
T48n2017_p0968a05║者。攬精血為體。處生熟藏中。四十二變而成
T48n2017_p0968a06║幻質。上壓穢食下薰臭坑。飲冷若冰河。吞熱
T48n2017_p0968a07║如爐炭。宛轉迷悶不可具言。及至生時眾苦
T48n2017_p0968a08║無量。觸手墮地。如活剝牛皮。逼窄艱難。似生
T48n2017_p0968a09║脫龜殼。銜冤抱恨擬害母身。纔觸熱風苦緣
T48n2017_p0968a10║頓忘。嬰孩癡駭水火橫【CL141n1590_p0387a01】亡。脫得成人有營
T48n2017_p0968a11║身種。業田既熟愛水頻滋。無明發生苦芽增
T48n2017_p0968a12║長。膠粘七識籠罩九居。如旋火輪循環莫已。
T48n2017_p0968a13║二死苦者。風刀解身火大燒體。聲虛內顫魄
T48n2017_p0968a14║悸魂驚。極苦併生惡業頓現。千愁鬱悒萬怖
T48n2017_p0968a15║慞惶。乃至命謝氣終寂然孤逝。幽途黯黯冥
T48n2017_p0968a16║路茫茫。與昔冤酬皎然相對。號天扣地求脫
T48n2017_p0968a17║無門。隨業淺深而歷諸趣。或倒生地獄或陰
T48n2017_p0968a18║受鬼形。忍飢渴而長劫號咷。受罪苦而遍身
T48n2017_p0968a19║燋爛。未脫二十五有。善惡之業靡亡。追身受
T48n2017_p0968a20║報未曾遺失。生死海闊業道難窮。聲聞尚昧
T48n2017_p0968a21║出胎。菩薩猶昏隔陰。況具縛生死底下凡夫。
T48n2017_p0968a22║寧不被生苦所羈死魔所繫。故目連所問經
T48n2017_p0968a23║云。佛告目連。譬如萬川長注有浮草木。前不
T48n2017_p0968a24║顧後後不顧前。都會大海。世間亦爾。雖有豪
T48n2017_p0968a25║貴富樂自在。悉不得免生【CL141n1590_p0387b01】老病死。秖由不信
T48n2017_p0968a26║佛經。後世為人。更深困劇。不能得生千佛
T48n2017_p0968a27║國土。是故我說無量壽佛國土易往易取。而
T48n2017_p0968a28║人不能修行往生。反事九十六種邪道。我說
T48n2017_p0968a29║是人名無眼人。名無耳人。大集月藏經云。我
T48n2017_p0968b01║末法時中。億億眾生。起行修道。未有一得者。
T48n2017_p0968b02║當今末法。現是五濁惡世。唯有淨土一門。
T48n2017_p0968b03║可通入路。當知自行難圓。他力易就。如劣士
T48n2017_p0968b04║附輪王之勢。飛遊四天。凡質假仙藥之功。昇
T48n2017_p0968b05║騰三島。實為易行之道。疾得相應。慈旨叮嚀。
T48n2017_p0968b06║須銘肌骨。
T48n2017_p0968b07║問龐居士云。事上說佛國。此去十萬里。大海
T48n2017_p0968b08║渺無邊。動即黑風起。往者雖千萬。達者無
T48n2017_p0968b09║一二。忽遇本來人。不在因緣裡。如何通會而
T48n2017_p0968b10║證往生。答若提宗考本。尚不說有佛有土。豈
T48n2017_p0968b11║言達之不達乎。所以天真自具。不涉因緣。匪
T48n2017_p0968b12║動絲毫。常冥真體。若約→事【CL141n1590_p0388a01】論故非一等。九品
T48n2017_p0968b13║往生上下俱達。或遊化國見佛應身。或生報
T48n2017_p0968b14║土睹佛真體。或一夕而便登上地。或經劫而
T48n2017_p0968b15║方證小乘。或利根鈍根。或定意散意。或悟遲
T48n2017_p0968b16║速根機不同。或華開早晚時限有異。今古具
T48n2017_p0968b17║載凡聖俱生。行相昭然明證目驗。故釋迦世
T48n2017_p0968b18║尊親記文殊。當生阿彌陀佛土位登初地。大
T48n2017_p0968b19║經云。彌勒菩薩問佛。未知此界有幾許不退
T48n2017_p0968b20║菩薩。得生彼國。佛言。此娑婆世界有六十七
T48n2017_p0968b21║億不退菩薩。皆得往生。智者大師一生修西
T48n2017_p0968b22║方業。所行福智二嚴。悉皆回向。臨終令門人
T48n2017_p0968b23║唱起十六觀名。乃合掌讚云。四十八願莊嚴
T48n2017_p0968b24║淨土。香臺寶樹易到無人。火車相現。一念改
T48n2017_p0968b25║悔者。尚乃往生。況戒定慧薰修行道力。終不
T48n2017_p0968b26║唐捐。佛梵音聲終不誑人。稱讚淨土經云。十
T48n2017_p0968b27║方恒河沙諸佛。出廣長舌【CL141n1590_p0388b01】相。遍覆大千。證得
T48n2017_p0968b28║往生。豈虛搆哉。
T48n2017_p0968b29║問維摩經云。成就八法於此世界。行無瘡疣
T48n2017_p0968c01║生于淨土。何等為八。饒益眾生而不望報。代
T48n2017_p0968c02║一切眾生受諸苦惱。所作功德盡以施之。等
T48n2017_p0968c03║心眾生謙下無閡。於諸菩薩視之如佛。所未
T48n2017_p0968c04║聞經聞之不疑。不與聲聞而相違背。不嫉彼
T48n2017_p0968c05║共不高己利。而於其中調伏其心。常省己過
T48n2017_p0968c06║不訟彼短。恒以一心求諸功德。如何劣行微
T48n2017_p0968c07║善而得往生。答理須具足。此屬大根。八法無
T48n2017_p0968c08║瑕成就上品。如其中下。但具一法。決志無移。
T48n2017_p0968c09║亦得下品。
T48n2017_p0968c10║問觀經明十六觀門。皆是攝心修定。觀佛相
T48n2017_p0968c11║好。諦了圓明方階淨域。如何散心而能化往。
T48n2017_p0968c12║答九品經文自有昇降。上下該攝不出二心。
T48n2017_p0968c13║一定心如修定習觀上品往生。二專心但念名
T48n2017_p0968c14║號。眾善資熏迴向發願。得成末品。仍須一【CL141n1590_p0389a01】生
T48n2017_p0968c15║歸命盡報精修。坐臥之間常面西向。當行道
T48n2017_p0968c16║禮敬之際。念佛發願之時。懇苦翹誠無諸異
T48n2017_p0968c17║念。如就刑戮若在狴牢。怨賊所追水火所逼。
T48n2017_p0968c18║一心求救願脫苦輪。速證無生廣度含識。紹
T48n2017_p0968c19║隆三寶誓報四恩。如斯志誠必不虛棄。如或
T48n2017_p0968c20║言行不稱。信力輕微。無念念相續之心。有數
T48n2017_p0968c21║數間斷之意。恃此懈怠。臨終望生。但為業
T48n2017_p0968c22║障所遮。恐難值其善友。風火逼迫正念不成。
T48n2017_p0968c23║何以故。如今是因。臨終是果。應預因實果
T48n2017_p0968c24║則不虛。聲和則響順。形直則影端故也。如要
T48n2017_p0968c25║臨終十念成就。但預辦津梁。合集功德。迴向
T48n2017_p0968c26║此時。念念不虧。即無慮矣。夫善惡二輪。苦樂
T48n2017_p0968c27║二報。皆三業所造。四緣所生。六因所成。五果
T48n2017_p0968c28║所攝。若一念心瞋恚邪淫。即地獄業。慳貪不
T48n2017_p0968c29║施。即餓鬼業。愚癡闇蔽。即畜生業。我慢貢
T48n2017_p0969a01║高。即【CL141n1590_p0389b01】修羅業。堅持五戒。即人業。精修十善。
T48n2017_p0969a02║即天業。證悟人空。即聲聞業。知緣性離。即緣
T48n2017_p0969a03║覺業。六度齊修。即菩薩業。真慈平等。即佛業。
T48n2017_p0969a04║若心淨。即香臺寶樹淨剎化生。心垢則丘陵
T48n2017_p0969a05║坑坎穢土稟質。皆是等倫之果。能感增上之
T48n2017_p0969a06║緣。是以離自心源。更無別體。維摩經云。欲得
T48n2017_p0969a07║淨土但淨其心。隨其心淨即佛土淨。又經云。
T48n2017_p0969a08║心垢故眾生垢。心淨故眾生淨。華嚴經云。譬
T48n2017_p0969a09║如心王寶。隨心見眾色。眾生心淨故得見清
T48n2017_p0969a10║淨剎。大集經云。欲淨汝界但淨汝心。故知一
T48n2017_p0969a11║切歸心萬法由我。欲得淨果但行淨因。如水
T48n2017_p0969a12║性趣下火性騰上。勢數如是。何足疑焉。
T48n2017_p0969a13║萬善同歸集卷上【○】【○】【○】【○】
