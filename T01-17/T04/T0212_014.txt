T04n0212_p0683c01║【★】
T04n0212_p0683c02║
T04n0212_p0683c03║
T04n0212_p0683c04║出曜經卷第十四
T04n0212_p0683c05║
T04n0212_p0683c06║　　　　姚秦涼州沙門竺佛念譯
T04n0212_p0683c07║　　道品之二【☆】
T04n0212_p0683c08║　吾已說道　　除愛固刺　　宜以自勗
T04n0212_p0683c09║　受如來言
T04n0212_p0683c10║【CL106n1314_p0217b01】夫如來言教終不復重出言成教。更不重演
T04n0212_p0683c11║所說。安詳終不卒暴。所暢法本與義相從。
T04n0212_p0683c12║觀前受化應問。何法輒往度之。已說當說
T04n0212_p0683c13║隨時布現。是故說吾已說道。除愛固刺者愛
T04n0212_p0683c14║之為病。墜人惡趣不可恃怙。於中自拔御以
T04n0212_p0683c15║止觀不興愛心。猶如毒箭入人胸掖不可得
T04n0212_p0683c16║拔。此愛箭亦復如是。入人心識不可得拔。是
T04n0212_p0683c17║故說除毒固刺也。宜以自勗者。常念精勤
T04n0212_p0683c18║求其巧便。志趣無上終不中悔。亦不退轉。是
T04n0212_p0683c19║故說宜以自勗也。受如來言者。如來出世所
T04n0212_p0683c20║演言教。上中下善義理深邃。眾德具足得修
T04n0212_p0683c21║梵行。是故說受如來言也。
T04n0212_p0683c22║　是道無有餘　　見諦之所淨
T04n0212_p0683c23║　趣向滅眾苦　　此能壞魔兵
T04n0212_p0683c24║是道無有餘者。長阿鋡契經說。七佛如來
T04n0212_p0683c25║等【CL106n1314_p0218a01】正覺。亦說七世父母種族姓號。壽命長短
T04n0212_p0683c26║翼從多少。神足智慧遺腹兒息。毘婆尸如來
T04n0212_p0683c27║至真等正覺出現於世。人壽八萬歲生婆羅
T04n0212_p0683c28║門種。取要言之。侍者名無憂。集說戒時忍
T04n0212_p0683c29║辱為第一。廣說如契經。式棄如來至真等
T04n0212_p0684a01║正覺出現世時生婆羅門種。人壽七萬歲。略
T04n0212_p0684a02║說其要。侍者名吉祥行。集說戒時眼莫視非
T04n0212_p0684a03║邪。廣說如契經。毘舍婆如來至真等正覺出
T04n0212_p0684a04║現世時人壽六萬歲。生剎利種。略說其要。
T04n0212_p0684a05║侍者名休息。集說戒時不害亦不殺。廣說如
T04n0212_p0684a06║契經。拘留孫如來至真等正覺出現世時人
T04n0212_p0684a07║壽五萬歲。生婆羅門種。侍者名佛堤。集說
T04n0212_p0684a08║戒時譬如蜂採華。廣說如契經。拘那含牟尼
T04n0212_p0684a09║如來至真等正覺出現世時人壽四萬歲。生
T04n0212_p0684a10║剎利種。略說其要。侍者名吉祥。集說戒時
T04n0212_p0684a11║亦不觸嬈。彼廣【CL106n1314_p0218b01】說如契經迦葉如來至真等
T04n0212_p0684a12║正覺出現世時人壽二萬歲。生婆羅門種。略
T04n0212_p0684a13║說其要。侍者名等睹。集說戒時。諸惡莫作。
T04n0212_p0684a14║廣說如契經。如我今日釋迦文佛如來至真
T04n0212_p0684a15║等正覺出現世時。人壽百歲。生剎利種。略
T04n0212_p0684a16║說其要。侍者名阿難。集說戒時。護口為第
T04n0212_p0684a17║一。廣說如契經。爾時世尊說七佛根原七
T04n0212_p0684a18║世父母名號姓字翼從多少。說戒本末。時諸
T04n0212_p0684a19║比丘聞佛所說。各生此念。過去諸佛姓族名
T04n0212_p0684a20║號各各不同。翼從弟子亦有多少。所行道禁
T04n0212_p0684a21║亦有差別。道以不同法亦當異。如來世尊
T04n0212_p0684a22║知比丘心中所念。即於大眾而說斯偈。
T04n0212_p0684a23║　是道無有餘　　見諦之所淨
T04n0212_p0684a24║　趣向滅眾苦　　此能壞魔兵
T04n0212_p0684a25║過去恒沙諸佛。亦以此道而自覺寤。將諸
T04n0212_p0684a26║翼【CL106n1314_p0219a01】從壞破結聚。豎解脫幢擊大法鼓。生死已
T04n0212_p0684a27║盡。梵行已立。所作已辦。更不受有。如實知
T04n0212_p0684a28║之已。入無憂之境。無復生老病死。寂然泥洹。
T04n0212_p0684a29║亦無起滅無復往還。是故說是道無有餘見
T04n0212_p0684b01║諦之所淨也。趣向滅眾苦者。向斯陀含得
T04n0212_p0684b02║斯陀含向阿那含得阿那含。直行成就覺行
T04n0212_p0684b03║成就等業成就。志不顛倒漸至於道。是故
T04n0212_p0684b04║說趣向滅眾苦也。此能壞魔兵者。魔有諸
T04n0212_p0684b05║縛何者是。欲界行結染著人者。於中求便永
T04n0212_p0684b06║斷無餘。滅重滅。壞重壞。盡重盡。打重打剝
T04n0212_p0684b07║重剝越魔。局界入色無色界。是故說此能
T04n0212_p0684b08║壞魔兵也。
T04n0212_p0684b09║　唯是更無過　　壹趣如淵流
T04n0212_p0684b10║　如能仁入定　　在眾數演道
T04n0212_p0684b11║唯是更無過者。直至無為徑趣泥洹。越過生
T04n0212_p0684b12║死中不退還。住生死岸顧瞻眾生。欲與同
T04n0212_p0684b13║歸。【CL106n1314_p0219b01】已得至彼更不還轉。是故說唯是更無過
T04n0212_p0684b14║也。壹趣如淵流者。猶如澄靜泉深且清徹。億
T04n0212_p0684b15║百千眾生。懷飢渴者皆能充足。亦無飢渴之
T04n0212_p0684b16║想。以法味潤之除去結使此亦如是。依賢聖
T04n0212_p0684b17║道億百千眾生飢渴於道。以甘露法味充飽
T04n0212_p0684b18║一切。永無飢渴想。兼除結使終無熱惱。去不
T04n0212_p0684b19║善行更不復生。是故說一趣如淵流。如能
T04n0212_p0684b20║仁入定者。釋迦文佛如來至真等正覺。係意
T04n0212_p0684b21║入定有四事因緣。云何為四一者於現在法
T04n0212_p0684b22║而自娛樂。二者遊戲法供。三者扶危救羸定
T04n0212_p0684b23║意不亂。四者勸進必至究竟。是故說如能仁
T04n0212_p0684b24║入定也。在眾數演道者。欲使弟子不錯其眾。
T04n0212_p0684b25║救拔生死安處無為。沐浴清淨不染塵垢。永
T04n0212_p0684b26║離輪轉不興八法。亦復不造四百四病。是故
T04n0212_p0684b27║說在眾數演道也。
T04n0212_p0684b28║　【CL106n1314_p0220a01】一入見生死　　道為得祐助
T04n0212_p0684b29║　此道度當度　　截流至彼岸
T04n0212_p0684c01║一入見生死者。誰能覺知生死原本。維衛
T04n0212_p0684c02║世尊本履菩薩行。乃能覺知生死原本。後與
T04n0212_p0684c03║弟子演說微妙法。誰能分別滓濁法。唯有一
T04n0212_p0684c04║入道乃能覺知。是故說一入見生死也。道為
T04n0212_p0684c05║得祐助者。菩薩處眾起大慈悲。愍一切眾生
T04n0212_p0684c06║如母愛子。演甚深道令得解脫。是故說道為
T04n0212_p0684c07║得祐助也。此道度當度者。於過去世佛辟支
T04n0212_p0684c08║佛聲聞。盡以此道度愛欲海。是故說道為得
T04n0212_p0684c09║祐助也。此道度當度者。當來諸佛世尊。如
T04n0212_p0684c10║彌勒比度不可計阿僧祇眾生。是故說此道
T04n0212_p0684c11║度當度也。截流至彼岸者。現在釋迦文佛如
T04n0212_p0684c12║來至真等正覺。度不可計阿僧祇眾生。是故
T04n0212_p0684c13║說截流至彼岸也。
T04n0212_p0684c14║　【CL106n1314_p0220b01】究竟道清淨　　以盡生死本
T04n0212_p0684c15║　辯才無數界　　佛說是得道
T04n0212_p0684c16║究竟道清淨者。究竟有二義。一名事究竟。
T04n0212_p0684c17║二名定究竟。事究竟者。所作事辦必然不疑。
T04n0212_p0684c18║定究竟者。遊戲諸定。從一定起復入一定。
T04n0212_p0684c19║如是經歷數千萬定。意欲有所感動隨意成
T04n0212_p0684c20║辦。是謂定究竟。以此正行蠲除心所念法斷
T04n0212_p0684c21║諸結使。令得清淨。猶如塵垢衣浣令清淨。
T04n0212_p0684c22║此亦如是。以八解脫清淨水。洗浴心垢永無
T04n0212_p0684c23║塵曀。是故說究竟道清淨也。以盡生死本
T04n0212_p0684c24║者。人有生分必當有老死。亦由生眾生流
T04n0212_p0684c25║轉迴趣五道。亦由神識遷轉不停。是故說以
T04n0212_p0684c26║盡生死本也。辯才無數界者。如來神德適化
T04n0212_p0684c27║無方。以辯才慧遊於無量無數剎土。觀察眾
T04n0212_p0684c28║生有利根鈍根。有虛有實。有修正真行者。不
T04n0212_p0684c29║修正真行者。【CL106n1314_p0221a01】如來皆悉知之。是故說辯才
T04n0212_p0685a01║無數剎也。佛說是得道者。夫言世界皆有三
T04n0212_p0685a02║義。一者陰世。二者器世。三者眾生世。陰世
T04n0212_p0685a03║者。所謂五盛陰是。器世者。三千大千剎土
T04n0212_p0685a04║是。眾生世者。謂有形之類乃至四生。皆名
T04n0212_p0685a05║眾生世。誰能分別了知此生。答曰。唯有如
T04n0212_p0685a06║來至真乃能知耳。猶如有目之士掌中觀阿
T04n0212_p0685a07║摩勒果。斤兩大小悉能了知。如來等覺亦復
T04n0212_p0685a08║如是。觀眾生類心意根本悉能分別。是故說
T04n0212_p0685a09║佛說是得道也。
T04n0212_p0685a10║　駛流澍于海　　翻水羨疾滿
T04n0212_p0685a11║　故為智道說　　可趣服甘露
T04n0212_p0685a12║駛流澍于海者。有大河。名曰恒伽。從阿耨
T04n0212_p0685a13║大泉出。從牛口流。新頭大河者。亦從阿耨
T04n0212_p0685a14║泉。從師子口出。婆叉大河亦由阿耨大泉。
T04n0212_p0685a15║從馬口出。私陀大河者。亦從阿耨達泉。從
T04n0212_p0685a16║象口出。恒伽【CL106n1314_p0221b01】河者。梵志所事以為師範。外
T04n0212_p0685a17║道異學自相謂言。若有學人去恒伽河百由
T04n0212_p0685a18║旬外。遙三稱揚恒伽名者。恒伽恒伽恒伽
T04n0212_p0685a19║者。雖住百由旬外。一切眾惡盡如蛇脫故皮。
T04n0212_p0685a20║恒伽水者悉歸于海澄淨無眾穢。是故說曰
T04n0212_p0685a21║駛流澍于海也。翻水羨疾滿者。以至于海
T04n0212_p0685a22║晝夜不息。從海復至入焦炭山。從焦炭山復
T04n0212_p0685a23║至雪根本山。如是漸漸還至本原。晝夜流
T04n0212_p0685a24║逝周而復始。海亦不滿流亦不停。是故說翻
T04n0212_p0685a25║水羨疾滿也。故為智說道者。諸佛世尊皆名
T04n0212_p0685a26║善逝。至泥洹滅盡處。已得至彼。無有生老病
T04n0212_p0685a27║死愁憂苦惱。亦復無有飢寒勤苦。盡離此苦
T04n0212_p0685a28║故曰善逝。是故說故為智說道也。可趣服甘
T04n0212_p0685a29║露者。可趣至泥洹境涉求甘露。猶如江河駛
T04n0212_p0685b01║流皆名海。具成辦海業。此賢聖法律亦復
T04n0212_p0685b02║如是。漸漸得至泥洹境界。是故說【CL106n1314_p0222a01】可趣服甘
T04n0212_p0685b03║露也。
T04n0212_p0685b04║　前未聞法輪　　轉為哀眾生
T04n0212_p0685b05║　於是奉事者　　禮之度三有
T04n0212_p0685b06║昔佛在婆羅奈國仙人鹿野苑中。河名婆
T04n0212_p0685b07║犁。因彼名故故名婆羅奈國。仙人鹿野苑
T04n0212_p0685b08║者。諸有神仙得道五通學者。皆遊學彼國。
T04n0212_p0685b09║純善之人非凡夫所住。時彼國王出野遊獵。
T04n0212_p0685b10║值群鹿千頭悉入網裹。王布步兵圍繞一匝。
T04n0212_p0685b11║群鹿驚懼有失聲唐突於弶。或有伏地自
T04n0212_p0685b12║隱形者。釋迦文佛昔為菩薩時。生彼群鹿中
T04n0212_p0685b13║為眾導首。告諸群鹿。汝等安意。勿懷恐懼。
T04n0212_p0685b14║吾設方便向王求哀。必得濟命各令無他。時
T04n0212_p0685b15║鹿王即向人王下膝求哀。王遙見之敕諸左
T04n0212_p0685b16║右。各勿舉手傷害此鹿。鹿復舉聲跪向王曰。
T04n0212_p0685b17║今觀王意欲殺千鹿一日供廚。今且盛熱肉
T04n0212_p0685b18║叵久停。願王【CL106n1314_p0222b01】哀愍日殺一鹿以供廚宰。不煩
T04n0212_p0685b19║王使鹿自當往詣廚受死。肉供不斷鹿得增
T04n0212_p0685b20║多。王問鹿曰。汝在群鹿中最為長大耶。答
T04n0212_p0685b21║曰。如是。最為長大。王復問鹿。汝審實不。答
T04n0212_p0685b22║曰。審實。王即捨鹿攝陣入城。時菩薩將鹿
T04n0212_p0685b23║五百。調達亦將鹿五百。日差一鹿詣王供廚。
T04n0212_p0685b24║時次調達遣鹿詣王。值一鹿母懷妊數月。次
T04n0212_p0685b25║應供廚。鹿母向王自陳哀苦。次應供廚誠不
T04n0212_p0685b26║敢辭。今垂欲產與子分身。我次應至子次
T04n0212_p0685b27║未至。願見差次小聽在後。調達恚曰。何不
T04n0212_p0685b28║速往。誰能代汝先死。鹿母哀泣悲鳴喚呼。輒
T04n0212_p0685b29║就菩薩自陳啟曰。懷妊日滿產日垂至。願王
T04n0212_p0685c01║開恕聽在後次。分身適訖。自當詣廚。菩
T04n0212_p0685c02║薩問鹿。汝主聽汝自陳不。答曰。主不見聽。
T04n0212_p0685c03║菩薩聞已八九歎息。慰勞彼鹿。汝且自安勿
T04n0212_p0685c04║懷恐懼。吾今代汝以供廚宰。菩薩【CL106n1314_p0223a01】鹿王即召
T04n0212_p0685c05║千鹿懇切誡敕。汝等各各勿懷懈慢。亦莫侵
T04n0212_p0685c06║王秋苗穀食。調達聞已瞋彼鹿母。汝死應至
T04n0212_p0685c07║何為辭訢不時就死。時菩薩尋語調達。止
T04n0212_p0685c08║止勿陳此言。鹿母誠應次死。但為愍彼胎子
T04n0212_p0685c09║未應死耳。吾今當代濟彼胎命。菩薩所念。
T04n0212_p0685c10║群鹿跪向菩薩各各自陳。吾等願欲代王受
T04n0212_p0685c11║死。王在我存得食水草。隨意自遊無所畏忌。
T04n0212_p0685c12║王遂意盛捨而詣廚。群鹿追逐隨到王宮。鹿
T04n0212_p0685c13║王就廚自求供宰。廚士見鹿王分明識知。
T04n0212_p0685c14║即往白王。鹿王入廚次應供宰。不審大王為
T04n0212_p0685c15║可殺不。王聞斯語自投床下。諸臣水灑扶令
T04n0212_p0685c16║還坐。王敕諸臣。速將鹿王來。吾欲見之。尋
T04n0212_p0685c17║將至王所。王問鹿曰。千鹿盡耶汝何為來。
T04n0212_p0685c18║鹿白王言。千鹿孚乳遂成大群。日有增多
T04n0212_p0685c19║無有減少。復向人王說鹿根原。王自墾責自
T04n0212_p0685c20║怨【CL106n1314_p0223b01】不及。吾為人王。不別真偽抂殺生類。乃
T04n0212_p0685c21║至於斯王告大臣。普令國界其有遊獵殺害
T04n0212_p0685c22║鹿者當取誅戮。即遣鹿王將諸群鹿還山自
T04n0212_p0685c23║安。復令國內不得食鹿肉。其有食鹿肉者當
T04n0212_p0685c24║梟其首。因是立名鹿野苑也。爾時世尊在鹿
T04n0212_p0685c25║野苑中而轉法輪。是故說前未聞法輪也。轉
T04n0212_p0685c26║為哀眾生者。最初與五人說法。及與八萬天
T04n0212_p0685c27║人。反覆說四諦真如法。本所未聞本所未見。
T04n0212_p0685c28║亦非沙門婆羅門釋梵諸天魔若魔天所能轉
T04n0212_p0685c29║者。是故說轉為哀眾生也。於是奉事者。諸天
T04n0212_p0686a01║世人所見恭敬。處閻浮利地流化教授。從六
T04n0212_p0686a02║天已下皆蒙濟度。問曰。何以故但與天人說
T04n0212_p0686a03║法。不與餘處說耶。答曰。諸天及人得成道
T04n0212_p0686a04║果越次取證。眾知自在除就八關齋法。除鬼
T04n0212_p0686a05║神三自歸。猶如畜獸佉頻闍羅鳥勤精梵行。
T04n0212_p0686a06║昔有【CL106n1314_p0224a01】三獸處在深山。一者象。二者獼猴。三者
T04n0212_p0686a07║佉頻闍羅鳥。象語二獸。我等三獸不相敬待。
T04n0212_p0686a08║各無禮節。今當推讓。誰應耆舊推為上首。
T04n0212_p0686a09║時有大樹高而且廣。蔭五百車。獼猴自陳。
T04n0212_p0686a10║吾昔食其栽。象言。吾食其樹。獼猴言。應
T04n0212_p0686a11║推我為年耆。象即舉獼猴負於脊上。佉頻闍
T04n0212_p0686a12║羅鳥復自陳曰。吾昔遊雪山北食甘美果。於
T04n0212_p0686a13║此大便處即生此樹。吾應宿舊。應在上首。獼
T04n0212_p0686a14║猴復負脊上。從國至國。從村至村。齋戒自守
T04n0212_p0686a15║共相敬待。設得飲食推讓老者。城郭村落人
T04n0212_p0686a16║民見者怪未曾有。四面雲集。問其原由。三
T04n0212_p0686a17║獸自陳昔所經歷。象雖形大年幼處小。敬上
T04n0212_p0686a18║二獸如子事父。人民感獸各生善心。鳥獸猶
T04n0212_p0686a19║然。況我人乎。共相勸勵上下相事。舉國人
T04n0212_p0686a20║民孝敬者眾。自可有此孝順之義。但不能越
T04n0212_p0686a21║次取證成其道果。唯【CL106n1314_p0224b01】有天人最可奉敬。是故
T04n0212_p0686a22║說於是奉事者也禮之度三有者。興敬眾生
T04n0212_p0686a23║在在處處見如來形承事禮敬。卻行久久乃
T04n0212_p0686a24║迴心不離佛。三有者。欲有色有無色有。誰能
T04n0212_p0686a25║度此三有。唯有佛世尊乃得度耳。次有聲聞
T04n0212_p0686a26║弟子。承佛威神得度三有。是故說禮之度
T04n0212_p0686a27║三有也。
T04n0212_p0686a28║　三念可念善　　三念當離惡
T04n0212_p0686a29║　從念而有行　　滅之為正斷
T04n0212_p0686b01║三念可念善者。隨時興念食息不廢。常當念
T04n0212_p0686b02║善具眾德本。漸得越次受諸果證盡生死原。
T04n0212_p0686b03║盡有漏成無漏。是故說三念可念善也。三念
T04n0212_p0686b04║當離惡者。已離惡念獲何功德。答曰。不為
T04n0212_p0686b05║心垢所染污。除諸結使染著。亦不為彼結使
T04n0212_p0686b06║所使。是故說三念當離惡也。從念而有行者。
T04n0212_p0686b07║有覺有觀遊戲初禪乃至第四禪。除弊惡心
T04n0212_p0686b08║諸【CL106n1314_p0225a01】不善法。日進其行終不退轉。是故說從念
T04n0212_p0686b09║而有行也。滅之為正斷者。以斷智慧智以此
T04n0212_p0686b10║滅之。云何為滅。或為亂想抑制善心。不隨行
T04n0212_p0686b11║三十七品。覆蔽諸道果不得露現。猶如風塵
T04n0212_p0686b12║卒起覆蔽日月不睹光明。龍降甘雨隨時掩
T04n0212_p0686b13║塵。便睹日月精光。此亦如是。以賢聖甘露
T04n0212_p0686b14║滅心塵垢。曤然大悟無復微曀。賢聖道果
T04n0212_p0686b15║皆悉露現。是故說滅之為正斷也。
T04n0212_p0686b16║　三觀為轉念　　逮獲無上道
T04n0212_p0686b17║　得三除三窟　　無量修念持
T04n0212_p0686b18║三觀為轉念者。昔佛在舍衛國祇樹給孤獨
T04n0212_p0686b19║園。爾時世尊告諸比丘。昔我未成佛道時。
T04n0212_p0686b20║興三不善念欲念恚念害念。問曰。爾時菩
T04n0212_p0686b21║薩云何生欲念恚念害念耶。答曰。菩薩苦行
T04n0212_p0686b22║六年。勤勞從苦起退。自還念昔日所更。追
T04n0212_p0686b23║憶本時【CL106n1314_p0225b01】歌笑伎樂作倡。由是便生欲想。復聞
T04n0212_p0686b24║調達竊自興意欲。奪宮人婇女。爾時便生
T04n0212_p0686b25║恚想。二垢和同於中便生害想。復次菩薩從
T04n0212_p0686b26║苦行起。難陀難陀波羅二女。以蘇麻油塗菩
T04n0212_p0686b27║薩身。諸女天身極自柔軟狀如天女。於彼便
T04n0212_p0686b28║生欲想愛想。時菩薩便作是念。設彼五人給
T04n0212_p0686b29║使我不捨。吾去者何由。使此女以油塗吾身。
T04n0212_p0686c01║爾時菩薩便興恚想亦興害想。二垢和同於
T04n0212_p0686c02║中便生害想。爾時菩薩復生是念。我今已生
T04n0212_p0686c03║欲想自損亦損他人二事俱損。自損者。諸
T04n0212_p0686c04║善功德盡捨而去。是謂自損。云何損他人。若
T04n0212_p0686c05║食他信施衣被飯食狀臥具病瘦醫藥不能
T04n0212_p0686c06║消化。遂增塵勞不獲果實眾德有闕。是謂損
T04n0212_p0686c07║他也。取要言之。二垢和同者便生害想。是
T04n0212_p0686c08║時菩薩厭患二事。求滅不善想。以忍之力降
T04n0212_p0686c09║魔勞怨。永棄亂【CL106n1314_p0226a01】想不生惡念速成道果。是故
T04n0212_p0686c10║說三觀為轉念也。逮獲無上道者。云何為無
T04n0212_p0686c11║上道。所謂無上道者。答曰。志求出要無欲
T04n0212_p0686c12║想無恚想。是故說三觀為轉念也。逮獲無上
T04n0212_p0686c13║道者。菩薩坐樹王下。棄三十四意。成無上
T04n0212_p0686c14║道。所謂無上道者。出過世間天人上。三千大
T04n0212_p0686c15║千剎土蜎飛蠕動之類。於中最上無有過者。
T04n0212_p0686c16║如彼契經所說。七微為一忽。所謂微者。不
T04n0212_p0686c17║長不短。不圓不方。不高不下。無形不可睹。
T04n0212_p0686c18║非眼識所攝。所以然者。以其微細不可見故。
T04n0212_p0686c19║唯有轉輪聖王。補處菩薩賢聖天眼通者。乃
T04n0212_p0686c20║能見耳。正使有法過此極微細者。如來通
T04n0212_p0686c21║達即覺即知。是故說逮獲無上道也。得三除
T04n0212_p0686c22║三窟者。住于四禪入清淨定。不興想著結使。
T04n0212_p0686c23║疾滅係意不忘進修不懈。遊志三四專一除
T04n0212_p0686c24║結。是故說得三除三窟也。無【CL106n1314_p0226b01】量修念持者。
T04n0212_p0686c25║住初禪地思惟念持。或於四禪攝內外法。
T04n0212_p0686c26║亦有念持。初禪內有不定想。有覺有觀熾
T04n0212_p0686c27║燃似火焚燒法體。外有不定想為火所燒。二
T04n0212_p0686c28║禪內有不定想意愛似水。外有不定想為水
T04n0212_p0686c29║所漬。第三禪內有不定想。猶風有出入息。
T04n0212_p0687a01║外有不定想便為風所動。第四禪中內無不
T04n0212_p0687a02║定想。不為外法所攝。已得念護除內不定想
T04n0212_p0687a03║無量者。於諸初禪地無量地種所係。入此三
T04n0212_p0687a04║昧定者亦復如茲。無量無限不可稱計。阿僧
T04n0212_p0687a05║祇人成就眾行。是故說無量修念持也。
T04n0212_p0687a06║　能除三有垢　　攝定用縛意
T04n0212_p0687a07║　智慧禪定力　　已定攝外亂
T04n0212_p0687a08║能除三有垢者。從欲界至色界無色界。名曰
T04n0212_p0687a09║眾垢之室。眾生所居處也。能求巧便離三有
T04n0212_p0687a10║者。是謂上尊道出過三界。是故說能除三有
T04n0212_p0687a11║【CL106n1314_p0227a01】垢也。攝定用縛意者。不使麤心遊逸在外。
T04n0212_p0687a12║恒專心意不令外色得便。由其三昧難沮壞
T04n0212_p0687a13║故。是故說攝定用縛意也。智慧禪定力者。
T04n0212_p0687a14║以智慧利戟。無所不任斷諸結使盡其源本。
T04n0212_p0687a15║是故說智慧禪定力也。已定攝外亂者。己身
T04n0212_p0687a16║入定能攝外人。是故說己定攝外亂也。
T04n0212_p0687a17║　積善得善行　　處處得名譽
T04n0212_p0687a18║　逮賢聖八品　　修道甘露果
T04n0212_p0687a19║積善得善行者。夫欲學道當用漸漸。如初禪
T04n0212_p0687a20║所行二禪所行三禪為妙。三禪所行四禪為
T04n0212_p0687a21║妙。是故說積善得善行也。處處得名譽者。如
T04n0212_p0687a22║彼晝度樹契經所說。忉利諸天遙觀世間。某
T04n0212_p0687a23║村某落某甲弟子以信堅固。出家學道剃除
T04n0212_p0687a24║鬚髮著三法衣。生死已盡。所作已辦。梵行
T04n0212_p0687a25║已立。更不受胎。如實知之。是故說處【CL106n1314_p0227b01】處得
T04n0212_p0687a26║名譽也。逮賢聖八品者。如彼學人一趣賢聖
T04n0212_p0687a27║八品道。滅盡泥洹無為無作。是故說逮賢聖
T04n0212_p0687a28║八品也。修道甘露果者。彼修行人躬自行
T04n0212_p0687a29║道。欲至無上安隱之處。服食甘露無終無始。
T04n0212_p0687b01║所謂甘露者。滅盡泥洹是。若有學人得至彼
T04n0212_p0687b02║者。不生不老不病不死。是故說修道甘露
T04n0212_p0687b03║果也。【○】【○】【○】【○】【○】【○】【○】【○】
T04n0212_p0687b04║　　【CL106n1314_p0228a01】【○】【○】【○】出曜經利養品第十四
T04n0212_p0687b05║　芭蕉以實死　　竹蘆實亦然
T04n0212_p0687b06║　駏驉坐妊死　　士以貪自喪
T04n0212_p0687b07║昔佛在羅閱城竹園加蘭陀所。爾時有比丘。
T04n0212_p0687b08║名曰調達。聰明廣學。十二年中坐禪入定心
T04n0212_p0687b09║不移易。十二頭陀初不缺減。起不淨觀了出
T04n0212_p0687b10║入息。世間第一法乃至頂法一一分別。所誦
T04n0212_p0687b11║佛經六萬。象載不勝。後意轉轉退漸生惡
T04n0212_p0687b12║念。意望供養深著世利。往至世尊所。頭面
T04n0212_p0687b13║禮足在一面立。須臾退坐前白佛言。唯然世
T04n0212_p0687b14║尊。願說神足之道。我聞此已當善修行。使
T04n0212_p0687b15║我得神足已。遊至他方處處教化。爾時世尊
T04n0212_p0687b16║告調達【CL106n1314_p0228b01】比丘曰。汝今且置神足。何不學四非
T04n0212_p0687b17║常。非常義苦義空義無我之義。是時調達比
T04n0212_p0687b18║丘便生此念。如來所以不與我說神足義者。
T04n0212_p0687b19║恐有勝己恥在不如。調達即捨如來。往至舍
T04n0212_p0687b20║利弗所。白舍利弗言。唯然賢者。願為我說
T04n0212_p0687b21║神足之道。我聞此已當善修行。使我得神足
T04n0212_p0687b22║已。遊至他方處處教化。爾時舍利弗謂調達
T04n0212_p0687b23║比丘曰。汝今且置神足。復用學為。何不修
T04n0212_p0687b24║四非常。非常義苦義空義非身之義。時調達
T04n0212_p0687b25║比丘內自思惟。此舍利弗比丘者。自稱智慧
T04n0212_p0687b26║第一。如吾觀之。猶如螢火比於日月吾所誦
T04n0212_p0687b27║習無與等者。猶尚不解神足之道。況復舍利
T04n0212_p0687b28║弗比丘豈能解乎。即便捨去至大目揵連所。
T04n0212_p0687b29║語目連曰。吾聞族姓子。神德無量神足變化
T04n0212_p0687c01║無所罣礙。願為我說神足道。我聞此已奉而
T04n0212_p0687c02║修行。遊至他【CL106n1314_p0229a01】方處處教化。目連語比丘曰。止
T04n0212_p0687c03║止調達。何用此神足道為。吾聞始行之人。先
T04n0212_p0687c04║學四非常。苦義空義非身之義。復當精修四
T04n0212_p0687c05║禪。爾乃得神足道耳。調達聞已即興恚怒。
T04n0212_p0687c06║此目連者自誇神足無與等者。所以不與我
T04n0212_p0687c07║說神足道者。恐神足有勝。如我若得神足。彼
T04n0212_p0687c08║便無有名譽。是故不與我說神足道耳。調
T04n0212_p0687c09║達比丘內自思惟。吾今在在處處學神足道。
T04n0212_p0687c10║人皆不肯教我。吾自有弟。名曰阿難。多聞
T04n0212_p0687c11║博學眾德具足。大慈四等無所不覆。明古知
T04n0212_p0687c12║今三世通達。吾今當往問神足道。設授我
T04n0212_p0687c13║者當善修行。是時調達便至尊者阿難所。語
T04n0212_p0687c14║阿難曰。吾聞卿善解神足之道。可與吾說。
T04n0212_p0687c15║吾得神足已。遊至他方處處教化。是時阿難
T04n0212_p0687c16║便與說神足之道。調達聞已。在閑靜處。專
T04n0212_p0687c17║心一意以麤入微。復【CL106n1314_p0229b01】從微起還至於麤。以心
T04n0212_p0687c18║舉身以身舉心。身心俱合漸漸離地。初如胡
T04n0212_p0687c19║麻轉如胡桃漸離於地。從地至床從床至屋
T04n0212_p0687c20║從屋至空。在虛空中作十八變涌沒自由。身
T04n0212_p0687c21║上出火身下出水。身下出火身上出水。東出
T04n0212_p0687c22║西沒西出東沒。四方皆爾。或分身無數還合
T04n0212_p0687c23║為一。是時調達復作是念。吾今已得神足。石
T04n0212_p0687c24║壁皆過無所罣礙。吾今寧可化作嬰孩小兒。
T04n0212_p0687c25║形貌端正頭上五處面如桃華。在阿闍世太
T04n0212_p0687c26║子膝上。或笑或號現嬰兒能。然太子阿闍
T04n0212_p0687c27║世獨知是調達身。終日翫弄無有厭足。或嗚
T04n0212_p0687c28║嗽唾或擎身傳左右手中。時太子阿闍世內
T04n0212_p0687c29║自思惟。調達神足勝彼瞿曇沙門。能作無數
T04n0212_p0688a01║變化。時阿闍世日給五百釜食。隨時供養不
T04n0212_p0688a02║令有乏。爾時眾多比丘。見阿闍世太子日給
T04n0212_p0688a03║五百釜食供給調達。共【CL106n1314_p0230a01】相率合往至世尊所。
T04n0212_p0688a04║頭面禮足白世尊言。向者人間分越。見阿闍
T04n0212_p0688a05║世供給調達五百釜食。爾時世尊告諸比丘。
T04n0212_p0688a06║汝等諸人勿興斯意。貪利調達供養。所以然
T04n0212_p0688a07║者。調達所得供養。自陷於罪亦陷他人。墮
T04n0212_p0688a08║於深罪二俱墮罪。比丘當知。所謂自陷罪者。
T04n0212_p0688a09║猶如彼芭蕉樹。愚人求實不能剋獲。竹蘆亦
T04n0212_p0688a10║復如是。駏驉懷妊二命俱喪。夫士貪貨後
T04n0212_p0688a11║自喪亡。調達比丘亦復如是。貪著利養。由
T04n0212_p0688a12║此利養自致喪亡。佛告比丘。今當為汝說譬。
T04n0212_p0688a13║智者以譬喻自解。昔有群鷲遊在深山各各
T04n0212_p0688a14║孚乳。鷲告其雛曰。汝若學飛玄在虛空。見
T04n0212_p0688a15║地如槃慎勿上過。所以然者。上有隨藍風。
T04n0212_p0688a16║傷害於汝。頭惱支節各在異處。時雛兒不隨
T04n0212_p0688a17║父母教誡。飛越過量為風所吹喪命。支節
T04n0212_p0688a18║異處。汝等比丘勿興斯意。調達比丘如【CL106n1314_p0230b01】是受
T04n0212_p0688a19║殃近在不遠。比丘復當知之。猶如群龜告語
T04n0212_p0688a20║諸子。汝等自護莫至某處。彼有獵者備獲汝
T04n0212_p0688a21║身分為五分。時諸龜子不隨其教。便至其
T04n0212_p0688a22║處共相娛樂。便為獵者所獲。或有安隱還得
T04n0212_p0688a23║歸者。龜問其子。汝等為從何來。不至彼處
T04n0212_p0688a24║乎。子報父母。我等相將至彼處觀。不見獵
T04n0212_p0688a25║者唯睹長線而追我後。龜語其子。此線逐汝
T04n0212_p0688a26║後者由來久矣。非適今也。汝先祖父母皆由
T04n0212_p0688a27║此線而致喪亡。諸比丘當知。猶如野狐。晝
T04n0212_p0688a28║夜伺求大便畜獸糞除已自食訖。復自於此
T04n0212_p0688a29║大便而去。調達比丘貪致供養亦復如是。已
T04n0212_p0688b01║自陷罪復陷他人。諸比丘莫貪著供養。如彼
T04n0212_p0688b02║調達比丘。復引喻來。昔大月支國風俗常儀。
T04n0212_p0688b03║要當酥煎麥食豬。時宮馬駒謂其母曰。我
T04n0212_p0688b04║等與王致力。不計遠近皆赴其命。然食以草
T04n0212_p0688b05║芻飲以【CL106n1314_p0231a01】潦水。馬告其子。汝等慎勿興此意。羨
T04n0212_p0688b06║彼酥煎麥耶。如是不久自當現驗。時逼節會
T04n0212_p0688b07║新歲垂至。家家縛豬投於濩湯舉聲號喚。馬
T04n0212_p0688b08║母告子汝等頗憶酥煎麥不乎。欲知證驗可
T04n0212_p0688b09║往觀之。諸馬駒等知之審然。方知前愆為不
T04n0212_p0688b10║及也。雖復食草。時復遇麥。讓而不食。時諸
T04n0212_p0688b11║比丘白世尊曰。調達為人。其德云何。乃能
T04n0212_p0688b12║致斯供養。佛告比丘。汝等莫興意貪著利養。
T04n0212_p0688b13║如是不久自當見調達現驗之事。爾時世尊
T04n0212_p0688b14║觀察此義。為後世眾生示現大明。亦使正法
T04n0212_p0688b15║久存於世。爾時世尊處在大眾而說斯偈。
T04n0212_p0688b16║【■】出曜經卷第十四
