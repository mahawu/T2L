T04n0212_p0672a11║【★】
T04n0212_p0672a12║
T04n0212_p0672a13║出曜經卷第十二
T04n0212_p0672a14║
T04n0212_p0672a15║　　　　姚秦涼州沙門竺佛念譯【☆】
T04n0212_p0672a16║　　【CL106n1314_p0184b01】信品第十一
T04n0212_p0672a17║　信慚戒意財　　是法雅士譽
T04n0212_p0672a18║　斯道明智說　　如是昇天世
T04n0212_p0672a19║信慚戒意財者。世儻有人族姓男族姓女有
T04n0212_p0672a20║此信財。慚愧戒意財者。便為億百千眾生於
T04n0212_p0672a21║中獨尊貴。為人所敬眾生樂從不能去離。是
T04n0212_p0672a22║故說曰信慚戒意財也。是法雅士譽者。諸佛
T04n0212_p0672a23║世尊及辟支佛。皆逮度無極眾行不缺。為賢
T04n0212_p0672a24║聖所譽。是故說是法雅士譽也。斯道明智
T04n0212_p0672a25║說者。明智之人聰明黠慧。能演其道暢說旨
T04n0212_p0672a26║要。云何名為道。道者是誰。所謂道者無形
T04n0212_p0672a27║無聲尋跡不可睹。智者所履非愚所習。清淨
T04n0212_p0672a28║所修非穢濁所行。是故說曰斯道明智說也。
T04n0212_p0672a29║如是昇天世者。人欲求福安處無為。有信有
T04n0212_p0672b01║慚聞施慧智。皆生天路。或有人偏有信。因
T04n0212_p0672b02║信生【CL106n1314_p0185a01】天者其福不廣。或以慚愧因慚愧生天。
T04n0212_p0672b03║或以戒因戒生天。或以聞因聞生天。或以施
T04n0212_p0672b04║因施生天。或以慧因慧生天。其福不廣受福
T04n0212_p0672b05║微少蓋不足言。或有眾生但持戒生天者。唯
T04n0212_p0672b06║有一天女一伎樂己身為三。或有諸天共一
T04n0212_p0672b07║器食。若持一行而生天者。舉手食黑覆口食
T04n0212_p0672b08║之。若眾行具足而生天者。舉手食白在眾顯
T04n0212_p0672b09║現而不匿藏。眾戒具足慚愧戒聞生彼天者。
T04n0212_p0672b10║玉女營從不可稱計。七寶宮殿所欲自恣。作
T04n0212_p0672b11║倡伎樂極自歡悅。是故說如是昇天世也。
T04n0212_p0672b12║　愚不修天行　　亦不譽布施
T04n0212_p0672b13║　信施助善者　　從是到彼安
T04n0212_p0672b14║愚不修天行者。慳嫉妒疑意性局短無惠施
T04n0212_p0672b15║心。亦復不造後世良祐福田。復無勇猛諸善
T04n0212_p0672b16║德本。是故說曰愚不修天行也。亦不譽布
T04n0212_p0672b17║施【CL106n1314_p0185b01】者。愚癡之人自不布施見施便怒。好修惡
T04n0212_p0672b18║業不行善法習近愚法。如所說。愚不好施智
T04n0212_p0672b19║者所忌。愚人執心意性剛強。雖欲惠施意終
T04n0212_p0672b20║不悟。慧人分別知之不要。是故說曰亦不譽
T04n0212_p0672b21║布施也。信施助善者。智人財施意不怯弱。
T04n0212_p0672b22║信施受福慳嫉為病。是故說曰信施助善者
T04n0212_p0672b23║也。從是到彼安者。若從此間上昇於天。天
T04n0212_p0672b24║上獨王。生於世間豪貴無極。由是自致入滅
T04n0212_p0672b25║盡泥洹。無有生老病死諸患。寂然永息亦不
T04n0212_p0672b26║著斷。是故說曰從是到彼安也。
T04n0212_p0672b27║　信者真人長　　念法所住安
T04n0212_p0672b28║　近者意得上　　智壽壽中賢
T04n0212_p0672b29║昔佛在阿羅毘鬼界處。彼國中時有暴鬼名
T04n0212_p0672c01║阿羅婆。恒噉生人日數十人奴婢悉盡。時彼
T04n0212_p0672c02║國界人民自相謂言。我等為此惡鬼所食。死
T04n0212_p0672c03║【CL106n1314_p0186a01】者狼籍在者無幾。我等宜可求謝彼鬼。家家
T04n0212_p0672c04║以次日送一人供彼廚宰。然後乃有生路耳。
T04n0212_p0672c05║時彼人民如其所言求鬼得恩日送一人。先
T04n0212_p0672c06║遣奴婢無復遺餘。次遣兒息。時有那憂羅父
T04n0212_p0672c07║長者。素尟兒息即日生一男兒。顏貌殊特世
T04n0212_p0672c08║之希有。面如桃華視之無厭。次應食鬼復是
T04n0212_p0672c09║其日。時彼長者饒財多寶象馬七珍不可稱
T04n0212_p0672c10║計。金銀珍寶車磲馬瑙珊瑚琥珀水精琉璃。
T04n0212_p0672c11║無價寶物充滿庫藏長者躬自在街巷求買奴
T04n0212_p0672c12║婢。以供彼鬼而不能得。爾時長者向天地諸
T04n0212_p0672c13║神自歸求哀。奈何亡我所天。吾今日唯生一
T04n0212_p0672c14║子滿我誓願。今日次食彼惡鬼。復遙歸命
T04n0212_p0672c15║如來世尊。當見哀愍拔斯苦難。爾時世尊三
T04n0212_p0672c16║達六通。知長者心意煩熾無所恃怙。以其神
T04n0212_p0672c17║力至彼鬼界。正值阿羅婆鬼大集鬼眾至四
T04n0212_p0672c18║【CL106n1314_p0186b01】王所。時有訶陀羅鬼。將乘虛過彼鬼界上。盡
T04n0212_p0672c19║其力勢不能得過。內自思惟計吾力勢。能移
T04n0212_p0672c20║山飛岳倒覆天地。神力所接無所罣礙。吾常
T04n0212_p0672c21║由此經過亦無艱難。今日何為有此躓頓。即
T04n0212_p0672c22║從空下詣彼鬼舍。遙見世尊光相明著。即前
T04n0212_p0672c23║禮足右遶三匝便退而去。到彼大集鬼界。語
T04n0212_p0672c24║阿羅婆鬼曰。汝今賢士快得善利。所以然者。
T04n0212_p0672c25║瞿曇大沙門在汝界住。惡鬼聞已瞋恚興盛。
T04n0212_p0672c26║心口自語吾行不在。便為沙門所見輕易。語
T04n0212_p0672c27║彼軻陀羅鬼曰。吾今還家與沙門共鬥。設我
T04n0212_p0672c28║得勝則無沙門。若我不如便當自喪不行於
T04n0212_p0672c29║世。阿羅婆鬼將軍還詣本界。到已語世尊曰。
T04n0212_p0673a01║速出沙門不須停住。如來如其語出。還入沙
T04n0212_p0673a02║門。如來如其語入。如是至三。世尊告曰。吾
T04n0212_p0673a03║以從汝意三出三入。更有進退不從汝意。鬼
T04n0212_p0673a04║【CL106n1314_p0187a01】曰世尊。若沙門不出者當問沙門義。若不報
T04n0212_p0673a05║義者。當破沙門腹而飲其血。當使沸血從面
T04n0212_p0673a06║孔出。當捉汝臂掉著江表如來告曰。吾亦不
T04n0212_p0673a07║見沙門婆羅門梵魔眾聖天若非天能破我腹
T04n0212_p0673a08║及使沸血從面孔出。汝欲問義者今正是時。
T04n0212_p0673a09║吾當與汝一一分別。即以說偈問如來曰。
T04n0212_p0673a10║　人業何者上　　何行致歡樂
T04n0212_p0673a11║　何要出要者　　何壽壽中上
T04n0212_p0673a12║世尊以偈告曰。
T04n0212_p0673a13║　信者真人長　　念法所住安
T04n0212_p0673a14║　近者意得上　　智壽壽中賢
T04n0212_p0673a15║時彼阿羅婆鬼聞佛真實之義心開意解。即
T04n0212_p0673a16║前五體投地自歸如來。我今自歸大沙門足
T04n0212_p0673a17║下。歸命法歸命比丘僧。自今已始不復殺生。
T04n0212_p0673a18║願為優婆塞。世尊告曰。善來賢士。可從如
T04n0212_p0673a19║來【CL106n1314_p0187b01】修奉五戒。於現法中獲無量果報。鬼白佛
T04n0212_p0673a20║言。自受鬼身以來。恒食生人不食死人肉
T04n0212_p0673a21║血。設當修奉五戒者。云何得全其命。佛告
T04n0212_p0673a22║鬼曰。去此直北有無量眾生。彼國常宜國
T04n0212_p0673a23║主大臣父母宗族。有死亡者以刀畫面。或畫
T04n0212_p0673a24║胸脣血出如涌泉汝可食之。又不毀戒得全
T04n0212_p0673a25║性命。即受五戒為優婆塞。盡其壽命不得殺
T04n0212_p0673a26║生。亦不念殺亦不教人殺。能者報曰優鼻。
T04n0212_p0673a27║為優婆塞盡其壽命。不得不與取。不得念取
T04n0212_p0673a28║不得教人取。能者報曰優鼻。為優婆塞盡其
T04n0212_p0673a29║壽命。不得婬劮犯他妻婦。不得教人婬劮。
T04n0212_p0673b01║能者報曰優鼻。為優婆塞盡其壽命。不得
T04n0212_p0673b02║妄語不能教人妄語鬥亂彼此。能者報曰優
T04n0212_p0673b03║鼻。為優婆塞盡其壽命。不得飲酒。不得嘗
T04n0212_p0673b04║酒。不得教人飲酒。能者報曰優鼻。時阿
T04n0212_p0673b05║羅婆居土那憂羅父躬抱【CL106n1314_p0188a01】其兒沐浴澡洗。更
T04n0212_p0673b06║著新衣將來至鬼界付與鬼將軍。爾時彼鬼
T04n0212_p0673b07║受已付佛。佛復受已復付其父。以其手手相
T04n0212_p0673b08║付。字曰手寶。由兒因緣故說此偈。信者真
T04n0212_p0673b09║人長念法所住安。近者意得上智壽壽中賢
T04n0212_p0673b10║也。佛契經說。告諸比丘。若見豪貴長者。饒
T04n0212_p0673b11║財多寶七珍具足無所缺乏。當念親近微說
T04n0212_p0673b12║道教論施論戒生天之德。如此眾行信為
T04n0212_p0673b13║原首。是故說曰信為真人長也。念法所住安
T04n0212_p0673b14║者。念法之人當受快樂。樂有二義。一者世
T04n0212_p0673b15║俗樂。二者第一義樂。世俗樂者天上世間。
T04n0212_p0673b16║第一義樂者。賢聖四禪以為樂也。念法之人
T04n0212_p0673b17║獲此二樂。是故說曰念法所住安也。近者
T04n0212_p0673b18║意得上者。生死流轉周而復始。唯貴信義
T04n0212_p0673b19║真實為上。若人妄語生輒宗族不和穆死入
T04n0212_p0673b20║地獄。千具犁牛而耕其舌。生餓鬼畜生苦惱
T04n0212_p0673b21║【CL106n1314_p0188b01】無量。設生為人恒被誹謗言不信用。是故
T04n0212_p0673b22║說曰近者意得上也。智壽壽中賢者。受諸果
T04n0212_p0673b23║證於世無限。永捨生死壽。前進賢聖之壽。
T04n0212_p0673b24║賢聖壽者心常遊在百千定意。應機之辯問
T04n0212_p0673b25║便能報。是故說曰智壽壽中賢。
T04n0212_p0673b26║　信財乃得道　　自致法滅度
T04n0212_p0673b27║　善聞從得慧　　一切縛得解
T04n0212_p0673b28║信財乃得道者。賢聖無疑信終不離三寶。一
T04n0212_p0673b29║向念佛修羅漢業。至心念佛所造功德。若人
T04n0212_p0673c01║信心向百須陀洹向百斯陀含向百阿那含。
T04n0212_p0673c02║不如信心向一阿羅漢。信須陀洹斯陀含阿
T04n0212_p0673c03║那含皆得生天。信阿羅漢者則信泥洹徑路。
T04n0212_p0673c04║是故說信財乃得道自致法滅度也。善聞從
T04n0212_p0673c05║得慧者。承受師教從本至竟。究暢義味執義
T04n0212_p0673c06║思惟不失本際。昔有一比丘名婆耶羅。好習
T04n0212_p0673c07║奇【CL106n1314_p0189a01】異搜求妙術。從師受法義理不失。比丘學
T04n0212_p0673c08║術未盡師法。師外遇客醉酒還歸。卻踞其床
T04n0212_p0673c09║床腳即折。恐師顛倒以身擔床。終竟一夜至
T04n0212_p0673c10║曉。問其弟子。卿作何等。弟子答曰。師昨醉
T04n0212_p0673c11║歸踞其床床腳折。弟子以身擔床耳。師感
T04n0212_p0673c12║其意我有技術盡當教卿終不惜也。技術已
T04n0212_p0673c13║備師復試其意。師飲鹽湯即吐在地。使弟子
T04n0212_p0673c14║食之。弟子即欲食之師捉止之卿術已成吉
T04n0212_p0673c15║無不利。方憶佛語教誡之言善聞從得慧。信
T04n0212_p0673c16║哉斯言一切縛得解者。盡能斷諸七使九結
T04n0212_p0673c17║諸縛。持入十二因緣。永盡無餘已捨已離。
T04n0212_p0673c18║是故說曰一切縛得解也。
T04n0212_p0673c19║　信之與戒　　慧意能行　　健夫度恚
T04n0212_p0673c20║　從是脫淵
T04n0212_p0673c21║信之與戒者。彼修行人執信守戒持心無亂
T04n0212_p0673c22║想。具足二業者。便為眾生所見尊奉。在大眾
T04n0212_p0673c23║【CL106n1314_p0189b01】中獨步無匹。猶如滿月處在眾星。若有親近
T04n0212_p0673c24║修篤信心。所生之處多饒財寶。象馬七珍無
T04n0212_p0673c25║所渴乏。斯由信心難沮壞故。設復行人守戒
T04n0212_p0673c26║不缺懷抱翫習晝夜孜孜。猶人抱劍履冰。守
T04n0212_p0673c27║護禁戒無所缺漏。便為無數眾生而為上首。
T04n0212_p0673c28║身壞命終生善處天上。是故說曰信之與戒
T04n0212_p0673c29║也。慧意能行者。身口意無所傷損。思惟止觀
T04n0212_p0674a01║攝諸亂意。如來說偈三業具足。端坐一意多
T04n0212_p0674a02║誦無厭執事勸佐。是謂三。復有三業。一者惠
T04n0212_p0674a03║施。二者持戒。三者思惟。是謂三。信者屬施戒
T04n0212_p0674a04║攝不殺定攝思惟。是故說慧意能行也。健夫
T04n0212_p0674a05║度恚者。健夫者謂立根得力已入賢聖境。怨
T04n0212_p0674a06║恨恚怒永息不生。內外清徹猶天琉璃。所作
T04n0212_p0674a07║已辦更不處胎。眾智具足內已潔淨外化無
T04n0212_p0674a08║惓。是故說曰健夫度恚也。從是脫淵者。能具
T04n0212_p0674a09║【CL106n1314_p0190a01】此眾德者斯人希有。所以然者。以其脫縛著
T04n0212_p0674a10║故。正使命終名稱遠布。是故說從是脫淵也。
T04n0212_p0674a11║　信使戒成　　亦壽智慧　　在在能行
T04n0212_p0674a12║　處處見養
T04n0212_p0674a13║信使戒成者。誰成就信戒。答曰。賢聖人須陀
T04n0212_p0674a14║洹斯陀含。凡夫人者已成復失。所以然者。皆
T04n0212_p0674a15║由貪欲瞋恚愚癡所致。與惡知識從事所致。
T04n0212_p0674a16║不與善師從事所致。失時失果失人。須陀洹
T04n0212_p0674a17║斯陀含者。不為此所蹈踐。正使作佛形像
T04n0212_p0674a18║來試其人者作若干變化。心不移易不為彼
T04n0212_p0674a19║屈。昔舍衛城裏有最勝長者。多饒財寶象馬
T04n0212_p0674a20║七珍庫藏充滿。然為人慳貪不肯惠施。其有
T04n0212_p0674a21║乞者不聽入內。守瞻門戶牢固門戶。七重皆
T04n0212_p0674a22║作重關。石屑塗壁恐鼠穿牆。以鐵籠蓋屋
T04n0212_p0674a23║以防飛鳥家不畜狗恐損米穀。爾時世尊告
T04n0212_p0674a24║阿難【CL106n1314_p0190b01】曰。汝往詣彼降最勝長者。是時阿難
T04n0212_p0674a25║敬奉佛教。即著衣持缽詣舍衛城到長者家。
T04n0212_p0674a26║語長者曰。如來恒說。夫人布施給窮乏者得
T04n0212_p0674a27║五功德。云何為五。一者壽。二者色。三者力。
T04n0212_p0674a28║四者樂。五者辯。其有施者獲此五德。長者
T04n0212_p0674a29║自惟。吾聞瞿曇沙門高才博學所演經典八
T04n0212_p0674b01║萬四千億象所載不勝。今日多聞弟子來至
T04n0212_p0674b02║我家。但說布施。貪著財貨。斯是乞士之法。
T04n0212_p0674b03║非是賢智。爾時阿難廣採經義。隨時適彼
T04n0212_p0674b04║長者。然其長者心如剛鐵不可移易。語阿
T04n0212_p0674b05║難曰。今日欲中有受請處為欲乞食。阿難
T04n0212_p0674b06║報曰。亦無請處今當乞食。長者尋語阿難。
T04n0212_p0674b07║日已欲中宜知是時阿難即起捨出。更詣餘
T04n0212_p0674b08║家乞食。還至世尊所白世尊曰。慳貪長者
T04n0212_p0674b09║執意堅固不可降伏。明日清旦佛告阿那律
T04n0212_p0674b10║曰。汝往詣彼降伏慳貪長者。阿那律受教即
T04n0212_p0674b11║往長者家與共相見。漸與長者說微妙法。
T04n0212_p0674b12║【CL106n1314_p0191a01】如來至真等正覺恒說此法。夫人布施給窮
T04n0212_p0674b13║乏者獲福無量。現世後身封受自然。長者
T04n0212_p0674b14║復念。吾聞阿那律者捨豪族位出家為道。恒
T04n0212_p0674b15║受五百缽食供養然無厭足。今復來詣吾
T04n0212_p0674b16║家勸我布施。復是乞人非賢士之法。尋語
T04n0212_p0674b17║阿那律。日欲逼中宜知是時。阿那律即起捨
T04n0212_p0674b18║出。更適餘家乞食。還至世尊所白世尊曰。
T04n0212_p0674b19║慳貪長者執意堅固不可降伏。佛復告大迦
T04n0212_p0674b20║葉。汝往降伏慳貪長者。迦葉受教詣彼長者
T04n0212_p0674b21║家與共相見。復與長者說微妙法。如來至真
T04n0212_p0674b22║等正覺恒所說法。若人布施獲五功德。所生
T04n0212_p0674b23║之處人所愛敬。長者自念。斯人昔在家時。
T04n0212_p0674b24║九百九十九具梨牛耕田。六十簞金粟一簞
T04n0212_p0674b25║三百四十斛。黔毘羅國第一賢女以為妻室。
T04n0212_p0674b26║捨彼豪貴今作沙門。何為至他家如乞人所
T04n0212_p0674b27║說歎譽布施【CL106n1314_p0191b01】貪著財貨。迦葉無數方便而為
T04n0212_p0674b28║說法。意不開解亦不移易。語迦葉曰。今日欲
T04n0212_p0674b29║中。有受請處為欲乞食。迦葉報曰。亦無請處
T04n0212_p0674c01║今當乞食。長者語迦葉宜知是時。即起捨出
T04n0212_p0674c02║更詣餘家。還白世尊。其人熱心意難沮壞。佛
T04n0212_p0674c03║復告目連。汝往詣彼慳貪長者。目連受教即
T04n0212_p0674c04║往至彼長者家。與共相見與說布施。如來至
T04n0212_p0674c05║真等正覺恒說此法。夫人布施給窮乏者獲
T04n0212_p0674c06║福無量。現世後身封受自然。佛告比丘。若有
T04n0212_p0674c07║眾生知施果報者。最後缽中遺餘已不取食。
T04n0212_p0674c08║開意惠施值賢聖良祐福田者。吾證明此其
T04n0212_p0674c09║德無量。長者自惟。吾聞此人神足無礙。能移
T04n0212_p0674c10║山飛岳翻覆天地。或移他方世界來入此土。
T04n0212_p0674c11║眾生之類無覺知者。不能與吾現一神足。方
T04n0212_p0674c12║說布施之福。將由慳貪故存於懷。斯是乞人
T04n0212_p0674c13║非是賢士。目【CL106n1314_p0192a01】連復說法。不釋其意。語目連
T04n0212_p0674c14║曰。今日欲中。有受請處為欲乞食。宜知是時。
T04n0212_p0674c15║即適餘家。佛復告舍利弗。汝往詣彼慳貪長
T04n0212_p0674c16║者。即復受教詣彼長者。與共相見在一面坐。
T04n0212_p0674c17║告長者曰。夫智達之士當分別四法。云何為
T04n0212_p0674c18║四智。一者分別布施。二者親近善知識。三者
T04n0212_p0674c19║當離慳嫉。四者念修智達。長者自惟。吾聞
T04n0212_p0674c20║斯人年至八歲越眾論上。盡墮諸幢無敢當
T04n0212_p0674c21║者。長年十六究盡閻浮利地書籍。無事不開
T04n0212_p0674c22║博古覽今演暢幽奧。天文地理書記圖讖。梵
T04n0212_p0674c23║志曆術盡皆通達。瞿曇沙門弟子之中智慧
T04n0212_p0674c24║第一。謂為當說智慧微妙之教。今乃復說
T04n0212_p0674c25║布施之德。復是乞人非賢士也。語舍利弗。為
T04n0212_p0674c26║有請處為欲乞食。宜知是時。舍利弗即還至
T04n0212_p0674c27║世尊所。前白佛言。其人慳貪執心牢固。積薪
T04n0212_p0674c28║至天以火焚燒。融消其【CL106n1314_p0192b01】心意故不革。唯願世
T04n0212_p0674c29║尊躬降屈神詣彼長者。示佛威力除去慳心
T04n0212_p0675a01║開發愚惑。爾時世尊。猶如力士屈申臂頃。
T04n0212_p0675a02║至長者家坐於中庭。最勝長者見世尊至。頭
T04n0212_p0675a03║面禮足在一面坐。爾時世尊。告長者曰。夫
T04n0212_p0675a04║人布施獲五大功德。長者白佛。云何布施得
T04n0212_p0675a05║五大功德。佛告長者。第一施者謂不殺生。
T04n0212_p0675a06║是謂長者第一施也。若有眾生。持不殺戒。
T04n0212_p0675a07║則於一切眾生慈心覆蓋。亦無恐懼。是謂
T04n0212_p0675a08║第一施也。長者自念。夫人殺生皆由貧賤。吾
T04n0212_p0675a09║今家內饒財多寶所欲自恣。何為當復殺生。
T04n0212_p0675a10║此語善矣。當順其教。即白佛言。願身自歸當
T04n0212_p0675a11║受佛戒。盡其壽命不敢犯殺。佛復告長者。不
T04n0212_p0675a12║犯不與取。若有眾生持不與取戒。則於一切
T04n0212_p0675a13║眾生慈心覆蓋。亦無恐懼。是謂第二大施。長
T04n0212_p0675a14║者自念。竊盜人物者皆由貧賤。吾今【CL106n1314_p0193a01】家內象
T04n0212_p0675a15║馬七珍金銀雜寶車磲馬瑙珊瑚琥珀充滿庫
T04n0212_p0675a16║藏。何為盜竊人物。斯言善矣。當順其教。即白
T04n0212_p0675a17║佛言。願身自歸當受佛戒。盡其壽命不犯盜
T04n0212_p0675a18║戒。佛復告長者。若有眾生不犯盜者。則於一
T04n0212_p0675a19║切眾生慈心覆蓋。亦無恐懼。是謂第二施也。
T04n0212_p0675a20║佛復告長者。不得婬劮犯他妻女。若有眾生
T04n0212_p0675a21║持不婬戒者。則於一切眾生慈心覆蓋。亦無
T04n0212_p0675a22║恐懼。是謂第三大施。長者自念。已無妻者則
T04n0212_p0675a23║犯婬劮。吾今家內婇女營從動有萬數。意
T04n0212_p0675a24║欲幸納意猶不遍。況當犯他妻女。斯言善矣。
T04n0212_p0675a25║當順其教。即白佛言。願身自歸當受佛戒。盡
T04n0212_p0675a26║其壽命不犯婬劮。佛復告長者。若有眾生不
T04n0212_p0675a27║犯婬劮。則於一切眾生慈心覆蓋。亦無恐
T04n0212_p0675a28║懼。是謂第三大施也。佛復告長者。不得妄語
T04n0212_p0675a29║是謂大施。長者自念。夫人處世所【CL106n1314_p0193b01】以妄語
T04n0212_p0675b01║者。以其貧賤不能自存。是以虛稱詐逸詭調
T04n0212_p0675b02║為業故妄語耳。吾今家內積財無數居一億
T04n0212_p0675b03║里。豈當妄語耶。斯言善矣。當順其教。即白佛
T04n0212_p0675b04║言。願身自歸當受佛戒。盡其壽命不犯妄語。
T04n0212_p0675b05║佛告長者。不犯妄語者。則於一切眾生慈心
T04n0212_p0675b06║覆蓋。亦無恐懼。是謂第四大施。佛復告長
T04n0212_p0675b07║者。不得飲酒。是謂第五大施。長者自念。夫人
T04n0212_p0675b08║飲酒三十六失。亡國破家莫不由酒。若我飲
T04n0212_p0675b09║酒客來煩鬧。又損我酒加致鬥亂。斯言善矣。
T04n0212_p0675b10║當奉佛教。即白佛言。願身自歸當受佛戒。盡
T04n0212_p0675b11║其形壽不犯酒失。佛告長者。若有眾生不犯
T04n0212_p0675b12║酒者。則於一切眾生慈心覆蓋。亦無恐懼。是
T04n0212_p0675b13║謂第五大施。時彼長者內自思惟。如我外道
T04n0212_p0675b14║異學內禁所犯。若弟子事師承受教誡。不問
T04n0212_p0675b15║多少要當報恩。供養財寶給其所須。【CL106n1314_p0194a01】躬自入
T04n0212_p0675b16║庫選擇白㲲。取不妙者欲以獻佛。其所選者
T04n0212_p0675b17║捉輒極妙。如是數十反覆不能得弊者。心口
T04n0212_p0675b18║共爭慳貪深固意不開解。正值爾時阿須倫
T04n0212_p0675b19║與忉利天共鬥。或阿須倫得勝諸天不如。或
T04n0212_p0675b20║諸天得勝阿須倫不如。爾時世尊以天眼觀
T04n0212_p0675b21║清淨無瑕穢。見諸天阿須倫共鬥。復見長者
T04n0212_p0675b22║施心慳心共爭。或施心得勝慳心不如。或慳
T04n0212_p0675b23║心得勝施心不如。爾時世尊便說斯偈。
T04n0212_p0675b24║　施與鬥共集　　此業智不處
T04n0212_p0675b25║　施時非鬥時　　速施何為疑
T04n0212_p0675b26║最勝長者聞如來說偈。內懷慚愧即出白㲲
T04n0212_p0675b27║跪受咒願。爾時世尊漸與說微妙之法。講論
T04n0212_p0675b28║妙行。所謂論者。施論戒論生天之論。欲不
T04n0212_p0675b29║淨想漏為大患。長者聞已。即於坐上諸塵垢
T04n0212_p0675c01║盡【CL106n1314_p0194b01】得法眼淨。得法獲法法法成就分別諸法。
T04n0212_p0675c02║於如來法逮無所畏。即從坐起頭面禮足前
T04n0212_p0675c03║白佛言。自今已始願為優婆塞盡形壽不殺。
T04n0212_p0675c04║如來默而可之。歸命佛歸命法歸命比丘僧。
T04n0212_p0675c05║受三自歸命已。如來即從坐起而去。佛去
T04n0212_p0675c06║不久。弊魔波旬化作佛形像。來至長者家。身
T04n0212_p0675c07║有三十二相八十種好。紫磨金色圓光七尺。
T04n0212_p0675c08║長者見已內自念曰。如來向出還其何速。敬
T04n0212_p0675c09║意如見佛而為禮之。不審如來有何教誡。偽
T04n0212_p0675c10║佛告曰。吾謂長者高才博智分別機趣。諦念
T04n0212_p0675c11║長者愚惑無智。吾向所說四諦者實非真諦。
T04n0212_p0675c12║斯是顛倒外道所習。長者尋覺知為詐偽。即
T04n0212_p0675c13║報之曰。止止勿語。吾獲慧眼立牢固地。正使
T04n0212_p0675c14║汝化億千萬身來至我所。欲使退轉我心者。
T04n0212_p0675c15║其事不然。豈當以螢火之光與日競明。田家
T04n0212_p0675c16║埠阜欲【CL106n1314_p0195a01】比須彌。鴟鷲烏鵲金鳥並飛。以汝穢
T04n0212_p0675c17║形欺詐偽身。設是幻師不應久停。若是波
T04n0212_p0675c18║旬宜速還歸。弊魔波旬聞是語已。慚形愧影
T04n0212_p0675c19║即還復身。復道而去。若有眾生信戒成就。終
T04n0212_p0675c20║不為魔所沮也。況當須陀洹斯陀含有退還
T04n0212_p0675c21║乎。此事不然。住凡夫地未在道檢。見此幻形
T04n0212_p0675c22║則有退轉。則不成就凡夫人者先成而後退。
T04n0212_p0675c23║是故說信使戒成也。亦壽智慧者。能究竟施
T04n0212_p0675c24║其間不有亂想。須陀洹見諦所斷八十八使。
T04n0212_p0675c25║以施心永斷無餘。除欲界七死七生色界無
T04n0212_p0675c26║色一死一生。其餘生者永盡無餘。斯陀含者。
T04n0212_p0675c27║以施心見諦所斷八十八使婬怒癡薄。除欲
T04n0212_p0675c28║界一死一生。其餘生者永盡無餘。阿那含三
T04n0212_p0675c29║界見諦所斷結。欲界思惟所斷結。以施心永
T04n0212_p0676a01║盡無餘。捨欲界生。除色界無色界一死一生。
T04n0212_p0676a02║其餘生者永【CL106n1314_p0195b01】不生也。無復慳嫉意不想念貪
T04n0212_p0676a03║著世榮。眾智具足壽不中夭。是故說亦壽智
T04n0212_p0676a04║慧也。在在能行者。慧人執行以教化為本意。
T04n0212_p0676a05║欲所適東西南北。輒有所益興起佛事。是故
T04n0212_p0676a06║說在在能行也。處處見養者。已至彼界便為
T04n0212_p0676a07║眾生所見供養。在在處處分流法化。是故說
T04n0212_p0676a08║處處見養也。
T04n0212_p0676a09║　比方世利　　慧信為智　　是財上寶
T04n0212_p0676a10║　家產非常
T04n0212_p0676a11║比方世利者。世利謂閻浮利地人身。何以故
T04n0212_p0676a12║說世利。謂閻浮利人以其閻浮利內出諸佛
T04n0212_p0676a13║世尊辟支佛阿羅漢神仙得道者行度無極。
T04n0212_p0676a14║人於此間身行善口意行善。復於此間信根
T04n0212_p0676a15║成就。知有佛法僧。無復愚惑染世塵勞。正
T04n0212_p0676a16║使壽終後無遺患。是故說比方世利也。慧信
T04n0212_p0676a17║為智者。有信有智則能具足八十千行。信御
T04n0212_p0676a18║心本智瓔珞身。信致大富智成果證。是故說
T04n0212_p0676a19║慧信【CL106n1314_p0196a01】為智也。是財上寶者。寶中真者。謂智
T04n0212_p0676a20║慧寶也。最勝最上無有過者。極上微妙不可
T04n0212_p0676a21║譬喻為比。是故說是財上寶也。家產非常者。
T04n0212_p0676a22║世財雖多會有衰喪者。石室城內有三居士。
T04n0212_p0676a23║一名闍利異姓人也。二名晡陀滿。三名婆
T04n0212_p0676a24║波那。此三人親兄弟也。多財饒寶財產無極。
T04n0212_p0676a25║象馬七珍無所乏短。縣官盜賊水火災變不
T04n0212_p0676a26║能侵欺。有一婆羅門。持伊羅缽龍齋。冀望
T04n0212_p0676a27║富貴饒財多寶。時龍現身語婆羅門。汝今何
T04n0212_p0676a28║為勤身苦體食風飲露斷穀除味。在此持齋
T04n0212_p0676a29║為何所求。婆羅門報曰。所以在神泉與龍齋
T04n0212_p0676b01║者。冀望大富獲致珍寶。龍王報曰。汝不聞
T04n0212_p0676b02║乎。吾有二號。一名伊羅缽。二名財無厭。既
T04n0212_p0676b03║名無厭復從吾有所求耶。婆羅門報曰。設不
T04n0212_p0676b04║惠者便於此命終不能徒還。龍王即出紫磨
T04n0212_p0676b05║好金以報婆羅門。【CL106n1314_p0196b01】石室城內有豪富長者。出
T04n0212_p0676b06║自天竺姓某字某。汝往至家以此金與從彼
T04n0212_p0676b07║求財。時婆羅門得金便去。至彼長者家出金
T04n0212_p0676b08║示之。長者見金告語藏之勿令人見。將詣
T04n0212_p0676b09║內館召諸五親。此人遠送斯金與我。五親飲
T04n0212_p0676b10║食歡娛藏金庫內。庫中雜物盡沒入於地還
T04n0212_p0676b11║彼龍庫。不但一家左右。七家財物亦復盡沒
T04n0212_p0676b12║於地。聲聞外布徹。彼三居士復聞龍王與梵
T04n0212_p0676b13║志金至石室城。使七豪貴人庫藏盡沒入於
T04n0212_p0676b14║地還至龍宮。時三居士自相謂言。我等三家
T04n0212_p0676b15║資財無數庫藏充滿。以法獲致不抂濫人。
T04n0212_p0676b16║終不為水火盜賊王法所奪。國人聞之謂為
T04n0212_p0676b17║誇談言與行違。普共聚集詣彼三家。問居士
T04n0212_p0676b18║曰。七家財寶盡入龍宮。聞卿三人自相謂言。
T04n0212_p0676b19║家業財寶以法獲致不欖人物。以何為證可
T04n0212_p0676b20║得知不。時三居士各【CL106n1314_p0197a01】出十斤分為六叚。將諸
T04n0212_p0676b21║人民及七家亡失財主。往至龍泉以金投泉。
T04n0212_p0676b22║水皆涌沸猶如鑊湯。龍王驚懼即遣龍女。出
T04n0212_p0676b23║金還歸報謝使還。順法財者以理成辦。終不
T04n0212_p0676b24║為水火盜賊所見侵欺。非義財者抂濫人物
T04n0212_p0676b25║得以非道。便為盜賊水火王者所奪。彼七家
T04n0212_p0676b26║者即是其義。是故說家產非常也。
T04n0212_p0676b27║　欲見諸真　　樂聽講法　　能捨慳垢
T04n0212_p0676b28║　此之謂信
T04n0212_p0676b29║欲見諸真者。若有信心堅固。往見賢聖造諸
T04n0212_p0676c01║精舍塔寺。禮覲高德法師。問訊聽受樂聞講
T04n0212_p0676c02║法如契經所說。若有人著俗樂家無所乏。造
T04n0212_p0676c03║者便有五闕。云何為五。於是其人樂以家里
T04n0212_p0676c04║談論。若至眾中便聞師教。夫人執行應當賢
T04n0212_p0676c05║聖。默然其人心悔誓不至眾。吾所好樂者眾
T04n0212_p0676c06║人見呵。於我無益復至眾為。以不至眾便不
T04n0212_p0676c07║【CL106n1314_p0197b01】見聖。以不見聖便不聞法。以不聞法便墜墮
T04n0212_p0676c08║凡夫趣三惡道。是謂斯人於賢聖律第一闕
T04n0212_p0676c09║也。復次斯人意所愛欲者。常自在前。會至
T04n0212_p0676c10║眾中聞諸法師說。其滓穢其人心悔誓不至
T04n0212_p0676c11║眾。吾所好樂眾人見呵。於我無益復至眾為。
T04n0212_p0676c12║以不至眾便不見聖。以不見聖便不聞法。以
T04n0212_p0676c13║不聞法便墜凡夫趣三惡道。是謂斯人於賢
T04n0212_p0676c14║聖律第二闕也。復次斯人知親遠行心常愛敬。
T04n0212_p0676c15║行至眾中便聞師教。遠遊妨樂知親企望。離
T04n0212_p0676c16║師離眾不至究竟。其人心悔誓不至眾。吾所
T04n0212_p0676c17║好樂者眾人譏論。於我無益復至眾為。以不
T04n0212_p0676c18║至眾便不見聖。以不見聖便不聞法。以不聞
T04n0212_p0676c19║法便墜凡夫趣三惡道。是謂斯人於賢聖律
T04n0212_p0676c20║第三闕也。復次斯人知親為眾擯棄。行至眾
T04n0212_p0676c21║中便聞師教誨責知親。其人心悔誓不至【CL106n1314_p0198a01】眾。
T04n0212_p0676c22║吾所好樂眾人譏論。於我無益復至眾為。以
T04n0212_p0676c23║不至眾便不見聖。以不見聖便不聞法。以不
T04n0212_p0676c24║聞法便墜凡夫趣三惡道。是謂斯人於賢聖律
T04n0212_p0676c25║第四闕。復次斯人知親命終。追慕悲哀不
T04n0212_p0676c26║離食息。行至眾中便聞師教。身死神離當更
T04n0212_p0676c27║受胎。其人不信謂為永滅其人心悔誓不至
T04n0212_p0676c28║眾。吾所好者其人譏論。於我無益復至眾
T04n0212_p0676c29║為。以不至眾便不見聖。以不見聖便不聞法。
T04n0212_p0677a01║以不聞法便墜凡夫趣三惡道。是謂斯人於
T04n0212_p0677a02║賢聖律第五闕也。是謂五闕。不至大眾之所
T04n0212_p0677a03║致也。是故說曰欲見諸真樂聽講法也。能捨
T04n0212_p0677a04║慳垢者。垢中深者慳嫉為首。染污人心不至
T04n0212_p0677a05║於道。止人施心斷諸德本皆由慳嫉。若彼行
T04n0212_p0677a06║人心如死灰持意如地。設遇財寶終不貪欲。
T04n0212_p0677a07║計彼財物瓦石不異。唯信於道不習顛倒。【CL106n1314_p0198b01】是
T04n0212_p0677a08║故說能捨慳垢此之謂信。
T04n0212_p0677a09║　信能渡河　　其福難奪　　能禁止盜
T04n0212_p0677a10║　野沙門樂
T04n0212_p0677a11║信能渡河者。信直至心所向無礙。如所說近
T04n0212_p0677a12║行若遠遊為人所誑。前實艱難欺言無患。斯
T04n0212_p0677a13║人信已涉路而進。雖遇艱難通達無患。有
T04n0212_p0677a14║一直信人欲渡江水已至岸所。問行人曰水
T04n0212_p0677a15║為深淺。答曰齊踝而已。執信而渡實如所言。
T04n0212_p0677a16║正使斯人戢信。命終所生之處無違言者。眾
T04n0212_p0677a17║人敬奉言是福人。是故說信能渡河也。其福
T04n0212_p0677a18║難奪者。昔有一人犯於王法。家產諸物盡沒
T04n0212_p0677a19║於官。王敕其人送汝家產財簿盡詣於官。其
T04n0212_p0677a20║人齎福德名簿送詣於官。王問其人。吾敕汝
T04n0212_p0677a21║送家產財簿。乃送福德簿耶。其人報曰後身
T04n0212_p0677a22║家產簿者此簿是也。今身家產簿隨王所錄。
T04n0212_p0677a23║王聞斯語心開意悟息而不錄。是故說其福
T04n0212_p0677a24║難奪【CL106n1314_p0199a01】也。能禁止盜者。昔舍衛城裏有一長者。
T04n0212_p0677a25║篤信三尊慈仁惠施。苞育眾生賙諸窮乏。
T04n0212_p0677a26║時天暴雨電雷霹靂盜竊忽至劫掠財物。
T04n0212_p0677a27║長者尋覺語彼賊曰。汝莫持去吾欲與沙門。
T04n0212_p0677a28║賊聞斯語眼則隨闇手便不舉。賊帥相告
T04n0212_p0677a29║尋退而去。是故說能禁止盜野沙門樂。
T04n0212_p0677b01║　沙門數至　　智者所樂　　及餘篤信
T04n0212_p0677b02║　其間歡喜
T04n0212_p0677b03║沙門數至者。見沙門者心開意解。給施所須
T04n0212_p0677b04║隨時問訊。四事供養衣被飯食床褥臥具病
T04n0212_p0677b05║瘦醫藥。是故說沙門數至智者所樂也。及餘
T04n0212_p0677b06║篤信者。比近村落見其造福。皆佐歡喜普共
T04n0212_p0677b07║修善。是故說及餘篤信也。其間歡喜者。或
T04n0212_p0677b08║從遠來躬自親奉同發歡喜。出入行來觀其
T04n0212_p0677b09║威儀禮節。是故說曰其間歡喜也。
T04n0212_p0677b10║　若人懷憂　　貪他衣食　　彼人晝夜
T04n0212_p0677b11║　不得定意
T04n0212_p0677b12║【CL106n1314_p0199b01】若人懷憂者。昔佛未出世時。爾時九十九
T04n0212_p0677b13║種道普皆興盛。如來出世眾邪自滅。弟子翼
T04n0212_p0677b14║從皆得供養。外道異學內懷憎疾發心妒忌。
T04n0212_p0677b15║見人得利養者煩怨苦惱誹謗而行。是謂外
T04n0212_p0677b16║道生嫉心也。或復有人。於內法中雖復出家
T04n0212_p0677b17║染道不精勤。於道外像持律內行不純。見人
T04n0212_p0677b18║得利養者。興嫉妒心吾亦出家汝亦出家。汝
T04n0212_p0677b19║獨受福吾不得養。猶二羅漢功齊行滿俱無
T04n0212_p0677b20║增減。一人招致利養追身不離。一人家家乞
T04n0212_p0677b21║求不自給足。便自生念興相似疑。吾獨何為
T04n0212_p0677b22║不見供養。彼獨何福恒受利養。無垢道心猶
T04n0212_p0677b23║尚興想。況於凡夫能不生嫉。唯有得佛三界
T04n0212_p0677b24║特尊。毀辱之不以憂慼。供養者不以加歡。持
T04n0212_p0677b25║心如地亦無增減。是故說若人懷憂貪他衣
T04n0212_p0677b26║食彼人晝夜不得定意。
T04n0212_p0677b27║　【CL106n1314_p0200a01】若人能斷　　盡其根原　　彼人晝夜
T04n0212_p0677b28║　而獲其定
T04n0212_p0677b29║若人能斷者。畏將來罪不生後世緣。盡其根
T04n0212_p0677c01║萠無復生兆此亦如是。若能斷意根本所念
T04n0212_p0677c02║晝夜安隱。定意不亂心之所念隨意即至。是
T04n0212_p0677c03║故說若人能斷盡其根原彼人晝夜而獲其
T04n0212_p0677c04║定也。
T04n0212_p0677c05║　無信不習　　好剝正言　　如拙取水
T04n0212_p0677c06║　掘泉揚泥
T04n0212_p0677c07║無信不習者。亦不親近亦不承事。言談往反
T04n0212_p0677c08║設共從事者。善法有減增諸不善。如拙取
T04n0212_p0677c09║水者從高山求。唐勞其功不獲致水。正使
T04n0212_p0677c10║掘地得水揚泥不可任飲。是故說無信不習
T04n0212_p0677c11║好剝正言如拙取水掘泉揚泥。
T04n0212_p0677c12║　賢夫習智　　樂仰清流　　如善取水
T04n0212_p0677c13║　思冷不擾
T04n0212_p0677c14║賢夫習智者。賢夫者謂佛弟子。常當親近承
T04n0212_p0677c15║事供養。隨時瞻視不使有乏便獲大福。戒
T04n0212_p0677c16║身【CL106n1314_p0200b01】未具者。便能具足戒身定身慧身解脫身
T04n0212_p0677c17║解脫見慧身。猶如有人渴愛於法晝夜思慮。
T04n0212_p0677c18║脣口焦爛追尋不捨。猶水澄清冷而不濁。彼
T04n0212_p0677c19║修行人亦復如是。眾德具足慈悲四等。恩及
T04n0212_p0677c20║一切廣及眾生不自為己。穢濁結使已盡。不
T04n0212_p0677c21║生陰持入熱無復根本。更受冷陰無復熅氣。
T04n0212_p0677c22║是故說賢夫習智樂仰清流如善取水思冷不
T04n0212_p0677c23║擾也。
T04n0212_p0677c24║　信不染他　　唯賢與仁　　非好則遠
T04n0212_p0677c25║　可好則學
T04n0212_p0677c26║信不染他者。染者為沈重結使。婬怒癡具足
T04n0212_p0677c27║入骨徹髓。如此染者常當遠離。所以然者。
T04n0212_p0677c28║以其患重不可習故。是故說曰信不染他也。
T04n0212_p0677c29║唯賢與仁者。以得仙道離世八業。修行清
T04n0212_p0678a01║淨己身無染復不染他。所以然者。以其染
T04n0212_p0678a02║本不可近故。是故說唯賢與仁也。非好則遠
T04n0212_p0678a03║者。斯是弊【CL106n1314_p0201a01】友遠之如捨廁。如避惡狗奔逸暴
T04n0212_p0678a04║牛。如離惡馬狂醉之象。如避姦道賊寇。是
T04n0212_p0678a05║故說非好則離也。可好則學者。如此人等
T04n0212_p0678a06║皆是賢聖奉律之人。可敬可貴。天人所尊。
T04n0212_p0678a07║猶澄清水冷而且甘。猶人渴乏求毘沙門。獲
T04n0212_p0678a08║致財寶無所患恨。猶人須華當詣園圃。須珍
T04n0212_p0678a09║寶者當詣大。海是故說可好則學也。
T04n0212_p0678a10║【○】出曜經卷第十二【○】【○】【○】【○】【○】【CL106n1314_p0201b01】
