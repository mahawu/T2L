T04n0202_p0402c01║【□】
T04n0202_p0402c02║【CL106n1315_p0630a01】賢愚經卷第八
T04n0202_p0402c03║【□】
T04n0202_p0402c04║　　　　元魏涼州沙門慧覺等在高昌郡譯
T04n0202_p0402c05║　　（三九）蓋事因緣品第三十四(丹本為三十八)
T04n0202_p0402c06║如是我聞。一時佛在羅閱祇竹林精舍。慧命
T04n0202_p0402c07║阿難。竹林中坐。心自思惟。如來出世。甚奇甚
T04n0202_p0402c08║特。今諸弟子。蒙佛恩澤。於四供養。無所乏
T04n0202_p0402c09║少。各獲安隱。得盡苦際。一切世間。諸王臣
T04n0202_p0402c10║民。亦得大利。遭值三寶。人民安樂。悉思
T04n0202_p0402c11║世尊威力所致。作是念已。從坐處起。來
T04n0202_p0402c12║詣佛所。爾時世尊。為四部眾。廣說妙法。慧
T04n0202_p0402c13║命阿難。前整衣服。偏袒右肩。右膝著地。長
T04n0202_p0402c14║跪合掌。向佛自說林中所念。
T04n0202_p0402c15║佛告阿難。如汝所言。如來出世。實復奇特。
T04n0202_p0402c16║令一切眾生皆獲利益。復次阿難。如來正
T04n0202_p0402c17║覺。非但今日祐利眾生。過去世時。亦復利
T04n0202_p0402c18║益。阿難白佛。不審世尊。過去世中。饒益【CL106n1315_p0630b01】眾
T04n0202_p0402c19║生。其事云何。佛告阿難。過去久遠阿僧祇
T04n0202_p0402c20║劫。此閻浮提有四河水二大國王。一王名
T04n0202_p0402c21║曰婆羅提婆。晉言梵天。獨據三河。人民熾
T04n0202_p0402c22║盛。然復儜弱。一王名曰罰闍達提。晉言
T04n0202_p0402c23║金剛聚。唯得一河。人民亦少。然其國人悉皆
T04n0202_p0402c24║勇健。時金剛聚。處于正殿。獨坐思惟。如我
T04n0202_p0402c25║今者。兵眾勇悍。而所獲水少。彼國儜弱獨
T04n0202_p0402c26║霸三河。今當遣使和索一河。若與我者。共
T04n0202_p0402c27║為親厚。國有好物。更相貢贈。若有艱難。共
T04n0202_p0402c28║相赴救。若其不得。便當力逼而奪取之。
T04n0202_p0402c29║作是念已。召諸大臣共議此事。諸臣咸
T04n0202_p0403a01║言。今正是時。即遣驛使。至梵天國。具以王
T04n0202_p0403a02║意。宣示梵王。梵王聞此。復自思惟。我國
T04n0202_p0403a03║豐實。人眾亦多。又此國界。父王所有。轉
T04n0202_p0403a04║用授我。至於力諍。我不下彼。作是念已。
T04n0202_p0403a05║報彼使言。今此國土。非我所得。乃是父
T04n0202_p0403a06║王。轉用見授。如我今者。【CL106n1315_p0631a01】力不減汝。汝欲
T04n0202_p0403a07║力決。我不相畏。使還本國。具以聞王。王
T04n0202_p0403a08║即合軍。攻梵天國。共戰一交。梵天軍壞。
T04n0202_p0403a09║乘背追躡。經至城邊。眾人怖縮。更不敢出。
T04n0202_p0403a10║諸臣相將。悉共集會。詣梵王所。咸皆同心。
T04n0202_p0403a11║白大王言。他國兵強。我國儜弱。惜一河水。
T04n0202_p0403a12║今致此敗。如是不久。懼恐失國。唯願開
T04n0202_p0403a13║意。以一河水與之。共為親厚。足得安全。
T04n0202_p0403a14║王心便開。可眾臣意。即時遣使。至彼軍
T04n0202_p0403a15║中。白其王言。我曹比國。用作惡為。所索
T04n0202_p0403a16║河水。今以相與。我當以女為汝夫人。國有
T04n0202_p0403a17║特物。更相貢贈。急難危嶮。共相赴救。時金
T04n0202_p0403a18║剛聚。從其來意。即迎其女。拜為夫人。各共
T04n0202_p0403a19║和解。迴軍還國。經於數時。其王夫人。便覺
T04n0202_p0403a20║有胎。懷妊之後。恒有自然七寶大蓋。常
T04n0202_p0403a21║在身上坐臥行立。終不遠離至滿十月。
T04n0202_p0403a22║生一男兒。身紫金色。頭髮紺青。光相昉著。
T04n0202_p0403a23║世【CL106n1315_p0631b01】之少雙。兒以出胎。蓋在其上。召諸相師。
T04n0202_p0403a24║令相此兒。相師披看。舉手唱言。善哉善哉。
T04n0202_p0403a25║異口同音。白大王言。今觀太子。德力無
T04n0202_p0403a26║比。人相畢足。世之希有。王及群臣。喜不自
T04n0202_p0403a27║勝。即告相師。為其立字。爾時國法。依於
T04n0202_p0403a28║二事。而為作字。一者瑞應。二者星宿。相師
T04n0202_p0403a29║白王。今此太子。入胎已來。有何等瑞。王答
T04n0202_p0403b01║之曰。有七寶蓋。恒在其上。便為作字剎
T04n0202_p0403b02║羅伽利晉言蓋事。以眾妙供。隨時承奉。
T04n0202_p0403b03║年至成人。父便命終。葬送畢訖。諸小王
T04n0202_p0403b04║臣。共立蓋事。用為大王。治政數年。出外遊
T04n0202_p0403b05║觀。見諸人民耕種勞苦。問左右曰。我國人
T04n0202_p0403b06║眾。何以作此種種役使。臣答王言。國以民
T04n0202_p0403b07║為本。民以穀為命。若其不爾。民命不存。
T04n0202_p0403b08║民命不存。國則滅矣。王便言曰。若我福相
T04n0202_p0403b09║應為王者。令我民眾獲自然穀。莫復作
T04n0202_p0403b10║此。發言已竟。一切人【CL106n1315_p0632a01】民。倉篅自滿。種種雜
T04n0202_p0403b11║穀。隨意悉有。又經數時。復出外遊。見其國
T04n0202_p0403b12║人。採薪汲水。舂磨作役。又問臣言。今諸
T04n0202_p0403b13║人眾。故復勞苦。何以爾耶。臣白王言。蒙王
T04n0202_p0403b14║恩澤。獲自然穀。穀叵生食。事須成熟。是以
T04n0202_p0403b15║庶民。辦作食調。王復言曰。若我福德。應為
T04n0202_p0403b16║王者。令吾國內一切人民。若欲食時。有自
T04n0202_p0403b17║然食。恒在其前。發言已訖。合境皆獲自然
T04n0202_p0403b18║之食。又復經時。王更出遊觀。見眾人匆
T04n0202_p0403b19║匆各執所務。紡織裁縫。辦具衣調。王問臣
T04n0202_p0403b20║言。此諸人等。何以故爾。辛苦執作。臣白王
T04n0202_p0403b21║言。蒙大王恩。獲自然食。今者作役。辦具衣
T04n0202_p0403b22║裳。王復言曰。若我福德。應為王者。使吾國
T04n0202_p0403b23║內一切樹木出自然衣。適發此語。國中諸
T04n0202_p0403b24║樹。皆出妙衣。極為細濡。青黃赤白。隨人
T04n0202_p0403b25║所好。又經數時。王復出遊。見於人民各各
T04n0202_p0403b26║競共作諸樂器。王復問臣。我國【CL106n1315_p0632b01】人民。何以
T04n0202_p0403b27║故爾。勞煩執作。臣白王言。此諸人等。蒙大
T04n0202_p0403b28║王恩。衣食自然。各獲安隱。事須伎樂。用自
T04n0202_p0403b29║娛樂。是以今者治伎樂器。王便言曰。若我
T04n0202_p0403c01║有福。應為王者。令我國中一切樹上。皆有
T04n0202_p0403c02║種種樂器。鼓具琴瑟。琵琶箜篌。一切所須。
T04n0202_p0403c03║稱意悉有。又經數時。諸王臣民。悉來拜
T04n0202_p0403c04║賀。值王食時。時王即請。留與飲食。爾時諸
T04n0202_p0403c05║臣。得王飯食。百味具足。咸共白言。臣等
T04n0202_p0403c06║家食。其味薄少。今得王食。美味非凡。王告
T04n0202_p0403c07║之曰。卿等臣民。若欲常得如我食者用吾
T04n0202_p0403c08║食時。食者皆得如是之食。即敕司官。吾食
T04n0202_p0403c09║時到。恒鳴大鼓。令諸人民悉得聞知。用
T04n0202_p0403c10║我時食。當得百味上妙之供。從是已後。食
T04n0202_p0403c11║便鳴鼓。一切人民。承音念食。百味上饌。自
T04n0202_p0403c12║然在前。人民優樂。不可具陳。時王梵天。
T04n0202_p0403c13║遣使來至蓋事王國。語蓋事言。汝父在【CL106n1315_p0633a01】時。
T04n0202_p0403c14║我以河水。用與汝父。汝父已終。宜當還我。
T04n0202_p0403c15║時蓋事王。報彼使曰。我今境土。及以河水。
T04n0202_p0403c16║亦非我力。強從汝得。然我為王。不勞民
T04n0202_p0403c17║物。此蓋小事。宜停在後。須我面與汝王相
T04n0202_p0403c18║見。乃當宣備國土之要。使還到國。一一白王。
T04n0202_p0403c19║王然其意。剋日共期。期日已滿。二王俱進。
T04n0202_p0403c20║軍眾圍遶。甚多無數。各安大營。在河一邊。
T04n0202_p0403c21║二王乘船。河中相見。時王梵天。初見蓋事。身
T04n0202_p0403c22║色晃曜。如紫金山。頭髮奕奕。如紺琉璃。其
T04n0202_p0403c23║目廣長。人中難有。敬心內發。謂是梵天。到
T04n0202_p0403c24║相問訊。對坐一處。談兩國土。論索水事。蓋
T04n0202_p0403c25║事報曰。我國人民。所欲自然。亦無貲輸王
T04n0202_p0403c26║役之勞。所言未訖。食時已至。蓋事王軍。鳴
T04n0202_p0403c27║鼓欲食。時梵天王。甚以惶懼。謂欲牽攝而
T04n0202_p0403c28║取殺之。怖不自寧起謝己過。手足四布。腹
T04n0202_p0403c29║拍前地。蓋事自起。曉令還坐。復語【CL106n1315_p0633b01】之曰。大
T04n0202_p0404a01║王。何以恐怖如是。我軍食時。恒自鳴鼓。所
T04n0202_p0404a02║以爾者。是我食時。用我時食。皆獲百味上
T04n0202_p0404a03║饌之供。時王梵天復起合掌。白蓋事曰。唯
T04n0202_p0404a04║願大王。普見臨覆我及國人。悉願降附。令
T04n0202_p0404a05║諸民庶悉蒙恩澤。於是蓋事。典閻浮提。一切
T04n0202_p0404a06║人民。盡獲安樂。登位之後。處於正殿。群僚
T04n0202_p0404a07║百官。宿衛侍立。日初出時。有金輪寶從東
T04n0202_p0404a08║方來。王遙見之。即下御座。右膝著地。向
T04n0202_p0404a09║於輪所。以手三招。輪已來至。千輻具足。光色
T04n0202_p0404a10║昉著。王告之曰。若我應作轉輪王者。如法
T04n0202_p0404a11║住處。汝便住中。於是輪寶。當在王前。虛空
T04n0202_p0404a12║中住。其輪去地。七多羅樹。象寶。神珠。玉女。
T04n0202_p0404a13║典兵。典藏寶。次第來至。時蓋事王七寶具
T04n0202_p0404a14║足。典四天下。一切眾生。蒙王恩德。所欲自恣。
T04n0202_p0404a15║王悉教令脩行十善。壽終之後。皆得生天。
T04n0202_p0404a16║佛告阿難。爾時剎羅伽【CL106n1315_p0634a01】利王者。豈異人乎。
T04n0202_p0404a17║我身是也。爾時父王罰闍達提。今現我父
T04n0202_p0404a18║淨飯王是。爾時母者。今現我母摩訶摩耶
T04n0202_p0404a19║是。我因往昔慈愍眾生。恒以財法。而攝
T04n0202_p0404a20║取之。從是因緣。自致成佛。三界獨尊。無
T04n0202_p0404a21║與等者。以此義故。一切眾生。皆應修習大
T04n0202_p0404a22║慈潤益。爾時阿難復白佛言。不審世尊。過
T04n0202_p0404a23║去世中。剎羅伽利轉輪聖王。以何因緣獲
T04n0202_p0404a24║如是等無量功德。初入母胎。寶蓋隨覆。佛
T04n0202_p0404a25║告阿難。乃復過去久遠。無量阿僧祇劫。此
T04n0202_p0404a26║閻浮提。波羅奈國。仙人山中。有辟支佛。恒
T04n0202_p0404a27║於山中止住。時辟支佛。患身不調。往問藥
T04n0202_p0404a28║師。藥師語曰。汝有風病。當須服乳。時彼國
T04n0202_p0404a29║中。有一薩薄。名曰阿利耶蜜羅。晉言聖
T04n0202_p0404b01║友。時辟支佛。往告其家。陳病所由。從其
T04n0202_p0404b02║乞乳。薩薄歡喜。便請供養。日給其乳。經於
T04n0202_p0404b03║三月。三月已竟。身病得差。感其善意。【CL106n1315_p0634b01】欲
T04n0202_p0404b04║使主人獲大利益。踊在空中。坐臥行立。
T04n0202_p0404b05║身出水火。或現大身。滿虛空中。又復現小
T04n0202_p0404b06║入秋毫之裏。如是種種。現十八變。於是
T04n0202_p0404b07║聖友。極懷歡喜。復從空下。重受其供經。
T04n0202_p0404b08║於數時。乃入涅槃。薩薄悲悼。追念無量。
T04n0202_p0404b09║闍維其身。收取舍利。盛以寶瓶。用起鋀
T04n0202_p0404b10║婆。香花伎樂。種種妙物。持用供養。所捉大
T04n0202_p0404b11║蓋。以置其上。盡其形壽。供養此塔。由其
T04n0202_p0404b12║供養一辟支佛。四事供養。因此福報。無量
T04n0202_p0404b13║世中。或生天上。或處人中。尊豪挺特。世之
T04n0202_p0404b14║少雙。又告阿難。一切眾生。在家出家。皆應
T04n0202_p0404b15║脩福。生生之中。獲如是利。爾時阿難。及
T04n0202_p0404b16║諸會眾。聞佛所說。歡喜奉行。
T04n0202_p0404b17║　　（四○）大施抒海品第三十五(丹本為三十九)
T04n0202_p0404b18║如是我聞。一時佛。在羅閱祇耆闍崛山中。
T04n0202_p0404b19║與尊弟子千二百五十人俱。爾時世尊。念
T04n0202_p0404b20║須侍【CL106n1315_p0635a01】者。諸尊弟子。憍陳如等。各共觀察。知
T04n0202_p0404b21║佛所念。時憍陳如從坐而起。偏袒右肩。合
T04n0202_p0404b22║掌長跪白佛。貪得侍近捉衣持缽。唯願垂
T04n0202_p0404b23║愍。賜教聽許。佛告之曰。汝年老邁。自須給
T04n0202_p0404b24║侍。何忍使汝復見供事。時憍陳如。知佛
T04n0202_p0404b25║不聽。禮已還坐。摩訶迦葉。舍利弗。目揵連。
T04n0202_p0404b26║及諸弟子。五百人等。次第白佛。皆求給侍。
T04n0202_p0404b27║佛皆不聽。時阿那律。試觀佛意。見佛志趣。
T04n0202_p0404b28║心在阿難。如日在東照于舍宅。光從東
T04n0202_p0404b29║牖。直至西壁。世尊志意亦復如是。諸大弟
T04n0202_p0404c01║子。皆亦觀知。時舍利弗。及目犍連。從坐處
T04n0202_p0404c02║起。到阿難前。語阿難言。世尊志意。欲得
T04n0202_p0404c03║於仁以為侍者。仁有善利。獨蒙稱可。宜速
T04n0202_p0404c04║往白求為佛侍。時賢者阿難。見諸上座來
T04n0202_p0404c05║到其前。又聞其語。尋起合掌。白上座言。
T04n0202_p0404c06║世尊德重。智慧深遠。以我常近親侍奉事。懼
T04n0202_p0404c07║招罪尤。自【CL106n1315_p0635b01】遺殃患。舍利弗等。復語之言。今
T04n0202_p0404c08║觀世尊。專注致意。欲得於仁以為侍者。
T04n0202_p0404c09║如日初出照于室宅。光從東牖。直照西壁。
T04n0202_p0404c10║世尊注心。亦復如是。又復世尊。究人情能
T04n0202_p0404c11║知仁堪任。是以留意。宜時速白求為侍者。
T04n0202_p0404c12║賢者阿難。重得是語。思惟是事。靡知所
T04n0202_p0404c13║如。復更合掌。白諸上座。若今世尊賜我三
T04n0202_p0404c14║願。我乃堪任為佛侍者。何謂為三。世尊故
T04n0202_p0404c15║衣。勿與我著。世尊殘食。莫令我噉。時節進
T04n0202_p0404c16║現。隨我裁量。賜此三願。乃能侍佛。舍利
T04n0202_p0404c17║弗等。聞是語已。具以其事。往白世尊。佛
T04n0202_p0404c18║聞此已。告舍利弗。諸弟子等。阿難所以求
T04n0202_p0404c19║索不著我故衣者。阿難長慮恐諸弟子懷
T04n0202_p0404c20║嫉妒者。而生此心。國王臣民。諸檀越輩。施
T04n0202_p0404c21║佛貴價細濡之衣。阿難貪此。故求給事。復
T04n0202_p0404c22║索不噉我殘食者。慮諸弟子復生此心。如
T04n0202_p0404c23║來缽中。所食之餘。【CL106n1315_p0636a01】甘美百味。世無此食。阿
T04n0202_p0404c24║難嗜故。而來側近。阿難所以索自裁量時
T04n0202_p0404c25║節進現者。慮諸弟子及外道眾來求進現。有
T04n0202_p0404c26║所難問。不知時節。儻相惱觸。又為侍者。
T04n0202_p0404c27║當候時節。飲食所宜。便身益體。一一制度。
T04n0202_p0404c28║慮過見及。是以先預索此三願。又復阿難。
T04n0202_p0404c29║不但今日索自知時。過去世時。奉侍於我。
T04n0202_p0405a01║善知時宜。時舍利弗重白佛言。不審過去
T04n0202_p0405a02║奉事於佛。善知時宜。其事云何。佛告舍利
T04n0202_p0405a03║弗。汝欲聞者。諦聽著心。當為汝說。唯然世
T04n0202_p0405a04║尊。諾當善聽。佛告舍利弗。乃往過去無數
T04n0202_p0405a05║無量阿僧祇劫。有大國王。領閻浮提八萬四
T04n0202_p0405a06║千小國八十億聚落。王所住城。名婆樓施舍。
T04n0202_p0405a07║於是城中。有一婆羅門。號尼拘樓陀。聰明
T04n0202_p0405a08║博達。天才殊邈。王甚宗戴。師而事之。八萬
T04n0202_p0405a09║四千諸小國王。悉遙敬慕。瞻仰所在。四遠貢
T04n0202_p0405a10║獻。遣使【CL106n1315_p0636b01】諮承。略而言之。如奉大王。於是
T04n0202_p0405a11║婆羅門。富敵王家。但無子息可以紹繼。出
T04n0202_p0405a12║入坐臥。每懷此愁。不知何方可以得子。即
T04n0202_p0405a13║禱祀梵天。天帝四王。摩醯跋羅。及餘諸天日
T04n0202_p0405a14║月星宿。山河樹神。種種禱祀。無所不遍。剋
T04n0202_p0405a15║誠積報經十二年其大夫人。便覺有娠。
T04n0202_p0405a16║聰明女人。能得知此。自知所懷。必是男兒。
T04n0202_p0405a17║即以情事白婆羅門。婆羅門歡喜。倍增怡
T04n0202_p0405a18║躍。即敕家內夫人婇女。來共擁護。夫人進
T04n0202_p0405a19║止。飲食床薦。極令細濡。調適稱給。莫違其
T04n0202_p0405a20║意。十月已滿。便生男兒。身紫金色。頭髮紺
T04n0202_p0405a21║青。端正超異。人相難有。婆羅門見。喜不自
T04n0202_p0405a22║勝。即召相師。來共相之。相師披觀。嘆未曾
T04n0202_p0405a23║有。此兒相好。福德弘廣。天下所瞻。如子賴
T04n0202_p0405a24║母。其父歡喜。敕為立字。天竺作字。依於
T04n0202_p0405a25║二種或依星宿。或依變異。相師便問。懷妊
T04n0202_p0405a26║以來。有何【CL106n1315_p0637a01】變異。其父答言。此兒之母。素來
T04n0202_p0405a27║忌惡。少於慈順。不脩慈慧。自懷妊來。心性
T04n0202_p0405a28║改異。矜憐苦厄。如母愛子。志好布施。無
T04n0202_p0405a29║有貪惜。相師聞之。歡喜而言。是此兒志。
T04n0202_p0405b01║故使然也。當為立字號摩訶闍迦樊。晉
T04n0202_p0405b02║言大施。其兒漸大。父甚愛念。別為作宮。立
T04n0202_p0405b03║三時殿。冬溫夏涼。春秋居中。安諸妓侍。以
T04n0202_p0405b04║娛樂之。其兒聰明。好樂學問。誦持俗典。十
T04n0202_p0405b05║八部書。文既通利。并善其義。學諸技術。靡
T04n0202_p0405b06║所不通。其後大施。白其父言。久在深宮。
T04n0202_p0405b07║思欲出遊。父聞此語。即敕臣吏。我子大施。
T04n0202_p0405b08║欲出遊行。掃灑街陌。除諸不淨。豎諸幢幡。
T04n0202_p0405b09║散華燒香。莊嚴道路。極令潔淨。施設辦
T04n0202_p0405b10║已。大施於是乘大白象。七寶挍飾。搥鍾鳴
T04n0202_p0405b11║鼓。作倡伎樂。千乘萬騎。導從前後。行大御
T04n0202_p0405b12║道。往詣城門。於時國中。人民之類。於樓閣
T04n0202_p0405b13║上。挾道兩邊。競共觀看。無【CL106n1315_p0637b01】有厭足。皆各
T04n0202_p0405b14║言曰。甚奇甚妙。睹其威相。猶如梵天。轉復
T04n0202_p0405b15║前行。見諸乞兒。著弊壞衣。執持破器。卑言
T04n0202_p0405b16║求哀。丐我少許。大施見之。而問之曰。汝
T04n0202_p0405b17║等何以辛苦乃爾。或有答言。我無父母兄弟
T04n0202_p0405b18║妻子。貧窮孤煢。無所恃怙。或有答言。我有
T04n0202_p0405b19║長病。不能作役。自活無路。或有答言。我
T04n0202_p0405b20║之不幸。數遭破亡。債負盈集。身口所切。
T04n0202_p0405b21║無方自濟。是以行乞。以託餘命。大施聞
T04n0202_p0405b22║已。酸嘆而去。次復前行。見諸屠兒。㓟剝畜
T04n0202_p0405b23║生。削割枰賣。大施見問。咄作何等。各各言
T04n0202_p0405b24║曰。祖父已來。屠殺為業。若捨此事。無以
T04n0202_p0405b25║自濟。大施嘆息。捨之而去。次見耕者。以犁
T04n0202_p0405b26║墾地。虫從土出。蝦蟆拾吞。復有蛇來。吞食
T04n0202_p0405b27║蝦蟆。孔雀飛來。啄食其蛇。大施問之。此作
T04n0202_p0405b28║何等。答言。墾地於中下種。後當得穀以
T04n0202_p0405b29║自供養。并復當得以輸王家。大施聞已。【CL106n1315_p0638a01】深
T04n0202_p0405c01║歎而去。次復前行。見諸獵者。張網設罝。
T04n0202_p0405c02║捕諸禽獸。見諸禽獸。墮罝網中。自挽自頓。
T04n0202_p0405c03║不能得脫。悲鳴相喚。各懷怖懼。大施見之。
T04n0202_p0405c04║何以作此。各共答言。我等唯仰獵殺為業。
T04n0202_p0405c05║若不為此。存活無路。聞其語已。酸傷而
T04n0202_p0405c06║去。次復前行。見捕魚師。張設羅網。所得甚
T04n0202_p0405c07║多。積著陸地。趣能動搖。復問其故。咄何以
T04n0202_p0405c08║爾。各前答言。祖父已來。無餘生業。唯仰捕
T04n0202_p0405c09║魚。賣供衣食。大施見已。甚懷愍悼。而自思
T04n0202_p0405c10║惟。是諸眾生。皆由貧窮乏衣食故。為此惡
T04n0202_p0405c11║業。殺害眾生。歡喜極意。壽終之後。當歸三
T04n0202_p0405c12║塗從冥入冥。何其怪哉。作是念已。迴駕
T04n0202_p0405c13║還宮。思憶是事。愁憂不樂。往見其父。求
T04n0202_p0405c14║索一願。父語大施。隨汝所求。終不相違。即
T04n0202_p0405c15║自說言。先日出遊。睹彼人民。求衣求食。
T04n0202_p0405c16║勞形役思。殺害欺誑。具諸惡業。意甚矜憐。
T04n0202_p0405c17║思欲賑【CL106n1315_p0638b01】給。唯願垂恩。施我大藏。聽自恣
T04n0202_p0405c18║施濟眾所乏。父告之曰。我聚財寶。盡為汝
T04n0202_p0405c19║故。汝意欲爾。奈何相違。兒得父教。即敕宣
T04n0202_p0405c20║下一切人民。摩訶闍迦樊。欲設大檀。有所
T04n0202_p0405c21║須者。皆悉來取。唱令已訖。沙門婆羅門。貧
T04n0202_p0405c22║窮負債。孤苦疾病。諸城道路。前後而去。諸人
T04n0202_p0405c23║民輩。有從百里二三五百千里來者。復從
T04n0202_p0405c24║三千五千萬里來者。皆強弱相扶。四方雲集。
T04n0202_p0405c25║一切給與。滿其所願。須衣與衣。須食給
T04n0202_p0405c26║食。金銀七寶。車馬輦輿。園田六畜。稱意而
T04n0202_p0405c27║與。如是布施。經數時中。諸藏之物。三分已
T04n0202_p0405c28║二。時典藏吏。往白其父。摩訶闍迦樊。自布
T04n0202_p0405c29║施來。藏物三分。已施其二。諸王信使。當有
T04n0202_p0406a01║往返。願熟思惟。後勿見責。父聞吏語。自思
T04n0202_p0406a02║惟言。吾愛此子。不能距逆。寧復空藏。何
T04n0202_p0406a03║能中斷如是布施。復經數時。用殘藏物。三
T04n0202_p0406a04║分復二。【CL106n1315_p0639a01】吏復更白。前所殘物。三分之中已更
T04n0202_p0406a05║用二。諸王信使。事須報知。今藏垂空。願
T04n0202_p0406a06║更重思。時婆羅門而語吏言。吾愛此子愛
T04n0202_p0406a07║心隆厚未曾違失。面折其意汝可方便。假
T04n0202_p0406a08║設因緣。來求物時乍稱不在且令餘殘延
T04n0202_p0406a09║引日月。吏得語已。即閉藏戶。小復他行乞
T04n0202_p0406a10║兒來集。至大施所。大施將來詣吏求物。其
T04n0202_p0406a11║吏不在。比行推覓。經歷時節。困乃得之。
T04n0202_p0406a12║雖復得物。不稱時要。大施自念。今此小吏
T04n0202_p0406a13║自力何敢不承受我。將是父意。故使爾耳。
T04n0202_p0406a14║又人子之法。不宜空竭父母之藏令其盡
T04n0202_p0406a15║也。今此藏中。所殘無幾。作是念已。我當
T04n0202_p0406a16║云何多得財寶。用滿我意。濟給群生。即問
T04n0202_p0406a17║諸人。今此世間。作何事業。可得多財用之
T04n0202_p0406a18║難盡。或有人言。多種五穀。脩治園圃。可
T04n0202_p0406a19║得多財。或有人言。多養六畜。隨時蕃息。
T04n0202_p0406a20║可得多財。或有【CL106n1315_p0639b01】人言。不避劇難。遠出行
T04n0202_p0406a21║估。最得多財。或有人言。唯有入海。採
T04n0202_p0406a22║取珍寶。最得多財。大施聞此。而自言曰。耕
T04n0202_p0406a23║種養畜。遠出行估。既非我宜。得利無幾。
T04n0202_p0406a24║唯有入海。此計可從。我當力勵。求辦此
T04n0202_p0406a25║事。作是念已。往白父母。今欲入海。求多
T04n0202_p0406a26║珍寶。還用施給。濟民所乏。唯願見聽。得
T04n0202_p0406a27║遂所志。父母聞語。驚而問言。世人入海。
T04n0202_p0406a28║窮貧無計。分棄身命。無所顧戀。汝有何
T04n0202_p0406a29║事。復欲習此。若欲布施。我家所有。一切眾
T04n0202_p0406b01║物。及藏中殘。盡令汝用。莫入大海。又復
T04n0202_p0406b02║海中。眾難甚多。水浪迴波。摩竭大魚。惡
T04n0202_p0406b03║龍羅剎。水色之山。如是眾嶮。難可經過。汝
T04n0202_p0406b04║有何急。投身此難。我等命存。終不相聽。
T04n0202_p0406b05║宜息汝意。勿多紛紜。大施聞此願不從
T04n0202_p0406b06║心。甚懷悒慼。而自心念。我今所願。欲辦大
T04n0202_p0406b07║事。設復貪身。事何由成。以身布地。伏父
T04n0202_p0406b08║母前。而【CL106n1315_p0640a01】自言曰。若必顧留。違我志願。伏身
T04n0202_p0406b09║此地。終不復起。父母聞此。心懷灼然。與
T04n0202_p0406b10║諸內官。前諫喻曰。海道遼遠。險難事多。往
T04n0202_p0406b11║者甚眾。來還者尟。我念求子。禱祀諸天。精
T04n0202_p0406b12║誠懇惻。靡所不遍。經十二年。困乃從願。
T04n0202_p0406b13║適汝長大。欲得捨我。念棄此志。還起飲食。
T04n0202_p0406b14║從一日二日至于六日。如是種種。諫喻求
T04n0202_p0406b15║曉。其言如初。執志不迴。父母心懼。自共議
T04n0202_p0406b16║言。此兒前後。欲有所作。要令成辦。未曾
T04n0202_p0406b17║中退。就令入海。猶望還期。今必拒遮。到其
T04n0202_p0406b18║七日。交見其禍。為之奈何。宜當聽去。轉
T04n0202_p0406b19║憂在後。言議已決。俱來兒邊。各捉一手。
T04n0202_p0406b20║而語兒言。聽隨汝意起還就食。大施聞此。
T04n0202_p0406b21║即起就飯。飯食已訖。即起出外。廣行宣令。
T04n0202_p0406b22║告語眾人。我今躬欲入海採寶。誰欲往者。
T04n0202_p0406b23║可共俱進。我為薩薄。自辦行具。於時國中。
T04n0202_p0406b24║有五百人。聞是令【CL106n1315_p0640b01】已。僉然應命。即辦所
T04n0202_p0406b25║須。剋定發日。日到裝駕。辭別趣道。王與群
T04n0202_p0406b26║臣并其父母諸王太子臣民之類。數千萬人。
T04n0202_p0406b27║送到路次。各贈妙寶。供道所須。啼哭斷絕。
T04n0202_p0406b28║於是別去。轉行數日。止宿曠野。值遇群賊。
T04n0202_p0406b29║來欲伺盜。菩薩憐愍。即以所齎。盡用丐與。
T04n0202_p0406c01║轉前到城。城名放缽。城中有婆羅門。名迦
T04n0202_p0406c02║毘梨。於時大施。往到其所。欲從貸索三千
T04n0202_p0406c03║兩金。時婆羅門。有一妙女。身紫金色。頭髮
T04n0202_p0406c04║紺青。端正絕世。更無儔類。八萬四千諸小
T04n0202_p0406c05║國王。皆為太子。求悉不許。是時大施。到其
T04n0202_p0406c06║門中。問迦毘梨。欲共相見。其女在內。聞外
T04n0202_p0406c07║語聲。歡喜驚起。語父母言。在外之者。斯
T04n0202_p0406c08║是我婿。時迦毘梨。即出相見。睹其色狀。知
T04n0202_p0406c09║必非凡。聞其須金。一切許給。又復左手。
T04n0202_p0406c10║捉金澡罐。右手捉女。語大施言。今我此
T04n0202_p0406c11║女。容貌殊異。諸王遣使。【CL106n1315_p0641a01】各為子求。今睹
T04n0202_p0406c12║薩薄。端正相似。請以此女。用相奉侍。大施
T04n0202_p0406c13║答言。我今方當涉難入海焉知能得安全
T04n0202_p0406c14║還不。預受君女。此非所以。迦毘梨言。若令
T04n0202_p0406c15║吉還。當為我受。是時大施。即許可之。時迦
T04n0202_p0406c16║毘梨。歡喜便與三千兩金及餘所須。於是
T04n0202_p0406c17║共別。轉前到海。敕語賈人。牢治其船。令
T04n0202_p0406c18║有七重。候風以至。推著海中。以七張大
T04n0202_p0406c19║索。繫於岸邊。便搖鈴唱。令告眾賈人。汝
T04n0202_p0406c20║等皆聽海中之難。黑風羅剎。水浪洄澓。惡龍
T04n0202_p0406c21║毒氣。水色之山。摩竭大魚。眾難甚多。百伴
T04n0202_p0406c22║入海。時一安還。誰欲退者。可於此住。索斷
T04n0202_p0406c23║之後。欲悔無及。若能堅心。不顧身命。分
T04n0202_p0406c24║捨父母兄弟妻子。際遇安隱。得七寶還者。
T04n0202_p0406c25║子孫七世。食用不盡。作是令已。便斷一
T04n0202_p0406c26║索。日日如是。七日復唱令已斷第七索。
T04n0202_p0406c27║望風舉帆。船疾如箭。普與眾賈。到於【CL106n1315_p0641b01】寶
T04n0202_p0406c28║所。大施多聞明識諸寶輕重貴賤色貌好醜。
T04n0202_p0406c29║示諸賈客。如是色寶。致之不重。價貴可
T04n0202_p0407a01║取。如是輩寶。致重價賤。各共莫取。又復約
T04n0202_p0407a02║敕。取寶多少。當令得中。多則船重。重則沈
T04n0202_p0407a03║沒。少雖船輕。不補勞苦。誡語已訖。各勤採
T04n0202_p0407a04║拾。積著船上。寶足裝嚴。便欲來還。於時
T04n0202_p0407a05║大施。不欲上船。諸人悉集。問其意故。大施
T04n0202_p0407a06║答言。我欲前進至龍王宮求如意珠。盡我
T04n0202_p0407a07║身命。不得不還。眾賈聞此。愁慘無憀。各
T04n0202_p0407a08║共白言。我曹之等。憑賴薩薄。捐捨所重。
T04n0202_p0407a09║冒嶮至此。冀望相因。全濟還家。今者云何。
T04n0202_p0407a10║欲見棄捨。大施答言。我當為汝自誓求願。
T04n0202_p0407a11║令汝曹等安隱還國。諸賈人聞。心怖乃安。
T04n0202_p0407a12║大施導師。手執香鑪。向於四方。而自立誓。
T04n0202_p0407a13║我不憚勞。涉海求珍。用濟群生飢乏之困。
T04n0202_p0407a14║合集此德。用求佛道。若我至誠。所願當就。
T04n0202_p0407a15║令【CL106n1315_p0642a01】此眾賈及船珍寶。不逢惡難。安全還國。
T04n0202_p0407a16║作誓已訖。眾賈前抱導師手足。涕泣愴恨。
T04n0202_p0407a17║辭別還國。斷索舉帆。還閻浮提。皆蒙安
T04n0202_p0407a18║隱。得出大海。爾時大施。與眾別後。前入
T04n0202_p0407a19║於水。水可齊膝。行經七日。轉復前行。其水
T04n0202_p0407a20║漸深。可齊於岐。復經七日。如是前進七日
T04n0202_p0407a21║齊腰。七日齊項。七日恒浮。到一山邊。兩手
T04n0202_p0407a22║捉木。刺山而上。經乎七日。乃徹山頂。於
T04n0202_p0407a23║彼山上。平行七日。復還下山。七日徹下。到
T04n0202_p0407a24║於水邊。水中皆有金色蓮花。有諸毒蛇。其
T04n0202_p0407a25║毒極盛。悉以其身。纏蓮花根。菩薩見此。即
T04n0202_p0407a26║自端坐繫心攝念。入慈三昧。念諸毒蛇本
T04n0202_p0407a27║生之時。皆由瞋恚嫉妒倍盛。故生此中。受
T04n0202_p0407a28║斯惡形。極以慈心。矜憐悲念。慈心已滿。彼
T04n0202_p0407a29║諸蛇毒。皆自除歇。大施即起。躡花而行。復
T04n0202_p0407b01║經七日。乃得度蛇。轉復前行。見諸羅剎。
T04n0202_p0407b02║聞人香臭。皆來求覓。【CL106n1315_p0642b01】大施已見。攝心慈觀。
T04n0202_p0407b03║諸羅剎輩。敬心自生。濡語來問。欲何所至。
T04n0202_p0407b04║大施具答。欲求如意寶珠。羅剎歡喜。而自
T04n0202_p0407b05║念言。此福德人。去於龍宮。其道猶遠。云何
T04n0202_p0407b06║使此經涉辛苦。我當接過於諸嶮難。即
T04n0202_p0407b07║時接去。度四百由旬。乃還放地。於是大施。
T04n0202_p0407b08║轉自前行。見一銀城。白淨皦然。知是龍城。
T04n0202_p0407b09║歡喜往趣。見其城外。有七重塹。滿諸塹中。
T04n0202_p0407b10║皆有毒蛇。其毒猛盛。視之可惡。大施導師。
T04n0202_p0407b11║念諸毒蛇。皆由前身怒害多盛。故受如斯
T04n0202_p0407b12║可惡之形念慈哀愍如視赤子。慈心已滿。
T04n0202_p0407b13║蛇毒悉除。即起蹈上。行詣龍城。見有二龍
T04n0202_p0407b14║以身繞城。交頭門閫。見於大施。仰頭愕
T04n0202_p0407b15║視。大施尋時。復入慈心。龍毒便除。低頭不
T04n0202_p0407b16║視。大施即前。躡上而過。城中有龍。坐七寶
T04n0202_p0407b17║殿。遙見菩薩。驚起自念。今我城外。七重塹
T04n0202_p0407b18║中。皆有毒蛇。餘龍夜叉。【CL106n1315_p0643a01】無敢妄越。斯是何
T04n0202_p0407b19║人。能來至此。即前迎問。作禮恭敬。請令就
T04n0202_p0407b20║座。坐七寶床。種種美膳。以用供養。食已談
T04n0202_p0407b21║語。問其來意。菩薩答言。閻浮提人。貧窮辛
T04n0202_p0407b22║苦。求於財寶供衣食故。殺害欺誑。具造眾
T04n0202_p0407b23║惡。命終之後。墜三惡道。意甚憐愍。欲救濟
T04n0202_p0407b24║故。涉嶮遠來。見於大王。求栴陀摩尼。往用
T04n0202_p0407b25║救濟。積此功德。誓求佛道。若不距逆。唯
T04n0202_p0407b26║見給與。龍王答言。栴陀摩尼。難得之寶。汝
T04n0202_p0407b27║故遐嶮。正來為此。若能開意。留住一月。受
T04n0202_p0407b28║少微供。因為說法。栴陀摩尼。爾乃可得。菩
T04n0202_p0407b29║薩可之。龍王日日。供設百味。作諸伎樂。供
T04n0202_p0407c01║養菩薩。菩薩便為具足。分別四念處慧。經
T04n0202_p0407c02║一月竟。辭當還去。龍王歡喜。解髻寶珠。以
T04n0202_p0407c03║用奉上。因而言曰。大士慈心。普濟難及。此
T04n0202_p0407c04║志強猛。必至佛道。我願為作智慧弟子。菩
T04n0202_p0407c05║薩可之。而問之言。今汝此【CL106n1315_p0643b01】珠。有何力能。即
T04n0202_p0407c06║答之言。此珠能雨二千由旬一切所須。菩薩
T04n0202_p0407c07║自念。此珠雖快。故未辦我曠濟大事。諸龍
T04n0202_p0407c08║大小。送到門外。重相辭謝。於是別去。轉
T04n0202_p0407c09║復前行。遙見一城。純青琉璃。其色清潔。復
T04n0202_p0407c10║前往趣。其城外邊。亦七重塹。諸塹之中亦滿
T04n0202_p0407c11║毒蛇。菩薩見已。念此諸蛇。瞋妒所致。故來
T04n0202_p0407c12║此中。受此毒形。端坐入慈。極加哀念。慈心
T04n0202_p0407c13║已盛。毒皆得除。經蹈其上。往趣城門。亦
T04n0202_p0407c14║見二龍。以身纏城。交頭門閫。已見菩薩。
T04n0202_p0407c15║擎頭怒視。菩薩尋時。思惟慈心。慈心已滿。
T04n0202_p0407c16║其毒復除。便復低頭。菩薩蹈過。爾時城中。
T04n0202_p0407c17║有一龍王。坐七寶殿。遙見菩薩。驚起自念。
T04n0202_p0407c18║計我城外。七重蛇塹。諸龍夜叉。無能越者。
T04n0202_p0407c19║此是何人能來至此。尋下迎問。恭敬作禮。請
T04n0202_p0407c20║詣殿上。坐七寶床。辦諸百味。盛美飯食。
T04n0202_p0407c21║食竟徐徐。談問所由。菩薩【CL106n1315_p0644a01】因答故來之意。
T04n0202_p0407c22║唯欲求乞旃陀摩尼。龍王白言。旃陀摩尼。
T04n0202_p0407c23║甚為難得。苟欲得者。願受我請。二月住此。
T04n0202_p0407c24║并見開示菩薩之行。龍王供設種種飲食。
T04n0202_p0407c25║作諸伎樂。而以供養。菩薩具足。為其分別
T04n0202_p0407c26║四神足事。經二月已。辭當還去。龍王即出
T04n0202_p0407c27║髻中寶珠。以用奉上。因立要誓。大士勤心。
T04n0202_p0407c28║悲濟群生。其心廣大。必至佛道。我願為作
T04n0202_p0407c29║神足弟子。菩薩可言。如汝所願。又復問此。
T04n0202_p0408a01║所與寶珠。力能云何。龍即答言。此珠能雨
T04n0202_p0408a02║四千由旬一切所須。菩薩自念。此珠轉勝。雖
T04n0202_p0408a03║復殊妙。未稱我意。諸龍大小。送出門外。各
T04n0202_p0408a04║懷戀恨。於是別後。轉更前進。見一金城。
T04n0202_p0408a05║其色晃晃。甚為妙好。菩薩往趣。見其城外。
T04n0202_p0408a06║亦七重塹。諸塹之中。亦滿毒蛇。菩薩自念。
T04n0202_p0408a07║此諸毒蛇。亦由前身習恚憎妒怒害盛故。
T04n0202_p0408a08║受此毒形。端坐入慈。極【CL106n1315_p0644b01】加愛念。慈心已至。
T04n0202_p0408a09║蛇毒皆除。便前登躡。蹈上而過。到於城門。
T04n0202_p0408a10║亦見二龍。以身纏城。交頭門閫。已見菩
T04n0202_p0408a11║薩。仰頭愕視。菩薩如法。入于慈定。龍毒得
T04n0202_p0408a12║除。低頭而視。即前躡上。度入城中。彼時城
T04n0202_p0408a13║中。亦有龍王。處於寶殿。遙見菩薩。愕然自
T04n0202_p0408a14║念。我此城外。有七重塹。滿中毒蛇。餘龍夜
T04n0202_p0408a15║叉。無能越者。今此何人。能來至此。心極奇
T04n0202_p0408a16║怪。尋下迎問。致敬為禮。請令上殿。施七
T04n0202_p0408a17║寶床。讓之令坐。坐已具食種種美味。食已
T04n0202_p0408a18║徐問所以來意。菩薩答言。閻浮提人。薄德
T04n0202_p0408a19║窮苦。勞身役思。殺害欺誑為衣食故。具十
T04n0202_p0408a20║不善。命終後。復墮三劇苦中。意甚愍傷。
T04n0202_p0408a21║思欲救濟。承海龍王。有如意珠。故涉遐
T04n0202_p0408a22║嶮。唯望得此。龍王答言。如意寶珠。此難得
T04n0202_p0408a23║物。大士故來。望當相與。若欲得者。四月留
T04n0202_p0408a24║住。受我微供。并見教誨。菩薩【CL106n1315_p0645a01】尋可。龍王
T04n0202_p0408a25║歡喜。日日施設百味上美。躬自斟酌。奉進甘
T04n0202_p0408a26║食。亦復敕作種種伎樂。菩薩恒為分別諸法
T04n0202_p0408a27║名字本末。廣宣其義龍王敬慕。專意聽受。
T04n0202_p0408a28║朝夕問訊。不失時節隨時所須。龍自裁量。
T04n0202_p0408a29║諸龍夜叉。來欲求現。可進可退。自立限度。
T04n0202_p0408b01║奉事四月。善知時宜。四月已竟。菩薩辭去。
T04n0202_p0408b02║爾時其龍即解髻中如意之珠。用奉上之。
T04n0202_p0408b03║因立誓願。大士弘誓。慈心曠濟。悲彼群生。
T04n0202_p0408b04║不憚勤勞。必能成佛。拔濟荼蓼。願作侍
T04n0202_p0408b05║者總持弟子。菩薩許之。又復問言。所可施
T04n0202_p0408b06║珠。力能何如。龍王答言。此珠能雨八千由旬
T04n0202_p0408b07║七寶所須。菩薩歡喜。而自念言。閻浮提地。七
T04n0202_p0408b08║千由旬。此珠之德。副我所望。前後所得。凡
T04n0202_p0408b09║有三珠。繫在衣角。即起出城。諸龍大小。送
T04n0202_p0408b10║到城外。各懷悲戀。遂共別去。菩薩到前。捉
T04n0202_p0408b11║珠求願。若今實是旃【CL106n1315_p0645b01】陀摩尼。當令我身能
T04n0202_p0408b12║飛虛空。求願已訖。即舉其身。便能飛翔。
T04n0202_p0408b13║出于海外。已度海難。小眠休息。是時海中。
T04n0202_p0408b14║有諸龍輩。自共議言。我曹海中。唯此三珠。
T04n0202_p0408b15║其德甚大。難有般比。此人皆能。索得持去。
T04n0202_p0408b16║可惜此寶。當還攝取。言議已竟。密解持去。
T04n0202_p0408b17║菩薩眠覺。看珠不在。即自思惟。此中無人。
T04n0202_p0408b18║必是海龍。持我寶去。我為此珠。經涉遐
T04n0202_p0408b19║嶮。今垂還國滿我所願。雖取我珠。吾終
T04n0202_p0408b20║不放。會當盡力抒此海水。誓心剋志。畢命
T04n0202_p0408b21║於此。若不得珠。終不空歸。思惟已定。即行
T04n0202_p0408b22║海邊。得一龜甲。兩手捉持。方欲抒海。海神
T04n0202_p0408b23║知意。來問之曰。海水深廣。三百三十六萬
T04n0202_p0408b24║里。正使一切人民之類。盡來共杼。不能使
T04n0202_p0408b25║減。況汝一身。而欲辦此。菩薩答言。若人至
T04n0202_p0408b26║心。欲有所作。事無不辦。我得此寶。當用
T04n0202_p0408b27║饒益一切群生。以此功德。用【CL106n1315_p0646a01】求佛道。我心
T04n0202_p0408b28║不懈。何以不能。是時首陀會天。遙見菩薩。
T04n0202_p0408b29║一身一意。獨執勤勞。欲用充濟安樂一切
T04n0202_p0408c01║我曹云何不往佐助。展轉相語。來至其所。
T04n0202_p0408c02║菩薩下器。一切諸天。盡以天衣。同弇水
T04n0202_p0408c03║中。菩薩出器。諸天舉衣。棄著餘處。一反抒
T04n0202_p0408c04║海。減四十里。二反抒之。減八十里。三反抒
T04n0202_p0408c05║之。減百二十里。其龍惶怖。來到其所。語言
T04n0202_p0408c06║止止。更莫抒海。菩薩尋休。龍來問言。汝求
T04n0202_p0408c07║此寶。用作何等。菩薩答言。欲用給濟一切
T04n0202_p0408c08║眾生。龍復問言。如汝言者。我曹海中眾生
T04n0202_p0408c09║甚多。何以不與。必欲得去。菩薩答言。海中
T04n0202_p0408c10║之類亦是眾生。然無劇苦。如閻浮提人民之
T04n0202_p0408c11║類。為錢財故。殺害欺誑。作十不善。死墮三
T04n0202_p0408c12║途。我以人類。解於法化。故來索寶。先
T04n0202_p0408c13║充所乏。後以十善。而勸誨之。龍聞其語。
T04n0202_p0408c14║出珠還之。爾時海神。見其精進強【CL106n1315_p0646b01】力所作。
T04n0202_p0408c15║即作誓言。汝今如是。精進不休。必成佛道。
T04n0202_p0408c16║我願為作精進弟子。菩薩得珠。復更飛去。
T04n0202_p0408c17║到便先問入海同伴賈客。即下在地。同伴
T04n0202_p0408c18║見之。驚喜無量。皆共歎言。甚奇甚特。轉復
T04n0202_p0408c19║前行。到放缽城。迦毘梨婆羅門。聞於菩薩
T04n0202_p0408c20║海中吉還。歡喜踊躍。出迎問訊。并請同伴。
T04n0202_p0408c21║為設客會。辦具種種餚膳飲食。食訖談敘
T04n0202_p0408c22║行路恤耗。是時菩薩持其寶珠。指歷其家。
T04n0202_p0408c23║婆羅門家內。諸藏悉滿。會者睹此。歎未曾
T04n0202_p0408c24║有。時迦毘梨。莊嚴其女。若干種寶。挍飾其
T04n0202_p0408c25║身。躬手自捉金寶澡罐。先自洗手。後牽女
T04n0202_p0408c26║臂。授與菩薩。菩薩為受。迦毘梨歡喜。嚴五
T04n0202_p0408c27║百伎女。擇取才能工為伎者。具五百白象。
T04n0202_p0408c28║眾寶莊挍。極令奇異。用送其女。菩薩敕伴。
T04n0202_p0408c29║駕乘即路。城中大小。送到道次。作眾伎
T04n0202_p0409a01║樂。導從還國。大施父母。自與兒別。【CL106n1315_p0647a01】憂結迷
T04n0202_p0409a02║憒。啼哭過哀。其目俱冥。盲無所見。兒還到
T04n0202_p0409a03║國。禮拜問訊。父母聞聲。以手摩捫。爾時審
T04n0202_p0409a04║知大施還國。悲喜交代。窮責其子。汝實無
T04n0202_p0409a05║狀。捨我入海。困苦我曹。微命趣存。汝大海
T04n0202_p0409a06║中。得何等物。菩薩出珠。以授父母。父母
T04n0202_p0409a07║手捉。而自言曰。今我藏中。如斯石比。亦不
T04n0202_p0409a08║少也。何用辛苦。方乃得此。菩薩取珠。指父
T04n0202_p0409a09║母眼。目欻明淨。如風除雲。既還得視。心遂
T04n0202_p0409a10║欣豫。感此珠德。嘆言甚奇。汝雖辛苦。功不
T04n0202_p0409a11║唐捐。菩薩復捉其珠。而從求願。若是旃陀
T04n0202_p0409a12║摩尼者。使我父母。身下自然。當有七寶
T04n0202_p0409a13║奇妙珍異床座。上有嚴淨七寶大蓋。言訖尋
T04n0202_p0409a14║成。一切皆喜。菩薩復更捉珠求願。令我父
T04n0202_p0409a15║母及王臣民一切諸藏皆悉盈滿。即以其珠。
T04n0202_p0409a16║四向歷訖。如語悉滿。莫不驚喜。即時遣人。
T04n0202_p0409a17║乘八千里象。告閻浮提一切人民。摩【CL106n1315_p0647b01】訶闍
T04n0202_p0409a18║迦樊。海中吉還。得如意珠。其德殊異。卻
T04n0202_p0409a19║後七日。當令其珠雨於一切珍寶衣食。隨
T04n0202_p0409a20║人所須。自恣而取。皆各齋戒。儲𬾃以待。告
T04n0202_p0409a21║下遍已。七日頭到。大施菩薩。沐浴其身。著
T04n0202_p0409a22║新淨衣。至平坦地。即持其珠。著高幢頭。手
T04n0202_p0409a23║執香鑪。四方求願。閻浮提人。貧窮辛苦。
T04n0202_p0409a24║欲得濟給令無有乏。若當實是旃陀摩尼
T04n0202_p0409a25║者。便當次第雨眾所須。求願已訖。四方
T04n0202_p0409a26║陰雲。即時風起。吹諸不淨。瑕穢糞掃。皆悉
T04n0202_p0409a27║除去。次雨微水。以掩塵土。次雨飲食。百
T04n0202_p0409a28║味上美。次雨五穀。次雨衣服。次雨七寶種
T04n0202_p0409a29║種奇珍。閻浮提內。眾寶積滿。人民之類。自恣
T04n0202_p0409b01║而取。上妙衣食。盈溢有餘。視諸珍寶。猶
T04n0202_p0409b02║如瓦石。爾時菩薩。觀民充足。即遣臣吏四
T04n0202_p0409b03║遠。告下閻浮提內。咸使聞知。汝等群民。先
T04n0202_p0409b04║由窮乏。求於衣食及諸財寶。更相欺誑。殺
T04n0202_p0409b05║害【CL106n1315_p0648a01】極意自利忘義。不惟罪福。命終皆墮
T04n0202_p0409b06║三塗之中。從冥入冥。受罪多劫。常相悲憐。
T04n0202_p0409b07║無由相濟故忘形苦。涉嶮入海。得此寶
T04n0202_p0409b08║珠。來用相救。汝等既已更無乏短。念自剋勵
T04n0202_p0409b09║勤脩十善。攝身口意。慈仁孝順。精進御意。
T04n0202_p0409b10║勿懷放逸。種種方便。廣敕奉善。因作文書。
T04n0202_p0409b11║告諸王臣。騰其法誨。咸令聞知。更相勸
T04n0202_p0409b12║督。勿妄為非。爾時一切閻浮提內。既蒙大
T04n0202_p0409b13║恩慈澤霑潤。各思何方。仰酬至德。又蒙優
T04n0202_p0409b14║教。敕使脩善。咸皆慕義。專習慈敬。制身
T04n0202_p0409b15║口意。不妄犯非。命終之後。皆得生天。如
T04n0202_p0409b16║是舍利弗。欲知爾時父婆羅門尼拘樓陀
T04n0202_p0409b17║者。今現我父淨飯王是。爾時母者。今現我母
T04n0202_p0409b18║摩訶摩耶是。時大施者。今我身是。銀城中龍
T04n0202_p0409b19║者。今舍利弗是。琉璃城中龍者。今目犍連
T04n0202_p0409b20║是。金城中龍者。今阿難是。時海神者。今離越
T04n0202_p0409b21║是。阿【CL106n1315_p0648b01】難為龍王時。奉事於我。善知時宜。乃
T04n0202_p0409b22║至今日。素自知時。阿難。欲得此三願者。
T04n0202_p0409b23║隨從其意。阿難聞此。歡喜踊躍。從座處起。
T04n0202_p0409b24║長跪白佛。當盡形壽為佛侍者。時諸會者。
T04n0202_p0409b25║聞佛所說。感念大恩。專心剋勵。思惟四諦
T04n0202_p0409b26║諸法出要。有得須陀洹斯陀含阿那含阿羅
T04n0202_p0409b27║漢者。有種辟支佛善根因緣者。有發無
T04n0202_p0409b28║上正真道意者。有得住不退地者。咸共歡
T04n0202_p0409b29║喜。頂戴奉行。
T04n0202_p0409c01║【○】賢愚經卷第八【○】【○】【○】【○】【○】
