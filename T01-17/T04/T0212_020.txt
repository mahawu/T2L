T04n0212_p0713b01║【★】
T04n0212_p0713b02║出曜經卷第二十
T04n0212_p0713b03║
T04n0212_p0713b04║　　　　姚秦涼州沙門竺佛念譯【☆】
T04n0212_p0713b05║　　恚品第二十一
T04n0212_p0713b06║　【CL106n1314_p0303a01】除恚去憍慢　　超度諸結使
T04n0212_p0713b07║　不染著名色　　除有何有哉
T04n0212_p0713b08║除恚去憍慢者。夫人瞋恚敗善行人。所以競
T04n0212_p0713b09║利多少亡家破國種族滅盡皆由恚。以憍慢
T04n0212_p0713b10║滅已滅當滅。是故說除恚去憍慢也。超度諸
T04n0212_p0713b11║結使者。瞋恚憍慢結使為本。除本則無有枝
T04n0212_p0713b12║葉。是故說超度諸結使。不染著名色者。盡
T04n0212_p0713b13║除雖有名色存眾生有樂想。皆由名色與共
T04n0212_p0713b14║相毀訾。我色像名望勝卿。卿色象名望不勝
T04n0212_p0713b15║我。是故說不染著名色。除有何有哉者。所謂
T04n0212_p0713b16║有者結使名號。未能度有至無。為使所使為
T04n0212_p0713b17║結所結為縛所縛。彼修行人以虛寂止觀。永
T04n0212_p0713b18║盡無餘度有至無。是故說除有何有哉也。
T04n0212_p0713b19║　降恚勿令起　　欲生當制之
T04n0212_p0713b20║　漸斷無明根　　修諦第一樂
T04n0212_p0713b21║【CL106n1314_p0303b01】降恚勿令起者。恚熾如火當念速滅。若令滋
T04n0212_p0713b22║長者多所傷敗。恚生則禍至。猶人把火逆風
T04n0212_p0713b23║自燒身。是故說降恚勿令起也。欲生當制之
T04n0212_p0713b24║者。欲心適生即求方便令不生。如彼毒蛇方
T04n0212_p0713b25║欲出穴。即當制御令不暴逸。欲心如是。即
T04n0212_p0713b26║生便滅使不滋長。是故說欲生當制之也。漸
T04n0212_p0713b27║斷無明根者。無明者世間之大冥。覆蔽心識。
T04n0212_p0713b28║不得開舒。當求方便以勇猛心斷根不生。是
T04n0212_p0713b29║故說漸斷無明根也。修諦第一樂者。行者所
T04n0212_p0713c01║以不速成道。猶其婬怒癡染污身心。此三結
T04n0212_p0713c02║使由四諦斷不獲諦。人不能除此三事。從無
T04n0212_p0713c03║數世以來未曾獲無為樂。得四諦者爾乃為
T04n0212_p0713c04║樂。是故說修諦第一樂。
T04n0212_p0713c05║　斷恚得善眠　　恚盡不懷憂
T04n0212_p0713c06║　恚為毒根本　　甘甜為比丘
T04n0212_p0713c07║　賢聖能悉除　　斷彼善眠睡
T04n0212_p0713c08║【CL106n1314_p0304a01】斷恚得善眠者。夫人瞋恚晝夜不睡。如遇蛇
T04n0212_p0713c09║嚙如病發動如失喪財貨。此恚之相貌。人無
T04n0212_p0713c10║瞋恚不見眾惱。安臥睡眠天曉不悟。如服
T04n0212_p0713c11║甘露心識淡然。是故說斷恚得睡眠也。恚盡
T04n0212_p0713c12║不懷憂者。人懷恚怒現在前時。晝夜愁慼如
T04n0212_p0713c13║喪親親。如失財寶。恚已得除無復愁憂苦惱。
T04n0212_p0713c14║是故說恚盡不懷憂也。恚為毒根本者。毒中
T04n0212_p0713c15║根者莫過於恚。人當恚盛覆諸功德不得露
T04n0212_p0713c16║現。是故說恚為毒根本也。甘甜為比丘者。
T04n0212_p0713c17║已拔毒根本無復毒栽更生美藥。如彼甘露
T04n0212_p0713c18║去諸穢惡。是故說甘甜為比丘也。賢聖能悉
T04n0212_p0713c19║除斷彼善睡眠者。所謂賢聖者諸佛弟子。眾
T04n0212_p0713c20║惡悉除諸善普會。滅恚生本更不造新。意不
T04n0212_p0713c21║興念念此恚想。善得睡眠無復憂慮。是故說
T04n0212_p0713c22║賢聖能悉除斷彼善睡眠也。
T04n0212_p0713c23║　【CL106n1314_p0304b01】人興恚怒　　作善不善　　後恚已除
T04n0212_p0713c24║　追念昔事　　如火熾然
T04n0212_p0713c25║人興恚怒作善不善者。如人為恚怒所纏。心
T04n0212_p0713c26║意倒錯無所識知。猶如盲者不睹高岸平地。
T04n0212_p0713c27║彼恚怒人亦復如是。為恚怒所纏。不見善與
T04n0212_p0713c28║不善好之與惡。是故說人興恚怒作善不善
T04n0212_p0713c29║也。後恚已除追念昔事如火熾然者。猶如失
T04n0212_p0714a01║道之士時變為要。瞋恚之人速悔為上。內懷
T04n0212_p0714a02║慚愧即自悔責。恚為虛詐何為興怒。怒怒相
T04n0212_p0714a03║報終無休已如火熾然。心意變悔羞為恚所
T04n0212_p0714a04║使。是故說後恚已除追念昔事如火熾然也。
T04n0212_p0714a05║　無慚無愧　　復好恚怒　　為瞋所纏
T04n0212_p0714a06║　如冥失明
T04n0212_p0714a07║無慚無愧者。人之恚盛不別尊卑。無有慚恥。
T04n0212_p0714a08║如顛惑狂。眾人圍繞終日嗤弄不自覺知。
T04n0212_p0714a09║匿事發露誑言無本。是故說無慚無愧也。復
T04n0212_p0714a10║好恚怒者。彼恚怒人行無清白心懷穢濁。無
T04n0212_p0714a11║【CL106n1314_p0305a01】由得修梵行。是故說復好恚怒也。瞋恚所纏
T04n0212_p0714a12║如冥失明者。彼恚怒人瞋怒熾盛。觀晝如闇
T04n0212_p0714a13║天地悉冥無所復睹。己無身光雖復千日競
T04n0212_p0714a14║照何益於己。是故說為恚所纏如冥失明也。
T04n0212_p0714a15║　彼力非為力　　以恚為力者
T04n0212_p0714a16║　恚為凡朽法　　不覺善響應
T04n0212_p0714a17║彼力非為力以恚為力者。所以瞋恚由非義
T04n0212_p0714a18║興。內自思惟。吾所行是彼所行非。會至眾
T04n0212_p0714a19║詰問前卻。乃為小兒所嗤。方自覺悟退追
T04n0212_p0714a20║不是。所謂貴勝理直則勝。瞋恚力者不可恃
T04n0212_p0714a21║怙。亦無牢固。敗人善性。是故說彼力非為
T04n0212_p0714a22║力以恚為力者也。恚為凡朽法不覺善響應
T04n0212_p0714a23║者。盡滅善本出語成惡。不慮前後觸類興罵
T04n0212_p0714a24║語常麤[麩-夫+黃]以瞋恚為首。夫人有德遠近稱慶。
T04n0212_p0714a25║必有善響【CL106n1314_p0305b01】所在流布。今論此人但聞惡聲無
T04n0212_p0714a26║有善響。雖少多有善為恚所覆不得顯露。是
T04n0212_p0714a27║故說恚為凡朽法不覺善響應也。
T04n0212_p0714a28║　有力近兵　　無力近軟　　夫忍為上
T04n0212_p0714a29║　宜常忍羸
T04n0212_p0714b01║有力近兵無力近軟者。自恃力勢謂為第一。
T04n0212_p0714b02║為弱者輕忍不還報。設當打捶亦不興恚。力
T04n0212_p0714b03║力相從羸羸相就。力者終不設意。於羸羸者。
T04n0212_p0714b04║反更舉意向強。是故說有力近兵無力近軟
T04n0212_p0714b05║也。夫忍為上宜常忍羸者。所謂忍者。不見
T04n0212_p0714b06║過咎是與不是乃名為忍。不恃已強陵易弱
T04n0212_p0714b07║者。設當輕易弱者。便為眾人所見嗤笑。是
T04n0212_p0714b08║故說夫忍為上宜常忍羸。
T04n0212_p0714b09║　舉眾輕之　　有力者忍　　夫忍為上
T04n0212_p0714b10║　宜常忍羸
T04n0212_p0714b11║舉眾輕之者。或有一人為眾所輕。其中有黠
T04n0212_p0714b12║慧者便能忍之。何以故。彼人單弱無所歸趣。
T04n0212_p0714b13║【CL106n1314_p0306a01】豈復在是一人當興瞋恚。是故說舉眾輕之
T04n0212_p0714b14║有力者忍也。夫忍為上宜常忍羸者。忍為第
T04n0212_p0714b15║一力。世間無過者。雖神通鑒照成道相好皆
T04n0212_p0714b16║是忍力。達明今世後世。徹照無外亦由忍力。
T04n0212_p0714b17║是故說夫忍為上宜常忍羸。
T04n0212_p0714b18║　自我與彼人　　大畏不可救
T04n0212_p0714b19║　如知彼瞋恚　　宜滅己中瑕
T04n0212_p0714b20║自我與彼人大畏不可救者。夫人思惟先自
T04n0212_p0714b21║察己。然後觀彼相其顏色。即能分別。斯性弊
T04n0212_p0714b22║惡斯性良善。恒自謹慎不造惡行。恐後世報
T04n0212_p0714b23║受苦無量。從今世至後世無有解脫。是故說
T04n0212_p0714b24║自我與彼人大畏不可救也如知彼瞋恚宜滅
T04n0212_p0714b25║己中瑕者。知彼瞋恚顏色隆盛。己便默然內
T04n0212_p0714b26║自思惟。設我與彼競者則非其儀。我今宜默
T04n0212_p0714b27║與彼諍為是故說如知彼瞋恚宜滅己中【CL106n1314_p0306b01】瑕也。
T04n0212_p0714b28║　二俱行其義　　我與彼亦然
T04n0212_p0714b29║　如知彼瞋恚　　宜滅己中瑕
T04n0212_p0714c01║二俱行其義我與彼亦然者。亦自為己復為
T04n0212_p0714c02║他人。亦自護己復護他身。恒自思惟避於二
T04n0212_p0714c03║事。一者恐現身受殃。二者恐後得報。是故
T04n0212_p0714c04║說二俱行其義我與彼亦然也。如知彼瞋恚
T04n0212_p0714c05║宜滅己中瑕者。躬見前人瞋恚隆怒。或見把
T04n0212_p0714c06║持瓦石欲來見害。己亦防備瓦石拒。之如有
T04n0212_p0714c07║一人手執白杖欲往鬥諍。手所執杖即化為
T04n0212_p0714c08║刀。其人見以即投。刀于地。時有國王在高
T04n0212_p0714c09║樓上遙見此人。始以把草復化為刀。尋復
T04n0212_p0714c10║見之即投于地。王尋遣信喚來詰問。汝何以
T04n0212_p0714c11║故前如把草草化為刀。所以投刀於地。其人
T04n0212_p0714c12║白王曾聞佛經言。佛告侍者。吾將淪虛寂滅
T04n0212_p0714c13║無為。時【CL106n1314_p0307a01】後五鼎沸世。眾生共諍捉推瓦石
T04n0212_p0714c14║即化為刀劍。臣積善來久不敢為惡原首。是
T04n0212_p0714c15║故投刀于地。王聞此語大自感激歎未曾有。
T04n0212_p0714c16║即賞彼人給與民戶。是故說如知彼瞋恚宜
T04n0212_p0714c17║滅己中瑕也。
T04n0212_p0714c18║　俱行二義　　我為彼然　　愚謂無力
T04n0212_p0714c19║　觀法亦然
T04n0212_p0714c20║俱行二義我為彼然者。常護己身亦護彼人。
T04n0212_p0714c21║如護寶貨。內自思惟降伏己心不嬈前人。亦
T04n0212_p0714c22║使彼人不來得我。彼此將護不令有失。是
T04n0212_p0714c23║故說俱行二義我為彼然也。愚謂無力觀法
T04n0212_p0714c24║亦然者。愚者意闇不察來變。謂鬥者常鬥未
T04n0212_p0714c25║始有解和者。常和未始諍說。智者觀見非
T04n0212_p0714c26║鬥者必有損。雖得稱勝莫若本無鬥。是故說
T04n0212_p0714c27║愚謂無力觀法亦然。
T04n0212_p0714c28║　若愚勝智　　麤言惡說　　欲常勝者
T04n0212_p0714c29║　於言宜默
T04n0212_p0715a01║【CL106n1314_p0307b01】若愚勝智麤言惡說者。常惡同友壞敗良善。
T04n0212_p0715a02║發言惡至終日無善。惡惡相隨積罪如山。同
T04n0212_p0715a03║類歎譽各諍勝。如此名穢濁不至究竟。是故
T04n0212_p0715a04║說若愚勝智麤言惡說也。欲常勝者於言宜
T04n0212_p0715a05║默者。賢聖默然智者所歎。惡來加己不以為
T04n0212_p0715a06║慼。若得榮寵不以為歡。罵不報罵行忍為業。
T04n0212_p0715a07║若撾捶者默受不報。是故說常欲勝者於言
T04n0212_p0715a08║宜默也。
T04n0212_p0715a09║　當習智者教　　不與愚者集
T04n0212_p0715a10║　能忍穢漏言　　故說忍中上
T04n0212_p0715a11║當習智者教。觀勝己人慎莫違彼教。猶尚不
T04n0212_p0715a12║與卑賤共諍。況復與勝己者諍乎。此事不然。
T04n0212_p0715a13║何以故智慧之人為尊為上無有過者。是故
T04n0212_p0715a14║說當習智者教也。不與愚者集。以類相從善
T04n0212_p0715a15║入善聚惡入惡友。善者聞惡見則避之。惡【CL106n1314_p0308a01】者
T04n0212_p0715a16║聞善便欲毀蔑。諸佛賢聖及諸得道者。歎說
T04n0212_p0715a17║不鬥諍之德。是故說不與愚者集。能忍穢
T04n0212_p0715a18║漏言者。弊惡之人不自惜身為人所憎。性行
T04n0212_p0715a19║卒暴與彼諍者為人所嗤。既自毀辱朋友不
T04n0212_p0715a20║歡為人所責。云何以金寶身貿彼瓦石。是以
T04n0212_p0715a21║智者以忍為默。是故說能忍穢漏言也。故說
T04n0212_p0715a22║忍中上者。賢聖之人具足眾業。善本無漏皆
T04n0212_p0715a23║悉成就。見彼穢行自攝其心。我今何為復與
T04n0212_p0715a24║彼同。遇聖無數由忍得成。晝夜防備如處熾
T04n0212_p0715a25║然。意念修善日欲增多。若復過惡日損使滅。
T04n0212_p0715a26║是故說忍中上。
T04n0212_p0715a27║　恚者不發言　　處眾若屏處
T04n0212_p0715a28║　人恚以熾然　　終已不自覺
T04n0212_p0715a29║恚者不發言者。受此人形積無數行乃得成
T04n0212_p0715b01║辦。既得人身舌根具足。常當歎說佛法聖眾。
T04n0212_p0715b02║【CL106n1314_p0308b01】承事二親敬奉師尊。晝夜誦習深妙契經。何
T04n0212_p0715b03║以故。佛亦引喻。舌為劍戟招致殃禍。由舌
T04n0212_p0715b04║蚩言喪滅門族。舌有十號言為殊異。為人
T04n0212_p0715b05║重任未始離舌。是故說恚者不發言也。處眾
T04n0212_p0715b06║若屏處者。夫習學人常自謹慎護口過失。若
T04n0212_p0715b07║在大眾及在屏處。出言柔軟不傷彼意。前言
T04n0212_p0715b08║覆後理不煩重。是故說處眾若屏處也。人恚
T04n0212_p0715b09║為熾然終己不自覺者。如彼惡人喜怒發動。
T04n0212_p0715b10║恚蓋所覆不自照見。但自損辱無益於世。垢
T04n0212_p0715b11║膩自纏不自拔濯。一日為惡乃積億劫之殃
T04n0212_p0715b12║況復終身行惡。望欲得道終己不可得。是故
T04n0212_p0715b13║說人恚以熾然終己不自覺也。
T04n0212_p0715b14║　諦說不瞋恚　　乞者念以施
T04n0212_p0715b15║　三分有定處　　自然處天宮
T04n0212_p0715b16║諦說不瞋恚者。人行至誠人所恭敬。為數千
T04n0212_p0715b17║【CL106n1314_p0309a01】萬人所見念待。斯由不瞋致斯德也。乞者念
T04n0212_p0715b18║以施。不懷慳吝有來乞亦不逆意者。此乃名
T04n0212_p0715b19║曰開泰人也。乞者不為貪求欲後世緣緣積
T04n0212_p0715b20║善滿自然得聖道。是故說乞者念以施也。三
T04n0212_p0715b21║分有定處自然處天宮者。三業是行不枯朽。必
T04n0212_p0715b22║生天上人中。往反周旋不處卑賤。猶如有人
T04n0212_p0715b23║從觀至觀從園至園五樂自娛終無憂慼便能
T04n0212_p0715b24║閉地獄餓鬼畜生門。開天人徑路。轉進功業
T04n0212_p0715b25║便至無為是故說三分有定處自然處天宮也。
T04n0212_p0715b26║　息意何有恚　　自撿壽中明
T04n0212_p0715b27║　等智定解脫　　知已無有恚
T04n0212_p0715b28║息意何有恚者。學人息心降麤弊意。心如死
T04n0212_p0715b29║灰身如朽木。見前恚樂不以經懷。心如安
T04n0212_p0715c01║明不可移動。是故說息意何有恚也。自撿
T04n0212_p0715c02║壽中【CL106n1314_p0309b01】明者。學人自檢自養其壽。恒以無漏而
T04n0212_p0715c03║自榮護。不貪世榮有悕望。是故說自撿壽
T04n0212_p0715c04║中明。等智定解脫知已無有恚者。彼修行人
T04n0212_p0715c05║平等解脫不以無等。無等解脫者。斯是世俗
T04n0212_p0715c06║斷欲人也。平等解脫人終無恚怒。所有恚怒
T04n0212_p0715c07║結使之垢永已除盡。是故說等智定解脫知
T04n0212_p0715c08║已無有恚也。
T04n0212_p0715c09║　夫為惡者　　怒有怒報　　怒不報怒
T04n0212_p0715c10║　勝彼鬥負
T04n0212_p0715c11║夫為惡者怒有怒報者。行惡之人彼此受
T04n0212_p0715c12║殃。猶野火行值前被然。先恚怒者令生恚怒。
T04n0212_p0715c13║先惡心者令生惡心。是故說夫為惡者怒有
T04n0212_p0715c14║怒報也。怒不報怒勝彼鬥負者。昔波斯匿王
T04n0212_p0715c15║寵養諸奴。遣使攻伐他國。善解戰法所往皆
T04n0212_p0715c16║伏。後諸妻婦請道人供養求願。復為說微妙
T04n0212_p0715c17║法。皆得須陀洹道。後征人還。婦等語諸夫
T04n0212_p0715c18║曰。君【CL106n1314_p0310a01】征去後。我等請諸道人供養求願。願君
T04n0212_p0715c19║安隱早歸為我說法。我等已得須陀洹道。君
T04n0212_p0715c20║等更可請之。即如婦言請諸道人供養說法。
T04n0212_p0715c21║諸夫復得阿那含道。彼界復有賊寇。王教召
T04n0212_p0715c22║諸群奴令往攻擊。奴輩聞之內自思惟。我等
T04n0212_p0715c23║各各皆得道諦。慈愍一切不害生類。云何當
T04n0212_p0715c24║往攻伐彼敵。復重思惟設不應命受王教者。
T04n0212_p0715c25║身自喪滅殃及妻息。寧就彼死不在存此罪
T04n0212_p0715c26║及妻息。即皆嚴駕往向彼敵。諸天龍神感應。
T04n0212_p0715c27║摧破彼眾安隱還家。國主歡喜四遠寧泰。是
T04n0212_p0715c28║故說怒不報怒勝彼鬥負也。
T04n0212_p0715c29║　忍辱勝怨　　善勝不善　　勝者能施
T04n0212_p0716a01║　真誠勝欺
T04n0212_p0716a02║忍辱勝怨者。昔阿闍世王集四種兵。往攻舍
T04n0212_p0716a03║衛城。時波斯匿王復集四種兵。出外戰鬥摧
T04n0212_p0716a04║破大眾。生擒阿闍世。身將至如來所白世
T04n0212_p0716a05║尊【CL106n1314_p0310b01】曰。姊子阿闍世。叛逆無道橫興惡意攻
T04n0212_p0716a06║伐我國。本無怨讎自生怨讎。本無鬥諍自生
T04n0212_p0716a07║鬥諍。今原赦其罪放還本國。何以故。為我
T04n0212_p0716a08║大姊見放之。是故說忍辱勝怨也。善勝不善
T04n0212_p0716a09║者。無功德人喜自稱說。吾所知多彼所知少。
T04n0212_p0716a10║實無技術稱言有之。實無方略自言多方。
T04n0212_p0716a11║臨事之際攝腹如步屈之蟲。若見智者無然
T04n0212_p0716a12║獨立。如死肉聚無復神識。是以智者勸人積
T04n0212_p0716a13║學。學者寧神之寶宅。心意自在通達四遠由
T04n0212_p0716a14║學得成。營家立國法度邪非斯由學也。是故
T04n0212_p0716a15║說善勝不善也。勝者能施者。所謂勝者勝彼
T04n0212_p0716a16║慳貪。人不立德本者嫉彼妒賢。見人惠施
T04n0212_p0716a17║代惜財貨。恒作是念。我施彼者後何所望。
T04n0212_p0716a18║唯有立信之人乃能惠施。亦不選擇不願果
T04n0212_p0716a19║報。乞者填門不立禁限。四遠雲集不距微
T04n0212_p0716a20║細。是故說勝者能【CL106n1314_p0311a01】施也。真誠勝欺者。真誠
T04n0212_p0716a21║行人宗室眷屬。所在稱揚無不聞者。妄語之
T04n0212_p0716a22║人人見不歡人所憎嫉。是故說真誠勝欺。
T04n0212_p0716a23║　無恚亦不害　　恒念真誠行
T04n0212_p0716a24║　愚者自生恚　　結怨常存在
T04n0212_p0716a25║無恚亦不害恒念真誠行者。彼修行人知時
T04n0212_p0716a26║知法。可避知避可就知就。所說真誠為世人
T04n0212_p0716a27║所敬不誑惑人。是故說無恚亦不害恒念真
T04n0212_p0716a28║誠行也。愚者自生恚結怨常存在者。愚人所
T04n0212_p0716a29║習瞋恚為首。存在心懷未始捨離。猶如鑿石
T04n0212_p0716b01║作字文章分明。不為暴風所滅。是故說愚者
T04n0212_p0716b02║自生恚結怨常存在也。
T04n0212_p0716b03║　恚能自制　　如止奔車　　是為善御
T04n0212_p0716b04║　去冥入明
T04n0212_p0716b05║恚能自制如止奔車者。恚怒即生還能制者。
T04n0212_p0716b06║此名人中雄也。猶如馬車奔逸。御者能止
T04n0212_p0716b07║此【CL106n1314_p0311b01】名善御。是故說恚能自制如止奔車也。是
T04n0212_p0716b08║為善御去冥入明者。此善御者非御車御。亦
T04n0212_p0716b09║非象馬御。所謂御者。能自攝意念不分散息
T04n0212_p0716b10║心不起。志趣無為不著世累。為人重任作良
T04n0212_p0716b11║祐福田。可敬可貴為供養最。是故說是為善
T04n0212_p0716b12║御去冥入明也。
T04n0212_p0716b13║　沙門及道　　行斯愛念　　新水華香
T04n0212_p0716b14║　馬恚為十【○】【○】【○】【○】【○】【○】【○】【○】【CL106n1314_p0312a01】【CL106n1314_p0312b01】
T04n0212_p0716b15║　　【CL106n1314_p0313a01】【○】【○】【○】出曜經如來品第二十二
T04n0212_p0716b16║　最正覺自得　　不染一切法
T04n0212_p0716b17║　一切智無畏　　自然無師保
T04n0212_p0716b18║最正覺自得者。昔六師在世貪著利養。競自
T04n0212_p0716b19║稱己獨謂為尊。聞佛出世神德過人。六師雲
T04n0212_p0716b20║集各共結誓。我等六人世無等倫。近聞有佛
T04n0212_p0716b21║出世。神德威力踰越我等。宜可同議心齊意
T04n0212_p0716b22║等語不相違。然後乃得勝彼瞿曇。即遣一人
T04n0212_p0716b23║往觀如來。顏色視瞻為如人不。即往觀見視
T04n0212_p0716b24║無厭足。還白六師如其所見。瞿曇顏貌世之
T04n0212_p0716b25║希有。威神光明踰於日月。如我所見無譬可
T04n0212_p0716b26║喻。六人復念。其人出於王種。理應端正何
T04n0212_p0716b27║足【CL106n1314_p0313b01】復怪。今且更遣一人往觀瞿曇容儀無畏。
T04n0212_p0716b28║為躁疾局促耶。即往觀相。如師子王在群獸
T04n0212_p0716b29║中無所畏難。還告六師。瞿曇在眾。如獸中
T04n0212_p0716c01║王。無所畏難。六人復念。愚人希更事故。貪
T04n0212_p0716c02║彼光明故圍繞之耳。此是常宜何足復怪。彼
T04n0212_p0716c03║瞿曇者出自王宮。六萬婇女晝夜娛樂。未更
T04n0212_p0716c04║師法曾不造學。更可遣人往聽所說。頗有經
T04n0212_p0716c05║理為如凡夫耶。即遣明達一人往觀視之具
T04n0212_p0716c06║聞所說。還白六人。彼瞿曇所演。達古知今
T04n0212_p0716c07║前知無極卻睹無窮。判義析理理不煩重。六
T04n0212_p0716c08║師聞已復作是念。世多有人辯辭揵疾悅可
T04n0212_p0716c09║人心。然不存理不可尋究。復可遣人往觀
T04n0212_p0716c10║瞿曇。眾人聞其所說寂然聽受為憒亂不聽
T04n0212_p0716c11║耶。即往觀聽。見諸大眾渴仰聞法專一心意。
T04n0212_p0716c12║渴仰如來目未曾眴。還白六師。瞿曇所演。
T04n0212_p0716c13║味如甘露。眾【CL106n1314_p0314a01】人渴仰聽無厭足。六人復作
T04n0212_p0716c14║是念。人集徒眾。初心極猛久必退散復何疑
T04n0212_p0716c15║怪。更遣一人往瞻瞿曇。義理深邃為淺薄無
T04n0212_p0716c16║緒耶。即遣高勝一人往觀瞿曇具聞所說。還
T04n0212_p0716c17║白六師。瞿曇所演如海無崖我等所見如牛
T04n0212_p0716c18║蹄水。今我一人且欲就彼求為弟子。焉知其
T04n0212_p0716c19║餘者。前後使人各共相將詣如來所。復有無
T04n0212_p0716c20║數眾生雲隤競至到如來所。即聞佛說此偈
T04n0212_p0716c21║曰。
T04n0212_p0716c22║　最正覺自得　　不染一切法
T04n0212_p0716c23║　一切智無畏　　自然無師保
T04n0212_p0716c24║最正覺自得者。覺悟一切諸法。無細不入。
T04n0212_p0716c25║無微不察。以神通力如實知之。是故說最正
T04n0212_p0716c26║覺自得也。不染一切法者。利衰毀譽稱譏苦
T04n0212_p0716c27║樂。不為此八法所染。是故說不染一切法也。
T04n0212_p0716c28║一切智無畏者。離一切患無復眾惱。不為水
T04n0212_p0716c29║火【CL106n1314_p0314b01】惡賊所見陷溺。超越厄難獨善無憂。是故
T04n0212_p0717a01║說一切智無畏也。自然無師保者。獨王三千
T04n0212_p0717a02║大千國土。無有儔侶。等者猶無。況欲出耶。
T04n0212_p0717a03║是故說自然無師保。
T04n0212_p0717a04║　志獨無等倫　　自獲於正道
T04n0212_p0717a05║　如來天人尊　　一切智力具
T04n0212_p0717a06║志獨無等倫者。我以天眼觀三千大千剎土。
T04n0212_p0717a07║頗有斯類與我等耶。遍而觀之無有等者。況
T04n0212_p0717a08║欲出耶。此事不然。是故說志獨無倫也。自
T04n0212_p0717a09║獲正道者。吾求於道無師教授自然獲之。
T04n0212_p0717a10║亦無伴侶獨步無畏。是故說曰自獲於正道
T04n0212_p0717a11║也。如來天人尊者。何故名為如來。如過去等
T04n0212_p0717a12║正覺來。吾從彼來。於三阿僧祇劫執行勤苦。
T04n0212_p0717a13║或施國財妻子頭目髓腦能自拔濟。從中來
T04n0212_p0717a14║故名如來。復從如來法性就世間義故。謂
T04n0212_p0717a15║如【CL106n1314_p0315a01】來如過去諸佛世尊。具足十力四無所畏
T04n0212_p0717a16║十八不共殊勝之法大慈大悲。廣度一切不
T04n0212_p0717a17║離如性。我今亦爾故謂如來。何以故名為天
T04n0212_p0717a18║人尊。曰所以稱天人尊者。天人緣彼得修善
T04n0212_p0717a19║本。越次取證成於聖道。盡有漏成無漏。三
T04n0212_p0717a20║達神通無所罣礙。是故說如來天人尊也。一
T04n0212_p0717a21║切智力具者。如來遺體力者。體有百二十節。
T04n0212_p0717a22║一節有百二十八臂。神力是乳哺力非神通
T04n0212_p0717a23║力。是故說一切智力具也。
T04n0212_p0717a24║　我為世尊　　斷漏無婬　　諸天世人
T04n0212_p0717a25║　一群從心
T04n0212_p0717a26║我為世尊者。世者有三一者陰世。二者器世。
T04n0212_p0717a27║三者眾生世。何以故名為無著者。三義故名
T04n0212_p0717a28║為無著。一者斷結故謂無著。二者堪受人施
T04n0212_p0717a29║故謂無著。三者三界無種。亦無根本亦不復
T04n0212_p0717b01║生故謂無著。是故說我為無著也。斷漏無婬
T04n0212_p0717b02║【CL106n1314_p0315b01】者。謂無上義無有過上者。亦無儔匹。覺悟一
T04n0212_p0717b03║切諸法。無微不入無細不達。復為坐中眾生
T04n0212_p0717b04║解狐疑故說無上義。過去無數恒沙諸佛壽
T04n0212_p0717b05║命極長。弟子徒眾不可稱計。國土清淨無有
T04n0212_p0717b06║瑕穢。謂為過佛神力多。我今日莫作斯觀。所
T04n0212_p0717b07║以然者。神通智力一而不二。但眾生心自有
T04n0212_p0717b08║增減。是故說斷漏無婬也。諸天世人一群從
T04n0212_p0717b09║心者。諸天世人沙門婆羅門魔。若魔天釋梵
T04n0212_p0717b10║四王。吾為獨尊獨悟無與等者。是故說諸天
T04n0212_p0717b11║世人一群從心也。爾時六師弟子。聞佛說此
T04n0212_p0717b12║偈已。心堅固者即求為道。心懷猶豫者。還至
T04n0212_p0717b13║師所具白所聞。三界獨尊典領十方實無等
T04n0212_p0717b14║倫。宜各馳散各求所安。
T04n0212_p0717b15║　我既無師保　　亦獨無伴侶
T04n0212_p0717b16║　積一行得佛　　自然通聖道
T04n0212_p0717b17║【CL106n1314_p0316a01】爾時世尊於樹王下。為梵天所請即從坐起。
T04n0212_p0717b18║詣波羅奈國。爾時憂毘梵志。遙見世尊來
T04n0212_p0717b19║便作是念。瞿曇今日顏色容悅內外清徹。將
T04n0212_p0717b20║有何故。師為是誰從誰學道。為學何法修何
T04n0212_p0717b21║技術。爾時世尊即向梵志。而說此偈。
T04n0212_p0717b22║　我既無師保　　亦獨無伴侶
T04n0212_p0717b23║　積一行得佛　　自然通聖道
T04n0212_p0717b24║我既無師保者。如來至真等正覺。觀達三世
T04n0212_p0717b25║無事不知。為後眾生未覺悟者而說斯偈。吾
T04n0212_p0717b26║善逝後當有比丘。一名摩訶僧祇。二名婆蔡
T04n0212_p0717b27║審鞞。稱言文殊師利。釋迦文師欲除彼猶
T04n0212_p0717b28║豫故。是故說此偈也。復有說者。諸外道異
T04n0212_p0717b29║學各作是論。沙門瞿曇。從阿蘭迦蘭聞法。
T04n0212_p0717c01║然後成道。欲除彼猶豫。故說我既無師保也。
T04n0212_p0717c02║亦獨無伴侶者。如來等正覺。觀達三世當來
T04n0212_p0717c03║過去現【CL106n1314_p0316b01】在。無事不察。當來二部比丘。一名
T04n0212_p0717c04║摩訶僧祇。二名婆蔡審鞞。捨本就末有人界
T04n0212_p0717c05║土則佛出世。下方地獄畜生餓鬼。上方天樂
T04n0212_p0717c06║自娛終不出佛。如來所化無處不遍。若一處
T04n0212_p0717c07║不遍不名為佛。彼二部者謂為不遍。如來神
T04n0212_p0717c08║力登一須彌頂。如是所經歷教化周旋無有
T04n0212_p0717c09║窮極。是故說亦獨無伴侶也。積一行得佛者。
T04n0212_p0717c10║於此三世成最正覺。佛興出世要在閻浮利
T04n0212_p0717c11║地。生於中國不在邊地。所以生此閻浮利地
T04n0212_p0717c12║者。東西南北億千閻浮利地。此間閻浮利地
T04n0212_p0717c13║最在其中。土界神力勝餘方。餘方剎土轉不
T04n0212_p0717c14║如此。是故說積一行得佛也。自然通聖道
T04n0212_p0717c15║者。捨熱惱結使冷而無熅。人有憂心顏常不
T04n0212_p0717c16║歡。無憂心者顏常和悅。如來世尊亦復如是。
T04n0212_p0717c17║眾患已盡無復熱惱。是故說自然通聖道也。
T04n0212_p0717c18║爾時有憂毘【CL106n1314_p0317a01】梵志前白佛言。君今自稱為最
T04n0212_p0717c19║勝耶。爾時世尊以偈報梵志曰。
T04n0212_p0717c20║　己勝不受惡　　一切勝世間
T04n0212_p0717c21║　叡智廓無疆　　開蒙我為勝
T04n0212_p0717c22║己勝不受惡者一切勝世間。能勝怨世稱
T04n0212_p0717c23║曰勝。此勝非為勝。斷漏盡諸使。眾結永盡
T04n0212_p0717c24║乃稱為勝。獨王世界無能及者。是故說己勝
T04n0212_p0717c25║不受惡一切勝世間也。叡智廓無疆開蒙我
T04n0212_p0717c26║為勝者。世間惡法墜隨罪惡者。吾已永滅得
T04n0212_p0717c27║不起法忍。當來受有生愛十二牽連永滅無
T04n0212_p0717c28║餘。是故說叡智廓無疆開蒙我為勝也。爾時
T04n0212_p0717c29║憂毘梵志前白佛言。瞿曇今日為欲何趣。爾
T04n0212_p0718a01║時世尊復以偈報曰。
T04n0212_p0718a02║　今往波羅奈　　欲擊甘露鼓
T04n0212_p0718a03║　當轉於法輪　　未曾有轉者
T04n0212_p0718a04║【CL106n1314_p0317b01】梵志問佛為審爾不。佛告梵志。如來言無有
T04n0212_p0718a05║二。梵志聞已頷頭歎吒而去。
T04n0212_p0718a06║　智人不處愚　　觀世隨而化
T04n0212_p0718a07║　說於無垢跡　　永息無有上
T04n0212_p0718a08║智人不處愚觀世隨而化者。謂佛及諸弟子
T04n0212_p0718a09║先觀世間。誰應得度誰不應度。周遍觀察誰
T04n0212_p0718a10║堪受化誰不受化。誰種解脫根栽誰不種解
T04n0212_p0718a11║脫根栽。是故說智人不處愚觀世隨而化也。
T04n0212_p0718a12║說於無垢跡永息無有上者。無垢跡者。賢聖
T04n0212_p0718a13║八道。永息者滅盡泥洹。聖人降世接度群生
T04n0212_p0718a14║恒以賢聖道。初不離無漏行。是故說說於無
T04n0212_p0718a15║垢跡永息無有上也。
T04n0212_p0718a16║　勇猛大吼　　正法如來　　法說義說
T04n0212_p0718a17║　覺者永安
T04n0212_p0718a18║勇猛大吼正法如來者。勇猛者佛及諸弟子。
T04n0212_p0718a19║釋迦文佛勇猛超越九劫。是故名為勇猛。六
T04n0212_p0718a20║【CL106n1314_p0318a01】師縱逸好修非法不按正律。如來所演如法
T04n0212_p0718a21║所行越過世法。是故說勇猛大吼正法如來
T04n0212_p0718a22║也。法說義說覺者永安者。人法非為法人所
T04n0212_p0718a23║嗤眾所憎惡。如來所說法說義說聞者歡悅。
T04n0212_p0718a24║除憂熱惱永無苦患。常得安隱心識淡然。
T04n0212_p0718a25║是故說法說義說覺者永安也。
T04n0212_p0718a26║　勇健立一心　　出家日夜滅
T04n0212_p0718a27║　諸天常衛護　　為佛所稱記
T04n0212_p0718a28║勇健立一心者。彼修行人定意一心無他餘
T04n0212_p0718a29║念。眾德具足意不可壞。入定之人所願必果。
T04n0212_p0718b01║是故說勇健立一心也。出家日夜滅者。所謂
T04n0212_p0718b02║出家不但捨妻息離五欲。求出欲界修上界
T04n0212_p0718b03║道。初禪休息行無起滅。是故說出家日夜滅
T04n0212_p0718b04║也。諸天常衛護者。入定之人諸天衛護承事
T04n0212_p0718b05║禮敬。欲使增其功德。是故說諸天常衛護也。
T04n0212_p0718b06║【CL106n1314_p0318b01】為佛所稱記者。從此世界上至淨居天。歎說
T04n0212_p0718b07║立根人。閻浮利地眾生快得善利。如來現在
T04n0212_p0718b08║廣說法味。所度眾生不可稱限。是故說為
T04n0212_p0718b09║佛所稱記也。
T04n0212_p0718b10║　彼於天人中　　歎說等正覺
T04n0212_p0718b11║　速得而自覺　　最後離胎身
T04n0212_p0718b12║彼於天人中歎說等正覺者。諸天世人恒詠
T04n0212_p0718b13║佛功德。各獻善心至于成佛未曾違離。是故
T04n0212_p0718b14║說彼於天人中歎說等正覺也。速得而自覺
T04n0212_p0718b15║者。人民之類歎未曾有。如來功德甚奇甚特。
T04n0212_p0718b16║我等眾人謂為如來在於斯坐。何圖如來遊
T04n0212_p0718b17║於無量百千世界。教化眾生不以為惓是故
T04n0212_p0718b18║說速得而自覺也。最後離胎身者。最後受身
T04n0212_p0718b19║臨欲泥洹。佛自歎說告語阿難。如來此身更
T04n0212_p0718b20║不受生。無為永寂不復起滅。阿難當知。吾
T04n0212_p0718b21║觀【CL106n1314_p0319a01】方域及上空界。更不受之生分畢矣。阿難
T04n0212_p0718b22║我更不染俗。俗中躁擾吾不復更。是故說最
T04n0212_p0718b23║後離胎身。
T04n0212_p0718b24║　諸謂過去佛　　及已當來者
T04n0212_p0718b25║　現在等正覺　　多除眾人憂
T04n0212_p0718b26║彼雜阿鋡契經所說。昔佛在舍衛國祇樹給
T04n0212_p0718b27║孤獨園。爾時世尊告諸比丘。世人共會不相
T04n0212_p0718b28║恭敬甚為苦哉。我恒發此念。世頗有人沙門
T04n0212_p0718b29║婆羅門有勝我者。我當承事供養禮敬。然我
T04n0212_p0718c01║觀察沙門婆羅門。可恭敬者乎。時比丘我復
T04n0212_p0718c02║作是念。昔我成佛由四意止四意斷四神足五
T04n0212_p0718c03║根五力七覺意八直行。我今承事供養如敬
T04n0212_p0718c04║尊長。過去恒沙諸佛世尊。亦由此法成最正
T04n0212_p0718c05║覺。當來恒沙諸佛。亦緣此法而得成道。我今
T04n0212_p0718c06║現在如來至真等正覺。亦緣此法成於道【CL106n1314_p0319b01】果。
T04n0212_p0718c07║我今躬自思惟分別此法。是故說諸過去佛
T04n0212_p0718c08║及已當來者現在等正覺多除眾人憂也。
T04n0212_p0718c09║　盡共敬重法　　已敬今敬者
T04n0212_p0718c10║　若當甫恭敬　　是謂佛法要
T04n0212_p0718c11║欲引三世恭敬故說此偈。
T04n0212_p0718c12║　若欲自求要　　正身為第一
T04n0212_p0718c13║　恭敬於正法　　憶念佛教誡
T04n0212_p0718c14║若欲自求要正身為第一者。人欲成道必自
T04n0212_p0718c15║求要。進趣於道恭敬於諸法。追憶過去洹沙
T04n0212_p0718c16║諸佛所說教誡。如現在前亦不漏失。是故說
T04n0212_p0718c17║若欲自求要正身為第一恭敬於正法憶念佛
T04n0212_p0718c18║教誡也。
T04n0212_p0718c19║【■】出曜經卷第二十
