T04n0212_p0698b01║【★】
T04n0212_p0698b02║出曜經卷第十七
T04n0212_p0698b03║
T04n0212_p0698b04║　　　　姚秦涼州沙門竺佛念譯【☆】
T04n0212_p0698b05║　　惟念品第十六
T04n0212_p0698b06║　出息入息念　　具滿諦思惟
T04n0212_p0698b07║　從初竟通利　　按如佛所說
T04n0212_p0698b08║【CL106n1314_p0259b01】出息入息念者。安者謂息入。般者謂息出。
T04n0212_p0698b09║彼修行人當善觀察二甘露門。一者安般二
T04n0212_p0698b10║者不淨觀。或有行人但修安般或修不淨觀。
T04n0212_p0698b11║彼修安般者。思惟分別出息入息。息長亦知
T04n0212_p0698b12║息短亦知息熅亦知息冷亦知。意若錯亂復
T04n0212_p0698b13║從一始。從頭至足分別了知。設復錯者復從
T04n0212_p0698b14║一始。如是經歷返覆數過自知意至。吾今
T04n0212_p0698b15║捉息皆得自在。欲使氣息從左耳出如意不
T04n0212_p0698b16║難從左耳入。亦復如是從右耳出入。或從鼻
T04n0212_p0698b17║出入皆能隨意。最後迴息從頂上出隨意者
T04n0212_p0698b18║成數息法。設不成者腦蓋發壞即取命終。如
T04n0212_p0698b19║是學人經十二年。或有成有不成者。復次行
T04n0212_p0698b20║人分別思惟不淨觀。往至城外丘曠塜間。觀
T04n0212_p0698b21║死人屍骸諦熟分別。此屍我形有何差別。復
T04n0212_p0698b22║還至精舍或坐床或敷坐具。或復露坐內自
T04n0212_p0698b23║思惟。【CL106n1314_p0260a01】經憶塜間死屍暴露。我身與彼等無
T04n0212_p0698b24║差別。如是經歷過十二年。有得定者不得定
T04n0212_p0698b25║者。是故說出息入息念也。具滿諦思惟者。
T04n0212_p0698b26║夫人定意善察分別。一數二隨三止四觀五
T04n0212_p0698b27║還六淨。是故說具滿諦思惟也。從初竟通利
T04n0212_p0698b28║者。晝夜孜孜初不懈息。數缺則從一始。是
T04n0212_p0698b29║通利不受六情染外塵垢。是故說從初竟通
T04n0212_p0698c01║利也。按如佛所說者。如來所以遺十二部經。
T04n0212_p0698c02║剖判要義皆為後生。未開悟者眾智自在除
T04n0212_p0698c03║去希望。是故說按如佛所說也。
T04n0212_p0698c04║　是則照世間　　如雲解日現
T04n0212_p0698c05║　起止學思惟　　坐臥不廢忘
T04n0212_p0698c06║是則照世間者。猶如秋時明月。無有五蔽在
T04n0212_p0698c07║眾星中光明獨照。此亦如是得安般定者。在
T04n0212_p0698c08║眾修行人中。威神獨顯顏貌光曜無與等者。
T04n0212_p0698c09║【CL106n1314_p0260b01】是故說是則照世間如雲解日現也。起止學
T04n0212_p0698c10║思惟者。以得安般定意。身意鏗然不動不為
T04n0212_p0698c11║外邪所沮。心亦如是不隨外塵興于邪念。是
T04n0212_p0698c12║故說起止學思惟。坐臥不廢忘者。彼修行人
T04n0212_p0698c13║已得三昧定意亦常思惟。若坐若臥終日學
T04n0212_p0698c14║習初不暫捨。是故說坐臥不廢忘也。
T04n0212_p0698c15║　比丘立是念　　前利後則好
T04n0212_p0698c16║　始得終必勝　　誓不睹生死
T04n0212_p0698c17║比丘立是念者。所謂比丘永息萬想意不馳
T04n0212_p0698c18║騁。執志牢固端攝諸情意。常在定不求餘念。
T04n0212_p0698c19║是故說比丘立是念也。前利後則好者。先得
T04n0212_p0698c20║安般數息禪定。後能越次取證超過三界。身
T04n0212_p0698c21║中諸結永盡無餘。淨如真金永無微翳。是故
T04n0212_p0698c22║說前利後則好也。始得終必勝者。已具知斷
T04n0212_p0698c23║化緣已遍。己身度有更不受當來形。
T04n0212_p0698c24║是故說【CL106n1314_p0261a01】始得終必勝誓不睹生死也。
T04n0212_p0698c25║　若見身所住　　六更以為最
T04n0212_p0698c26║　息心常一意　　便自致泥洹
T04n0212_p0698c27║若見身所住者。比丘比丘尼及新學者。男彌
T04n0212_p0698c28║女尼優婆塞優婆夷剎利婆羅門長者居士
T04n0212_p0698c29║種。執志堅固趣道不難。是故說若見身所住
T04n0212_p0699a01║也。六更以為最者。閉塞諸根眼耳鼻口身意
T04n0212_p0699a02║諸根澄淨不亂。守護六情不受諸見。是故說
T04n0212_p0699a03║六更以為最也。息心常一意者。彼修行人數
T04n0212_p0699a04║出入息觀諸毛孔一一分別終無錯謬。猶如
T04n0212_p0699a05║明眼之士於明鏡中自睹面像。是故說息心
T04n0212_p0699a06║常一意也。便自致泥洹者。斷諸使流永離世
T04n0212_p0699a07║俗。便逮泥洹不動不變。無復往還染著諸界。
T04n0212_p0699a08║是故說便自致泥洹。
T04n0212_p0699a09║　以有是諸念　　自身常建行
T04n0212_p0699a10║　若其不如是　　【CL106n1314_p0261b01】終不得意行
T04n0212_p0699a11║以有是諸念自身常建行者。如彼執行之人。
T04n0212_p0699a12║晝夜精勤意不迷誤。進前求道如遭劫燒救
T04n0212_p0699a13║護頭燃。初中竟夜亦不廢忘。是故說以有是
T04n0212_p0699a14║諸念。自身常建行也。若其不如是終不得意
T04n0212_p0699a15║行者。生死長遠亦無端緒。解知泥洹已離三
T04n0212_p0699a16║界過去未來現在。是故說若其不如是終不
T04n0212_p0699a17║得意行也。
T04n0212_p0699a18║　是隨本行者　　如是度愛勞
T04n0212_p0699a19║　若能寤意念　　解脫一心樂
T04n0212_p0699a20║是隨本行者。初入道者。或時先教安般守意。
T04n0212_p0699a21║或時先教不淨觀。須觀彼行者心之好樂。是
T04n0212_p0699a22║故說是隨本行者也。如是度愛勞者。愛為
T04n0212_p0699a23║病根難掘難拔。何以故。愛難掘愛難拔。猶
T04n0212_p0699a24║此愛本涉歷生死。遍滿三界。增益四生。迴趣
T04n0212_p0699a25║五道。【CL106n1314_p0262a01】誰能覺者唯黠慧之士。乃能覺了三界
T04n0212_p0699a26║五道受苦之惱。是故說如是度愛勞也。
T04n0212_p0699a27║　若能寤意念　　解脫一心樂
T04n0212_p0699a28║　應時等行法　　是度老死地
T04n0212_p0699a29║若能寤意念者。彼修行者。係意在明不敢睡
T04n0212_p0699b01║寤成諸道果。要由覺悟不從睡寐而得道也。
T04n0212_p0699b02║雖復覺寤係意不專不成道果。意既覺寤加
T04n0212_p0699b03║心專正。便越三有至無餘界。是故說若能寤
T04n0212_p0699b04║意念也。解脫一心樂者。彼修行人已得定意
T04n0212_p0699b05║眾德具足。不得定人不能具諸德行。昔有婬
T04n0212_p0699b06║逸之人。意專女色不能去離覺寤。思女姿顏
T04n0212_p0699b07║欲與言語交通。眠寐夢想容貌攜手共遊。時
T04n0212_p0699b08║婦遇疾骨消肉盡形骸獨立。爾時彼家恒有
T04n0212_p0699b09║知識道人往返。其婦白道人曰。我今所患
T04n0212_p0699b10║日夜困羸。將其意故欲陳我情為可爾不。時
T04n0212_p0699b11║道【CL106n1314_p0262b01】人曰但說無苦。設有隱匿之事。我當覆藏
T04n0212_p0699b12║不使彰露。婦人白言。我夫稟性婬欲偏多。晝
T04n0212_p0699b13║夜役嬈不容食息。由是生疾恐不自濟。時彼
T04n0212_p0699b14║道人告婦人曰。若汝夫主。近汝身者。便以
T04n0212_p0699b15║此語其夫曰。須陀洹法禮應爾耶。後果如所
T04n0212_p0699b16║言夫主來近。婦尋語曰。夫為須陀洹道為應
T04n0212_p0699b17║爾耶。夫聞婦言甚懷慚愧內自思惟。我將不
T04n0212_p0699b18║審是須陀洹乎。即便息意在閑靜處思惟校
T04n0212_p0699b19║計。成斯陀含阿那含果。自知已得道跡。便
T04n0212_p0699b20║不復與女人從事。婦人問夫。汝今何故永息
T04n0212_p0699b21║欲心不與吾從事。夫告婦曰。吾審見汝已何
T04n0212_p0699b22║由復共往反。婦語其夫。汝言審見我。我有何
T04n0212_p0699b23║咎。我恒貞良不犯女禮。何以見罵。乃至於
T04n0212_p0699b24║斯婦人即集五親宗族。告語之曰。今我夫主
T04n0212_p0699b25║意見疏薄。永息親情不復交通。復見罵詈稱
T04n0212_p0699b26║言見我。今【CL106n1314_p0263a01】於眾前便可說之。夫言且止須我
T04n0212_p0699b27║引證乃得自明。夫主還歸彩畫好瓶。成滿糞
T04n0212_p0699b28║穢牢蓋其口香華芬熏。還至彼眾告其婦曰。
T04n0212_p0699b29║審愛我不。若愛我。者可抱弄此瓶如愛我身。
T04n0212_p0699c01║婦隨其語抱瓶翫弄意不捨離。夫主見婦已
T04n0212_p0699c02║愛著此瓶。即打瓶破臭穢流溢蛆蟲現出。復
T04n0212_p0699c03║語婦曰。汝今故能抱此破瓶不耶。婦答曰。我
T04n0212_p0699c04║寧取死終不能近此破瓶。寧入火坑投於深
T04n0212_p0699c05║水。高山自投於下。頭足異處終不能近此瓶。
T04n0212_p0699c06║夫告其婦。前言見汝。正見此事耳。我觀汝身
T04n0212_p0699c07║劇於此瓶。從頭至足分別思惟。三十六物有
T04n0212_p0699c08║何可貪。爾時復重說偈曰。
T04n0212_p0699c09║　勇者入定觀　　身心所興塵
T04n0212_p0699c10║　見已生穢惡　　如彼彩畫瓶
T04n0212_p0699c11║是故說解脫一心樂也。應時等行法者。夫修
T04n0212_p0699c12║【CL106n1314_p0263b01】行人憑善知識。或諸天衛護外邪不入。求道
T04n0212_p0699c13║甚易無所畏難。猶如遠行之人迷失大道反
T04n0212_p0699c14║從小徑。惺寤之士告其人曰。此非正道時
T04n0212_p0699c15║可變悔從彼正路。時迷路者從其言教。還
T04n0212_p0699c16║復大路安隱得歸。彼修行人亦復如是。憑善
T04n0212_p0699c17║知識獲致正道。是故說應時等行法也。是度
T04n0212_p0699c18║老死地者。猶人涉路多諸恐畏。或遇虎狼盜
T04n0212_p0699c19║賊。或遭姦邪惡鬼。或值道路嶮難側身傍過。
T04n0212_p0699c20║如此眾難數百千變。復值水漿乏短。其人自
T04n0212_p0699c21║念設道路有一難猶尚叵過。況復多嶮。即自
T04n0212_p0699c22║建意晝夜不息。得越彼難安隱得歸大失財
T04n0212_p0699c23║寶。彼修行人觀察三界皆悉熾燃。欲得遠離
T04n0212_p0699c24║求無為道。是故說是度老死地也。
T04n0212_p0699c25║　比丘寤意念　　當令應是念
T04n0212_p0699c26║　都佮生死棄　　為能作苦際
T04n0212_p0699c27║【CL106n1314_p0264a01】比丘寤意念者。昔有商客經過曠野。道路疲
T04n0212_p0699c28║極竟夜眠睡。群賊相率欲來劫奪。時彼虛空
T04n0212_p0699c29║神天。於虛空中。以偈告商人曰。
T04n0212_p0700a01║　覺者誰為眠　　眠者誰為覺
T04n0212_p0700a02║　誰知誰分別　　見報如其義
T04n0212_p0700a03║爾時商客中有優婆塞。是佛五戒弟子即報
T04n0212_p0700a04║之曰。
T04n0212_p0700a05║　我覺我為眠　　我眠我為覺
T04n0212_p0700a06║　我知我分別　　欲知此是義
T04n0212_p0700a07║天復問曰。
T04n0212_p0700a08║　云何覺為眠　　云何眠為覺
T04n0212_p0700a09║　云何知分別　　吾欲聞此義
T04n0212_p0700a10║時優婆塞即報天曰。
T04n0212_p0700a11║　覺聖八道者　　三佛之所演
T04n0212_p0700a12║　於彼覺寤法　　我為在眠寐
T04n0212_p0700a13║　不覺八道者　　三佛之所說
T04n0212_p0700a14║　【CL106n1314_p0264b01】於彼眠寤法　　我為在覺寤
T04n0212_p0700a15║是謂神天我覺我為眠。我眠我為覺。我知我
T04n0212_p0700a16║分別。欲知是此義。天復說曰。
T04n0212_p0700a17║　善哉覺為眠　　善哉眠為覺
T04n0212_p0700a18║　善哉知分別　　善哉聞此義
T04n0212_p0700a19║時優婆塞聞此義已即報天曰。遭蒙天恩安
T04n0212_p0700a20║隱得歸。天迷盜賊不知商人止頓處所。令諸
T04n0212_p0700a21║賈客得度險路。是故說比丘寤意念也。當令
T04n0212_p0700a22║應是念者。彼修行人執意精勤。意之所願無
T04n0212_p0700a23║事不果。清淨無瑕穢不行放逸。身著精進
T04n0212_p0700a24║衣心懷慧明。愚癡闇冥無由得現。是故說當
T04n0212_p0700a25║令應是念也。都佮生死棄者。彼修行人復以
T04n0212_p0700a26║方便斷諸結使。緣著諸縛。棄重棄剝重剝打
T04n0212_p0700a27║重打。去離生老病死。是故說都佮生死棄
T04n0212_p0700a28║也。為能作苦際者。於現法中越凡夫法。不
T04n0212_p0700a29║處中般泥【CL106n1314_p0265a01】洹生泥洹行無行般泥洹不上流究
T04n0212_p0700b01║竟般泥洹。如斯學人於現法中般泥洹。捨此
T04n0212_p0700b02║五泥洹。何以故。佛契經雜阿含所說。我今比
T04n0212_p0700b03║丘不說少許生分。下及彈指之頃況復多乎。
T04n0212_p0700b04║何以故。受生分苦由是流轉不免於苦。比丘
T04n0212_p0700b05║當觀猶如糞除。少許常臭況復多耶。是故比
T04n0212_p0700b06║丘當求方便斷受生分永離三有。如是諸比
T04n0212_p0700b07║丘。當作是學拔生根本無令滋蔓。諸修行人
T04n0212_p0700b08║聞佛所說承受教誡。於現法中。拔其生本不
T04n0212_p0700b09║復受。是故說為能作苦際。
T04n0212_p0700b10║　常當聽微妙　　自覺寤其意
T04n0212_p0700b11║　能覺之為賢　　終始無所畏
T04n0212_p0700b12║常當聽微妙者。與人說法甚為難遇。具足諸
T04n0212_p0700b13║根亦復難得。遭賢遇聖億世乃值。世尊說曰。
T04n0212_p0700b14║吾昔積行億百千劫時乃聞法。雖得聞法分
T04n0212_p0700b15║【CL106n1314_p0265b01】別義味復不可遭。告諸來會專精一意聽微
T04n0212_p0700b16║妙法。是故說常當聽微妙也。自覺寤其意者。
T04n0212_p0700b17║世尊在世與無央數百千之眾。前後圍遶而
T04n0212_p0700b18║為說法。時有一人於彼大眾眠寐睡徹。於上
T04n0212_p0700b19║比丘一人。告彼睡比丘曰。何不覺寤聽如來
T04n0212_p0700b20║說法。方更睡寐驚動大眾。汝何不觀如來妙
T04n0212_p0700b21║法。美於甘露除人萬患。其人聞已默然不對。
T04n0212_p0700b22║是故說自覺寤其意也。能覺之為賢者。覺此
T04n0212_p0700b23║睡眠猶天之與地。億千萬倍不可以譬喻為
T04n0212_p0700b24║比。或有行人陰蓋所蔽瞪懵著睡。諸天扶佐
T04n0212_p0700b25║數來覺寤。伺命狂象蹋三善根苗。無常熾火
T04n0212_p0700b26║燒生類根栽。人中尊者今日出現。普照三界
T04n0212_p0700b27║無不蒙光。結使賊寇盜竊善財。如此眾變不
T04n0212_p0700b28║可稱記。皆由睡眠不覺寤故。是故說能覺之
T04n0212_p0700b29║為賢也。終始無所畏者。夫人覺寤萬邪不【CL106n1314_p0266a01】能
T04n0212_p0700c01║干。不但行道之人覺寤為賢。世凡夫人亦由
T04n0212_p0700c02║覺寤成辦眾事。或時俗人於眠睡中忘失財
T04n0212_p0700c03║貨。怨家責主盜賊水火所見侵欺。或時行
T04n0212_p0700c04║人瞪懵睡眠。應聞法時反更不聞。應成道果
T04n0212_p0700c05║反更不獲。應當誦習根義覺道。於睡眠中皆
T04n0212_p0700c06║悉亡失。是故說終始無所畏也。
T04n0212_p0700c07║　以覺意得應　　日夜慕學行
T04n0212_p0700c08║　當解甘露要　　令諸漏得盡
T04n0212_p0700c09║以覺意得應者。彼修行人校計思惟。晝夜歎
T04n0212_p0700c10║譽覺寤之德。慢惰之人復自歎說睡眠之要。
T04n0212_p0700c11║是故說以覺寤其意得應也。日夜慕學行者。
T04n0212_p0700c12║彼修行人精勤自役晝夜不息。前後中間不
T04n0212_p0700c13║失次第。是故說日夜慕學行也。當解甘露要
T04n0212_p0700c14║者。賢聖八品道。謂之甘露。滅盡泥洹。亦名
T04n0212_p0700c15║甘露。彼修行人習學賢聖八道進趣泥洹。離
T04n0212_p0700c16║八【CL106n1314_p0266b01】不閑貪樂意欲。寂靜淡泊無為無作。是
T04n0212_p0700c17║故說當學甘露要也。令諸漏得盡者。漏義云
T04n0212_p0700c18║何。以何故名為漏義。答曰住義為漏義。漬
T04n0212_p0700c19║為漏義渧為漏義。增上為漏義。非人所持
T04n0212_p0700c20║為漏義。住為漏義者。欲界眾生以何制住。
T04n0212_p0700c21║答曰漏也。色無色界眾生以何制住。答曰漏
T04n0212_p0700c22║也。是故說住為漏義。云何漬為漏義。答曰。
T04n0212_p0700c23║猶如以水。漬穀萌芽得生。此眾生類亦復如
T04n0212_p0700c24║是以三有水。漬宿行本結使。萌芽得生。是謂
T04n0212_p0700c25║漬為漏義也。渧為漏義者。猶如涌泉屋漏。
T04n0212_p0700c26║深渠溝澗母人慈重自然流溢。是名渧為
T04n0212_p0700c27║漏義也。增上為漏義者。猶如人間共相尊貴。
T04n0212_p0700c28║尊卑貴賤各有所在。上有明主下民不得東
T04n0212_p0700c29║西縱逸。此眾生類亦復如是。為結使所制持。
T04n0212_p0701a01║不能得離三界四生五趣。是謂增上為漏義。
T04n0212_p0701a02║非人所持為漏義者。【CL106n1314_p0267a01】猶如人為非人所持。狂
T04n0212_p0701a03║有所說可避而不避。應離而不離。可持而不
T04n0212_p0701a04║持。不可捉而捉。此眾生類亦復如是。為結
T04n0212_p0701a05║使非人所持狂有所說。是故說非人所持為
T04n0212_p0701a06║漏義。能斷此諸漏者。於人天獨尊意之所念
T04n0212_p0701a07║必成不難。而獲斷智拔苦根本至究竟處。不
T04n0212_p0701a08║受當來有。得無生忍。是故說能斷此諸漏也。
T04n0212_p0701a09║　夫人得善利　　乃來自歸佛
T04n0212_p0701a10║　是故當晝夜　　一心當念佛
T04n0212_p0701a11║夫人得善利者。世間利者。象馬車乘國財妻
T04n0212_p0701a12║息金銀珍寶。車磲馬瑙水精琉璃珊瑚琥珀。
T04n0212_p0701a13║雖言是善利非真正利。欺惑世人。由是致忿
T04n0212_p0701a14║亡國破家無不由之。不免地獄餓鬼畜生。能
T04n0212_p0701a15║投命自歸於如來所。便能得免地獄畜生之
T04n0212_p0701a16║難。自歸佛者。斷有至無欲越次取證。隨三
T04n0212_p0701a17║乘【CL106n1314_p0267b01】行各得其願。若生天上人中受自然福。若
T04n0212_p0701a18║初發意志崇佛道者。復得四意止四意斷四
T04n0212_p0701a19║神足五根五力七覺意八賢聖道。是謂三十
T04n0212_p0701a20║七品。是故說夫人得善利也。問曰何以故。但
T04n0212_p0701a21║說人得果證。不說天龍阿須倫閱叉鬼神耶。
T04n0212_p0701a22║答曰。人道於諸趣最尊最妙。專心一意便能
T04n0212_p0701a23║斷漏盡結越次取證。人道堪受賢聖道教故
T04n0212_p0701a24║說人也。乃來自歸佛者。云何名為自歸。何以
T04n0212_p0701a25║故說自歸。答曰救護為歸義。復次無畏為歸
T04n0212_p0701a26║義。脫難為歸義。是故說乃來自歸佛也。是
T04n0212_p0701a27║故當晝夜一心當念佛者。人心所念流馳萬
T04n0212_p0701a28║端。彈指之頃造行無量。晝夜所思無有停息。
T04n0212_p0701a29║於中自拔迴意向善。一心念佛永無眾想。
T04n0212_p0701b01║是故當晝夜一心念佛也。
T04n0212_p0701b02║　夫人得善利　　乃來自歸法
T04n0212_p0701b03║　是故當晝夜　　【CL106n1314_p0268a01】一心當念法
T04n0212_p0701b04║所謂法者。滅盡泥洹有恐懼者。令至無為。無
T04n0212_p0701b05║恐懼者取道有何難乎。有為法者。為生老病
T04n0212_p0701b06║死所見逼迫。滅盡泥洹無生老病死者。是故
T04n0212_p0701b07║說夫人得善利乃來自歸法也。晝夜一心念
T04n0212_p0701b08║法者。夫言法者。現在獲祐除諸熱惱。智者所
T04n0212_p0701b09║習非愚所行。是故說晝夜一心念法者也。
T04n0212_p0701b10║　夫人得善利　　乃來自歸眾
T04n0212_p0701b11║　是故當晝夜　　一心念於眾
T04n0212_p0701b12║夫人得善利乃來自歸眾者。問曰無畏為歸
T04n0212_p0701b13║義。於大眾中有恐怖者。何以故說自歸於眾。
T04n0212_p0701b14║答曰。或有大眾。已離五難無復恐懼。云何五
T04n0212_p0701b15║難。一為生難二為老難三為病難四為死難五
T04n0212_p0701b16║為不樂眾難。離此五難乃可自歸。云何名為
T04n0212_p0701b17║眾諸有異眾外道。裸形從一至十乃至無【CL106n1314_p0268b01】數。
T04n0212_p0701b18║如來聖眾在諸眾中為尊最上。是故說夫人
T04n0212_p0701b19║得善利乃來自歸眾。是故當晝夜一心念眾也。
T04n0212_p0701b20║　能知自覺者　　是瞿曇弟子
T04n0212_p0701b21║　晝夜當念是　　一心歸命佛
T04n0212_p0701b22║能知自覺者。初自歸法其義不定。今此念佛
T04n0212_p0701b23║乃名為定。向佛牢固不可移轉。是故說能知
T04n0212_p0701b24║自覺者。是瞿曇弟子者。如來出瞿曇姓。觀
T04n0212_p0701b25║察將來未然事故說此義。於將來世當有眾
T04n0212_p0701b26║生。姓婆嗟無父母。忽然而生豪尊自貴在
T04n0212_p0701b27║世自誇。如來欲止彼謗故。說瞿曇弟子也。
T04n0212_p0701b28║晝夜當念是一心念於佛。一心念佛者。邪惡
T04n0212_p0701b29║鬼眾不敢侵近。是故說晝夜當念是佛一心
T04n0212_p0701c01║念於佛也。
T04n0212_p0701c02║　善覺自覺者　　是瞿曇弟子
T04n0212_p0701c03║　晝夜當念是　　一心念於法
T04n0212_p0701c04║【CL106n1314_p0269a01】善覺自覺者。佛告諸比丘。當自觀察於諸法
T04n0212_p0701c05║要除去亂想。是故說善覺自覺者。是瞿曇弟
T04n0212_p0701c06║子晝夜當念是一心念於法也。
T04n0212_p0701c07║　善覺自覺者　　是瞿曇弟子
T04n0212_p0701c08║　晝夜當念是　　一心念於眾
T04n0212_p0701c09║善覺自覺者。佛告諸大眾。汝等皆見一切大
T04n0212_p0701c10║眾。以智而見非為無智。以觀而觀非為無觀。
T04n0212_p0701c11║亦知我眾清淨不清淨。是故說善覺自覺者
T04n0212_p0701c12║是瞿曇弟子。晝夜當念是一心念於眾也。
T04n0212_p0701c13║　念身念非常　　念戒布施德
T04n0212_p0701c14║　念天安般死　　晝夜當念是
T04n0212_p0701c15║彼修行人持戒完具清淨無穢。猶如金剛不
T04n0212_p0701c16║可沮壞。猶如須彌不可移動。是故說念身念
T04n0212_p0701c17║非常念戒布施德念天安般死晝夜當念是。
T04n0212_p0701c18║所謂念施者施有二種。財施結使施。結使施
T04n0212_p0701c19║【CL106n1314_p0269b01】者名曰究竟施。不變悔。財物施者非至竟
T04n0212_p0701c20║施。施已還悔。是故說念施也。所謂念天者。
T04n0212_p0701c21║賢聖弟子晝夜念天。於此持戒得生彼處。習
T04n0212_p0701c22║行功德不斷信根。具眾德本成就禁戒。是故
T04n0212_p0701c23║說晝夜當念天也。當念身者。常觀此身成諸
T04n0212_p0701c24║不淨瑕穢充滿。是故說當念身也。至死亡念
T04n0212_p0701c25║亦復如是也。
T04n0212_p0701c26║　善覺自覺者　　是瞿曇弟子
T04n0212_p0701c27║　晝夜當念是　　一心念不害
T04n0212_p0701c28║善覺自覺者。是瞿曇弟子者。一切眾生皆念
T04n0212_p0701c29║其命。愛戀妻息貪著家業。身口意所修。不
T04n0212_p0702a01║害人者乃稱明智之士。是故說晝夜當念是
T04n0212_p0702a02║一心念不害也。晝夜當念是不起瞋恚者。夫
T04n0212_p0702a03║人瞋恚多起亂想心。如劍戟難制難持。生恚
T04n0212_p0702a04║者不獲其果。是故說晝夜當念是不起瞋恚
T04n0212_p0702a05║也。【CL106n1314_p0270a01】晝夜當念是。願欲出家不樂在家貪著五
T04n0212_p0702a06║欲。彼修行人雖在家內。觀欲如火意常厭患。
T04n0212_p0702a07║晝夜思惟夢想出家。是故說晝夜當念是常
T04n0212_p0702a08║念欲出家也。晝夜當念是坐禪一意定。初學
T04n0212_p0702a09║三禪定為首。禪以攝意不興結使。眾想寂定
T04n0212_p0702a10║念不流馳。是故說晝夜當念是坐禪一意也。
T04n0212_p0702a11║晝夜當念是念持不受塵。常樂寂靜不處人
T04n0212_p0702a12║間。麤衣惡食不著文飾。趣自支形自足修道。
T04n0212_p0702a13║是故說晝夜當念是念持不受塵也。晝夜當
T04n0212_p0702a14║念是空不願無想。恒觀五陰身虛而不真不
T04n0212_p0702a15║可恃怙。為變易法不得久停。計我無我況有
T04n0212_p0702a16║身耶。是故說晝夜當念是空不願無想。晝夜
T04n0212_p0702a17║當念是去離願求意。彼修行人。志求道德不
T04n0212_p0702a18║自為己。亦不願男相女形。亦不願色聲香味
T04n0212_p0702a19║細滑法。是故說晝夜當念是去離願求意也。
T04n0212_p0702a20║【CL106n1314_p0270b01】晝夜當念是習學無想心。學人得無想定。
T04n0212_p0702a21║具足賢聖法律。問曰。學人在諸地不見有我
T04n0212_p0702a22║無我。何以故。不說具足賢聖法律。獨說無
T04n0212_p0702a23║想定耶。答曰。無想定者賢聖之奧室。入此
T04n0212_p0702a24║室者不聞凡夫雜糅之行。是故說晝夜當念
T04n0212_p0702a25║是習學無想心也。晝夜當念是入室而思惟。
T04n0212_p0702a26║彼修行人初入行時學二思惟。一者斷結。二
T04n0212_p0702a27║者於現法而自娛樂。是故說晝夜當念是入
T04n0212_p0702a28║定而思惟也。
T04n0212_p0702a29║　善覺自覺者　　是瞿曇弟子
T04n0212_p0702b01║　晝夜當念是　　意樂泥洹樂
T04n0212_p0702b02║所謂泥洹者。終始無憂亦復不見起當有盡。
T04n0212_p0702b03║永離眾患亦無熱惱。無求無想無復五陰名
T04n0212_p0702b04║色。不我有我不見名色。取要言之虛無想像
T04n0212_p0702b05║智者教習。是故說善覺自覺者。是瞿曇弟子
T04n0212_p0702b06║【CL106n1314_p0271a01】晝夜當念是意樂泥洹樂也。【○】【○】【○】【○】【○】【○】【○】【○】【○】【○】【○】【○】【○】【○】【CL106n1314_p0271b01】
T04n0212_p0702b07║　　【CL106n1314_p0272a01】【○】【○】【○】出曜經雜品第十七
T04n0212_p0702b08║　當念自覺寤　　慎莫損其行
T04n0212_p0702b09║　行要修亦安　　不行行受報
T04n0212_p0702b10║當念自覺寤者。夫人有施為先。當內思惟校
T04n0212_p0702b11║計熟思。
T04n0212_p0702b12║　善思而思行　　慎勿失其所
T04n0212_p0702b13║　慮不失所者　　失所懷痛憂
T04n0212_p0702b14║是故說當念自覺寤也。慎莫損其行者。夫
T04n0212_p0702b15║人有所施為。事情已彰復還懈慢。不究其理
T04n0212_p0702b16║不禪思惟。或時諷誦亦不通利。臨欲試時捨
T04n0212_p0702b17║眾逃亡。是謂於學有損。習禪之人念不在
T04n0212_p0702b18║定。流馳萬端如彼猿猴捨一趣一。於賢聖法
T04n0212_p0702b19║律乃【CL106n1314_p0272b01】有大累。是故先達之人教彼後生。卒成
T04n0212_p0702b20║其道不使漏失。是故說慎莫失其所也。慮不
T04n0212_p0702b21║失所者或有誦人。日誦十千解義百千。晝夜
T04n0212_p0702b22║諷誦不失上下文句。一一分明理不遠義入
T04n0212_p0702b23║禪之寂。天雷地震萬響俱作不能動其神。是
T04n0212_p0702b24║故說慮不失所者也。失所懷痛憂者。行不專
T04n0212_p0702b25║己俱興嫉意自墜於淵。皆由行不正故。是故
T04n0212_p0702b26║說失所懷痛憂也。
T04n0212_p0702b27║　人當求方便　　自致獲財寶
T04n0212_p0702b28║　彼自觀其義　　意願即果之
T04n0212_p0702b29║人當求方便者。世人多慕周旋四方。孜孜級
T04n0212_p0702c01║級求救形命皆貪財貨。諸比丘等復求方便。
T04n0212_p0702c02║誦契經律阿毘曇及諸雜藏。坐禪比丘禪定
T04n0212_p0702c03║入微。小七大七不失其次。耳錘法財已得功
T04n0212_p0702c04║德增益其行。是故說人當求方便自致財寶
T04n0212_p0702c05║【CL106n1314_p0273a01】也。彼自觀其義意願即果之者。世人思惟誰
T04n0212_p0702c06║有富貴積財千萬者。隨所意念費耗財寶。
T04n0212_p0702c07║學道之人捐捨妻息去離榮寵。自知功德具
T04n0212_p0702c08║滿。分別義理問則能答。彼坐禪人復自觀見
T04n0212_p0702c09║禪定寂靜。得六神通飛騰虛空。作十八變
T04n0212_p0702c10║勇沒自由。不信道者睹已則信已。信道者遂
T04n0212_p0702c11║進不退。是故說彼自觀其義意願即果之也。
T04n0212_p0702c12║　坐起求方便　　自求於定明
T04n0212_p0702c13║　如工練真金　　除去塵垢冥
T04n0212_p0702c14║　不為闇所蔽　　永離老死患
T04n0212_p0702c15║坐起求方便自求於定明者。所謂坐起者諸
T04n0212_p0702c16║疑結使。是人懷懈慢不究其業。彼懈慢人雖
T04n0212_p0702c17║言起立與坐無異。精勤之人雖言坐臥與立
T04n0212_p0702c18║無異。是故說坐起求方便自求於定明也。
T04n0212_p0702c19║常當專意求於定明。光無盡無處不照。是故
T04n0212_p0702c20║說求於定明也。如工鍊真金除去塵垢冥者。
T04n0212_p0702c21║彼【CL106n1314_p0273b01】大眾中工師巧匠集在彼眾。猶如塵垢物
T04n0212_p0702c22║為塵所蔽。未被刈除遂增污穢。今此人心
T04n0212_p0702c23║亦復如是。為婬怒癡垢所染。亦無精光不得
T04n0212_p0702c24║照曜。是故說曰如工練真金除去塵垢冥也。
T04n0212_p0702c25║不為闇所蔽永離老死患者。彼修行人刈治
T04n0212_p0702c26║塵垢無諸結使。終不為生所屈不為老所困。
T04n0212_p0702c27║不為無常所召。是故說不為暗所蔽永離老
T04n0212_p0702c28║死患。
T04n0212_p0702c29║　不羞反羞　　羞反不羞　　不畏現畏
T04n0212_p0703a01║　畏現不畏　　生為邪見　　死入地獄
T04n0212_p0703a02║不羞反羞者。或有行人年歲長。大不肯從小
T04n0212_p0703a03║比丘承受教誡。小比丘所說隨順法教。長老
T04n0212_p0703a04║羞恥內自思惟。為少年比丘所授。極懷慚愧
T04n0212_p0703a05║藏顏無處。於彼不應起羞而羞。是故說不羞
T04n0212_p0703a06║反羞也。羞反不羞者。彼修行人不誦習契經
T04n0212_p0703a07║律阿毘曇及諸雜藏。虛受信施衣被飯食病
T04n0212_p0703a08║【CL106n1314_p0274a01】瘦醫藥床褥臥具。是故說羞反不羞也。不畏
T04n0212_p0703a09║現畏者。滅盡泥洹淡然無為。反更畏之不親
T04n0212_p0703a10║其行。彼泥洹中無生無老無病無死。亦復無
T04n0212_p0703a11║天趣人趣地獄餓鬼畜生趣反。更畏之如所
T04n0212_p0703a12║說。彼凡夫人未曾聞此本無今無已無當無。
T04n0212_p0703a13║亦無恐懼安隱。亦復無眾害諸變捨一切難。
T04n0212_p0703a14║而更畏之。是故說曰不畏而現畏也。畏現
T04n0212_p0703a15║不畏者。五道生死婬怒癡熾然為火所燒。
T04n0212_p0703a16║漸增生老病死愁憂苦惱不可稱說。亦不畏
T04n0212_p0703a17║彼更著三有。是故說畏現不畏也。生為邪
T04n0212_p0703a18║見所謂邪見者。可羞不羞不羞反羞。可畏不
T04n0212_p0703a19║畏不畏反畏。此盡名為邪見。造邪見業是謂
T04n0212_p0703a20║生。為邪見死入惡道。作罪多者入惡道。作
T04n0212_p0703a21║罪中者入畜生。作罪少者入餓鬼。是故說
T04n0212_p0703a22║曰邪見墮惡道。
T04n0212_p0703a23║　【CL106n1314_p0274b01】人前為過　　後止不犯　　是照世間
T04n0212_p0703a24║　如月雲消
T04n0212_p0703a25║昔佛在舍衛國祇樹給孤獨園。彼時去國界
T04n0212_p0703a26║不遠有梵志子。名曰無害。常追逐師友。讀梵
T04n0212_p0703a27║志經典。所事師者耆舊長老。年過八十所納
T04n0212_p0703a28║妻婦。年幼少壯顏貌端正。女之禮節威儀備
T04n0212_p0703a29║舉。無害梵志子亦復端正丈夫姿顏世無雙
T04n0212_p0703b01║比。時彼女人婬欲熾盛。即捉梵志子無害手。
T04n0212_p0703b02║吾敬卿德欲與情交宜可爾不。無害聞之。以
T04n0212_p0703b03║手掩耳我寧喪命終不敢聽。女答之曰。夫人
T04n0212_p0703b04║飢渴給以食飲豈不篤意耶。我今婬火熾盛。
T04n0212_p0703b05║須卿婬水滅之。豈不適我情耶。設當由汝喪
T04n0212_p0703b06║我命根者。於此經典何用學為。無害答曰。
T04n0212_p0703b07║我從母意犯梵志法死入地獄。豈不抂乎。時
T04n0212_p0703b08║彼無害自抴走出門外。時梵志婦蓬頭亂髮
T04n0212_p0703b09║以土自坌。裂壞衣裳坐地𡀱哭。長老梵志
T04n0212_p0703b10║行還【CL106n1314_p0275a01】見之問其婦曰。誰取汝打撲乃爾。婦答
T04n0212_p0703b11║梵志是汝親信弟子。梵志聞已內自思惟。吾
T04n0212_p0703b12║今不宜彰露此事。彼人備聞害我不疑。當以
T04n0212_p0703b13║權宜微以誘進乃獲其身斷其命根。即呼梵
T04n0212_p0703b14║志子而告之曰。汝前後已來。所學咒術皆悉
T04n0212_p0703b15║備具無有缺漏。然當選擇良日祭祠諸神咒
T04n0212_p0703b16║乃得行。左手援楯右手援劍。詣彼要道嶮
T04n0212_p0703b17║路值人斬之。數滿千人而取一指。如是成鬘
T04n0212_p0703b18║咒乃得行。是時弊魔復遣鳩槃荼鬼。衛護
T04n0212_p0703b19║其人使得行惡。斷絕人路無復行人。漸漸乃
T04n0212_p0703b20║至闍梨違尼園中。人民丘曠舉國被災。又
T04n0212_p0703b21║少一指不充其數。無害親所生母每生此念。
T04n0212_p0703b22║吾子久在曠野。飢寒勤苦必然不疑。時母送
T04n0212_p0703b23║餉躬詣彼園。無害遙見便生此念。吾受師訓
T04n0212_p0703b24║當辦指鬘。今少一指不充其數。今值我母自
T04n0212_p0703b25║來送餉。若我【CL106n1314_p0275b01】先食咒術不成。若我先殺母者
T04n0212_p0703b26║當犯五逆罪。梵志子應從佛得度。如來三達
T04n0212_p0703b27║見彼無害。興五逆意殺母不疑。若審爾者億
T04n0212_p0703b28║佛不救。吾今宜往拔濟其苦。使母子俱全豈
T04n0212_p0703b29║不善乎。即化作比丘。手執應器視地而行。
T04n0212_p0703c01║循彼徑路直趣彼園。路側行人諸牧牛者
T04n0212_p0703c02║語曰。沙門止止莫從此路。前有暴賊。名曰指
T04n0212_p0703c03║鬘。前後已來傷害人民不可稱計。我等所忌
T04n0212_p0703c04║不從此路。沙門單弱儻為賊所害者不亦劇
T04n0212_p0703c05║耶。化人曰無苦。賊不害我。吾有禁咒足能
T04n0212_p0703c06║制彼。使不害我。轉復前進遂欲至園。指鬘
T04n0212_p0703c07║遙見有比丘來。歡喜踊躍不能自勝。吾願果
T04n0212_p0703c08║矣。必成指鬘又不害母。咒術成辦權停我母
T04n0212_p0703c09║及此餉食。殺彼比丘然後能食。執刀擎楯
T04n0212_p0703c10║往逆比丘。無害素是壯士。走及奔馬馳趣
T04n0212_p0703c11║向佛。佛以神力令彼無害在【CL106n1314_p0276a01】地。頓縮佛地
T04n0212_p0703c12║寬舒如是疲極不能及佛。指鬘舉聲喚沙門
T04n0212_p0703c13║曰。止止沙門吾欲問義。比丘答曰。吾自久
T04n0212_p0703c14║住卿自不住。爾時指鬘以偈向比丘說曰。
T04n0212_p0703c15║　沙門行反言住　　我住反言不住
T04n0212_p0703c16║　沙門當說此義　　云何汝住我不住
T04n0212_p0703c17║爾時佛復以偈答曰。
T04n0212_p0703c18║　指鬘我已住　　無害一切人
T04n0212_p0703c19║　汝為凶暴人　　何不改罪過
T04n0212_p0703c20║廣說如契經偈。爾時指鬘賊即以劍楯頭上。
T04n0212_p0703c21║指鬘投於深澗。叉手合掌向如來懺悔。復以
T04n0212_p0703c22║偈讚曰。
T04n0212_p0703c23║【■】出曜經卷第十七
