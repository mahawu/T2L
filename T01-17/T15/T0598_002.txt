T15n0598_p0137c19║【□】
T15n0598_p0137c20║【□】
T15n0598_p0137c21║【CL047n0452_p0338a01】佛說海龍王經卷第二
T15n0598_p0137c22║【□】
T15n0598_p0137c23║　　　　西晉月氏國三藏竺法護譯
T15n0598_p0137c24║　　總持品第五
T15n0598_p0137c25║佛告龍王。有四事法無盡之教無盡之藏為
T15n0598_p0138a01║總持也。何等四。分別無盡。慧無盡。明智無
T15n0598_p0138a02║盡。總持辯才無盡。是為四。復有四事難攝無
T15n0598_p0138a03║盡之藏為總持也。何等四。其性難攝。道心
T15n0598_p0138a04║難攝。入法難攝入。眾生行難攝。是為四。復
T15n0598_p0138a05║有四堅固要無盡之藏為總持也。何等四。所
T15n0598_p0138a06║願堅固。奉行堅固。立忍堅固。度於因緣所造
T15n0598_p0138a07║堅固。是為四。復有四所說無盡之藏為總
T15n0598_p0138a08║持也。何等四。講諸至誠。講諸緣起。講眾生
T15n0598_p0138a09║行。講諸乘本無慧。是為四。復有四光無盡之
T15n0598_p0138a10║藏為總持也。何等四。照于法界。照于智慧。照
T15n0598_p0138a11║于慧明。照于如應之所說法。是為四。復有
T15n0598_p0138a12║四上曜無盡之【CL047n0452_p0338b01】藏為總持也。何等四。精進
T15n0598_p0138a13║為上。禁戒修行勤力為上。求積功德為上。合
T15n0598_p0138a14║聚求慧為上。是為四。復有四無窮無盡之藏
T15n0598_p0138a15║為總持也。何等四。求諸度無極而無窮極。不
T15n0598_p0138a16║厭生死而無窮極。開化度人而無窮極。求諸
T15n0598_p0138a17║通慧而無窮極。是為四。復有四無厭無盡之
T15n0598_p0138a18║藏為總持也。何等四。佛前聽經而無厭足。
T15n0598_p0138a19║為人說經而無厭足。求諸德本而無厭足。供
T15n0598_p0138a20║養如來而無厭足。是為四。復有四無能勝者
T15n0598_p0138a21║無盡之藏為總持也。何等四。一切塵勞亦無
T15n0598_p0138a22║能勝。一切諸魔亦不能勝。諸外異道亦不
T15n0598_p0138a23║能勝。一切怨敵亦不能勝。是為四。復有四
T15n0598_p0138a24║無習無盡之藏為總持也。何等四。不習聲聞
T15n0598_p0138a25║緣覺之乘。不習一切供養之利。不習一切諸
T15n0598_p0138a26║所著求。不習一切諸凡夫行。是為四。復有
T15n0598_p0138a27║四無得無盡之藏為總持也。【CL047n0452_p0339a01】何等四。不得所
T15n0598_p0138a28║生。不得開化惡戒之人。不得說經在於有為
T15n0598_p0138a29║為上大乘。不得乞求。是為四。復有四力無盡
T15n0598_p0138b01║之藏為總持。何等四。忍力忍於一切所作。
T15n0598_p0138b02║眾惡慧力蠲除一切眾生疑結。神通力見一
T15n0598_p0138b03║切眾生心之所念。善權力為一切人如應說
T15n0598_p0138b04║法。是為四。復有四大藏無盡之藏為總持。何
T15n0598_p0138b05║等四。不自侵欺而斷三寶是則大藏。入於無
T15n0598_p0138b06║量之法是則大藏。得一切心隨其所志是則
T15n0598_p0138b07║大藏。慧等如空是則大藏。是為四。復有四無
T15n0598_p0138b08║極無盡之藏為總持。何等四。博聞無極。智
T15n0598_p0138b09║慧無極。所願無極。順眾生說法無極。是為
T15n0598_p0138b10║四。菩薩復有四事不自侵至無盡之藏為總
T15n0598_p0138b11║持。何等四。說法不自侵。說至誠不自侵。順法
T15n0598_p0138b12║行不自侵。得至道極不自侵。是謂四。復有
T15n0598_p0138b13║四事得無所畏無盡之藏為總【CL047n0452_p0339b01】持。何等四。不
T15n0598_p0138b14║畏惡趣。不畏眾會。不畏決疑。不畏失佛道。是
T15n0598_p0138b15║為四無盡之藏為總持也。
T15n0598_p0138b16║佛告龍王。是無盡藏總持。說德無量。入無
T15n0598_p0138b17║極慧集菩薩行。所可由慧。光曜莊嚴菩薩
T15n0598_p0138b18║所求。菩薩財寶所入法藏。入總持門分別言
T15n0598_p0138b19║教。嚴身口意得淨諸國。合集自在護念正
T15n0598_p0138b20║道。入眾生敷慧化導。正法力精進具諸度無
T15n0598_p0138b21║極。嚴淨道場逮諸佛法。是謂無盡之藏總持。
T15n0598_p0138b22║其有文名字號之數及法諸數。遊于正法。
T15n0598_p0138b23║皆來歸斯無盡之藏為總持也。菩薩入斯於
T15n0598_p0138b24║諸文字無所分別。諸法清白不壞本淨故。樂
T15n0598_p0138b25║一切法不侵樂法故。究竟諸法所志諸法亦
T15n0598_p0138b26║無侵欺故。一切眼法不侵諸法明故。諸法
T15n0598_p0138b27║假號不侵會法故。以逮諸法不侵行精進故。
T15n0598_p0138b28║諸法調定於柔順法無所侵故。諸法說之無
T15n0598_p0138b29║侵光曜焚燒諸【CL047n0452_p0340a01】法。於無起法而無侵故。信一
T15n0598_p0138c01║切法於所好法亦無侵故。說一切法於諸言
T15n0598_p0138c02║教無所侵故。諸法本無於無趣法而無侵故。
T15n0598_p0138c03║諸法審諦等三世法亦無侵故。諸法常住於
T15n0598_p0138c04║不動法亦不侵故。諸法有哀隨本所樂而為
T15n0598_p0138c05║現法故。諸法悉等說無差特故。諸法求跡
T15n0598_p0138c06║示現諸法至平等故。諸法所至示現入深道
T15n0598_p0138c07║門故。諸法至力現諸上法故。諸法愚冥為現
T15n0598_p0138c08║智明故。懷來諸法示現諸法無所亡失故。總
T15n0598_p0138c09║持諸法示現諸法為無盡故。諸法寂然現憺
T15n0598_p0138c10║怕故。諸法虛空而為示現廣普之法故。諸法
T15n0598_p0138c11║無明現癡本故。諸法悉住現所立處故諸法
T15n0598_p0138c12║入慧現離癡法故。諸法人也而為示現分別
T15n0598_p0138c13║諸法故。諸法離有而為示現離所有法故。諸
T15n0598_p0138c14║法有難而為示現諸法瑕穢故。諸法常念而
T15n0598_p0138c15║為示現宿命事故。諸【CL047n0452_p0340b01】法有緣示現諸法而有
T15n0598_p0138c16║侵故。諸法入志而為示現寂諸亂故。諸法極
T15n0598_p0138c17║重而為示現無所動法故。諸法住處而為示
T15n0598_p0138c18║現眾法界處故。諸法導師而為示現審諦之
T15n0598_p0138c19║法故。諸法致果而為示現志無所念故。諸法
T15n0598_p0138c20║唯陰而為示現蠲除五陰諸法苦患故。諸法
T15n0598_p0138c21║生死示現諸法無塵故。諸法寂空示現諸法
T15n0598_p0138c22║無所猗故。諸法如固示現諸法斷眾固故。
T15n0598_p0138c23║諸法寂滅示現諸法斷因緣故。佛語龍王。是
T15n0598_p0138c24║名曰文字緣會無盡藏總持。菩薩得是分別
T15n0598_p0138c25║一切文字所興。譬如文字而不可盡。諸法
T15n0598_p0138c26║所說不可盡亦復如是。譬如文字亦不從身
T15n0598_p0138c27║出。不從心出。諸法如是不可知處。不住在身
T15n0598_p0138c28║不住在心。譬如文字無所依倚。而求解說
T15n0598_p0138c29║塵勞之事。亦無所淨。菩薩已得無盡藏總持。
T15n0598_p0139a01║雖說塵勞。不著塵垢究竟本【CL047n0452_p0341a01】淨。譬如文字
T15n0598_p0139a02║不合在身。然為他人有所解說。諸法如是。
T15n0598_p0139a03║有所發起教心清淨。如文字有所說時無所
T15n0598_p0139a04║至湊。無所言時不處在內。諸法如是。假使
T15n0598_p0139a05║說時無所至到。設不說時不積在內。如文字
T15n0598_p0139a06║無色無見而現在外。諸色如是。無色無見由
T15n0598_p0139a07║心因緣而有退轉。如文字虛自在寂寞。悉
T15n0598_p0139a08║以怳惚無作字者。諸法如是。虛靜寂寞莫
T15n0598_p0139a09║有造作。如文字不出染污瞋恚愚癡。又因文
T15n0598_p0139a10║字而有音教。諸法如是。不出染污貪騃之惑。
T15n0598_p0139a11║由從想念起婬怒癡。如文字因諸貪緣說
T15n0598_p0139a12║得果證。文字無得亦無有證。諸法如是因
T15n0598_p0139a13║其緣對說有果證。計於本法無果無證。譬如
T15n0598_p0139a14║諸法無不因字。諸行如是所有諸法皆由
T15n0598_p0139a15║佛道。
T15n0598_p0139a16║　　總持身品第六
T15n0598_p0139a17║【CL047n0452_p0341b01】佛語龍王。菩薩已住無盡藏。而以文字求於
T15n0598_p0139a18║佛道總持文字力也。歸趣文字身也。滅盡
T15n0598_p0139a19║像色也。入法門頂也。觀瞻額也。慧眼眼也。
T15n0598_p0139a20║天耳耳也。說名字鼻也。制亂意眉間闕庭也。
T15n0598_p0139a21║攝一切心面也。解喻一切可眾生心舌根也。
T15n0598_p0139a22║調定其心齒也。師子觀奮迅髭也。藏匿空
T15n0598_p0139a23║語脣也。觀一切法咽也。勉出眾生令其歡悅
T15n0598_p0139a24║肩也。端正所謂脾也。察諸法等腹也。入於
T15n0598_p0139a25║深門臍也。入左右路掌也。合會諸法臂也。
T15n0598_p0139a26║十善之句為善救護指也。清淨法銅爪也。
T15n0598_p0139a27║來致虛無之念脅也。次第講法脊也。說不侵
T15n0598_p0139a28║時無所為度尻也。具足寂觀髕也。趣審諦法
T15n0598_p0139a29║膝也。曉知一切踹也。心意寂然足趺也。遊
T15n0598_p0139b01║到十方足心也。次第說諦步也。知羞慚恥
T15n0598_p0139b02║衣也。法鬘莊嚴傅飾也。法華若干臥具也。
T15n0598_p0139b03║說種種法枕也。不瞋不【CL047n0452_p0342a01】諍塗香也。所行如應
T15n0598_p0139b04║無所不了雜香也。入深戒說香也。於諸法自
T15n0598_p0139b05║在眷屬也。嗟歎梵跡則親友也。得安隱眾知
T15n0598_p0139b06║識也。斷諸結縛開化眾人則親暱也。曉了
T15n0598_p0139b07║諸事家室也。其心清淨母也。一切巧便無所
T15n0598_p0139b08║依信慧父也。諸通慧心從等也。施度無極漿
T15n0598_p0139b09║食也。戒度無極泰安也。忍度無極莊嚴也。
T15n0598_p0139b10║精進度無極作善剋辦也。一心度無極飽
T15n0598_p0139b11║滿也。智度無極隨時順也。善權度無極二
T15n0598_p0139b12║句合義也。道品身支黨也。講說至誠未
T15n0598_p0139b13║曾侵欺。一切世間尊豪自由於法自恣。佛
T15n0598_p0139b14║語龍王。是為無盡之藏總持。無色像身也。
T15n0598_p0139b15║其有菩薩於是總持樂法之樂。譬如國王
T15n0598_p0139b16║在於中宮。如天帝釋在須彌頂威神巍巍。如
T15n0598_p0139b17║梵天尊豪自在。如燕居阿須輪難可制持。
T15n0598_p0139b18║如海無邊功德超殊。如寶大山天所娛樂。【CL047n0452_p0342b01】如
T15n0598_p0139b19║父母獨有一子愛重無極。如月盛滿眾星獨
T15n0598_p0139b20║明莫不稽首。如世尊為天世人奮大光明。如
T15n0598_p0139b21║日初出光曜柔和。如孔雀在林樹間放妙音
T15n0598_p0139b22║聲。如師子在巖窟中服美飲食。如龍心意
T15n0598_p0139b23║調和以時澍雨。如轉輪王大法化國。如眾龍
T15n0598_p0139b24║舞動發雷電。如龍王已得自在降大法雨。
T15n0598_p0139b25║如天帝釋撫化一切諸外異道。如勇猛將摧
T15n0598_p0139b26║伏嚴敵。除諸勞垢降納眾魔。如水消火如風
T15n0598_p0139b27║靡草。心計如地。開化明者隨化眾生。如
T15n0598_p0139b28║火焚草。皆忍苦樂。如乳母養長者子。療治
T15n0598_p0139b29║眾病持心堅強具眾人願。如意珠王總持
T15n0598_p0139c01║諸寶。佛語龍王。其有菩薩住無盡之藏總
T15n0598_p0139c02║持門者。則可謂入佛之道場。如大海含受
T15n0598_p0139c03║眾寶諸珍苑府。無盡之藏總持如是。包弘
T15n0598_p0139c04║諸法道寶篋藏。如無數香篋令無量人恣意
T15n0598_p0139c05║所欲。菩薩【CL047n0452_p0343a01】已住無盡之藏總持門者。以真妙
T15n0598_p0139c06║言開化一切令各得所。是總持者入一切聲。
T15n0598_p0139c07║此土名道心者。彼無盡世界佛一寶蓋如來
T15n0598_p0139c08║國曰目前。此名諸通慧者。彼超得度世界
T15n0598_p0139c09║導龍如來佛國曰普達。此名施度無極者。彼
T15n0598_p0139c10║寂定世界吉祥如來佛國曰精氣。此名戒度
T15n0598_p0139c11║無極者。彼無憂世界離憂如來佛國曰多安。
T15n0598_p0139c12║此名忍度無極者。彼無垢世界離垢如來佛
T15n0598_p0139c13║國曰無盡句。此名進度無極者。彼普明世
T15n0598_p0139c14║界無垢光如來佛國曰上度。此名專度無極
T15n0598_p0139c15║者。彼道御世界堅要如來佛國曰寂行。此名
T15n0598_p0139c16║智度無極者。彼陰雨世界雨王如來佛國曰
T15n0598_p0139c17║清淨。此名善權方便者。彼尊調世界離垢
T15n0598_p0139c18║辟如來佛國曰隨習俗宜。此名慈哀喜護者。
T15n0598_p0139c19║彼豐盛世界吉祥義如來佛國曰憐傷仁攝
T15n0598_p0139c20║彼我二寂。此名【CL047n0452_p0343b01】苦習盡道者。彼無悅世界
T15n0598_p0139c21║首寂如來佛國曰本原由根根盡歸本。此名
T15n0598_p0139c22║四意止者。他方世界曰無止。此名四意斷
T15n0598_p0139c23║者。彼曰上勝。此名神足者。彼曰超步。此
T15n0598_p0139c24║名五根者。彼曰悅原。此名五力。彼曰堅強。
T15n0598_p0140a01║此名覺意。彼曰無冥。此名八由。彼曰所度。
T15n0598_p0140a02║此名分別。彼曰目見。此名護仰。彼曰隨
T15n0598_p0140a03║順。此名法施。彼曰善攝。此名寂觀。彼曰定
T15n0598_p0140a04║察。此名脫門。彼曰離癡。此名功德。彼曰嚴
T15n0598_p0140a05║辦。此名智慧。彼曰了便。此名棄家。彼曰
T15n0598_p0140a06║修行。此名具戒。彼曰無犯。此名安隱無為。
T15n0598_p0140a07║彼曰寂滅度。此名曰歎佛無量。彼曰佛曰
T15n0598_p0140a08║佛眼放光。佛語龍王。計諸佛國音聲言訓若
T15n0598_p0140a09║干種教。菩薩若逮無盡之藏。皆知一切諸佛
T15n0598_p0140a10║之土所說音聲文字所誨。佛以一劫若過一
T15n0598_p0140a11║劫。讚歎有為言說章句之教十方所出。不
T15n0598_p0140a12║能究竟諸佛國【CL047n0452_p0344a01】土音聲義也。佛說是無盡之
T15n0598_p0140a13║藏總持門時。六萬菩薩皆得總持。八千菩
T15n0598_p0140a14║薩得不起法忍。三萬二千人皆發無上正真
T15n0598_p0140a15║道意。
T15n0598_p0140a16║　　總持門品第七
T15n0598_p0140a17║爾時佛告龍王。菩薩以是。離諸幽冥之路趣
T15n0598_p0140a18║諸通慧。往古不可計無央數劫不可思議。彼
T15n0598_p0140a19║時有佛號曰梵首天王如來至真等正覺明行
T15n0598_p0140a20║成為善逝世間解無上士道法御天人師號佛
T15n0598_p0140a21║世尊。世界曰集異德。劫名淨除。彼時集異德
T15n0598_p0140a22║世界。豐盛安隱五穀自然。快樂無極天人繁
T15n0598_p0140a23║熾。如我此土百億四域合為一佛國。則為彼
T15n0598_p0140a24║土一大四域。如是之比百億須彌山。此梵首
T15n0598_p0140a25║天王如來集異德世界。廣大無邊乃如茲乎。
T15n0598_p0140a26║其世界如金剛光明摩尼之寶。自然常普大
T15n0598_p0140a27║明。以寶交絡周匝覆蓋懸繒幢幡。百千【CL047n0452_p0344b01】伎樂
T15n0598_p0140a28║於虛空中不鼓自鳴。其伎樂音普聞佛土。彼
T15n0598_p0140a29║伎樂音。不出婬怒癡欲之音聲也。唯演寂
T15n0598_p0140b01║然憺怕法樂歡喜之音。諸天人民聞樂音者。
T15n0598_p0140b02║則逮一心寂定安隱。晏然不為塵勞之所危
T15n0598_p0140b03║害也。其土平等如柔軟衣。無有惡趣音聲誨
T15n0598_p0140b04║也。天人清淨皆解微妙志于大乘。少求聲聞
T15n0598_p0140b05║緣覺之乘。心有所念依食室宇所欲隨意悉
T15n0598_p0140b06║自然至。天人一等無有窮厄匱乏者也。衣
T15n0598_p0140b07║服飲食如兜術天上。其國所有等無差特。
T15n0598_p0140b08║其如來壽命滿六十七萬二千歲。其土人
T15n0598_p0140b09║民壽亦復如是。無中夭者。佛土菩薩七十二
T15n0598_p0140b10║那術。聲聞甚少。爾時有轉輪聖王號無盡福。
T15n0598_p0140b11║主十六四天下。其無盡福王有八十四那術
T15n0598_p0140b12║夫人。如天玉女。有四太后。一名離垢。二
T15n0598_p0140b13║曰無垢光。三曰清淨。四曰淨句子。有八萬
T15n0598_p0140b14║四千皆大猛【CL047n0452_p0345a01】勇身相。有八端正姝好。皆志
T15n0598_p0140b15║大乘。彼時無盡福王處於大城。名曰具樂。
T15n0598_p0140b16║其城東西長二千四百四十里。南北亦爾。梵
T15n0598_p0140b17║首天王如來興於彼國。無盡福王建立精舍
T15n0598_p0140b18║殖大林樹。名上香光園佛所遊止。城之中
T15n0598_p0140b19║央造王宮殿七寶合成。城中有八萬四
T15n0598_p0140b20║千街巷八萬四千欄楯。一一街巷有八萬四
T15n0598_p0140b21║千家居。其大城壁七重。七重欄楯七重行
T15n0598_p0140b22║樹七重交路。繞城有萬遊觀園。其塹七重
T15n0598_p0140b23║滿八味水。生青蓮紅蓮黃蓮白蓮皆有美香。
T15n0598_p0140b24║鴛鴦鳧鴈相隨而鳴。其城如是名等無量不
T15n0598_p0140b25║可思議。王供養佛奉進所安。眾事具足無所
T15n0598_p0140b26║乏少。於百千歲不可稱限。率其中宮子孫
T15n0598_p0140b27║親族友黨眷屬國中人民往詣上香光叢林。
T15n0598_p0140b28║見梵首天王如來。稽首佛足退住一面。佛告
T15n0598_p0140b29║王曰。有四事為大國王君子聖主。猶【CL047n0452_p0345b01】得自
T15n0598_p0140c01║在與眾不同增益善法。何等為四。立於篤
T15n0598_p0140c02║信數詣賢聖。樂欣請益求德慕義。以法自
T15n0598_p0140c03║娛常觀無常苦空非身之法。觀世所有有為
T15n0598_p0140c04║之穢皆歸離別。自攝其心入無放逸。覺察
T15n0598_p0140c05║欲樂無所饒羨。不以毀斷宿世福德。不廢
T15n0598_p0140c06║道心務志妙慧。是為四事大國聖主猶得自
T15n0598_p0140c07║在與眾不同。無盡福王白世尊曰。菩薩有幾
T15n0598_p0140c08║法而得自在。佛告王曰。菩薩有八法而得自
T15n0598_p0140c09║在。何謂為八。得五神通以自娛樂。未曾有
T15n0598_p0140c10║退無所罣礙。并除瞋恨而無害心。具暢聖慧
T15n0598_p0140c11║攝于道明。所作已辦現得叡達。誠信神足
T15n0598_p0140c12║拔諸所有。以智慧聖捨離一切邪見塵垢。
T15n0598_p0140c13║得四解明佛所建立無著不住。具足力處逮
T15n0598_p0140c14║于無盡福海印三昧。能悅眾生攝御一切諸
T15n0598_p0140c15║佛之教以成總持。其心清淨所聞不忘。應如
T15n0598_p0140c16║所欲而為說【CL047n0452_p0346a01】法。入一義味住於本際。不計
T15n0598_p0140c17║吾我不起法忍。是為八事菩薩而得自在。佛
T15n0598_p0140c18║告王曰。又有總持名曰寶事。菩薩逮得此總
T15n0598_p0140c19║持者於法自在。時佛為王說寶事總持之慧。
T15n0598_p0140c20║滿百千歲普分別義。王捨國事一切眾緣。專
T15n0598_p0140c21║精一心及與眷屬聽受道化。於百千歲未曾
T15n0598_p0140c22║想欲。無瞋恨意。不含想害。不顧妻子國土
T15n0598_p0140c23║眷屬。一切所有永不以計。唯願法樂立志佛
T15n0598_p0140c24║道。大慈清淨等心一切而行大哀。被大德
T15n0598_p0141a01║鎧而聽受法。如是之比具百千歲受佛誨已。
T15n0598_p0141a02║因此寶事總持之要。所作則辦。越七百萬
T15n0598_p0141a03║劫終始之患。積十萬劫除諸罪殃。見億百千
T15n0598_p0141a04║佛從受德本。於恒沙等作天帝釋。若為梵天
T15n0598_p0141a05║轉輪聖王。積功累德。以清淨心志御諸法用
T15n0598_p0141a06║心不亂。聞百千佛受法不忘。時王諸子皆悉
T15n0598_p0141a07║逮得柔順法忍。中宮婇【CL047n0452_p0346b01】女八萬四千普發道
T15n0598_p0141a08║意為菩薩學。八萬四千人逮得法忍。九十那
T15n0598_p0141a09║術諸天人民皆發無上正真道意。三十六那
T15n0598_p0141a10║術學聲聞乘得法眼淨。萬六千比丘漏盡意
T15n0598_p0141a11║解。無盡福王棄國損王不慕天上世間諸
T15n0598_p0141a12║樂。唯志無上正真之道。因家之信出家為道
T15n0598_p0141a13║而作沙門。諸子亦然皆作沙門。時國人見
T15n0598_p0141a14║王棄國。六萬人悉為沙門。中宮婇女四大
T15n0598_p0141a15║夫人亦為沙門。佛教清淨普蒙安隱。殖諸
T15n0598_p0141a16║德本眾行具足。佛言。龍王爾時無盡福王
T15n0598_p0141a17║轉輪聖帝。非是餘人則爾身是也。爾時轉輪
T15n0598_p0141a18║聖王諸子今此會中諸菩薩大士是也。時彼
T15n0598_p0141a19║梵首天王如來。為王無盡福。所說寶事總持。
T15n0598_p0141a20║則今佛所說無盡藏總持是。佛語龍王。今如
T15n0598_p0141a21║來以無著慧。觀察人本而為說法。從無央數
T15n0598_p0141a22║百千億那術諸佛。聞無盡藏總持。【CL047n0452_p0347a01】以此數聞
T15n0598_p0141a23║之故。今乃如斯志念強勇獨步無礙。辯才難
T15n0598_p0141a24║及志懷智慧。若有菩薩。聞是無盡總持之
T15n0598_p0141a25║名。其有說者皆當逮得無著辯才。所以者何。
T15n0598_p0141a26║由是總持。後當來世是離垢總持所流布處。
T15n0598_p0141a27║皆是如來之所建立八萬四千法藏。是總持
T15n0598_p0141a28║門為首面也。八萬四千行皆來歸於總持。八
T15n0598_p0141a29║萬四千三昧皆從總持。八萬四千總持無盡
T15n0598_p0141b01║之藏總持為本原。佛語龍王。假使菩薩無住
T15n0598_p0141b02║無著。於四解義則降大法雨。皆來依猗此
T15n0598_p0141b03║無盡之藏。此無盡之藏總持所入正句次第
T15n0598_p0141b04║順章。諸天龍神。香音神。無善神。鳳凰神。
T15n0598_p0141b05║甜柔神。皆共營護。
T15n0598_p0141b06║緣應意　隨順意　欣樂跡　直意　越度
T15n0598_p0141b07║　無盡句　次第　曜面　光目　光英　志造
T15n0598_p0141b08║　淨意　行步入　勇力　濟冥　【CL047n0452_p0347b01】所持　為上
T15n0598_p0141b09║　寂門　入寂　滅塵　離居　居善　隨順
T15n0598_p0141b10║　離次　無所至　所住　無所住　至處
T15n0598_p0141b11║　無至處　要御　速慧　智根　轉本根
T15n0598_p0141b12║　月光　日轉焰　光善離垢　無垢　淨
T15n0598_p0141b13║諸垢　覺所建立　諸天祐　護諸魅　告
T15n0598_p0141b14║乘　梵知化　釋諮嗟　四天護　眾聖愛
T15n0598_p0141b15║　仙人歸　諸姓修行　解牢獄縛　天人所
T15n0598_p0141b16║攝　捨諸塵勞　破壞眾魔　降伏外道　攝
T15n0598_p0141b17║欲明智　開化自大　不犯法師　不亂眾會
T15n0598_p0141b18║　悅可樂法　護於法音　不斷三寶　慈愍
T15n0598_p0141b19║眾生　讚慕德義(六十二事)
T15n0598_p0141b20║佛告龍王是諸法句。為護無盡之藏總持。其
T15n0598_p0141b21║有法師受是章句六十二事。若諷誦者得三
T15n0598_p0141b22║十二無所畏。何謂三十二。博聞無畏。諮嗟
T15n0598_p0141b23║他人處處無畏。言無缺短如應無畏棄捐鄭
T15n0598_p0141b24║【CL047n0452_p0348a01】重而無所畏。隨音所入辯才無畏。無所罣
T15n0598_p0141b25║礙其心無畏。奉受道心其志無畏歡悅眾人
T15n0598_p0141b26║行步無畏。速決狐疑覺意無畏。觀察眾人無
T15n0598_p0141b27║闕無畏。言行相應無缺無畏。戒禁清淨心
T15n0598_p0141b28║面無畏。忍辱清淨堅強無畏。於審諦願而不
T15n0598_p0141b29║轉還所處無畏。心不謬亂辯慧無畏。能悅
T15n0598_p0141c01║眾會智慧無畏。知深妙法降化無畏。離於調
T15n0598_p0141c02║戲師子無畏。伏諸外道無受無畏。無衣食悅
T15n0598_p0141c03║無瑕無畏。降伏眾賊令住正見無愆無畏。
T15n0598_p0141c04║智者不毀導御無畏。不亂眾經說等無畏。隨
T15n0598_p0141c05║時而教無諂無畏。言行相應離慢無畏。見一
T15n0598_p0141c06║切人謙順無畏。無盡句本行修善發遣所問
T15n0598_p0141c07║無畏。開化一切無量法教隨眾無畏。己身
T15n0598_p0141c08║淨故降魔無畏。除諸塵勞大悲無畏。心不
T15n0598_p0141c09║懷害大哀無畏。將護眾生智慧無畏。以法
T15n0598_p0141c10║治國。
T15n0598_p0141c11║佛語龍王。【CL047n0452_p0348b01】菩薩聞是無盡之藏總持歡喜信。
T15n0598_p0141c12║便得三十二無畏。假使不斷。是三十二無畏。
T15n0598_p0141c13║稍稍漸成如來四無所畏佛之所有無所畏。
T15n0598_p0141c14║諸天人前為師子吼。恣聽一切所可欲問。
T15n0598_p0141c15║都無有人能來窮極如來之智。亦不敢斷佛
T15n0598_p0141c16║所說。是故菩薩欲致是無所畏者。當學行無
T15n0598_p0141c17║盡藏總持。何所是總持所學行。無眼行無色
T15n0598_p0141c18║行。無眼色識行。無耳行無聲行。無耳聲識
T15n0598_p0141c19║行。無鼻行無香行。無鼻香識行。無舌行無
T15n0598_p0141c20║味行。無舌味識行。無身行無細滑行。無身
T15n0598_p0141c21║細滑識行。無心行無法行。無心法識行。無
T15n0598_p0141c22║色行。無色生行。無色滅行。無色處行。無痛
T15n0598_p0141c23║想行。識行無識生行。無識滅行。無識處行。
T15n0598_p0141c24║一切無行。是應總持行。復次龍王。其行色
T15n0598_p0141c25║空心不空色。是應總持行。痛想行識。其行識
T15n0598_p0142a01║空心不空識。是應總【CL047n0452_p0349a01】持行。復次其無想色行
T15n0598_p0142a02║不念無想行。是應總持行。痛想行識亦復如
T15n0598_p0142a03║是。其無想識行不念無想識行。是應總持行。
T15n0598_p0142a04║復次其不斷色行。於色行無行。不色生行。
T15n0598_p0142a05║不色起行不色寂行。色如諦行。色如本淨行。
T15n0598_p0142a06║亦不念色如諦本淨行。是應總持行。痛想行
T15n0598_p0142a07║識亦復如是。其不斷識行。於識行無行。不
T15n0598_p0142a08║識生行。不識起行。不識寂行。識如諦行。識
T15n0598_p0142a09║如本淨行。亦不念識如諦本淨行。是應總持
T15n0598_p0142a10║行。復次於種由法界行。不想法界行。不
T15n0598_p0142a11║想法界諸入本淨空行。不想本淨空。是應
T15n0598_p0142a12║總持行。若一切法緣起之行。不想緣起。是
T15n0598_p0142a13║應總持行。不著諸法行不猗不著行。是應總
T15n0598_p0142a14║持行。諸法如本無行。不壞諸法本無之行。
T15n0598_p0142a15║若於諸法住本際行。不念本際住諸法行。是
T15n0598_p0142a16║應總持行。復次其知貪欲行。不於法界想【CL047n0452_p0349b01】念
T15n0598_p0142a17║貪欲行。是應總持行。其知瞋恚行。不於法
T15n0598_p0142a18║界想瞋恚行。是應總持行。其知愚癡行。不
T15n0598_p0142a19║於法界想愚癡行。是應總持行。其等分行。
T15n0598_p0142a20║不於等分行於法界有所壞行。若於八萬四
T15n0598_p0142a21║千諸所修行。入于法界無若干行。是應總
T15n0598_p0142a22║持行。若行若合行。於行合行而無所行。亦
T15n0598_p0142a23║無不行。所以者何。其行無量亦無所度。亦
T15n0598_p0142a24║無所想。是故彼行為平等行。於平等行亦無
T15n0598_p0142a25║所毀。亦不有為。亦不無為。亦不受亦無不
T15n0598_p0142a26║受。無處無住故曰平等行。菩薩行如是則得
T15n0598_p0142a27║無盡藏總持之門也。於是世尊則說頌曰。
T15n0598_p0142a28║　其人心意則清淨　　普入經卷度無極
T15n0598_p0142a29║　悉解眾人之音聲　　得總持時乃如是
T15n0598_p0142b01║　觀知群萠心所行　　善惡所念及中間
T15n0598_p0142b02║　分別本性所造興　　則為說法隨所應
T15n0598_p0142b03║【CL047n0452_p0350a01】　悉了因緣之報應　　令不睹常及無常
T15n0598_p0142b04║　皆以棄捐墮邊際　　分別總持隨順化
T15n0598_p0142b05║　明解文字之方便　　知無央數之音響
T15n0598_p0142b06║　曉了義理微妙好　　得總持者乃如是
T15n0598_p0142b07║　逮得天眼無垢污　　天耳清淨亦如是
T15n0598_p0142b08║　無量智慧知眾行　　念億千劫去來事
T15n0598_p0142b09║　獲四神足亦如是　　至無量國須臾頃
T15n0598_p0142b10║　供無數億諸導師　　聞所講法則總持
T15n0598_p0142b11║　若干億魔至百千　　不能睹知境界行
T15n0598_p0142b12║　清淨之人無塵埃　　講說經法無數千
T15n0598_p0142b13║　譬如蓮華無著水　　不猗世法亦如是
T15n0598_p0142b14║　常以解脫諸有無　　等心一切如虛空
T15n0598_p0142b15║　持最色相而勇猛　　眾人觀仰無厭足
T15n0598_p0142b16║　進止安詳行無缺　　愍傷群萠故遊世
T15n0598_p0142b17║　天帝釋梵及護世　　皆以恭敬稽首禮
T15n0598_p0142b18║【CL047n0452_p0350b01】　其心不以憍慢說　　得總持時亦如是
T15n0598_p0142b19║　口言柔軟如梵音　　為眾人說可其心
T15n0598_p0142b20║　溫潤流利言得時　　所可教化無所覆
T15n0598_p0142b21║　在於眾中無所畏　　為師子吼妙無難
T15n0598_p0142b22║　降伏一切眾麤人　　得淨總持為如是
T15n0598_p0142b23║　其諛諂人難調化　　興于憍傲而自大
T15n0598_p0142b24║　聞彼聖明所說法　　即棄貢高稽首禮
T15n0598_p0142b25║　入於本淨寂法界　　以達義歸解諸法
T15n0598_p0142b26║　以故所說無窮已　　分別文字知法律
T15n0598_p0142b27║　人之本性法界淨　　曉眾生淨亦如是
T15n0598_p0142b28║　解知本無人本無　　所說經法無罣礙
T15n0598_p0142b29║　所盡無盡不可知　　無盡之事無能盡
T15n0598_p0142c01║　覺了知是趣寂寞　　則說無住億經卷
T15n0598_p0142c02║　斯諸文字不處身　　亦不在意不住心
T15n0598_p0142c03║　文字本性空寂寞　　譬如山中呼聲響
T15n0598_p0142c04║【CL047n0452_p0351a01】　計總持者不著字　　無音無言無說聲
T15n0598_p0142c05║　以知文字所趣然　　假使所說無罣礙
T15n0598_p0142c06║　無意無想亦無心　　設有所說無所念
T15n0598_p0142c07║　又復解知去法慧　　講順說經隨所應
T15n0598_p0142c08║　以入分別四句義　　曉了義理明識法
T15n0598_p0142c09║　究暢音聲順所聽　　故講無著不可量
T15n0598_p0142c10║　翫習本原承其慧　　故說深要若干法
T15n0598_p0142c11║　所解之慧了逆順　　有趣頂法度無極
T15n0598_p0142c12║　方便所有諸怯弱　　以用救攝諸卒暴
T15n0598_p0142c13║　明識所作為解說　　得總持者乃如是
T15n0598_p0142c14║　其身口意皆已寂　　分別諸慧不著古
T15n0598_p0142c15║　所言無厭除瞋恨　　得住總持為勇猛
T15n0598_p0142c16║　其所總持心執御　　意之所入住法慧
T15n0598_p0142c17║　其有聞者未曾忘　　順如聽采等經典
T15n0598_p0142c18║　其總持義法不亂　　計法行之無所入
T15n0598_p0142c19║【CL047n0452_p0351b01】　以法等故曰平等　　如應平等順清淨
T15n0598_p0142c20║　　分別名品第八
T15n0598_p0142c21║佛說此章句偈時。海龍王眷屬萬三千龍。皆
T15n0598_p0142c22║發無上正真道意。則更啟曰。廣宣此言。唯
T15n0598_p0142c23║然世尊。我等亦當逮是無盡之藏總持也。當
T15n0598_p0142c24║為一切眾生之類廣說經法。爾時賢者舍利
T15n0598_p0142c25║弗白佛言至未曾有。世尊。乃令諸龍發無
T15n0598_p0142c26║上正真道意。人反不能發大道也。佛告舍
T15n0598_p0142c27║利弗。是萬三千龍。迦葉佛時皆作沙門。從
T15n0598_p0142c28║迦葉如來一反聞菩薩行。同時歡喜讚曰。善
T15n0598_p0142c29║哉善哉。說大乘事不可思議。與族黨知友俱
T15n0598_p0143a01║行分衛。貪利不慎不護禁戒。以是之故。壽
T15n0598_p0143a02║終之後墮於龍中。彼時從迦葉佛聞大乘教。
T15n0598_p0143a03║讚迦葉佛。因由報應德本之緣。今聞吾說諮
T15n0598_p0143a04║嗟大乘。講無盡藏總持。皆發無上正真道
T15n0598_p0143a05║意。舍利弗。觀是【CL047n0452_p0352a01】至心之奇特。今吾授決。恒
T15n0598_p0143a06║沙等劫供養諸佛積累道品。自致得成無上
T15n0598_p0143a07║正真道。號曰慧上智上法上梵上。得成佛
T15n0598_p0143a08║時以是四事。號世界曰無垢藏。劫名大欣。
T15n0598_p0143a09║皆同一劫得成無上正真道最正覺。猶如賢
T15n0598_p0143a10║劫當興千佛。
T15n0598_p0143a11║　　授決品第九
T15n0598_p0143a12║於是海龍王白佛言。我從初劫住止大海。
T15n0598_p0143a13║從拘樓秦如來興於世來。大海之中諸龍妻
T15n0598_p0143a14║子眷屬甚少。今海龍眾妻子眷屬繁裔弘多。
T15n0598_p0143a15║設欲計挍不可窮盡。唯然世尊。如此云何有
T15n0598_p0143a16║何變怪。佛告龍王。其於佛法出家奉律行戒
T15n0598_p0143a17║不具。現戒成就違戒犯行。不捨直見不墮
T15n0598_p0143a18║地獄。如斯之類壽終已後皆生龍中。佛語龍
T15n0598_p0143a19║王。拘樓秦佛時。九十八億居家出家。違其
T15n0598_p0143a20║禁戒皆生龍中。拘那含牟尼佛時。八十億
T15n0598_p0143a21║居家出家【CL047n0452_p0352b01】毀戒恣心。壽終之後皆生龍中。迦
T15n0598_p0143a22║葉佛時。六十四億居家出家犯戒。壽終之後
T15n0598_p0143a23║皆生龍中。於我世中。九百九十億居家出
T15n0598_p0143a24║家若干鬥諍。習若干行。誹謗經戒。壽終之
T15n0598_p0143a25║後皆生龍中。今有生者。佛語龍王。以是
T15n0598_p0143a26║之故仁在大海中。諸龍妻子眷屬不可稱
T15n0598_p0143a27║計。我般泥洹後多有惡比丘惡優婆塞。違
T15n0598_p0143a28║失禁戒當生龍中。或墮地獄。海龍王白佛言。
T15n0598_p0143a29║於今棄家為道。犯戒比丘墮龍中者。有何
T15n0598_p0143b01║殊特。佛言。棄家學行。於今犯戒比丘墮龍
T15n0598_p0143b02║中者。行於方便不能清淨。又有至心信於佛
T15n0598_p0143b03║法。以至心力龍中壽終生天上人間。當見賢
T15n0598_p0143b04║劫所興諸佛。皆當見之。假使不以解脫者。
T15n0598_p0143b05║悉於拔陀劫中般泥洹。除志大乘者。龍王。
T15n0598_p0143b06║且觀佛教廣大因緣出家之奇特。棄諸惡
T15n0598_p0143b07║法得超異類。爾時有龍王子。號曰威首。
T15n0598_p0143b08║前白佛言。至【CL047n0452_p0353a01】未曾有。世尊。龍近如來難
T15n0598_p0143b09║值難聞。雖有所毀作眾罪殃。發一善意心念
T15n0598_p0143b10║佛法終不失德。緣是之行至得滅度。今我願
T15n0598_p0143b11║發無上正真道意。用佛世尊難值難聞。令菩
T15n0598_p0143b12║薩行無有違缺至于道場。莫使心中忘失德
T15n0598_p0143b13║本。大慈大哀大喜大護所生之處。常見諸佛
T15n0598_p0143b14║得聞經法。供養眾僧開化眾生爾時世尊
T15n0598_p0143b15║告威首龍王子曰。善哉善哉。仁者之問。乃
T15n0598_p0143b16║發救護一切之心。今汝至心興無極哀。而
T15n0598_p0143b17║起道意。緣彼德本如來嗟歎。七日七月若至
T15n0598_p0143b18║一年。為功德福而不可盡。所植善行乃如是
T15n0598_p0143b19║也。佛見威首龍王子心之所念。即時欣笑。
T15n0598_p0143b20║諸佛笑法無央數色。色色各異。光從口
T15n0598_p0143b21║出照不可計諸佛世界。遶身三匝還從頂入。
T15n0598_p0143b22║爾時賢者阿難。以偈讚佛。
T15n0598_p0143b23║　百福功德莊嚴身　　體諸相好三十二
T15n0598_p0143b24║【CL047n0452_p0353b01】　清淨無垢如月光　　今之所笑何感欣
T15n0598_p0143b25║　靜無塵埃離三垢　　如百葉華行無惓
T15n0598_p0143b26║　天人龍神所奉敬　　安住今者何因笑
T15n0598_p0143b27║　善哉平等齒普淨　　十力威曜面香潔
T15n0598_p0143b28║　以除生死之根原　　今者世尊笑何感
T15n0598_p0143b29║　心如虛空無瑕穢　　意等善友及怨家
T15n0598_p0143c01║　持志如地無憎愛　　唯願世尊笑何欣
T15n0598_p0143c02║　音聲所講喻梵天　　猶雷哀鸞微妙響
T15n0598_p0143c03║　所說柔軟莫不歡　　唯願世尊歎因緣
T15n0598_p0143c04║　心於聖慧無所著　　知三世人意所行
T15n0598_p0143c05║　解眾人根得喜悅　　導師今笑為何感
T15n0598_p0143c06║　以為成醫王　　療治眾生病
T15n0598_p0143c07║　能施究竟安　　世尊笑何緣
T15n0598_p0143c08║　護德為我說　　諸天人民聞
T15n0598_p0143c09║　皆當懷喜踊　　即志諸通慧
T15n0598_p0143c10║佛告賢者阿難。寧見威首龍王子住於佛前
T15n0598_p0143c11║【CL047n0452_p0354a01】至意發無上正真道意不。阿難對曰。唯然已
T15n0598_p0143c12║見。佛言。是威首龍王子過八百不可計會無
T15n0598_p0143c13║央數劫。當得作佛號慧見如來至真等正覺。
T15n0598_p0143c14║世界名淨住。劫曰明察。是龍王子至誠奉
T15n0598_p0143c15║行菩薩之道。見無央數諸如來供養奉事。常
T15n0598_p0143c16║修梵行開化度脫無量眾生使立三乘。慧見
T15n0598_p0143c17║如來淨住世界。豐熟安隱五穀平賤。快樂難
T15n0598_p0143c18║量天人充滿。猶如炎天被服飲食。其佛當壽
T15n0598_p0143c19║百萬歲賢聖眾僧聲聞有六十億。菩薩百二
T15n0598_p0143c20║十萬億。慧見如來其有覲者。皆得慈行三
T15n0598_p0143c21║昧。慧見如來說經。聲聞行者若始見佛則得
T15n0598_p0143c22║道跡。再見得往來。三見得不還。四見得無
T15n0598_p0143c23║所著。志菩薩乘者適覲慧見如來得柔順
T15n0598_p0143c24║忍。再見獲神通。三見得總持辯才。四見得
T15n0598_p0143c25║不起法忍。淨住世界無毀戒者。意淨無邪皆
T15n0598_p0143c26║住正見。壽終之後無【CL047n0452_p0354b01】有惡趣。悉生天上清
T15n0598_p0143c27║淨佛土。時威首龍王子聞佛授決。歡喜踊躍
T15n0598_p0143c28║善心生焉。奉百千珠瓔用散佛上。而叉十指
T15n0598_p0143c29║以偈讚曰。
T15n0598_p0144a01║　人尊無垢如月光　　威神無量眾所奉
T15n0598_p0144a02║　其力無限總持世　　願稽首禮無邊慧
T15n0598_p0144a03║　慈哀之聖不可限　　叡智無瑕不可議
T15n0598_p0144a04║　禁戒廣普住正定　　稽首人尊如虛空
T15n0598_p0144a05║　無量無限億劫數　　所行究竟無不入
T15n0598_p0144a06║　以故曉知諸眾生　　心性所歸諸根本
T15n0598_p0144a07║　若人睹觀尊顏容　　一心察之無厭足
T15n0598_p0144a08║　不為塵埃之所惑　　愛欲之穢皆滅盡
T15n0598_p0144a09║　哀鸞拘夷諸鬼神　　梵天之音亦如是
T15n0598_p0144a10║　聲聞十方甚微妙　　如來之音超於彼
T15n0598_p0144a11║　譬若如日墜於地　　海水當竭須彌壞
T15n0598_p0144a12║　虛空尚裂地反覆　　世尊所說終無異
T15n0598_p0144a13║【CL047n0452_p0355a01】　世尊至誠以諦說　　授我之別大聖慧
T15n0598_p0144a14║　吾無狐疑結網除　　得佛自在為眾祐
T15n0598_p0144a15║　十方無量億萬國　　滿中珍寶供導師
T15n0598_p0144a16║　假使有人發道心　　前所植德不及此
T15n0598_p0144a17║　供養正覺德第一　　若人志發尊佛道
T15n0598_p0144a18║　則為報恩諸十力　　用不斷此導師命
T15n0598_p0144a19║龍王子說此偈讚佛已。十千人皆發無上正
T15n0598_p0144a20║真道意。悉說是言。慧見如來逮得最正覺
T15n0598_p0144a21║時。吾等同心共生淨住世界。奉彼如來正法
T15n0598_p0144a22║之教。又供養之。佛滅度後次補其處得最正
T15n0598_p0144a23║覺。佛皆授決。悉當令生淨住世界。
T15n0598_p0144a24║【○】【○】【○】佛說海龍王經卷第二【CL047n0452_p0355b01】
