T15n0586_p0040b21║【□】
T15n0586_p0040b22║【□】
T15n0586_p0040b23║【CL037n0186_p0496a01】思益梵天所問經卷第二
T15n0586_p0040b24║【□】
T15n0586_p0040b25║　　　　姚秦龜茲國三藏
T15n0586_p0040b26║　　　　鳩摩羅什譯
T15n0586_p0040b27║　　解諸法品第四之餘(丹如來五力說品第六五幅世尊何謂大悲下
T15n0586_p0040b28║　　為如來大悲品第七)
T15n0586_p0040b29║佛告梵天。汝何能稱說是人功德。如如來以
T15n0586_p0040c01║無礙智慧之所知乎。是人所有功德復過於
T15n0586_p0040c02║此。若人能於如來所說文字言說章句。通
T15n0586_p0040c03║達隨順不違不逆。和合為一。隨其義理。不
T15n0586_p0040c04║隨章句言辭。而善知言辭所應之相。知如來
T15n0586_p0040c05║以何語說法。以何隨宜說法。以何方便說
T15n0586_p0040c06║法。以何法門說法。以何大悲說法。梵天。若
T15n0586_p0040c07║菩薩能知如來以是五力說法。是菩薩能作
T15n0586_p0040c08║佛事。梵天言。何謂如來所用五力。佛言。一
T15n0586_p0040c09║者語說。二者隨宜。三者方便。四者法門。
T15n0586_p0040c10║五者大悲。是名如來所用五力。一切聲聞辟
T15n0586_p0040c11║支佛所不能及。世尊。何謂為說法。佛言
T15n0586_p0040c12║梵天。如來說過去法。說【CL037n0186_p0496b01】未來現在法。說垢
T15n0586_p0040c13║淨法。說世間出世間法。說有罪無罪法。說
T15n0586_p0040c14║有漏無漏法。說有為無為法。說我人眾生壽
T15n0586_p0040c15║命法。說得證法。說生死涅槃法。梵天。當知
T15n0586_p0040c16║是諸言說。如幻人說無決定故。如夢中說
T15n0586_p0040c17║虛妄見故。如響聲說從空出故。說如影眾緣
T15n0586_p0040c18║合故。說如鏡中像因不入鏡故。說如野馬顛
T15n0586_p0040c19║倒見故。說如虛空無生滅故。當知是說為無
T15n0586_p0040c20║所說。諸法相不可說故。梵天。若菩薩能知此
T15n0586_p0040c21║諸說者。雖有一切言說。而於諸法無所貪
T15n0586_p0040c22║著。以不貪著故得無礙辯才。以是辯才。若
T15n0586_p0040c23║恒河沙劫說法無盡無礙。諸有言說不壞法
T15n0586_p0040c24║性。亦復不著不壞法性。梵天。是名如來說
T15n0586_p0040c25║也。梵天。言世尊。何謂隨宜。佛言。如來或
T15n0586_p0040c26║垢法說淨淨法說垢。菩薩於此應知如來隨
T15n0586_p0040c27║宜所說。梵天。何謂垢法說淨。不得垢【CL037n0186_p0497a01】法性
T15n0586_p0040c28║故。何謂淨法說垢。貪著淨法故。又梵天。我
T15n0586_p0040c29║說布施即是涅槃。凡人無智不能善解隨
T15n0586_p0041a01║宜所說。菩薩應如是思量布施後得大富。此
T15n0586_p0041a02║中無法可得。從一念至一念。若不從一念
T15n0586_p0041a03║至一念。即是諸法實相。諸法實相即是涅槃。
T15n0586_p0041a04║持戒是涅槃。不作不起故。忍辱是涅槃。念
T15n0586_p0041a05║念滅故。精進是涅槃。無所取故。禪定是涅
T15n0586_p0041a06║槃。不貪味故。智慧是涅槃。不得相故。貪欲
T15n0586_p0041a07║是實際。法性無欲故。瞋恚是實際。法性無瞋
T15n0586_p0041a08║故。愚癡是實際。法性無癡故。生死是涅槃。
T15n0586_p0041a09║無退無生故。涅槃是生死。以貪著故。實語
T15n0586_p0041a10║是虛妄。生語見故。虛妄是實語。為增上慢
T15n0586_p0041a11║人故。又梵天。如來以隨宜故。或自說我是
T15n0586_p0041a12║說常邊者。或自說我是說斷邊者。或自說
T15n0586_p0041a13║我是說無作者。或自說我是邪見者。或自
T15n0586_p0041a14║說我是不信者。或自說我是不知報【CL037n0186_p0497b01】恩者。或
T15n0586_p0041a15║自說我是食吐者。或自說我是不受者。如來
T15n0586_p0041a16║無有如此諸事。當知是為隨宜所說。欲令
T15n0586_p0041a17║眾生捨增上慢故。若菩薩善通達如來隨宜
T15n0586_p0041a18║說者。若聞佛出則便信受。示眾生善業色
T15n0586_p0041a19║身果報故。若聞佛不出亦信受。知是諸佛
T15n0586_p0041a20║法性身故。若聞佛說法亦信受。為喜樂文字
T15n0586_p0041a21║眾生故。若聞佛不說法亦信受。知諸法位
T15n0586_p0041a22║性不可說故。若聞有涅槃亦信受。滅顛倒
T15n0586_p0041a23║所起煩惱故。若聞無涅槃亦信受。諸法無生
T15n0586_p0041a24║滅相故。若聞有眾生亦信受。入世諦門故。若
T15n0586_p0041a25║聞無眾生亦信受。入第一義故。梵天。菩薩
T15n0586_p0041a26║如是善知如來隨宜所說。於諸音聲無疑無
T15n0586_p0041a27║畏。亦能利益無量眾生。
T15n0586_p0041a28║世尊。何謂方便。佛言。如來為眾生。說布施
T15n0586_p0041b01║得大富。持戒得生天。忍辱得端正。精進得具
T15n0586_p0041b02║諸功德。禪定得法【CL037n0186_p0498a01】喜。智慧得捨諸煩惱。多聞
T15n0586_p0041b03║得智慧故。行十善道得人天福樂故。慈悲喜
T15n0586_p0041b04║捨得生梵世故。禪定得如實智慧故。如實智
T15n0586_p0041b05║慧得道果故。學地得無學地故。辟支佛地得
T15n0586_p0041b06║消諸供養故。佛地得無量智慧故。涅槃得
T15n0586_p0041b07║滅一切苦惱故。梵天我如是方便。為眾生
T15n0586_p0041b08║讚說是法。如來實不得我人眾生壽命者。
T15n0586_p0041b09║亦不得施。亦不得慳。亦不得戒。亦不得毀
T15n0586_p0041b10║戒。亦不得忍辱。亦不得瞋恚。亦不得精進。
T15n0586_p0041b11║亦不得懈怠。亦不得禪定。亦不得亂心。亦不
T15n0586_p0041b12║得智慧。亦不得智慧果。亦不得菩提。亦不
T15n0586_p0041b13║得涅槃。亦不得苦。亦不得樂。梵天。若眾生
T15n0586_p0041b14║聞是法者。勤行精進。是人為何利故。勤行
T15n0586_p0041b15║精進不得是法。若須陀洹果。斯陀含果。阿那
T15n0586_p0041b16║含果。阿羅漢果。辟支佛道。阿耨多羅三藐三
T15n0586_p0041b17║菩提。乃至涅槃。亦復不得。梵天。是名如
T15n0586_p0041b18║來【CL037n0186_p0498b01】方便說法。菩薩於此方便說法中。應
T15n0586_p0041b19║勤精進令諸眾生得於法利。世尊。何謂如
T15n0586_p0041b20║來法門。佛言眼是解脫門。耳鼻舌身意是解
T15n0586_p0041b21║脫門。所以者何。眼空無我無我所性自爾。
T15n0586_p0041b22║耳鼻舌身意空無我無我所性自爾。梵天。當
T15n0586_p0041b23║知諸入皆入此解脫門。正行則不虛誑
T15n0586_p0041b24║故。色聲香味觸法。亦復如是一切
T15n0586_p0041b25║諸法皆入是門。所謂空門。無相門。無作門。
T15n0586_p0041b26║無生門。無滅門。無所從來門。無所從去
T15n0586_p0041b27║門。無退門。無起門。性常清淨門。離自體
T15n0586_p0041b28║門。又梵天。如來於一切文字中。示是解
T15n0586_p0041c01║脫門。所以者何。諸文字無合無用性鈍故。
T15n0586_p0041c02║梵天。當知如來於一切文字中。說聖諦說
T15n0586_p0041c03║解脫門。如來所說法無有垢。一切諸法皆入
T15n0586_p0041c04║解脫。令住涅槃。是名如來說法入於法門。菩
T15n0586_p0041c05║薩於此法門。應當修學。
T15n0586_p0041c06║【○】【CL037n0186_p0499a01】世尊。何謂大悲。佛言。如來以三十二種大
T15n0586_p0041c07║悲。救護眾生。何等三十二。一切法無我。而
T15n0586_p0041c08║眾生不信不解說有我生。如來於此而起大
T15n0586_p0041c09║悲。一切諸法無眾生。而眾生說有眾生。如
T15n0586_p0041c10║來於此而起大悲。一切法無壽命者。而眾生
T15n0586_p0041c11║說有壽命者。如來於此而起大悲。一切法無
T15n0586_p0041c12║人。而眾生說有人。如來於此而起大悲。一
T15n0586_p0041c13║切法無所有。而眾生住於有見。如來於此而
T15n0586_p0041c14║起大悲。一切法無住。而眾生有住。如來於
T15n0586_p0041c15║此而起大悲。一切法無歸處。而眾生樂於歸
T15n0586_p0041c16║處。如來於此而起大悲。一切法非我所。而
T15n0586_p0041c17║眾生著於我所。如來於此而起大悲。一切法
T15n0586_p0041c18║無所屬。而眾生計有所屬。如來於此而起大
T15n0586_p0041c19║悲。一切法無取相。而眾生有取相。如來於
T15n0586_p0041c20║此而起大悲。一切法無生。而眾生住於有生。
T15n0586_p0041c21║如來於此而起大悲。一切【CL037n0186_p0499b01】法無退生。而眾生
T15n0586_p0041c22║住於退生。如來於此而起大悲。一切法無垢。
T15n0586_p0041c23║而眾生著垢。如來於此而起大悲。一切法離
T15n0586_p0041c24║染。而眾生有染。如來於此而起大悲。一切
T15n0586_p0041c25║法離瞋。而眾生有瞋。如來於此而起大悲。一
T15n0586_p0041c26║切法離癡。而眾生有癡。如來於此而起大悲。
T15n0586_p0041c27║一切法無所從來。而眾生著有所從來。如
T15n0586_p0041c28║來於此而起大悲。一切法無所去。而眾生著
T15n0586_p0042a01║於有去。如來於此而起大悲。一切法無起。
T15n0586_p0042a02║而眾生計有所起。如來於此而起大悲。一切
T15n0586_p0042a03║法無戲論。而眾生著於戲論。如來於此而起
T15n0586_p0042a04║大悲。一切法空。而眾生墮於有見。如來於
T15n0586_p0042a05║此而起大悲。一切法無相。而眾生著於有相。
T15n0586_p0042a06║如來於此而起大悲。一切法無作。而眾生著
T15n0586_p0042a07║於有作。如來於此而起大悲。世間常共瞋恨
T15n0586_p0042a08║諍競。如來於此而起大悲。世間邪見顛【CL037n0186_p0500a01】倒行
T15n0586_p0042a09║於邪道。欲令住於正道。如來於此而起大悲。
T15n0586_p0042a10║世間饕餮無有厭足互相熬奪。欲令眾生
T15n0586_p0042a11║住於聖財信戒聞施慧等。如來於此而起大
T15n0586_p0042a12║悲。眾生是產業妻子恩愛之僕。於此危脆之
T15n0586_p0042a13║物生堅固想。欲令眾生知悉無常。如來於
T15n0586_p0042a14║此而起大悲。眾生身為怨賊。貪著養育以為
T15n0586_p0042a15║親友。欲為眾生作真知識。令畢眾苦究竟涅
T15n0586_p0042a16║槃。如來於此而起大悲。眾生好行欺誑邪命
T15n0586_p0042a17║自活。欲令行於正命。如來於此而起大悲。
T15n0586_p0042a18║眾生樂著眾苦不淨居家。欲令出於三界。如
T15n0586_p0042a19║來於此而起大悲。一切諸法從因緣有。而眾
T15n0586_p0042a20║生於聖解脫生於懈怠。欲說精進令樂解
T15n0586_p0042a21║脫。如來於此而起大悲。眾生棄捨最上無礙
T15n0586_p0042a22║智慧。求於聲聞辟支佛道。欲引導之令發
T15n0586_p0042a23║大心緣於佛法。如來於此而起大悲。【CL037n0186_p0500b01】梵天。如
T15n0586_p0042a24║來如是於諸眾生行此三十二種大悲。是故
T15n0586_p0042a25║如來名為行大悲者。若菩薩於眾生中。常能
T15n0586_p0042a26║修集此大悲心。則為入阿惟越致。為大福
T15n0586_p0042a27║田威德具足。常能利益一切眾生。說是大悲
T15n0586_p0042a28║法門品時。三萬二千人。皆發阿耨多羅三藐
T15n0586_p0042a29║三菩提心。八千菩薩得無生法忍。
T15n0586_p0042b01║　　難問品第五(丹幻化品第八)
T15n0586_p0042b02║爾時網明菩薩摩訶薩白佛言。世尊。是思益
T15n0586_p0042b03║梵天。云何聞是大悲法門而不喜悅。梵
T15n0586_p0042b04║天言。善男子。若識在二法則有喜悅。若識
T15n0586_p0042b05║在無二實際法中。則無喜悅。譬如幻人見幻
T15n0586_p0042b06║戲事無所喜悅。菩薩知諸法相如是。則於如
T15n0586_p0042b07║來若說法若神通。亦無喜悅。又善男子。如
T15n0586_p0042b08║佛所化人聞佛說法不喜不悅。菩薩知諸法
T15n0586_p0042b09║相與化無異。於如來所不加喜悅。於諸
T15n0586_p0042b10║眾生無下劣想。網明【CL037n0186_p0501a01】言。梵天。汝今見諸法
T15n0586_p0042b11║如幻相耶。梵天言。若人分別諸法者。汝當
T15n0586_p0042b12║問之。網明言。汝今於何處行。梵天言。一切
T15n0586_p0042b13║凡夫所行處吾於彼行。網明言。凡夫人行
T15n0586_p0042b14║貪欲瞋恚愚癡身見疑網我我所等邪道。汝
T15n0586_p0042b15║於是處行耶。梵天言。善男子。汝欲得凡夫
T15n0586_p0042b16║法決定相耶。網明言。我尚不欲決定得凡夫。
T15n0586_p0042b17║何況凡夫法。善男子。若是法無決定者。寧
T15n0586_p0042b18║有貪欲瞋恚愚癡法耶。網明言無也。善男子。
T15n0586_p0042b19║一切法離貪恚癡相行相亦如是。善男子。凡
T15n0586_p0042b20║夫行賢聖行。皆無二無差別。善男子。一切
T15n0586_p0042b21║行非行。一切說非說。一切道非道。網明言。
T15n0586_p0042b22║何謂一切行非行。梵天言。善男子。若人千
T15n0586_p0042b23║萬億劫行道。於法性不增不減。是故言一切
T15n0586_p0042b24║行非行。何謂一切說非說。梵天言。善男子。
T15n0586_p0042b25║如來以不說相說一切法。是故言一切說非
T15n0586_p0042b26║【CL037n0186_p0501b01】說。何謂一切道非道。梵天言。以無所至故。
T15n0586_p0042b27║一切道非道。爾時世尊。讚思益梵天言。善
T15n0586_p0042b28║哉善哉。說諸法相應當如是。網明菩薩。謂
T15n0586_p0042b29║梵天言。汝說一切凡夫行處。吾於彼行者則
T15n0586_p0042c01║有行相。梵天言。若我有所生處應有行相。網
T15n0586_p0042c02║明言。汝若不生。云何教化眾生。梵天言。佛
T15n0586_p0042c03║所化生吾如彼生。網明言。佛所化生無有
T15n0586_p0042c04║生處。梵天言。寧可見不。網明言。以佛力故
T15n0586_p0042c05║見。梵天言。我生亦如是以業力故。網明言。
T15n0586_p0042c06║汝於起業中行耶。梵天言。我不於起業中行。
T15n0586_p0042c07║網明言。云何言以業力故。梵天言。如業性
T15n0586_p0042c08║力亦如是。是二不出於如。
T15n0586_p0042c09║爾時舍利弗白佛言。世尊。若有能入是菩薩
T15n0586_p0042c10║隨宜所說法中者。得大功德。所以者何。世
T15n0586_p0042c11║尊。乃至聞是上人名字尚得大利。何況聞其
T15n0586_p0042c12║所說。譬如有樹不依於地在虛空中。而現【CL037n0186_p0502a01】根
T15n0586_p0042c13║莖枝葉華果甚為希有。此人行相亦復如是。
T15n0586_p0042c14║不住一切法。而於十方現有行有生死。亦有
T15n0586_p0042c15║如是智慧辯才。世尊。若有善男子善女人。聞
T15n0586_p0042c16║是智慧自在力者。其誰不發阿耨多羅三藐
T15n0586_p0042c17║三菩提心。爾時有一菩薩。名曰普華。在會
T15n0586_p0042c18║中坐。謂長老舍利弗。仁者已得法性。佛亦
T15n0586_p0042c19║稱汝於智慧人中為最第一。何以不能現如
T15n0586_p0042c20║是智慧辯才自在力耶。舍利弗言。普華。佛
T15n0586_p0042c21║諸弟子隨其智力能有所說。普華言。舍利弗。
T15n0586_p0042c22║法性有多少耶。舍利弗言無也。普華言。汝
T15n0586_p0042c23║何以言。佛諸弟子隨其智力能有所說。舍利
T15n0586_p0042c24║弗言。隨所得法而有所說。普華言。汝證法
T15n0586_p0042c25║性無量相耶。舍利弗言然。普華言。汝云何
T15n0586_p0042c26║言隨所得法而有所說。如法性無量相。得亦
T15n0586_p0042c27║如是。如得說亦如是。何以故。法性無量故。
T15n0586_p0042c28║舍利弗言。法性【CL037n0186_p0502b01】非得相。普華言。若法性非
T15n0586_p0042c29║得相者。汝出法性得解脫耶。舍利弗言不也。
T15n0586_p0043a01║普華言。何故爾耶。舍利弗言。若出法性得
T15n0586_p0043a02║解脫者。則壞法性。普華言。是故舍利弗。如
T15n0586_p0043a03║仁者得道法性亦爾。舍利弗言。我為聽來
T15n0586_p0043a04║非為說也。普華言。一切法皆入法性。此中
T15n0586_p0043a05║寧有說者聽者不。舍利弗言不也。普華言。
T15n0586_p0043a06║若然者。汝何故言我為聽來非為說耶。舍
T15n0586_p0043a07║利弗言。佛說二人得福無量。一者專精說法。
T15n0586_p0043a08║二者一心聽受。是故汝今應說。我當聽受。普
T15n0586_p0043a09║華言。汝入滅盡定能聽法耶。舍利弗言。入
T15n0586_p0043a10║滅盡定。無有二行而聽法也。普華言。汝信
T15n0586_p0043a11║佛說一切法是滅盡相不。舍利弗言然。一切
T15n0586_p0043a12║法皆滅盡相。我信是說。普華言。若然者。舍
T15n0586_p0043a13║利弗。常不能聽法。所以者何。一切法常滅
T15n0586_p0043a14║盡相故。舍利弗言。汝能不起于定而說法
T15n0586_p0043a15║耶。普【CL037n0186_p0503a01】華言。頗有一法非是定耶。舍利弗言。
T15n0586_p0043a16║無也。普華言。是故常知一切凡夫常在於
T15n0586_p0043a17║定。舍利弗言。以何定故。一切凡夫常在定
T15n0586_p0043a18║耶。普華言。以不壞法性三昧故。舍利弗言。
T15n0586_p0043a19║若然者。凡夫聖人無有差別。普華言。如是
T15n0586_p0043a20║如是。我不欲令凡夫聖人有差別也。所以者
T15n0586_p0043a21║何。聖人無所斷。凡夫無所生。是二不出法
T15n0586_p0043a22║性平等之相。舍利弗言。何等是諸法平等相。
T15n0586_p0043a23║普華言。如舍利弗所得知見。舍利弗。汝生
T15n0586_p0043a24║賢聖法耶。答言不也。汝滅凡夫法耶。答言不
T15n0586_p0043a25║也。汝得賢聖法耶。答言不也。汝見凡夫法
T15n0586_p0043a26║耶。答言不也。舍利弗。汝何知見說言得道。
T15n0586_p0043a27║答言汝不聞。凡夫如即是漏盡解脫如。漏
T15n0586_p0043a28║盡解脫如即是無餘涅槃如。舍利弗。是如名
T15n0586_p0043a29║不異如不壞如。應以是如知一切法。爾時舍
T15n0586_p0043b01║利弗白佛言。世尊。譬如大火一【CL037n0186_p0503b01】切諸炎皆是
T15n0586_p0043b02║燒相。如是諸善男子。所說法皆入法性。佛
T15n0586_p0043b03║告舍利弗。如汝所言。是諸善男子。所說法
T15n0586_p0043b04║皆入法性。爾時網明菩薩謂舍利弗。佛說
T15n0586_p0043b05║仁者於智慧人中為最第一。以何智慧得第
T15n0586_p0043b06║一耶。舍利弗言。所謂聲聞因聲得解。以是
T15n0586_p0043b07║智慧。說我於中為第一耳。非謂菩薩。網明
T15n0586_p0043b08║言。智慧是戲論相耶。答言不也。網明言。智
T15n0586_p0043b09║慧非平等相耶。答言如是。網明言。今仁
T15n0586_p0043b10║者。得平等智慧。云何。說智慧有量。答言善
T15n0586_p0043b11║男子。以法性相故智慧無量。隨入法性多少
T15n0586_p0043b12║故。智慧有量。網明言。無量法終不作有量。仁
T15n0586_p0043b13║者何故說智慧有量。即時舍利弗默然不答。
T15n0586_p0043b14║【○】(丹爾時上有菩薩光明品第九)爾時長老大迦葉。承佛聖旨。
T15n0586_p0043b15║白佛言世尊。是網明菩薩。以何因緣號網
T15n0586_p0043b16║明乎。佛告網明。善【CL037n0186_p0504a01】男子。現汝福報光明因緣。
T15n0586_p0043b17║令諸天人一切世間皆得歡喜。其有福德因
T15n0586_p0043b18║緣者當發菩提心。於是網明即受佛教。偏袒
T15n0586_p0043b19║右肩。從右手赤白莊嚴抓指間。放大光明。
T15n0586_p0043b20║普照十方無量無邊阿僧祇佛國。皆悉通達。
T15n0586_p0043b21║其中地獄畜生餓鬼。盲聾瘖啞。手足拘癖。
T15n0586_p0043b22║老病苦痛。貪欲瞋恚。愚癡裸形。醜陋貧窮。飢
T15n0586_p0043b23║渴囹圄。繫閉困厄。垂死慳貪。破戒瞋恚。懈
T15n0586_p0043b24║怠妄念無慧。少於聞見。無慚無愧墮邪疑網。
T15n0586_p0043b25║如是等眾生。遇斯光者皆得快樂。無有眾生
T15n0586_p0043b26║為貪欲瞋恚愚癡憍慢憂愁懷恨等之所惱
T15n0586_p0043b27║也。其在佛前大會之眾。菩薩摩訶薩天龍夜
T15n0586_p0043b28║叉乾闥婆等。及比丘比丘尼。優婆塞優婆夷
T15n0586_p0043b29║眾。是諸眾生同一金色與佛無異。有三十二
T15n0586_p0043c01║相八十隨形好。無見頂者。皆坐寶蓮華座。寶
T15n0586_p0043c02║交絡蓋羅覆其上。等無差【CL037n0186_p0504b01】別。諸會眾生皆得
T15n0586_p0043c03║快樂。譬如菩薩入發喜莊嚴三昧。時諸大眾
T15n0586_p0043c04║得未曾有。各各相見如佛無異。不見佛身為
T15n0586_p0043c05║大己身為小。又以光明力故。尋時下方有四
T15n0586_p0043c06║菩薩。從地踊出合掌而立。欲共禮佛。作是
T15n0586_p0043c07║念言。何者真佛我欲禮敬。即聞空中聲曰
T15n0586_p0043c08║是網明菩薩光明之力。一切大眾同一金色。
T15n0586_p0043c09║與佛無異。時四菩薩發希有心。作如是言。
T15n0586_p0043c10║今此眾會其色無異。一切諸法亦復如是。若
T15n0586_p0043c11║我此言誠實無虛。世尊釋迦牟尼。當現異相。
T15n0586_p0043c12║令我今得供養禮事。即時佛以蓮華寶師子
T15n0586_p0043c13║座。上昇虛空高一多羅樹。於是四菩薩頭面
T15n0586_p0043c14║禮佛足。作如是言。如來智慧不可思議。網
T15n0586_p0043c15║明菩薩福德本願。亦不可思議。能放如是
T15n0586_p0043c16║無量光明。爾時佛告網明菩薩言。善男子。汝
T15n0586_p0043c17║今已作佛事。令無量眾生住於佛道。可【CL037n0186_p0505a01】攝
T15n0586_p0043c18║光明。於是網明即受佛教。還攝光明。攝光
T15n0586_p0043c19║明已。此諸大眾威儀色相還復如故。見佛坐
T15n0586_p0043c20║本師子座上。爾時長老大迦葉白佛言。世尊。
T15n0586_p0043c21║此四菩薩從何所來。四菩薩言。我等從下方
T15n0586_p0043c22║世界來。迦葉言。其國何名。佛號何等。四菩
T15n0586_p0043c23║薩言。國名現諸寶莊嚴。佛號一寶蓋。今現
T15n0586_p0043c24║說法。大迦葉言。其佛國土去此幾何。四菩
T15n0586_p0043c25║薩言。佛自知之大迦葉言。汝等。何故來此。
T15n0586_p0043c26║四菩薩言。是網明菩薩光明。照彼我等。遇
T15n0586_p0043c27║之即聞釋迦牟尼佛名及網明菩薩。是故我
T15n0586_p0043c28║等今來見佛并網明上人。大迦葉白佛言。世
T15n0586_p0043c29║尊。一寶蓋佛。現諸寶莊嚴世界。去此幾何。
T15n0586_p0044a01║佛言。去此七十二恒河沙佛土。大迦葉言。
T15n0586_p0044a02║世尊。是四菩薩從彼發來。幾時至此。佛言。
T15n0586_p0044a03║如一念頃。於彼不現忽然而至。大迦葉言。
T15n0586_p0044a04║世尊。此諸菩薩【CL037n0186_p0505b01】光明遠照。神通速疾甚為希
T15n0586_p0044a05║有。今是網明菩薩光明遠照。是四菩薩發
T15n0586_p0044a06║來速疾。佛言迦葉。如汝所說。菩薩摩訶薩
T15n0586_p0044a07║所行不可思議。一切聲聞辟支佛所不能及。
T15n0586_p0044a08║爾時長老大迦葉。謂網明菩薩言。善男子。汝
T15n0586_p0044a09║現光明照此大會皆作金色。以何因緣。網明
T15n0586_p0044a10║言。長老大迦葉。可問世尊。當為汝說。即時
T15n0586_p0044a11║大迦葉。以此白佛。佛言迦葉。是網明菩薩
T15n0586_p0044a12║成佛時。其會大眾同一金色。咸共信樂一
T15n0586_p0044a13║切智慧。其佛國土。乃至無聲聞辟支佛名。唯
T15n0586_p0044a14║有清淨諸菩薩摩訶薩會。大迦葉白佛言。世
T15n0586_p0044a15║尊。生彼菩薩當知如佛。佛言。如汝所說。生
T15n0586_p0044a16║彼菩薩當知如佛。於是會中四萬四千人。皆
T15n0586_p0044a17║發阿耨多羅三藐三菩提心已。願生彼國。白
T15n0586_p0044a18║佛言。網明菩薩得成佛時。我等願生其
T15n0586_p0044a19║國。
T15n0586_p0044a20║【■】　　問談品第六(丹無此品名)
T15n0586_p0044a21║爾時長老大迦葉【CL037n0186_p0506a01】白佛言。世尊。網明菩薩。幾
T15n0586_p0044a22║時當得阿耨多羅三藐三菩提。佛言迦葉。汝
T15n0586_p0044a23║自問網明。於是迦葉。問網明菩薩言。善
T15n0586_p0044a24║男子。仁者幾時當得阿耨多羅三藐三菩提。
T15n0586_p0044a25║網明言。大迦葉。若有問幻所化人。汝幾時
T15n0586_p0044a26║當得阿耨多羅三藐三菩提。是幻人當云何
T15n0586_p0044a27║答。大迦葉言。善男子。幻所化人無決定相。
T15n0586_p0044a28║當何所答。網明言。大迦葉。一切諸法亦如
T15n0586_p0044a29║幻所化人。無決定相。誰可問言。汝幾時當
T15n0586_p0044b01║成阿耨多羅三藐三菩提。大迦葉言。善男子。
T15n0586_p0044b02║幻所化人離於自相。無異無別無所志願。汝
T15n0586_p0044b03║亦如是耶。若如是者。汝云何能利益無量眾
T15n0586_p0044b04║生。網明言。阿耨多羅三藐三菩提。即是一
T15n0586_p0044b05║切眾生性。一切眾生性即是幻性。幻性即是
T15n0586_p0044b06║一切法性。於是法中。我不見有利。不見無利。
T15n0586_p0044b07║大迦葉言。善男子。汝今不令眾生住【CL037n0186_p0506b01】菩提耶。
T15n0586_p0044b08║網明言。諸佛菩提有住相耶。大迦葉言。無
T15n0586_p0044b09║也。網明言。是故我今不令眾生住於菩提。
T15n0586_p0044b10║亦不令住聲聞辟支佛道。大迦葉言。善男子。
T15n0586_p0044b11║汝今欲趣何所。網明言。我所趣如如趣。
T15n0586_p0044b12║大迦葉言。如無所趣亦無有轉。網明言。如
T15n0586_p0044b13║如無趣無轉。一切法住如相故。我亦無
T15n0586_p0044b14║趣無轉。大迦葉言。若無趣無轉。汝云何
T15n0586_p0044b15║教化眾生。網明言。若人發願。則是不能教
T15n0586_p0044b16║化眾生。若人於法有轉。是亦不能教化眾
T15n0586_p0044b17║生。大迦葉言。善男子。汝不轉眾生生死耶。
T15n0586_p0044b18║網明言。我尚不得生死。何況於生死中而
T15n0586_p0044b19║轉眾生。大迦葉言。汝不令眾生得涅槃耶。網
T15n0586_p0044b20║明言。我尚不見涅槃。何況教化眾生令住涅
T15n0586_p0044b21║槃。大迦葉言。善男子。若汝不得生死。不見
T15n0586_p0044b22║涅槃。何故今為無量眾生行於菩提。此豈
T15n0586_p0044b23║不為滅度眾生耶。網明言。若菩薩得【CL037n0186_p0507a01】生死分
T15n0586_p0044b24║別涅槃。因眾生行於菩提。此則不應說為
T15n0586_p0044b25║菩薩。大迦葉言。善男子。汝今於何處行。網
T15n0586_p0044b26║明言。我非生死中行。非涅槃中行。亦不以
T15n0586_p0044b27║眾生相行。大迦葉。如汝所問。汝何處行者。
T15n0586_p0044b28║如佛所化人行處。吾於彼行。大迦葉言。佛
T15n0586_p0044b29║所化人無有行處。網明言。當知一切眾生所
T15n0586_p0044c01║行亦如是相。大迦葉言佛所化人無貪無恚
T15n0586_p0044c02║無癡。若一切眾生所行如是相者。眾生貪恚
T15n0586_p0044c03║癡從何所起。網明言。我今問汝隨意答我。大
T15n0586_p0044c04║迦葉。汝今寧有貪恚癡不。答言不也。網明
T15n0586_p0044c05║言。是貪恚癡盡滅耶。答言不也。網明言。
T15n0586_p0044c06║若大迦葉。今無貪恚癡亦不盡滅者。汝置
T15n0586_p0044c07║貪恚癡於何所耶。答言。善男子。凡夫縱顛
T15n0586_p0044c08║倒起妄想分別生貪恚癡耳。賢聖法中善知
T15n0586_p0044c09║顛倒實性故。無妄想分別。是以無貪恚癡。
T15n0586_p0044c10║大迦葉。於汝意云何。若【CL037n0186_p0507b01】法從顛倒起。是法
T15n0586_p0044c11║為實為虛妄耶。答言是法虛妄非是實也。網
T15n0586_p0044c12║明言。若法非實可令實耶。答言不也。網明
T15n0586_p0044c13║言。若法非實。仁者欲於是中得貪恚癡耶。
T15n0586_p0044c14║答言不也。網明言。若然何所是貪恚癡
T15n0586_p0044c15║能惱眾生者。答言。善男子。若爾一切法從
T15n0586_p0044c16║本已來離貪恚癡相。網明言。以是故。我
T15n0586_p0044c17║說一切法相如佛所化。說是法時。四萬四
T15n0586_p0044c18║千菩薩得柔順法忍。
T15n0586_p0044c19║(丹有菩薩授記品第十二十五幅梵天上有薩婆若品第十一)爾時長老大迦
T15n0586_p0044c20║葉白佛言。世尊。若網明菩薩所見眾生。不應
T15n0586_p0044c21║復畏墮三惡道。若聞網明所說法者。魔不得
T15n0586_p0044c22║便。若為網明所教化者。不畏墮聲聞辟支佛
T15n0586_p0044c23║道。世尊。願說網明功德莊嚴國土。佛言迦
T15n0586_p0044c24║葉。是網明菩薩在在國土遊行之處。利益無
T15n0586_p0044c25║量眾生。迦葉。汝見網明所放光【CL037n0186_p0508a01】明不。答言
T15n0586_p0044c26║已見。佛言。若三千大千世界滿中芥子。尚
T15n0586_p0045a01║可算數。今網明光明令諸眾生住菩提者不
T15n0586_p0045a02║可數也。迦葉。是網明菩薩所放。光明饒益
T15n0586_p0045a03║尚爾。何況說法。汝今諦聽。我當粗略說其
T15n0586_p0045a04║功德。迦葉。是網明菩薩過七百六十萬阿
T15n0586_p0045a05║僧祇劫。當得作佛。號普光自在王如來應
T15n0586_p0045a06║供正遍知。世界名曰集妙功德。其佛趣
T15n0586_p0045a07║菩提樹時。國中諸魔魔民悉皆正定。於阿
T15n0586_p0045a08║耨多羅三藐三菩提。其佛國土。以真栴檀寶
T15n0586_p0045a09║為地。地平如掌。柔濡細滑如迦陵伽衣。處
T15n0586_p0045a10║處皆以眾寶莊嚴。無三惡道亦無八難。其國
T15n0586_p0045a11║廣長皆以妙寶蓮華色香妙好以為挍飾。普
T15n0586_p0045a12║光自在王如來。有無量菩薩僧。善修無量法
T15n0586_p0045a13║門。得無量自在神通。皆以光明莊嚴其身。
T15n0586_p0045a14║得諸陀羅尼藏無礙辯才。善能說法光明神
T15n0586_p0045a15║力。皆悉通達。能破【CL037n0186_p0508b01】魔怨慚愧念慧。諸妙功
T15n0586_p0045a16║德以修其心。彼佛國土無有女人。其諸菩薩
T15n0586_p0045a17║皆於寶蓮華中。結加趺坐自然化生。以禪
T15n0586_p0045a18║樂為食。諸所須物經行之處。房舍床榻園林
T15n0586_p0045a19║浴池。應念即至。迦葉。是普光自在王如來。
T15n0586_p0045a20║不以文字說法。但放光明照諸菩薩。光觸
T15n0586_p0045a21║其身即得無生法忍。其佛光明。復照十方通
T15n0586_p0045a22║達無礙令諸眾生得離煩惱。又其光明。常出
T15n0586_p0045a23║三十二種清淨法音。何等三十二。所謂諸
T15n0586_p0045a24║法空無眾生見故。諸法無相離分別故。諸法
T15n0586_p0045a25║無作出三界故。諸法離欲性寂滅故。諸法離
T15n0586_p0045a26║瞋無有礙故。諸法離癡無闇冥故。諸法無所
T15n0586_p0045a27║從來本無生故。諸法無所去無所至故。諸法
T15n0586_p0045a28║不住無所依故。諸法過三世去來現在無所
T15n0586_p0045a29║有故。諸法無異其性一故。諸法不生離於報
T15n0586_p0045b01║故。諸法無業業報作者不可得故。諸法不【CL037n0186_p0509a01】作
T15n0586_p0045b02║無所起故。諸法無起無為性故。諸法無為離
T15n0586_p0045b03║生滅故。諸法真不從和合生故。諸法實一道
T15n0586_p0045b04║門故。諸法無眾生眾生不可得故。諸法無
T15n0586_p0045b05║我第一義故。諸法鈍無所知故。諸法捨離憎
T15n0586_p0045b06║愛故。諸法離煩惱無有熱故。諸法無垢性不
T15n0586_p0045b07║污故。諸法一相離欲際故。諸法離相常定故。
T15n0586_p0045b08║諸法住實際性不壞故。諸法如相不分別故。
T15n0586_p0045b09║諸法入法性遍入故。諸法無緣緣不合故。
T15n0586_p0045b10║諸法是菩提如實見故。諸法是涅槃無因緣
T15n0586_p0045b11║故。迦葉。普光自在王如來。光明常出如是
T15n0586_p0045b12║清淨法音。能令諸菩薩施作佛事。其佛國
T15n0586_p0045b13║土無有魔事。佛壽無量阿僧祇劫。大迦葉。白
T15n0586_p0045b14║佛言。若人欲得清淨佛土者。應取如網明菩
T15n0586_p0045b15║薩所修功德具足清淨國土。如是迦葉。是
T15n0586_p0045b16║網明菩薩。於諸無量阿僧祇佛所。隨願修
T15n0586_p0045b17║行功德具【CL037n0186_p0509b01】足故。
T15n0586_p0045b18║爾時思益梵天謂網明菩薩。仁者已得從佛
T15n0586_p0045b19║受記。網明言。一切眾生皆從佛受記。梵天
T15n0586_p0045b20║言。於何事中而得受記。網明言。隨業受報
T15n0586_p0045b21║而得受記。梵天言。汝作何業而得受記。網
T15n0586_p0045b22║明言。若業非身作。非口作。非意作。是業
T15n0586_p0045b23║可得示不。梵天言。不可示也。網明言。菩提
T15n0586_p0045b24║是起作相耶。梵天言不也。何以故。菩提是
T15n0586_p0045b25║無為。非起作相故。網明言。可以起作相得
T15n0586_p0045b26║無為菩提不。梵天言不也。梵天。是故當知
T15n0586_p0045b27║若無業無業報。無諸行無起諸行。是名菩提。
T15n0586_p0045b28║如菩提性得亦如是。如得性受記亦如是。不
T15n0586_p0045b29║可以起作法而得受記。梵天言。善男子。汝
T15n0586_p0045c01║不行六波羅蜜然後得受記耶。網明言。如汝
T15n0586_p0045c02║所說。菩薩行六波羅蜜而得受記。梵天。若菩
T15n0586_p0045c03║薩捨一切煩惱。名為檀波羅蜜。於諸法無所
T15n0586_p0045c04║起。名為尸羅波羅蜜。於【CL037n0186_p0510a01】諸法無所傷。名為
T15n0586_p0045c05║羼提波羅蜜。於諸法離相。名為毘梨耶波羅
T15n0586_p0045c06║蜜。於諸法無所住。名為禪波羅蜜。於諸法
T15n0586_p0045c07║無戲論。名為般若波羅蜜。梵天。菩薩如是
T15n0586_p0045c08║行六波羅蜜。於何處行。梵天言。無處行也。
T15n0586_p0045c09║所以者何。凡所有行皆是不行。若行即是
T15n0586_p0045c10║不行。若不行即是行。梵天。以是故。當知無
T15n0586_p0045c11║所行是菩提。如汝所問。汝得受菩提記者。如
T15n0586_p0045c12║如法性得受記。我所受記亦如是。梵天言。善
T15n0586_p0045c13║男子。如如法性無受記。網明言。諸菩薩受
T15n0586_p0045c14║記相皆亦如是。如如如法性爾時思益梵天
T15n0586_p0045c15║白佛言。世尊。菩薩以何行。諸佛授阿耨多
T15n0586_p0045c16║羅三藐三菩提記。佛言。若菩薩不行生法。不
T15n0586_p0045c17║行滅法。不行善。不行不善。不行世間。不行
T15n0586_p0045c18║出世間。不行有罪法。不行無罪法。不行有
T15n0586_p0045c19║漏法。不行無漏法。不行有為法。不行無
T15n0586_p0045c20║為法。不行修【CL037n0186_p0510b01】道。不行除斷。不行生死。不行
T15n0586_p0045c21║涅槃。不行見法。不行聞法。不行覺法。不行
T15n0586_p0045c22║知法。不行施。不行捨。不行戒。不行覆。不行
T15n0586_p0045c23║忍。不行善。不行發。不行精進。不行禪。不行
T15n0586_p0045c24║三昧。不行慧。不行行。不行知。不行得。梵天。
T15n0586_p0045c25║若菩薩如是行者。諸佛則授阿耨多羅三藐
T15n0586_p0045c26║三菩提記。所以者何。諸所有行皆是取相。
T15n0586_p0045c27║無相無分別則是菩提。皆有所是。無所是是
T15n0586_p0045c28║菩提。諸所有行皆是分別。無分別是菩提。諸
T15n0586_p0045c29║所有行皆是起作。無起作是菩提。諸所有行
T15n0586_p0046a01║皆是戲論。無戲論是菩提。是故當知。若菩
T15n0586_p0046a02║薩過諸所行則得受記。唯然世尊。受記者
T15n0586_p0046a03║有何義。佛言。離諸法二相。是受記義。不
T15n0586_p0046a04║分別生滅道。是受記義。離身口意業相。是
T15n0586_p0046a05║受記義。梵天。我念過去有劫名喜見。我
T15n0586_p0046a06║於此劫供養七十二那由他佛。是諸如來不
T15n0586_p0046a07║見授記。又過是劫。劫名善化。我於此【CL037n0186_p0511a01】劫供
T15n0586_p0046a08║養二十二億佛。是諸如來亦不見授記。又
T15n0586_p0046a09║過是劫劫名梵歎。我於此劫供養萬八千佛。
T15n0586_p0046a10║是諸如來亦不見授記。又過是劫。劫名無咎。
T15n0586_p0046a11║我於此劫供養三萬二千佛。是諸如來亦不
T15n0586_p0046a12║見授記。又過是劫。劫名莊嚴。我於此劫供
T15n0586_p0046a13║養四百四十萬佛。我皆以一切供養之具。而
T15n0586_p0046a14║供養之。是諸如來。亦不見授記。梵天。我於
T15n0586_p0046a15║往昔。供養諸佛恭敬尊重讚歎。淨修梵行。一
T15n0586_p0046a16║切布施一切持戒。及行頭陀。離於瞋恚忍辱
T15n0586_p0046a17║慈心。如所說行勤修精進。一切所聞皆能受
T15n0586_p0046a18║持。獨處遠離入諸禪定。隨所聞慧讚誦思
T15n0586_p0046a19║問。是諸如來。亦不見授記。何以故。依止所
T15n0586_p0046a20║行故。以是當知。若諸菩薩出過一切諸行則
T15n0586_p0046a21║得受記。我若以一劫若減一劫。說是諸佛
T15n0586_p0046a22║名號不可得盡。梵天。我於是後見燃燈佛。
T15n0586_p0046a23║即得無生【CL037n0186_p0511b01】法忍。佛時授我記言。汝於來世當
T15n0586_p0046a24║得作佛。號釋迦牟尼如來應供正遍知。我爾
T15n0586_p0046a25║時出過一切諸行。具足六波羅蜜。所以者何。
T15n0586_p0046a26║若菩薩能捨諸相。名為檀波羅蜜。能滅諸所
T15n0586_p0046a27║受持。名為尸羅波羅蜜。不為六塵所傷。名
T15n0586_p0046a28║為羼提波羅蜜。離諸所行。名為毘梨耶波羅
T15n0586_p0046a29║蜜。不憶念一切法。名為禪波羅蜜。能忍諸
T15n0586_p0046b01║法無生性。名為般若波羅蜜。我於燃燈佛所。
T15n0586_p0046b02║具足如是六波羅蜜。
T15n0586_p0046b03║【○】梵天。我從初發菩提心已來所作布施。於
T15n0586_p0046b04║此五華布施。百分不及一。百千分百千萬
T15n0586_p0046b05║億分。乃至算數譬喻所不能及。我從初發心
T15n0586_p0046b06║已來。受戒持戒行頭陀。於此常滅戒。百分
T15n0586_p0046b07║不及一。乃至算數譬喻所不能及。我從初發
T15n0586_p0046b08║心已來【CL037n0186_p0512a01】柔和忍辱。於畢竟忍法。百分不及一。
T15n0586_p0046b09║乃至算數譬喻所不能及。我從初發心已來。
T15n0586_p0046b10║發勤精進。於此不取不捨精進。百分不及
T15n0586_p0046b11║一。乃至算數譬喻所不能及。我從初發心已
T15n0586_p0046b12║來。禪定獨處。於此無住禪定。百分不及一。
T15n0586_p0046b13║乃至算數譬喻所不能及。我從初發心已來。
T15n0586_p0046b14║思惟籌量智慧。於此無戲論智慧。百分不及
T15n0586_p0046b15║一。百千分百千萬億分。乃至算數譬喻所不
T15n0586_p0046b16║能及。梵天。是故當知。我爾時得具足六波
T15n0586_p0046b17║羅蜜。世尊。云何名具足六波羅蜜。梵天。若
T15n0586_p0046b18║不念施。不依止戒。不分別忍。不取精進。不
T15n0586_p0046b19║住禪定。不二於慧。是名具足六波羅蜜。又
T15n0586_p0046b20║問。具足六波羅蜜已。能滿足何法。佛言。具
T15n0586_p0046b21║足六波羅蜜已。能滿足薩婆若。世尊云何具
T15n0586_p0046b22║足六波羅蜜已。能滿足薩婆若。梵天。布施
T15n0586_p0046b23║平等即是薩婆若平等。持戒平【CL037n0186_p0512b01】等即是薩婆
T15n0586_p0046b24║若平等。忍辱平等即是薩婆若平等。精進平
T15n0586_p0046b25║等即是薩婆若平等。禪定平等即是薩婆若
T15n0586_p0046b26║平等。智慧平等即是薩婆若平等。以是平等
T15n0586_p0046b27║等一切法。名為薩婆若。又梵天。具足布施
T15n0586_p0046b28║相持戒相忍辱相精進相禪定相智慧相。是
T15n0586_p0046b29║名薩婆若。梵天。如是具足六波羅蜜能滿
T15n0586_p0046c01║足薩婆若。世尊。云何當知滿足薩婆若。梵
T15n0586_p0046c02║天。若不受眼。不受色。不受耳。不受聲。不受
T15n0586_p0046c03║鼻。不受香。不受舌。不受味。不受身。不受觸。
T15n0586_p0046c04║不受意。不受法。若不受是內外十二入。名
T15n0586_p0046c05║為滿足薩婆若。我得如是滿足薩婆若。於眼
T15n0586_p0046c06║無所著。於色耳聲鼻香舌味身觸意法。無所
T15n0586_p0046c07║著。是故如來名為無礙知見薩婆若。梵天。薩
T15n0586_p0046c08║婆若於法無所受。何以故。以無用故。無用
T15n0586_p0046c09║即是無所有義。無所有義即是空如虛空
T15n0586_p0046c10║義。同虛空相是【CL037n0186_p0513a01】薩婆若。是故於法無所受。
T15n0586_p0046c11║梵天。譬如一切所作皆因虛空。而虛空無所
T15n0586_p0046c12║依。如是諸智慧皆從薩婆若出。而薩婆若無
T15n0586_p0046c13║所依。梵天白佛言。世尊。世尊所說薩婆若。
T15n0586_p0046c14║薩婆若者。為何謂也。梵天。一切所行是智為
T15n0586_p0046c15║真。非諸聲聞辟支佛所及故名薩婆若。諸有
T15n0586_p0046c16║所行皆能成就故。名薩婆若。能破一切所念
T15n0586_p0046c17║戲論故。名薩婆若。諸所教敕諸所防制。如此
T15n0586_p0046c18║眾生所行之法。皆從中出故。名薩婆若。得
T15n0586_p0046c19║諸聖智。若學智。若無學智。若辟支佛智。皆從
T15n0586_p0046c20║中出故。名薩婆若。正行故。名薩婆若。能
T15n0586_p0046c21║分別一切藥故。名薩婆若。能滅一切眾生病
T15n0586_p0046c22║故。名薩婆若。能除一切煩惱習氣故。名薩婆
T15n0586_p0046c23║若。常在定故。名薩婆若。一切法中無疑故。名
T15n0586_p0046c24║薩婆若。一切世間出世間智慧皆從中出故。
T15n0586_p0046c25║名薩婆若。善知一切智【CL037n0186_p0513b01】慧方便相故。名薩婆
T15n0586_p0046c26║若。爾時思益梵天白佛言。未曾有也。世尊。諸
T15n0586_p0046c27║佛如來智慧甚深心無所緣。而知一切眾生心
T15n0586_p0046c28║心所行。世尊。薩婆若。有如是無量功德。其
T15n0586_p0046c29║誰善男子善女人。不發阿耨多羅三藐三菩
T15n0586_p0047a01║提心。於是網明菩薩白佛言。世尊。若有菩
T15n0586_p0047a02║薩。悕望功德利。而發菩提心者。不名發
T15n0586_p0047a03║大乘也。所以者何。一切法無功德利。以無
T15n0586_p0047a04║對處故。世尊。菩薩摩訶薩不應為功德利故
T15n0586_p0047a05║發菩提心。但為大悲心故。滅眾生諸苦惱故。
T15n0586_p0047a06║不自憂苦故。生諸善法故。解脫諸邪見故。滅
T15n0586_p0047a07║除諸病故。捨我所貪著故。不觀憎愛故。不
T15n0586_p0047a08║沒世法故。厭患有為故。安住涅槃故。發菩
T15n0586_p0047a09║提心。世尊。菩薩不應於眾生求其恩報亦不
T15n0586_p0047a10║應觀作與不作。又於苦樂心不傾動。世尊。何
T15n0586_p0047a11║謂菩薩家清淨。佛言。善男子。菩薩若【CL037n0186_p0514a01】生轉
T15n0586_p0047a12║輪聖王家。不名家清淨。若生帝釋中。若生
T15n0586_p0047a13║梵王中。亦不名家清淨。在所生處乃至畜
T15n0586_p0047a14║生。自不退失善根。亦令眾生生諸善根。是
T15n0586_p0047a15║名菩薩家清淨。又網明慈是菩薩家。心平等
T15n0586_p0047a16║故。悲是菩薩家。深心念故。喜是菩薩家生
T15n0586_p0047a17║法喜故。捨是菩薩家。離貪著故。不捨菩提
T15n0586_p0047a18║是菩薩家。不貪聲聞辟支佛地故。
T15n0586_p0047a19║【○】【○】思益梵天所問經卷第二【○】【○】【○】【○】【○】【CL037n0186_p0514b01】
