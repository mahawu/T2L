T15n0638_p0531b23║【□】
T15n0638_p0531b24║【■】　　No. 638
T15n0638_p0531b25║【CL042n0393_p0521a01】【CL042n0393_p0521b01】【CL042n0393_p0522a01】【CL042n0393_p0522b01】佛說超日明三昧經卷上
T15n0638_p0531b26║【□】
T15n0638_p0531b27║　　　　西晉清信士聶承遠譯
T15n0638_p0531b28║聞如是。一時佛遊於維耶離奈氏樹園。與大
T15n0638_p0531b29║比丘眾俱。比丘萬八千。菩薩八萬。一切大
T15n0638_p0531c01║聖神通已達。悉得總持攬十力慧。住無所住
T15n0638_p0531c02║超三脫門。善權方便莫不從化。三達之智無
T15n0638_p0531c03║所罣礙。遊步三世獨尊無侶。見生死原本末
T15n0638_p0531c04║所起。應病授藥令各得所。守護法城救濟群
T15n0638_p0531c05║生。行四等心慈悲喜護。四恩隨時開建橋梁。
T15n0638_p0531c06║布施持戒忍辱精進一心智慧以度無極。解空
T15n0638_p0531c07║無相無願之法得不起法忍。現入眾生都無
T15n0638_p0531c08║所起。誨諸退轉令不迴還。八不思議拔度八
T15n0638_p0531c09║難。與法身合示現菩薩。或為如來聲聞緣覺。
T15n0638_p0531c10║猶如日光無所不照。往來十方亦無周旋。觀
T15n0638_p0531c11║一切法如化幻夢野馬影響悉無所有。利衰
T15n0638_p0531c12║【CL042n0393_p0523a01】毀譽苦樂善惡永已滅除。皆過世間諸所有
T15n0638_p0531c13║法。至于道場等無增減。其名曰普明菩薩。普
T15n0638_p0531c14║達菩薩。普智菩薩。普慧菩薩。普至菩薩。光明
T15n0638_p0531c15║菩薩。光㷿菩薩。光等菩薩。光英菩薩。光造
T15n0638_p0531c16║菩薩。慈光菩薩。慈施菩薩。慈戒菩薩。慈忍菩
T15n0638_p0531c17║薩。慈進菩薩。慈寂菩薩。慈智菩薩。慈救菩
T15n0638_p0531c18║薩。慈護菩薩。慈雨菩薩。慈明菩薩。慈普菩
T15n0638_p0531c19║薩。如是等上首八萬德皆如是。爾時世尊。與
T15n0638_p0531c20║無央數百千之眾眷屬圍繞。而為說法。講大
T15n0638_p0531c21║乘業無極之慧。於是城中有大長者。名曰善
T15n0638_p0531c22║實。與千人俱各各手執七寶之華。來詣佛所
T15n0638_p0531c23║稽首佛足。以其寶華共散佛上。而各誓願。願
T15n0638_p0531c24║使十方眾生之類。心軟如華意淨若空。如來
T15n0638_p0531c25║威神令諸寶華皆在空中。於世尊上合成華
T15n0638_p0531c26║蓋。華蓋之光普照十方諸佛國土菩薩。諸
T15n0638_p0531c27║天人【CL042n0393_p0523b01】民靡不睹焉。諸佛世界各有無數億百
T15n0638_p0531c28║千菩薩。來詣佛所稽首畢一面坐。於是慈普
T15n0638_p0531c29║八萬大士。與百億天帝釋梵王。與三十億梵
T15n0638_p0532a01║諸天神妙天。與十億眷屬淨居天。與二十億
T15n0638_p0532a02║侍從魔子導師。與五千億妓儻相隨俱來
T15n0638_p0532a03║詣佛所。稽首足下退住一面。
T15n0638_p0532a04║阿闍世王與八萬人。波斯匿王與五萬人。維
T15n0638_p0532a05║耶離王與諸尊者八萬四千人。鬱蟬王與二
T15n0638_p0532a06║萬人。輸頭檀王與九萬人。拘夷那竭王與
T15n0638_p0532a07║六萬人。如是諸王。各將官屬不可復計。俱來
T15n0638_p0532a08║詣佛所。稽首于地遷坐一面。
T15n0638_p0532a09║諸比丘比丘尼清信士清信女。諸天龍神阿
T15n0638_p0532a10║須輪迦留羅真陀羅摩休勒人與非人。無
T15n0638_p0532a11║央數億不可譬喻。來詣佛所稽首于地。各各
T15n0638_p0532a12║分部。或坐或住。佛在眾中威神特尊。如日
T15n0638_p0532a13║初出若星中月。猶須彌山峙干大海周照
T15n0638_p0532a14║【CL042n0393_p0524a01】四域。世尊放身光明巍巍聖慧無邊。普照一
T15n0638_p0532a15║切靡不蒙度。四品瞻仰猶冥睹明。於是會中
T15n0638_p0532a16║有菩薩。名曰普明。從坐起整衣服。長跪叉手
T15n0638_p0532a17║以偈讚佛。
T15n0638_p0532a18║　大慈哀愍群黎　　為陰蓋盲冥者
T15n0638_p0532a19║　開無目使視瞻　　化未聞以道明
T15n0638_p0532a20║　處世間如虛空　　若蓮花不著水
T15n0638_p0532a21║　心清淨超於彼　　稽首禮無上聖
T15n0638_p0532a22║　觀法本無所有　　如野馬水月形
T15n0638_p0532a23║　影響幻化芭蕉　　曉三界亦如是
T15n0638_p0532a24║　從無量難計劫　　積功德不可數
T15n0638_p0532a25║　慈心等定廣化　　眾生類皆被荷
T15n0638_p0532a26║　了三界其若夢　　覺悉滅無適莫
T15n0638_p0532a27║　生死吾之本末　　斯恍惚無所有
T15n0638_p0532a28║　佛光明靡不照　　威相好難計量
T15n0638_p0532a29║【CL042n0393_p0524b01】　道巍巍無等倫　　故稽首禮十方
T15n0638_p0532b01║　本發意為十方　　拯厄難濟群庶
T15n0638_p0532b02║　已獲願過於空　　一切人莫不蒙
T15n0638_p0532b03║　坐佛樹力降魔　　逮無量覺道成
T15n0638_p0532b04║　解諸法本自然　　於異術無所求
T15n0638_p0532b05║　眾上佛七寶華　　在虛空成華蓋
T15n0638_p0532b06║　光普照十方國　　群黎集受法誨
T15n0638_p0532b07║　聖尊德喻須彌　　智慧光超日月
T15n0638_p0532b08║　所敷演不可喻　　故稽首大聖雄
T15n0638_p0532b09║爾時普明說此偈讚佛已。長跪叉手。問曰。唯
T15n0638_p0532b10║然世尊。斯諸會者有發菩薩意。或未發者。有
T15n0638_p0532b11║得不退轉。或未得者。有得不起法忍一生
T15n0638_p0532b12║補處道德成者。或在五道生死縛者。如來加
T15n0638_p0532b13║哀深為演現無極寶藏。令未解達心得霍然。
T15n0638_p0532b14║愚冥睹明得不退轉。寧有三昧名普照。深淺
T15n0638_p0532b15║消【CL042n0393_p0525a01】散二法。疾至無上正真道乎。佛言。善哉
T15n0638_p0532b16║普明。多所哀念多所安隱。愍傷諸天及十方
T15n0638_p0532b17║人各令得所。諦聽諦聽善思念之。唯然世尊
T15n0638_p0532b18║願樂欲聞。佛言。有三昧名超日明。菩薩逮得
T15n0638_p0532b19║是者無所不入。譬如日光所在而現無所蔽
T15n0638_p0532b20║礙。化終始者使暢三處心意所為其未發意
T15n0638_p0532b21║興菩薩心。已發道心至不退轉。立不迴還至
T15n0638_p0532b22║一生補處。已得補處究竟無上正真之道。等
T15n0638_p0532b23║如虛空無往無來。不出不入無所不行。行
T15n0638_p0532b24║八十事乃諦逮得斯定。何等八十。解眼空。除
T15n0638_p0532b25║耳聲。無鼻嗅。拔言著。濟于識。息貪婬。休恚
T15n0638_p0532b26║恨。釋愚癡。了色沫。痛若泡。想野馬。行芭蕉。
T15n0638_p0532b27║識猶幻。心本淨。意喻夢。念同像。不見身。不
T15n0638_p0532b28║計人。不有壽。不保命。四大空。五陰無根。六
T15n0638_p0532b29║衰無原。七識無主。行慈心。哀一切。志和悅。
T15n0638_p0532c01║護諸根。無憎愛。【CL042n0393_p0525b01】離眾對。不散行。無合會。無
T15n0638_p0532c02║施不慳。無戒不犯。無忍不怒。無進不怠。無寂
T15n0638_p0532c03║不亂。無智不愚。不廢俗。不專道。講說法。不
T15n0638_p0532c04║為身。為一切。無所著。亦不斷。亦無縛。無所
T15n0638_p0532c05║解。行平等。卻睡眠。無諸蓋。不受入。不隨對。
T15n0638_p0532c06║心自解。順佛教。不違法。不輕眾。愍十方人。
T15n0638_p0532c07║如父嚴教。若母撫育。譬子順親。恩如己身。不
T15n0638_p0532c08║自為形。不為他人。亦不為法。行菩薩道。弘
T15n0638_p0532c09║雅志。不為邪想。無聲聞念。無緣覺意。不求
T15n0638_p0532c10║望想。棄彼此行。一切無倚。不見三世。了三
T15n0638_p0532c11║界本。不心意識。解道若空。離去來今。深入大
T15n0638_p0532c12║慧。一切本無。行大善權是為八十。佛語普
T15n0638_p0532c13║明。是八十行。若遵修者。則疾得至超日明
T15n0638_p0532c14║三昧。譬如日出一時遍照。百穀草木仰天之
T15n0638_p0532c15║類莫不成熟。逮斯定者等入一切上中下行
T15n0638_p0532c16║無所不現而皆度之。如月盛滿消夜窈冥。以
T15n0638_p0532c17║大【CL042n0393_p0526a01】定明進卻三垢想蔽用除而睹上道如大
T15n0638_p0532c18║醫王。選採百藥以療眾病各各得愈。以無極
T15n0638_p0532c19║慧隨眾本行而為說法。屏色痛想行識求使
T15n0638_p0532c20║獲神通。又如船工御牢堅船。度人往還而無
T15n0638_p0532c21║停滯。示現泥洹濟無量人。開化止處解三界
T15n0638_p0532c22║空。順至終始救攝群萌。如雄師子隱乎林
T15n0638_p0532c23║藪諸獸攝伏。獲斯定者開士獨步周旋三
T15n0638_p0532c24║世。六十二見九十六徑諸墮邪者皆為降
T15n0638_p0532c25║棄。從受道教三品得所。如轉輪王典領四域
T15n0638_p0532c26║天下戴仰。斯定四等以四意行。分別四大度
T15n0638_p0532c27║脫眾生生老病死我人壽命使知本無。得至
T15n0638_p0532c28║大道。猶若巨海悉受眾流。苞含諸寶奇妙異
T15n0638_p0532c29║珍。一切法門總持辯才諸定意門悉而歸之。
T15n0638_p0533a01║光演深邃無上慧義。興隆三寶洗濯愚冥。超
T15n0638_p0533a02║至日明三昧尊定。佛時頌曰。
T15n0638_p0533a03║　【CL042n0393_p0526b01】譬如日出時　　其光悉遍照
T15n0638_p0533a04║　百穀仰成熟　　大定超於彼
T15n0638_p0533a05║　等至於一切　　雜行群萌類
T15n0638_p0533a06║　普現無不周　　莫不得過度
T15n0638_p0533a07║　醫王療眾病　　隨時而授藥
T15n0638_p0533a08║　斯定應所宜　　婬怒癡消除
T15n0638_p0533a09║　船師度往還　　從此到彼岸
T15n0638_p0533a10║　菩薩亦如是　　所濟無窮極
T15n0638_p0533a11║　譬如雄師子　　獨步無所畏
T15n0638_p0533a12║　六十二疑見　　斯定皆降化
T15n0638_p0533a13║　若轉輪聖王　　綏恤四天下
T15n0638_p0533a14║　菩薩猶如斯　　四等度群黎
T15n0638_p0533a15║　巨海受萬川　　瑰琦異珍寶
T15n0638_p0533a16║　斯定苞諸法　　施以七大財
T15n0638_p0533a17║　假使有發意　　欲至無上慧
T15n0638_p0533a18║　當尊斯定義　　疾獲正真覺
T15n0638_p0533a19║佛語普明。菩薩有四事。疾獲斯定。何等四。
T15n0638_p0533a20║愍傷群黎如己骨髓。殖眾德本不望其報。觀
T15n0638_p0533a21║四大空猶若如夢。計五陰本則野馬也。是為
T15n0638_p0533a22║四事。佛時頌曰。
T15n0638_p0533a23║　【CL042n0393_p0527a01】欲獲定意者　　愍哀眾生類
T15n0638_p0533a24║　猶如己骨髓　　立德不想報
T15n0638_p0533a25║　觀身四大空　　恍惚其若夢
T15n0638_p0533a26║　計五陰本無　　譬若如野馬
T15n0638_p0533a27║　設使解慧者　　則不計吾我
T15n0638_p0533a28║　縷練一切原　　速逮斯定意
T15n0638_p0533a29║佛告普明。菩薩有四事。疾得斯定。何等為
T15n0638_p0533b01║四。苞育眾生愛若赤子。常行大慈無有彼
T15n0638_p0533b02║此。勸誨愚癡示以道明。晝夜精進志道無
T15n0638_p0533b03║求。是為四。佛時頌曰。
T15n0638_p0533b04║　養護哀眾生　　如父母愛子
T15n0638_p0533b05║　大慈不勞望　　等心無適莫
T15n0638_p0533b06║　勸化誘愚憃　　使睹大道明
T15n0638_p0533b07║　夙夜樂正法　　乃能逮斯定
T15n0638_p0533b08║佛告普明。菩薩有六事。疾得斯定。何等六。
T15n0638_p0533b09║布施平等奉持禁戒一切無犯忍辱之力。被
T15n0638_p0533b10║大乘鎧精進勤修未曾懈廢一心攝意使無眾
T15n0638_p0533b11║想。智慧明了不著三界。是為六。佛時頌曰。
T15n0638_p0533b12║　【CL042n0393_p0527b01】布施無所望　　護戒如山地
T15n0638_p0533b13║　忍辱立大力　　則被大乘鎧
T15n0638_p0533b14║　善修大精進　　未曾有懈休
T15n0638_p0533b15║　一心禪三昧　　智慧無罣礙
T15n0638_p0533b16║　不自睹緣變　　所從興造立
T15n0638_p0533b17║　三處忽現沒　　一心無所住
T15n0638_p0533b18║佛告普明。菩薩有十事。疾得斯定。何等十。
T15n0638_p0533b19║施安於人。除諸穢害。消化塵勞。和合別離。
T15n0638_p0533b20║釋理邪見六十二疑。曉無吾我。常崇十德。欲
T15n0638_p0533b21║濟一切三趣之難。不為細術所見迷網。從本
T15n0638_p0533b22║無教無合不散。是為十事。佛時頌曰。
T15n0638_p0533b23║　施安悅眾生　　離諸穢害想
T15n0638_p0533b24║　消化于塵勞　　和合亂別離
T15n0638_p0533b25║　釋六十二見　　曉了無吾我
T15n0638_p0533b26║　常遵崇十德　　欲濟拔三趣
T15n0638_p0533b27║　矜愍諸八難　　往來周旋者
T15n0638_p0533b28║　猶如盲無目　　不自覺沒冥
T15n0638_p0533b29║　以故興大悲　　救脫眾危厄
T15n0638_p0533c01║　分別深遠慧　　疾得斯定意
T15n0638_p0533c02║【CL042n0393_p0528a01】佛告普明。菩薩有七事。疾得斯定。何等為
T15n0638_p0533c03║七。心專志。道不為他念。於法自在分別英
T15n0638_p0533c04║妙。悅顏一切瞻察眾生。信知諸法無有根
T15n0638_p0533c05║原。常力精進不廢于道。建立大意志存永
T15n0638_p0533c06║安。將順護法至獲大定。是為七事。佛時頌曰。
T15n0638_p0533c07║　策心專志道　　未曾興他念
T15n0638_p0533c08║　分別於本空　　和顏向一切
T15n0638_p0533c09║　曉了三脫門　　解諸法無根
T15n0638_p0533c10║　常修於精進　　不廢於道教
T15n0638_p0533c11║　建立大弘意　　將養到永安
T15n0638_p0533c12║　救護悟迷惑　　得超日明定
T15n0638_p0533c13║佛告普明。菩薩有十事法。疾得斯定。何等
T15n0638_p0533c14║為十。無我無人。無壽無命。無聲聞。無緣覺。
T15n0638_p0533c15║不處二法。不著菩薩。不想見佛。不在生死。不
T15n0638_p0533c16║處泥洹。是為十。佛時頌曰。
T15n0638_p0533c17║　不見吾我人　　不計身壽命
T15n0638_p0533c18║　無有聲聞心　　蠲除緣覺想
T15n0638_p0533c19║　不處法有二　　無著於菩薩
T15n0638_p0533c20║　【CL042n0393_p0528b01】不想睹佛身　　不住有無際
T15n0638_p0533c21║　霍然不自見　　乃睹一切空
T15n0638_p0533c22║　因緣不復起　　乃得成定意
T15n0638_p0533c23║佛告普明。菩薩有八事法。疾得斯定。何等
T15n0638_p0533c24║為八。等觀邪正無有二心。常念三寶令不斷
T15n0638_p0533c25║絕。講深法義未曾談話。業以大乘不樂弟
T15n0638_p0533c26║子。所造順法不捨佛道。平正方便除諸起滅。
T15n0638_p0533c27║因緣之想永已滅盡。意止至寂不為憒亂。一
T15n0638_p0533c28║心定意睹見十方。是為八。佛時頌曰。
T15n0638_p0533c29║　等觀諸邪正　　二俱無所處
T15n0638_p0534a01║　常念于三寶　　令慧不斷絕
T15n0638_p0534a02║　說演深義要　　未曾生他想
T15n0638_p0534a03║　業以供大乘　　不慕於小乘
T15n0638_p0534a04║　所造常順法　　不釋佛正道
T15n0638_p0534a05║　方便行平等　　除諸起滅緣
T15n0638_p0534a06║　意止至寂寞　　未嘗興憒亂
T15n0638_p0534a07║　一心存定意　　明睹十方佛
T15n0638_p0534a08║佛告普明。菩薩有七事。疾得斯定。何等為
T15n0638_p0534a09║七。【CL042n0393_p0529a01】解色本空聲如呼響。香若風等。味若緣
T15n0638_p0534a10║合。細滑何樂。曉識如幻。諸法喻夢。是為七。
T15n0638_p0534a11║佛時頌曰。
T15n0638_p0534a12║　解色之本空　　耳聲猶呼響
T15n0638_p0534a13║　鼻香風氣等　　細滑更則過
T15n0638_p0534a14║　了諸識幻化　　一切法則夢
T15n0638_p0534a15║　能分別如是　　得超日明定
T15n0638_p0534a16║佛告普明。菩薩有五事。疾得斯定。何等五。
T15n0638_p0534a17║等心十方人與非人。於供養利不以適莫。若
T15n0638_p0534a18║有講經後不宣闕。不望他人財色之寶。深
T15n0638_p0534a19║入微妙難喻之法。是為五。佛時頌曰。
T15n0638_p0534a20║　等心於十方　　人非人無異
T15n0638_p0534a21║　若獲於供養　　其志無適莫
T15n0638_p0534a22║　假使講經者　　沒命不訟闕
T15n0638_p0534a23║　不望他財利　　深入乃逮定
T15n0638_p0534a24║佛告普明。菩薩有五事。疾得斯定。何等五。過
T15n0638_p0534a25║空無相不願諸法。曉三達智辯才無礙。行大
T15n0638_p0534a26║【CL042n0393_p0529b01】智慧度於無極。善權方便無所不入。是為五。
T15n0638_p0534a27║佛時頌曰。
T15n0638_p0534a28║　過空無相願　　曉了三達智
T15n0638_p0534a29║　辯才不可量　　所說如大海
T15n0638_p0534b01║　修行大智慧　　所度於無極
T15n0638_p0534b02║　善權皆周普　　日明定如是
T15n0638_p0534b03║佛說是時。三十億菩薩皆得不起法忍。八萬
T15n0638_p0534b04║四千人發無上正真道意。三萬人遠塵離垢
T15n0638_p0534b05║諸法眼淨。八千比丘漏盡意解。三千世界六
T15n0638_p0534b06║反震動。天雨華香。箜篌樂器不鼓自鳴。飛
T15n0638_p0534b07║鳥禽獸皆來集聽。十方菩薩自然飛來。各擎
T15n0638_p0534b08║諸華如須彌山用散佛上。若干種衣被服珍
T15n0638_p0534b09║寶供養世尊。大聖難值如優曇缽花時時可
T15n0638_p0534b10║得。斯法希有難以遭焉。佛大神通從無數劫。
T15n0638_p0534b11║積累功德恢弘大哀。布施持戒忍辱精進一
T15n0638_p0534b12║心智慧善權方便皆為黎庶。自然獲之功不
T15n0638_p0534b13║【CL042n0393_p0530a01】唐捐。吾為善利得見如來。聞深妙法超日明
T15n0638_p0534b14║定。快哉快哉何乃僥倖至如斯乎。佛告諸菩
T15n0638_p0534b15║薩。審如所云實無一異。信於深法能遵修者。
T15n0638_p0534b16║則當逮得超日明定十慧之德。何等十。具足
T15n0638_p0534b17║四等。四恩無厭。遵崇大慧。普暢大定。神通
T15n0638_p0534b18║則達。成就六度不起法忍善權方便。見十方
T15n0638_p0534b19║佛。能領國土。一生補處。已逮道場三達之智。
T15n0638_p0534b20║是為十。說是語時。無數菩薩得不起法忍。不
T15n0638_p0534b21║可計人發無上正真道意。爾時有菩薩。名離
T15n0638_p0534b22║垢目。白佛言。何謂菩薩學。何謂聲聞學。何
T15n0638_p0534b23║謂緣覺學。佛言。無限無礙其心泰然是菩薩
T15n0638_p0534b24║學。有限有礙其心偏局是聲聞學。庶慕大
T15n0638_p0534b25║乘進退無慧心存中跱是緣覺學。離垢目又
T15n0638_p0534b26║問。何謂無限。何謂無礙。何謂泰然。佛言。發
T15n0638_p0534b27║無上正真道意。慈哀一切。欲度蚑行喘息
T15n0638_p0534b28║人物【CL042n0393_p0530b01】之類。布施持戒忍辱精進一心智慧善
T15n0638_p0534b29║權方便。但為一切不念己身。遵四等心慈悲
T15n0638_p0534c01║喜護。加以四恩惠施仁愛。利人等利一切
T15n0638_p0534c02║救濟危厄窮匱化之為道而為慧學菩薩
T15n0638_p0534c03║之道。自省己過不察彼闕。敬如父母如子
T15n0638_p0534c04║如身等無有異。以身敬德等一切人。以愛
T15n0638_p0534c05║子事愍一切人。仇怨親友心無殊特。解知
T15n0638_p0534c06║身空眾生無處。吾我自然諸法自然。道法
T15n0638_p0534c07║自然佛法自然。一切本無無形無貌。是為
T15n0638_p0534c08║無限。於生死元求索泥洹不見泥洹。於泥
T15n0638_p0534c09║洹元求索生死亦無所睹。不惡生死不住
T15n0638_p0534c10║泥洹住無所住。猶如日光遍照悉至。亦無往
T15n0638_p0534c11║來光無想念。菩薩如是普入一切亦無所入。
T15n0638_p0534c12║亦無往返周旋之想。譬如大海中有七寶明
T15n0638_p0534c13║月之珠。龍神鮫蛇黿龜魚鱉悉含受之無
T15n0638_p0534c14║增無減。其水一味亦無【CL042n0393_p0531a01】能穢。菩薩如是。現
T15n0638_p0534c15║於生死三趣之難。若至泥洹無為之界。未曾
T15n0638_p0534c16║增減心如明珠。若喻淨水終不穢濁。普濟群
T15n0638_p0534c17║生入諸通慧平等之味。以示眾生猶如空中
T15n0638_p0534c18║生藥毒樹。其毒樹者不害虛空。其藥樹者無
T15n0638_p0534c19║所療治。菩薩如是。若在生死三毒之中無所
T15n0638_p0534c20║沾穢。假在泥洹清淨之處亦無所淨。俱度黎
T15n0638_p0534c21║庶無所不濟。雖曰有入亦無出入往來周旋
T15n0638_p0534c22║也。是謂無礙。道心無限不有處所無人無
T15n0638_p0534c23║心亦不可得度眾生心如一切法如其趣此
T15n0638_p0534c24║者則趣平等其趣平等則正等覺無三界也。
T15n0638_p0534c25║無聲聞地無緣覺處無菩薩住。不處有為不
T15n0638_p0535a01║處無為。無有無無。亦無過去當來現在之
T15n0638_p0535a02║處。度無所度生無所生。道跡本無往來本無。
T15n0638_p0535a03║不還本無無著本無。緣覺本無三界本無。眾
T15n0638_p0535a04║生本無佛道本無。無此本無乃【CL042n0393_p0531b01】真本無無所
T15n0638_p0535a05║適莫。是謂其心泰然。
T15n0638_p0535a06║離垢目又問。何謂為限何謂為礙。何謂其心
T15n0638_p0535a07║偏局。佛言。畏惡生死三界之患言泥洹第
T15n0638_p0535a08║一不了自然厭身之苦。憚無數劫周旋塵勞。
T15n0638_p0535a09║布施持戒忍辱一心精進學智不倦。頭目耳
T15n0638_p0535a10║鼻髓腦肌肉支體所在惠與不可稱限。乃
T15n0638_p0535a11║到于佛豫懷是心。便卻不學菩薩法欲求滅
T15n0638_p0535a12║身。是謂為限。已得羅漢欲有所度三昧禪
T15n0638_p0535a13║息乃見人心不能豫睹一切根本不應病授
T15n0638_p0535a14║藥適欲久住。觀察惡露不淨之軀。不以
T15n0638_p0535a15║為樂視如仇賊。如虺如毒早證泥洹。是謂為
T15n0638_p0535a16║礙。住于泥洹好明惡冥。不了諸法都無根
T15n0638_p0535a17║本。而求處所不知空慧。是謂其心偏局。
T15n0638_p0535a18║離垢目又問佛言。何謂中跱。佛言。發菩薩意。
T15n0638_p0535a19║布施持戒忍辱精進一心智慧皆為妄想。欲
T15n0638_p0535a20║得世尊三十二相八十種好。威【CL042n0393_p0532a01】神聖德與眾
T15n0638_p0535a21║卓異。不解本無如來之化。示現身命反求謂
T15n0638_p0535a22║有。又謂有人欲度吾我不知本空行四等心
T15n0638_p0535a23║四恩著行至空無見無為因止不知進退不
T15n0638_p0535a24║知空慧欲度眾生無善權方便法身之明可
T15n0638_p0535a25║以濟之。是謂緣覺學。說是語時。無數天人
T15n0638_p0535a26║皆發無上正真道意。
T15n0638_p0535a27║於是長者子名曰淨教。與五千群從。來詣佛
T15n0638_p0535a28║所稽首佛足。退坐一面。叉手白佛言。此諸
T15n0638_p0535a29║群從好樂佛法。諸發道意。積何等行得至道
T15n0638_p0535b01║慧。施行何法得攝佛土。佛言。有一法行而應
T15n0638_p0535b02║道意。何謂一。心性調柔等向一切。是為一。佛
T15n0638_p0535b03║時頌曰。
T15n0638_p0535b04║　心性常調柔　　志意不麤獷
T15n0638_p0535b05║　平等攝一切　　乃應菩薩行
T15n0638_p0535b06║復次又有二法為菩薩行。何謂二。寂然心淨
T15n0638_p0535b07║離諸著觀。睹於無見唯志大道。是為二。佛
T15n0638_p0535b08║時【CL042n0393_p0532b01】頌曰。
T15n0638_p0535b09║　心淨常寂然　　離見諸著觀
T15n0638_p0535b10║　釋六十二疑　　唯念大道行
T15n0638_p0535b11║又有三法為菩薩行。何謂為三。曉空不著。
T15n0638_p0535b12║無相不縛。無願不脫。是為三。佛時頌曰。
T15n0638_p0535b13║　心常曉了空　　無相不復縛
T15n0638_p0535b14║　無願無所脫　　乃解三界結
T15n0638_p0535b15║又有四法為菩薩行。何謂四。常遵慈心無有
T15n0638_p0535b16║害意。長養道化常修慈悲。愍傷眾生生死勤
T15n0638_p0535b17║苦為之雨淚。常奉喜意和顏悅色。向於群
T15n0638_p0535b18║萌無憎愛心。常行護心勸教眾生使發道意
T15n0638_p0535b19║已發道意至不退轉已不退轉。至於道場
T15n0638_p0535b20║無上正真。道是為四。佛時頌曰。
T15n0638_p0535b21║　常遵四等心　　和顏意志悅
T15n0638_p0535b22║　愍哀眾生類　　矜傷為雨淚
T15n0638_p0535b23║　心欲度眾生　　等心無憎愛
T15n0638_p0535b24║　【CL042n0393_p0533a01】救護以道法　　乃應菩薩行
T15n0638_p0535b25║又有五法為菩薩行。何謂五。奉於禁戒而無
T15n0638_p0535b26║所犯。定意攝志令心惔怕。智慧解空而無所
T15n0638_p0535b27║起。脫於五陰使無處所。示現三界睹無所有。
T15n0638_p0535b28║是為五。佛時頌曰。
T15n0638_p0535b29║　持戒無所犯　　三昧意不亂
T15n0638_p0535c01║　智慧分別空　　濟脫五陰聚
T15n0638_p0535c02║　睹見三世厄　　示現在其中
T15n0638_p0535c03║　隨時而開化　　各令得其所
T15n0638_p0535c04║又有六法為菩薩行。何謂六。目睹皆空。耳聽
T15n0638_p0535c05║無聲。鼻嗅無香。口語無言。身不存細滑。心
T15n0638_p0535c06║無思想。是為六。佛時頌曰。
T15n0638_p0535c07║　目所睹皆空　　耳聽無有聲
T15n0638_p0535c08║　鼻香無所著　　舌味何所有
T15n0638_p0535c09║　計身但四大　　心了本空事
T15n0638_p0535c10║　如是曉無形　　乃應菩薩行
T15n0638_p0535c11║又有七法為菩薩行。何謂七。攝身口意寂定
T15n0638_p0535c12║【CL042n0393_p0533b01】無亂無所復違。是為七。佛時頌曰。
T15n0638_p0535c13║　常攝己身口　　其心靜不亂
T15n0638_p0535c14║　寂寞定三昧　　神通無不達
T15n0638_p0535c15║又有八法為菩薩行。何謂八。施度無極。戒度
T15n0638_p0535c16║無極。忍度無極。進度無極。寂定度無極。智
T15n0638_p0535c17║度無極。權度無極。成名慧行。是為八。佛時
T15n0638_p0535c18║頌曰。
T15n0638_p0535c19║　布施度無極　　戒忍精進禪
T15n0638_p0535c20║　智慧自然達　　道明為最尊
T15n0638_p0535c21║又有九法為菩薩行。何謂九。除五陰。去六衰。
T15n0638_p0535c22║滅三垢。蠲八難。不著三界。不慕三世。離羅漢
T15n0638_p0535c23║心。遠緣覺意。常志大道。是為九。佛時頌曰。
T15n0638_p0535c24║　除五陰六衰　　無三垢八難
T15n0638_p0535c25║　不著於三界　　三世無所處
T15n0638_p0535c26║　以離羅漢心　　無緣覺之念
T15n0638_p0535c27║　常慕求大道　　斯謂菩薩行
T15n0638_p0535c28║又有十法為菩薩行。何謂十。法寶三昧。善住
T15n0638_p0535c29║【CL042n0393_p0534a01】三昧。無動三昧。度無轉三昧。寶積華三昧。
T15n0638_p0535c30║日光耀三昧。諸利義三昧。現在三昧。慧光
T15n0638_p0536a01║耀三昧。勇猛伏三昧。超日明三昧。是為十。
T15n0638_p0536a02║佛時頌曰。
T15n0638_p0536a03║　以法寶三昧　　善住無所動
T15n0638_p0536a04║　豎立不可震　　寶積花三昧
T15n0638_p0536a05║　光耀諸利義　　現在慧光明
T15n0638_p0536a06║　勇猛伏三昧　　乃獲超日明
T15n0638_p0536a07║復次難垢目。菩薩布施天人樂從。開化慳者
T15n0638_p0536a08║令無所惜。菩薩遵戒。天人樂從。化放恣者
T15n0638_p0536a09║令無殃釁。菩薩忍辱天人樂順。化忿狷者
T15n0638_p0536a10║令無纖介。菩薩精進天人樂從。化懈廢者令
T15n0638_p0536a11║建勤力。菩薩一心天人樂習。化憒擾者令志
T15n0638_p0536a12║安寂。菩薩智慧天人樂順。化蔽礙者令通聖
T15n0638_p0536a13║範。菩薩行慈天人樂之。化不仁者令等惋
T15n0638_p0536a14║戀。菩薩行悲天人樂之。化愚迷者悼愍眾生。
T15n0638_p0536a15║菩薩喜【CL042n0393_p0534b01】悅天人樂從。化愁慼者法鼓自娛。菩
T15n0638_p0536a16║薩行護天人樂之。救化無援將養一切。菩薩
T15n0638_p0536a17║講法天人樂聽。化志俗者令慕聖典。菩薩謙
T15n0638_p0536a18║苦天人樂恭。化貢高者奉敬三寶。菩薩利人
T15n0638_p0536a19║天人樂惠。化無義者令普施恩。菩薩行等天
T15n0638_p0536a20║人樂豫。化不恢泰令接未達。菩薩行權攝諸
T15n0638_p0536a21║眾生。化之為善成平等覺悉生彼國。菩薩行
T15n0638_p0536a22║三十七品以攝眾生。意止意斷根力覺道。
T15n0638_p0536a23║攝取眾生使令寂然。若成佛時悉生彼國。菩
T15n0638_p0536a24║薩在于大會講深妙法。欲使蠕動悉蒙超度。
T15n0638_p0536a25║若成佛時皆生彼國。菩薩行十德以攝眾生。
T15n0638_p0536a26║悉開化之護身口意。菩薩說經蠲除八難。
T15n0638_p0536a27║以攝眾生行八正道。若成佛時皆生彼國。菩
T15n0638_p0536a28║薩自省不求彼闕。以攝眾生離諸邪見六十
T15n0638_p0536a29║二網。若成佛時皆生彼國。菩薩說法以攝眾
T15n0638_p0536b01║生。脫於【CL042n0393_p0535a01】八縛得至八解。若成佛時皆生彼國。
T15n0638_p0536b02║菩薩說法除八思議。至不思議法門之海。若
T15n0638_p0536b03║成佛時悉生彼國。菩薩說法假使逮得無所
T15n0638_p0536b04║從生法忍。成具佛事示現泥洹。度無量人皆
T15n0638_p0536b05║使得道。如是離垢目。菩薩所行本末若斯。以
T15n0638_p0536b06║應此行號字自然。成立國土度脫群黎。佛說
T15n0638_p0536b07║是時。離垢目長者子五千營從。皆發無上正
T15n0638_p0536b08║真道意。尋時逮得不起法忍。於是居士名曰
T15n0638_p0536b09║見正。前白佛言。我常聞佛思一奉覲。罪蓋之
T15n0638_p0536b10║故不能自到。今日乃果欣踊難量。視尊無厭
T15n0638_p0536b11║聽法不倦。唯加大恩使我世世值遇天尊。佛
T15n0638_p0536b12║言。善哉善哉。有四事常不離佛。何謂四。常
T15n0638_p0536b13║念如來立佛形像。聞經深義則信奉行。雖不
T15n0638_p0536b14║見佛曉了本無。知十方佛則一法身。是為四
T15n0638_p0536b15║事不離諸佛。又有四事雖面睹佛則不見之。
T15n0638_p0536b16║【CL042n0393_p0535b01】如來現在不往聽經。不採其義。不能奉行。
T15n0638_p0536b17║宣示於人。是為四雖面見佛則為不見。又
T15n0638_p0536b18║有見佛。自計吾我。不解非常苦空非身墮四
T15n0638_p0536b19║顛倒。聽經著音不能分別呼聲之響。於其人
T15n0638_p0536b20║身則滅度也。佛以滅度不現世間。其人聞經
T15n0638_p0536b21║欣然心開。如冥睹明曉知如來隨俗現化。奉
T15n0638_p0536b22║行道禁不違經典。離外邪法六十二見。行四
T15n0638_p0536b23║等心無憎無愛。佛雖滅度志達如是常為相
T15n0638_p0536b24║見。復問曰。何謂見佛。何謂聞法。何因供養。
T15n0638_p0536b25║佛言。見如來身。觀知何行得至於佛。本因六
T15n0638_p0536b26║度無極。愍傷一切如父如母如子如身不貪
T15n0638_p0536b27║四大是為見佛。聞說經法不著音聲。但取其
T15n0638_p0536b28║法不取於人。取要不聲取慧不形取正不說。
T15n0638_p0536b29║是為聞經。若見道跡往來不還無著緣覺世
T15n0638_p0536c01║尊菩薩。等心供養謙遜卑順不以憍慢。為【CL042n0393_p0536a01】見
T15n0638_p0536c02║聖眾。又問曰。何謂魔事。佛言。魔有四事。何
T15n0638_p0536c03║謂為四。一曰身魔。身犯眾惡五陰六衰不順
T15n0638_p0536c04║佛法。二曰欲塵魔。愛欲情態無有休息。三日
T15n0638_p0536c05║死魔。生諸想著不興法念。四曰天魔。及與
T15n0638_p0536c06║官屬來試乞求無有厭足。意止意斷魔則降
T15n0638_p0536c07║伏。譬如兩木相揩則自生火還燒其木。火不
T15n0638_p0536c08║從水出不從風出不從地出。其四魔者亦復
T15n0638_p0536c09║如是。皆由心生不從外來。譬如畫師畫作形
T15n0638_p0536c10║像隨手大小。雖因緣合有彩有板有筆。畫師
T15n0638_p0536c11║不畫不能成像。四魔如是心已堅固便無所
T15n0638_p0536c12║起則無四魔。所以者何。五陰無處四大本無。
T15n0638_p0536c13║十二因緣無有端緒。曉了如是則無魔事。計
T15n0638_p0536c14║我人有壽命墮魔見縛。分別無身乃降伏
T15n0638_p0536c15║魔。離垢目白佛。何謂法寶三昧。佛言。不斷
T15n0638_p0536c16║三寶佛法聖眾。何謂不斷。發無上正真道意。
T15n0638_p0536c17║成諸【CL042n0393_p0536b01】德本如須彌山。信樂大乘心不動移。
T15n0638_p0536c18║先睹嘉瑞三千佛土。億百千藏皆滿具足。逮
T15n0638_p0536c19║成殊勝難當總持。而成就達施度無極。初
T15n0638_p0536c20║發心時捨身之安。常憂一切諸樂。所樂不以
T15n0638_p0536c21║為樂。棄俗所慕以法為樂。何謂俗樂。吾我
T15n0638_p0536c22║人壽五陰六衰十二因緣伎樂飲食官爵奉
T15n0638_p0536c23║祿財物富貴妻子奴婢眷屬營從田宅牛馬車
T15n0638_p0536c24║乘是俗所樂。何謂法樂曉知無我無人無壽
T15n0638_p0536c25║無命。五通六達十二部經。講讀諷誦菩薩
T15n0638_p0536c26║道法。於七法財不以為厭。四恩之行。行四
T15n0638_p0536c27║等心慈悲喜護。六度無極眾善之行。無毀害
T15n0638_p0536c28║心蚑行喘息人物之類。以為國土不自稱譽
T15n0638_p0536c29║不毀其餘。其心慺慺常志一切。天神龍鬼
T15n0638_p0537a01║人民大小睹斯人者。莫不興意而為善德。是
T15n0638_p0537a02║謂法樂。又行十事。何謂十。信根第一。定根為
T15n0638_p0537a03║本。大慈為【CL042n0393_p0537a01】元。大哀為尊。志性調柔。諸通慧
T15n0638_p0537a04║正。建立眾生。四恩為首。道品則最。志護佛
T15n0638_p0537a05║法以為徒隸。是為十復次不犯十行。何謂
T15n0638_p0537a06║十。身不殺盜婬。口不妄言兩舌惡口綺語。意
T15n0638_p0537a07║不恚嫉狐疑邪見。是為十。愍念十方如母
T15n0638_p0537a08║念子。於色痛想行識不亂。不為俗人所惑。不
T15n0638_p0537a09║為榮華所侮。不從貪人不從瞋恚不從愚
T15n0638_p0537a10║癡。不謗三寶不懷譎詭。興六念行佛法眾
T15n0638_p0537a11║施信慧。出入行步不尚矜高。初發意者如月
T15n0638_p0537a12║始生會當成滿。天龍鬼神所見擁護。不為邪
T15n0638_p0537a13║惡所見中害。心存三法以道為寶以世為無
T15n0638_p0537a14║常。是為法寶三昧也。離垢目又問曰。何謂
T15n0638_p0537a15║善住三昧。佛言。譬若如地。善惡美苦臭香
T15n0638_p0537a16║不淨之物悉受不污。菩薩如是受一切法而
T15n0638_p0537a17║自修立。先睹嘉瑞三千佛土平等如掌。眾寶
T15n0638_p0537a18║蓮華以為莊嚴。逮成殊【CL042n0393_p0537b01】勝難喻總持。則
T15n0638_p0537a19║具超越戒度無極。又行十事蠲八難態。建立
T15n0638_p0537a20║佛德度於聲聞。緣覺之乘。淨身口意諸事所
T15n0638_p0537a21║由皆從佛法。嚴莊志性度三趣厄。具滿諸願
T15n0638_p0537a22║檢御人心。是為十。身常行慈不竊不婬。講
T15n0638_p0537a23║議經典不為浮華。至誠和諍言軟不麤未
T15n0638_p0537a24║曾綺飾。捨貪念施為人安調。離於邪見而樂
T15n0638_p0537a25║正法。常觀非常苦空非身。以世為穢以法為
T15n0638_p0537a26║計。心自修立常患不及。視身無益五陰則損
T15n0638_p0537a27║欲拔五慾。佛道為尊不懷悔恨。察天無常觀
T15n0638_p0537a28║人如夢。三塗最苦憐愍傷之。以何方便自濟
T15n0638_p0537a29║生死五陰之難并化他人。計十方人則為我
T15n0638_p0537b01║所。所以者何。欲度脫之。見來侵者不念其惡。
T15n0638_p0537b02║若光益者不偏念善。見罵詈者默而不報。若
T15n0638_p0537b03║撾捶者受而不挍。若瞋恚者慈心向之。若
T15n0638_p0537b04║輕毀者哀而不害。又自羞恥從無數【CL042n0393_p0538a01】劫在生
T15n0638_p0537b05║死中。五陰所蓋不能自拔。心迷意惑流於
T15n0638_p0537b06║五江四懼之患不能自覺。有物能施知財非
T15n0638_p0537b07║常身非我有。求于善友遠離惡友。發意向佛
T15n0638_p0537b08║恒求尊經。不慕世名行常恭敬。志於信戒聞
T15n0638_p0537b09║施慧道。不為疑惑犯禁懈怠慳貪愚癡捨道
T15n0638_p0537b10║義也。常思念法如飢求食。稍入於道如泉遠
T15n0638_p0537b11║流稍入于海。如母生子乳哺養育。治生
T15n0638_p0537b12║救命不居畜積。供給父母弟兄妻子奴客婢
T15n0638_p0537b13║使皆念愍哀欲令得度。不墮三塗使越三界。
T15n0638_p0537b14║歸命三尊佛法聖眾。獲三達智無礙之慧。不
T15n0638_p0537b15║為三垢之所霑污。其行是者則善住三昧
T15n0638_p0537b16║也。
T15n0638_p0537b17║離垢目白佛言。何謂無動三昧。佛言。譬如師
T15n0638_p0537b18║子諸鹿之王。鹿獸畏威靡不慴伏。先睹嘉
T15n0638_p0537b19║瑞三千佛土自現執持五兵勇猛逮成善住
T15n0638_p0537b20║總持。則具超越忍度無極。又有十事何謂十。
T15n0638_p0537b21║【CL042n0393_p0538b01】忍辱為本。信悅為力。訓一切人深妙法忍。
T15n0638_p0537b22║散割諸結。除所欲礙。不慕身原。不惜壽命。
T15n0638_p0537b23║以諸通慧。超三脫門。觀法平等。是為十。護身
T15n0638_p0537b24║口意常以諸法而興因緣。何謂法樂。樂於佛
T15n0638_p0537b25║法不好俗法。樂聞經典不思世談。樂供養眾
T15n0638_p0537b26║不為俗黨。但樂三寶不志三垢。樂度三處不
T15n0638_p0537b27║為霑污樂觀四大為地水火風不計我許。樂
T15n0638_p0537b28║安人物不為危害。樂施所有不為慳吝。樂奉
T15n0638_p0537b29║禁戒不毀所遵。樂忍於辱不失德本。樂精進
T15n0638_p0537c01║力不為罪根。樂禪一心不為亂意。樂深智慧
T15n0638_p0537c02║不為愚惑。樂化塵勞不為垢濁。樂佛國淨不
T15n0638_p0537c03║厭開化。樂嚴道法不為非法。樂三脫門離空
T15n0638_p0537c04║相願。樂無為法不樂俗為。樂入深法不為
T15n0638_p0537c05║失節。志樂欣喜離怒不諦。樂自然法亦不捨
T15n0638_p0537c06║人。樂習善友遠世親厚。樂常志道不造迷惑。
T15n0638_p0537c07║樂講正【CL042n0393_p0539a01】議不為俗典。樂慕菩薩不為聲聞。樂
T15n0638_p0537c08║求正覺不為緣覺。樂向大道不為細術。樂存
T15n0638_p0537c09║八等不為八邪。樂六十二慧不為身墮六十
T15n0638_p0537c10║二見。樂無上法不為下劣。樂大乘業棄羅漢
T15n0638_p0537c11║法。是為法樂。又有十事。疾得定覺。何謂十
T15n0638_p0537c12║事。慈心哀人不為危害。常行十善。遠離惡
T15n0638_p0537c13║行。專心修道。善念佛法。如飢求食如渴求
T15n0638_p0537c14║飲。普尊深義。不偏他念。慈念十方。欲度一
T15n0638_p0537c15║切不自念己。是為十。所以名曰無動三昧之
T15n0638_p0537c16║法。超越第一第二三昧之故。不為欲法之所
T15n0638_p0537c17║迷惑。奉行菩薩慈心之法。布施持戒忍辱精
T15n0638_p0537c18║進一心智慧以救眾生三趣之難。稍習大慈
T15n0638_p0537c19║欲濟三界。視一切人如己無異。不為他念常
T15n0638_p0537c20║念法念。以法為本以俗為罪。常哀群萌悉使
T15n0638_p0537c21║至道。是為無動三昧。離垢目白佛言。何謂
T15n0638_p0537c22║度無動三昧。佛言。譬【CL042n0393_p0539b01】如自然鉤鎖力士勇猛
T15n0638_p0537c23║力強多。所開闢獨步雄傑。雄傑無侶除諸穢
T15n0638_p0537c24║害塵勞仇怨。先睹嘉瑞三千佛土。四方四隅
T15n0638_p0537c25║有大風來。若干種華普遍佛土。分別逮成
T15n0638_p0538a01║難當總持。則具超越進度無極。又有十事。何
T15n0638_p0538a02║謂十。等精進根進力為本。平等方便意止
T15n0638_p0538a03║為首。令一切人不貪樂身。而以心口順化眾
T15n0638_p0538a04║生。所住不迴而無所處。精進最上降伏怨
T15n0638_p0538a05║愶勤修成就諸通妙慧。是為十。念四大身猶
T15n0638_p0538a06║若蚖蛇。畏老病死不捨終始不為惑事。慈
T15n0638_p0538a07║悲喜護蚑行喘息人物之類。如父如母如子
T15n0638_p0538a08║如身等無差特。常思道義無貪怒癡念。為布
T15n0638_p0538a09║施不為慳想。奉持禁戒無犯惡想。為忍辱念
T15n0638_p0538a10║無瞋恚想。常修精進無懈怠想。精專一心無
T15n0638_p0538a11║亂意想。智慧行正無闇蔽想。常求方便至心
T15n0638_p0538a12║善權無放逸想。念勸化人如【CL042n0393_p0540a01】度己身。一切所
T15n0638_p0538a13║有非我之有。念墮地獄者毒痛之患如身自
T15n0638_p0538a14║遭。常省己過彼罪代受不以為怨。念餓鬼趣
T15n0638_p0538a15║飢渴窮乏。為之悲泣戰慄寒心。欲令度脫
T15n0638_p0538a16║自然安隱。使服法食除五陰六衰之渴。誦習
T15n0638_p0538a17║經典以為飯食。分別經義以為飲漿。修六法
T15n0638_p0538a18║行以為賢良。出入行步精進安詳。念墮獸者
T15n0638_p0538a19║常懷惻愴。欲令安隱畢其前債。了故世罪無
T15n0638_p0538a20║令造新。奉行諸善不為眾惡。自觀察已世世
T15n0638_p0538a21║不了。坐計吾我不信道法。思犯罪者如沒深
T15n0638_p0538a22║淵。奉法信戒心如虛空。不解法者展轉五道
T15n0638_p0538a23║猶如車輪。父母相憂兄弟相念。夫妻相戀
T15n0638_p0538a24║持心不堅。若為父母反為子女。本為子女
T15n0638_p0538a25║反為父母。或為夫妻更為怨家。顛倒上下無
T15n0638_p0538a26║常根本。此菩薩意常慈念之。開化使信入佛
T15n0638_p0538a27║正道。信解非常苦空非身。是為度無【CL042n0393_p0540b01】動三
T15n0638_p0538a28║昧。
T15n0638_p0538a29║離垢目白佛言。何謂寶積華三昧。佛言。譬如
T15n0638_p0538b01║忉利天上晝度樹。以諸本行度於五根。超
T15n0638_p0538b02║越眾生心淨如空。先睹嘉瑞三千佛土。眾音
T15n0638_p0538b03║伎樂雜交瓔珞莊飾其身。以思夷華光耀
T15n0638_p0538b04║其體。雨解脫華及青蓮華侍在其上。以是之
T15n0638_p0538b05║故諸德總持。便為受應禪度無極。又有十事。
T15n0638_p0538b06║何謂十。調伏諸根以為德本。一心為力。平等
T15n0638_p0538b07║方便。定意不亂。禁戒為原。脫門為上。趣于
T15n0638_p0538b08║定要。而無所有。消殪塵勞。具惟諸定。是為
T15n0638_p0538b09║十。愍哀五道攻除五陰。成立五根蠲化五色。
T15n0638_p0538b10║而已積德具足五品戒定慧解度知見品。慕
T15n0638_p0538b11║志五通十力當蒙。不與諸殃罪釁相遇。在在
T15n0638_p0538b12║生處常修佛法。名德遠著愍哀三界。不為
T15n0638_p0538b13║愚迷了善惡趣。譬如萬川歸向四海流駛水
T15n0638_p0538b14║之瀆。此菩薩行奉法如是。精進不休遂向
T15n0638_p0538b15║大道。譬【CL042n0393_p0541a01】如若月十日之時光明轉盛照于
T15n0638_p0538b16║眾生。菩薩如是功德威耀日日增益。度諸
T15n0638_p0538b17║危厄哀愍群黎之患。又有五事行。何等為五。
T15n0638_p0538b18║五戒清淨譬如明鏡無所霑污。十善不犯
T15n0638_p0538b19║以為具足不失道意。不為邪想。不自貪身。
T15n0638_p0538b20║是為五。復有五。除瞋恚色。無怯弱心。棄慳
T15n0638_p0538b21║貪意。蠲諛諂志。分別解空。不但口說常修
T15n0638_p0538b22║一心不為亂行。知豪貴勢富樂如化。觀色如
T15n0638_p0538b23║泡。痛痒如沫。想如芭蕉。生死如影。識若如
T15n0638_p0538b24║幻。不為色使。不為痛痒惑。不為想還。不為
T15n0638_p0538b25║邪行。不為識退解五陰空。是為五。復有五。
T15n0638_p0538b26║何等五。貪婬瞋恚睡眠調戲狐疑。除斯五蓋。
T15n0638_p0538b27║徹視洞聽輕舉能飛。知人心所念。自知所從
T15n0638_p0538b28║來生死之處。以五神通而自娛樂。不以五陰
T15n0638_p0538b29║而為放逸。身修德行不為非法。開化說法多
T15n0638_p0538c01║所安隱。不為多惡危害【CL042n0393_p0541b01】之事以道為業。習
T15n0638_p0538c02║法為食解義為飲。不慕豪貴以法為豪了
T15n0638_p0538c03║空為貴。是為寶積華三昧。
T15n0638_p0538c04║離垢目白佛言。何謂日光曜三昧。佛言。先睹
T15n0638_p0538c05║嘉瑞見三千佛土。眾寶浴池八味之水湛滿
T15n0638_p0538c06║且清。植以青蓮紅黃白華。周匝欄楯皆用七
T15n0638_p0538c07║寶。與瑞華俱。底布金沙。自身娛樂遊戲其中。
T15n0638_p0538c08║逮成慧定證明總持。則具超越智度無極。又
T15n0638_p0538c09║有十事。何謂十。慧為根原。智力為上。正見
T15n0638_p0538c10║為最。等意為勝。修身諸德。盡入諸種聖諦
T15n0638_p0538c11║之相。為平等相。慧無陰蓋。除諸往見。不起法
T15n0638_p0538c12║忍。是為十事。觀于六情本無處所。無所從來
T15n0638_p0538c13║無所從去。本自然空緣對而興。譬如天雨不
T15n0638_p0538c14║從龍出不從水出不從地出不從龍心出。皆
T15n0638_p0538c15║因緣合會乃致此雨。六情諸入亦復如斯。猶
T15n0638_p0538c16║因緣成不得獨立。生死如是。譬如畫師畫作
T15n0638_p0538c17║人像屋【CL042n0393_p0542a01】室舍宅象馬車乘。未畫作時不見處
T15n0638_p0538c18║所工治。壁板素筆綵繪具眾緣合具會乃成
T15n0638_p0538c19║之。善惡如是因緣合成。若復行道因十善行
T15n0638_p0538c20║六度。無極布施持戒忍辱精進一心智慧善
T15n0638_p0538c21║權方便。乃合成耳。不著佛身不離佛身。心意
T15n0638_p0538c22║無想自然如空。稍入大慈又修大悲喜護等
T15n0638_p0538c23║行。不自為身常為一切亦不有求。身行謹
T15n0638_p0538c24║敕口言謙順心念柔和。無有諛諂質朴無邪。
T15n0638_p0538c25║又有六事。疾得無上正真之道。何等六。常依
T15n0638_p0538c26║佛住。入於正真心不迴還。於內意行而自
T15n0638_p0539a01║曉了。得善朋友因而委付。志願弘綽不以厭
T15n0638_p0539a02║足。心非不協不乏智慧。是為六菩薩行道
T15n0638_p0539a03║不倚於色痛想行識不倚內外。隨本法教
T15n0638_p0539a04║不違菩薩深妙之行。不廢大慈不失大悲。隨
T15n0638_p0539a05║世所乏而救濟之。修道正化不為邪教。一
T15n0638_p0539a06║【CL042n0393_p0542b01】心向慧不為愚蔽。分別六衰猶如化幻影
T15n0638_p0539a07║響野馬水中之月夢中所見忽不知處。是為
T15n0638_p0539a08║日光曜三昧。多所感動柔順法忍。
T15n0638_p0539a09║離垢目白佛言。何謂為逮成諸利義三昧。佛
T15n0638_p0539a10║言。先睹嘉瑞見三千佛土。眾寶浴池察其左
T15n0638_p0539a11║右。度地獄厄遊于曠野。逮成奇特聚落總
T15n0638_p0539a12║持。則具超越權度無極。又有十事。何謂十。
T15n0638_p0539a13║入諸志行。建立眾生。無極大慈普哀為本。心
T15n0638_p0539a14║性調柔未曾厭倦。捨於弟子緣覺之乘。所觀
T15n0638_p0539a15║審諦。導御道心。以諸通慧。立不退轉。覺了
T15n0638_p0539a16║弘智。是為十事。常以正慧。遠離邪見。自然修
T15n0638_p0539a17║道不為俗惑。深入微妙無極之法普入道俗。
T15n0638_p0539a18║於俗不俗於道無倚。思及聖教開化眾生。
T15n0638_p0539a19║老病死者常護身事。攘卻六情不墮六衰。
T15n0638_p0539a20║不從七邪常攝七覺。心了不邪精進不廢。順
T15n0638_p0539a21║法不違好喜不【CL042n0393_p0543a01】恨。信根不迷安隱不危志定
T15n0638_p0539a22║不亂。信財信智本無戒財。不墜小乘慚愧
T15n0638_p0539a23║財。愧于三界未得度也。羞恥財恥不弘慧。
T15n0638_p0539a24║博聞財聞無等倫。至深遠智布施財施。以大
T15n0638_p0539a25║道智慧財。入於智慧廣度一切。有十事至不
T15n0638_p0539a26║退轉。何謂十。聞有度無極心不動迴。有佛無
T15n0638_p0539a27║佛心不動迴。有法無法心不動迴。有聖眾無
T15n0638_p0539a28║聖眾心不動迴。有道無道心不動迴。有菩薩
T15n0638_p0539a29║無菩薩心不動迴。有法身無法身心不動迴。
T15n0638_p0539b01║有俗無俗心不動迴。有人無人心不動迴。有
T15n0638_p0539b02║命無命心不動迴。有壽無壽心不動迴。是為
T15n0638_p0539b03║十。飛到十方教化諸天及諸群萌。以法為本
T15n0638_p0539b04║以道為原不計吾我。或入地獄救濟苦痛。或
T15n0638_p0539b05║入禽獸開化愚冥。或入餓鬼慰滿飢毒。隨
T15n0638_p0539b06║俗訓化各得其所。不為俗法之所染污。淨如
T15n0638_p0539b07║日光明若月盛。菩薩【CL042n0393_p0543b01】得不退轉能行權變。
T15n0638_p0539b08║有所開濟輒多保度。諸苦惱者皆獲大安。諸
T15n0638_p0539b09║無智者悉弘智謀。是為逮成諸利義三昧。
T15n0638_p0539b10║離垢目白佛言。何謂為現在諸佛目前立三
T15n0638_p0539b11║昧。佛言譬如月盛具足滿時眾冥皆除。喻諸
T15n0638_p0539b12║所作精修清淨所願者成。具立佛土訓化
T15n0638_p0539b13║眾生。先睹嘉瑞三千佛土。師子鹿王首戴繒
T15n0638_p0539b14║帛。其身高大威御雜獸。逮成無極諸總持
T15n0638_p0539b15║門八萬四千。則具超越以慧成就。又有十事。
T15n0638_p0539b16║一心定意三月。無想念。專志向佛。眾想
T15n0638_p0539b17║皆斷。不為諸求。解法悉空。不畏三界。不樂無
T15n0638_p0539b18║為。不計有為。解知法身。是為十。其所向方
T15n0638_p0539b19║聞現在佛常念彼方睹佛眾會四部弟子為
T15n0638_p0539b20║說經法。察四大空。地如聚沫。水如朝露。火
T15n0638_p0539b21║如紅電。風如搖扇。分別四大因緣合成本無
T15n0638_p0539b22║所有。自觀身貌察一切根本無形【CL042n0393_p0544a01】貌。自觀
T15n0638_p0539b23║痛痒知本無痛痒。自觀思想察一切思想。
T15n0638_p0539b24║知本無思想。自觀其意知本無意。以觀已
T15n0638_p0539b25║空見一切無。愍哀八難釋世八事盛衰毀
T15n0638_p0539b26║譽有名無名勤苦安樂。捨于八邪不住八正。
T15n0638_p0539b27║等處有無亦無所住。行四等心慈悲喜護。四
T15n0638_p0539b28║恩濟眾惠施仁愛饒益等利。一心向佛無諸
T15n0638_p0539b29║想念。五陰則斷六衰無處心則得定。不見四
T15n0638_p0539c01║大不見人民。不睹天地人物永無所見。久
T15n0638_p0539c02║久乃睹十方諸佛。譬如水濁不見其底。停久
T15n0638_p0539c03║不動詳而清澈。菩薩如是。適定無想觀無
T15n0638_p0539c04║所見。五陰六衰霍如雲除。日月光顯睹十方
T15n0638_p0539c05║佛。以復觀之我至佛所佛為來耶。心則自
T15n0638_p0539c06║惟佛亦不來我亦不往。譬如明鏡清水淨油。
T15n0638_p0539c07║觀形睹影不入不出。菩薩如是。睹十方佛亦
T15n0638_p0539c08║無往還。譬如夢中歸本鄉里。【CL042n0393_p0544b01】自見父母兄弟
T15n0638_p0539c09║妻子。寤則不見。菩薩如是。睹十方佛從三
T15n0638_p0539c10║昧寤都無所見。所以者何。解知本無三十二
T15n0638_p0539c11║相八十種好但化現耳。無形無處譬如虛空
T15n0638_p0539c12║不可別知。何者是空法身如斯無有處所。乃
T15n0638_p0539c13║能睹達一切之原。坐睹十方不往不來。是
T15n0638_p0539c14║為現在諸佛立目前三昧。
T15n0638_p0539c15║離垢目白佛言。何謂為慧光耀三昧。佛言。
T15n0638_p0539c16║先睹嘉瑞三千佛土。轉輪聖王造法王教。無
T15n0638_p0539c17║量君子臣輔百千眷屬營從。於虛空中執諸
T15n0638_p0539c18║寶華以覆其身。逮成無盡行總持門。六十
T15n0638_p0539c19║萬垓諸總持慧。則具超越教化眾生。譬如明
T15n0638_p0539c20║月神珠令諸窮匱周滿所僥。具足諸法訓誨
T15n0638_p0539c21║群萌。隨一切人而應施與無盡德藏。又有十
T15n0638_p0539c22║事。何謂十。以法布施。戒攝不順。忍攝強暴。
T15n0638_p0539c23║進攝慢怠。一心攝亂。慧攝邪智。善權隨時化
T15n0638_p0539c24║以大乘闡【CL042n0393_p0545a01】弘大道。遊于八難脫八邪行。等
T15n0638_p0539c25║心一切無偏頗行。是為十。住八不思議不捨
T15n0638_p0540a01║菩薩。觀于三界若如幻化不以為實。自忖何
T15n0638_p0540a02║來去至何所。不見去來而隨行住各各自成。
T15n0638_p0540a03║譬如野馬夏行曠野無人之處。遙見大河流
T15n0638_p0540a04║水。其傍生樹若干種果而甚茂盛。其人飢渴
T15n0638_p0540a05║既熱。疲勞不可復言。欲往趣之看之如近。
T15n0638_p0540a06║走有里數都不見水。乃解野馬無有水也。達
T15n0638_p0540a07║者頻睹則知無水。不走趣求。眾生不了三界
T15n0638_p0540a08║如幻化者。計吾我有壽命。聞佛說經一切無
T15n0638_p0540a09║常。乃思覺之不復為惑。菩薩解如一切處
T15n0638_p0540a10║三界者。如化如幻如影野馬如夢水月。悉知
T15n0638_p0540a11║本無。無著無縛無脫一切無求。猶如鷰母
T15n0638_p0540a12║養活諸子。菩薩如是。開化一切亦無所置。譬
T15n0638_p0540a13║如導師多將賈人歸本鄉里。不逢惡賊安隱
T15n0638_p0540a14║到家。菩【CL042n0393_p0545b01】薩如是。以慧光耀三昧之定。攜接
T15n0638_p0540a15║一切去婬怒癡三毒之冥。開示三乘大乘為
T15n0638_p0540a16║本各令得所。譬如醫王見眾人疾應病授
T15n0638_p0540a17║藥。諸被病者莫不消除。菩薩如是。以慧光
T15n0638_p0540a18║耀三昧。普見群萌五道之患三毒酷苦。以大
T15n0638_p0540a19║慈悲而開化之。令奉正訓無極之慧。發未發
T15n0638_p0540a20║者。堅進迴向者。昇一生補處。至無上正
T15n0638_p0540a21║真之道。是為慧光耀三昧之定也。【○】【○】【○】【○】【○】【○】【○】
T15n0638_p0540a22║【CL042n0393_p0546a01】【○】【○】離垢目白佛言。何謂勇猛伏三昧。佛言。譬
T15n0638_p0540a23║如轉輪聖王功祚無量威德巍巍而得自在。
T15n0638_p0540a24║於一切法得無盡慧。方之虛空無垢清淨。先
T15n0638_p0540a25║睹嘉瑞三千佛土。如來形容紫磨金顏。其光
T15n0638_p0540a26║方圓與無數梵德億百那術而為說經。逮成
T15n0638_p0540a27║無量行總持門。恒沙百千垓總持行。則具超
T15n0638_p0540a28║越聖智多所成就。又有十事。何謂十。志一
T15n0638_p0540a29║切智無所適莫。不住有為不住無為。行普慈
T15n0638_p0540b01║心等于眾生。行大悲心等若虛空。無弟子念
T15n0638_p0540b02║無菩薩想。亦無俗志亦無道意。常以大慧順
T15n0638_p0540b03║化群黎。入一切生亦無所生。現諸佛土不捨
T15n0638_p0540b04║法身。等心吾我及與泥洹。是為十事。不以身
T15n0638_p0540b05║口有所言行。心常安定不增不減。現于欲界
T15n0638_p0540b06║度諸【CL042n0393_p0546b01】欲塵。於欲自然亦無所著一切無求。譬
T15n0638_p0540b07║如蓮華不著塵水。現于色界於色自然無所
T15n0638_p0540b08║求望。譬如麻油不與水合。觀色無色自察本
T15n0638_p0540b09║無亦無所察。現無色界無色自然無後無前。
T15n0638_p0540b10║譬如火焰不燒虛空。亦無增損不來不去無
T15n0638_p0540b11║去來處。獨步三界以越三處。譬如飛鳥飛
T15n0638_p0540b12║行虛空無所罣礙。濟脫三界各隨本志。使疾
T15n0638_p0540b13║開解得至大乘。譬如醫王持若干藥。各以應
T15n0638_p0540b14║病而令服食。風寒熱病即使瘳愈。菩薩如
T15n0638_p0540b15║是。以佛法藥。療治婬怒癡病。使無有餘。其
T15n0638_p0540b16║心清淨無形無名。猶如猛健大軍之主攻討
T15n0638_p0540b17║惡逆。菩薩如是。以大慈悲開化眾生。諸周
T15n0638_p0540b18║旋者闇昧之人。六十二見諸邪狐疑墮羅網
T15n0638_p0540b19║者。及六十二諸非正法。皆令發意。自遵六度
T15n0638_p0540b20║大慈大悲眾行之要。使至大乘。譬如船師御
T15n0638_p0540b21║堅牢船。通度往【CL042n0393_p0547a01】還一切黎庶。各隨彼此。菩
T15n0638_p0540b22║薩如是。以勇猛伏三昧之定。度脫無量生死
T15n0638_p0540b23║之惱。於聲聞現隨心開化。於緣覺現從本誨
T15n0638_p0540b24║授。示現佛身開三道教。或現大法無極之慧
T15n0638_p0540b25║大乘深法。無三惡道亦無三乘。譬如幻師於
T15n0638_p0540b26║大眾中自現身死火燒獸食。眾皆恐怖各各
T15n0638_p0540b27║求哀。大饋遺之欲令復身。知得寶多便從
T15n0638_p0540b28║地起亦復如故。亦無有死亦無起活。菩薩如
T15n0638_p0540b29║是。開化眾生生死五道。或發菩薩或為聲聞
T15n0638_p0540c01║或為緣覺或生天上忽現泥洹。眾人啼哭謂
T15n0638_p0540c02║之滅盡。悉現他方緣覺聲聞亦復如是。謂
T15n0638_p0540c03║已滅度。無所復有如火燒滅。亦無處所則歸
T15n0638_p0540c04║火本。菩薩雖現泥洹與法身合。亦無往來還
T15n0638_p0540c05║復示現隨眾化度。菩薩大士乃達之耳。解知
T15n0638_p0540c06║法身。譬如日照現于水中及郡國縣邑丘聚
T15n0638_p0540c07║村落。日殿不下亦不【CL042n0393_p0547b01】轉移。在於人間而明悉
T15n0638_p0540c08║至不去不來。菩薩如是。現于三界亦無往返
T15n0638_p0540c09║周旋也。度脫一切亦無所度。是為勇猛伏三
T15n0638_p0540c10║昧也。
T15n0638_p0540c11║【■】佛說超日明三昧經卷上
