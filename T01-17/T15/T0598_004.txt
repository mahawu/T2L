T15n0598_p0151a01║【□】
T15n0598_p0151a02║【CL047n0452_p0374a01】佛說海龍王經卷第四
T15n0598_p0151a03║【□】
T15n0598_p0151a04║　　　　西晉月氏國三藏竺法護譯
T15n0598_p0151a05║　　金翅鳥品第十六
T15n0598_p0151a06║爾時有龍王。一名噏氣。二名大噏氣。三名
T15n0598_p0151a07║熊羆。四名無量色。而白世尊曰。於此海中
T15n0598_p0151a08║無數種龍。若干種行因緣之報來生於是。或
T15n0598_p0151a09║有大種或有小種。或有羸劣獨見輕侮。有四
T15n0598_p0151a10║種金翅鳥。常食斯龍及龍妻子。恐怖海中
T15n0598_p0151a11║諸龍種類。願佛擁護。令海諸龍常得安隱不
T15n0598_p0151a12║懷恐怖。於是世尊脫身皂衣。告海龍王。
T15n0598_p0151a13║汝當取是如來皂衣分與諸龍王皆令周遍。
T15n0598_p0151a14║所以者何。其在大海中有值一縷者。金翅
T15n0598_p0151a15║鳥王不能犯觸。所以者何。持禁戒者所願
T15n0598_p0151a16║必得。爾時諸大龍王皆懷驚懅。各心念言。
T15n0598_p0151a17║是佛皂衣甚為少小。安得周遍大海諸龍。
T15n0598_p0151a18║時佛即知諸龍王心所懷【CL047n0452_p0374b01】疑恐。告海龍王。假
T15n0598_p0151a19║使三千大千世界所有人民。各各共分如來
T15n0598_p0151a20║皂衣。終不減盡。其欲取衣。譬如虛空隨
T15n0598_p0151a21║其所欲則自然生。佛所建立不可思議巍巍
T15n0598_p0151a22║之德其如斯矣。時海龍王即取佛衣。而自分
T15n0598_p0151a23║作無央數百千叚。各各部分分與龍王。龍
T15n0598_p0151a24║王之宮隨其所之廣狹大小自然給與。其衣
T15n0598_p0151a25║如故終不知盡。於時海龍王告諸龍王。當
T15n0598_p0151a26║敬此衣如敬世尊如敬塔寺。所以者何。今此
T15n0598_p0151a27║衣者如來所服。以是之故如敬塔寺也。假使
T15n0598_p0151a28║一切供養如來。有奉此衣等無差特。於是
T15n0598_p0151a29║世尊告海龍王。如是如是。如仁所言。其奉
T15n0598_p0151b01║此衣則供養如來。且觀諸龍及龍妻息各各
T15n0598_p0151b02║所分如來衣不。對曰。唯然已見。佛言。我皆
T15n0598_p0151b03║授決即脫龍身。於是賢劫除志大乘。其餘
T15n0598_p0151b04║諸龍皆得無著當般泥洹。如是龍王。如來
T15n0598_p0151b05║在【CL047n0452_p0375a01】世一切眾祐發一善心。緣當致佛未曾
T15n0598_p0151b06║有失。爾時海中諸龍及龍妻息欣然大悅。自
T15n0598_p0151b07║投佛前同音說言。如來所語終無有二至誠
T15n0598_p0151b08║不虛。授我等決至無為度。吾等今日住於大
T15n0598_p0151b09║海。歸命佛法及諸聖眾。奉受禁戒恭順如來
T15n0598_p0151b10║反復之義。如來現在數數往造。見佛稽首
T15n0598_p0151b11║聽采法義。般泥洹後供養舍利。一切眾具
T15n0598_p0151b12║而以奉事世尊舍利。於是四金翅鳥王聞佛
T15n0598_p0151b13║所建立惶懅。速疾往詣佛所前稽首足。何
T15n0598_p0151b14║故世尊。奪吾等食。佛言。都有四食坐趣三
T15n0598_p0151b15║處。何等四。一曰網獵禽獸殘害群畜。殺
T15n0598_p0151b16║生抂命以為飲食是趣惡處。二曰執帶兵
T15n0598_p0151b17║杖刀矛斫刺逼迫格射。劫奪他財以用飲食
T15n0598_p0151b18║是趣惡處。三曰慳貪諛諂憒亂犯禁。邪見
T15n0598_p0151b19║巧欺而以得食是趣惡處。四曰非師稱師非
T15n0598_p0151b20║世尊稱世尊。墮邪稱正。非【CL047n0452_p0375b01】寂志稱寂志。非
T15n0598_p0151b21║清淨稱清淨。非梵行自稱梵行。自稱詐求
T15n0598_p0151b22║而以得食。是為四食。坐趣地獄餓鬼畜生三
T15n0598_p0151b23║惡之處。吾所說法除此四食。不當以此養
T15n0598_p0151b24║身害眾生命。所以者何。一切眾生各自愛
T15n0598_p0151b25║命無自憎者。以是之故。欲自護身當護他人
T15n0598_p0151b26║安隱眾生。明者如是不以危逼人。所不當作
T15n0598_p0151b27║慎勿為也。爾時四金翅鳥王。各與千眷屬俱
T15n0598_p0151b28║而白佛言。今日吾等自歸命佛及法眾僧。自
T15n0598_p0151b29║首悔過前所犯殃奉持禁戒。從今日始常以
T15n0598_p0151c01║無畏施一切龍。擁護正法至佛法住。將順道
T15n0598_p0151c02║法到于滅盡不違佛教。佛告四金翅鳥王。
T15n0598_p0151c03║汝等之身。金仁佛時為四比丘。名曰欣樂大
T15n0598_p0151c04║欣樂上勝上友。是四比丘。違犯戒法貪於供
T15n0598_p0151c05║養。志迷醉惑隨親友種逐於豪貴。意亂吾我
T15n0598_p0151c06║墮於邪見。輕諸比丘逼迫惱之。不護身【CL047n0452_p0376a01】口
T15n0598_p0151c07║意作惡眾多。供養金仁佛亦不可計。以是之
T15n0598_p0151c08║故不墮地獄。墮此禽獸。前後殺生不可稱
T15n0598_p0151c09║計。多所恐怖用不自護。世尊應時即如其
T15n0598_p0151c10║像現其神足。令四金翅鳥識念宿命。所可供
T15n0598_p0151c11║養金仁佛及諸弟子。彼時所作罪福普悉念
T15n0598_p0151c12║之。目睹悉見前世所作。白世尊曰。其心剛
T15n0598_p0151c13║𩊅難可調伏。坐心貪嫉多所危害。違金仁尊
T15n0598_p0151c14║教。我等今始寧沒身命不敢犯惡。佛為說經
T15n0598_p0151c15║授其決言。彌勒佛時在第一會皆當得度。
T15n0598_p0151c16║　　舍利品第十七
T15n0598_p0151c17║爾時海龍王子及一切龍白佛言。未曾有世
T15n0598_p0151c18║尊。如來所說普安一切。授諸龍決開化眷屬
T15n0598_p0151c19║皆發道意。又以加恩乞施皂衣。使諸龍分
T15n0598_p0151c20║各以供養稽首奉事。緣是得護因發道意。慈
T15n0598_p0151c21║愍眾生遵四等心慈悲喜護。興隆四【CL047n0452_p0376b01】恩惠施
T15n0598_p0151c22║仁愛。利人等利一切救濟合聚。由此行德
T15n0598_p0151c23║沙不雨身離於眾患。又寂意時不失天身。
T15n0598_p0151c24║變為蛇蚖臨食意後不遭蝦蟆。金翅鳥王不
T15n0598_p0151c25║取食之。佛化四鳥皆識宿命。金仁佛時為四
T15n0598_p0152a01║比丘。坐行兇暴不順正法逼迫同學故。墮
T15n0598_p0152a02║金翅鳥自首悔過。改心易行發大道意。行四
T15n0598_p0152a03║等心不害群黎。以得善護吾等永安不復見
T15n0598_p0152a04║食。志不懷懼長夜無難。皆蒙佛恩。今如來
T15n0598_p0152a05║受龍王請所演廣覆。譬如虛空無所不蓋。
T15n0598_p0152a06║于今世尊還閻浮利。海中諸龍無所依仰。唯
T15n0598_p0152a07║加大哀。佛滅度時在此大海留全舍利。一
T15n0598_p0152a08║切眾類皆得供養華香伎樂被服幢幡。轉加
T15n0598_p0152a09║功德速脫龍身。疾得無上正真之道。續見
T15n0598_p0152a10║救濟惟佛垂恩。威德兼加所願得果。佛言。
T15n0598_p0152a11║善哉。從爾所志。時須菩提謂諸龍子。諸仁
T15n0598_p0152a12║者等勿建【CL047n0452_p0377a01】此心。則為妨廢一切之德。所以
T15n0598_p0152a13║者何。佛泥洹後舍利分布八方。上下天龍
T15n0598_p0152a14║鬼神一切人民蚑行喘息人物之類。皆當供
T15n0598_p0152a15║養華香伎樂稽首自歸。變化現光見者歡喜。
T15n0598_p0152a16║知佛威神巍巍無極。緣是信之。皆發無上正
T15n0598_p0152a17║真道意。或成緣覺。或得聲聞。或生天上。還
T15n0598_p0152a18║得人身。與法相值世世得度。如是之計普
T15n0598_p0152a19║蒙獲濟。今者卿等各自求願。使佛世尊在於
T15n0598_p0152a20║大海而取滅度。供全舍利獨欲奉侍。一切眾
T15n0598_p0152a21║生何緣得度。永為窮厄無一救護。以故吾言
T15n0598_p0152a22║勿發此心。令佛世尊海中滅度。獨奉全舍
T15n0598_p0152a23║利而供養乎。諸龍答曰。唯須菩提。勿宣斯
T15n0598_p0152a24║言。無以己身限礙之智以限如來無極之慧。
T15n0598_p0152a25║如來功德聖道自在。無不變現。無遠無近無
T15n0598_p0152a26║彼無此。普遊十方其若虛空。發意之頃。能
T15n0598_p0152a27║令海中諸龍神宮。三千大千【CL047n0452_p0377b01】世界州城郡國
T15n0598_p0152a28║縣邑丘聚。人中曠野天上世間。各各化現佛
T15n0598_p0152a29║全舍利一切供養。於佛身體不增不減。分身
T15n0598_p0152b01║十方無數佛土。亦無所分。普現一切不去不
T15n0598_p0152b02║來。譬如日影現於水中。佛亦不生亦不滅
T15n0598_p0152b03║度。云何欲限如來慧乎。欲限如來為限虛空。
T15n0598_p0152b04║時須菩提。聞諸龍子歎如來德無窮無極不
T15n0598_p0152b05║可譬喻。默而無言。海中諸龍虛空諸天及諸
T15n0598_p0152b06║鬼神踊躍歡喜。皆發無上正真道意。時佛歎
T15n0598_p0152b07║嗟諸龍子曰。善哉善哉。仁等鑒明。誠如所
T15n0598_p0152b08║云無有異也。佛道高妙無邊無際無方無圓。
T15n0598_p0152b09║無廣無狹無遠無近。譬如虛空不可為喻。
T15n0598_p0152b10║　　法供養品第十八
T15n0598_p0152b11║於是世尊告海龍王。吾於大海所當教化皆
T15n0598_p0152b12║以周畢欲還精舍。即從坐起與大眾俱。尋
T15n0598_p0152b13║從【CL047n0452_p0378a01】寶階出于大海。以無極莊嚴廣普威神住
T15n0598_p0152b14║於海邊。爾時大海神。名曰光耀。則以此偈。
T15n0598_p0152b15║而讚歎曰。
T15n0598_p0152b16║　身相三十二　　天人所恭敬
T15n0598_p0152b17║　無善神奉宗　　稽首人中上
T15n0598_p0152b18║　光如百葉華　　猶若月盛明
T15n0598_p0152b19║　清淨德超異　　稽首施安隱
T15n0598_p0152b20║　顏容殊妙好　　百福功德相
T15n0598_p0152b21║　德慧度無極　　稽首於導師
T15n0598_p0152b22║　施與調順上　　積於清淨戒
T15n0598_p0152b23║　忍辱力最勝　　稽首世之上
T15n0598_p0152b24║　過於精進力　　禪定思清淨
T15n0598_p0152b25║　智慧如虛空　　稽首以自歸
T15n0598_p0152b26║　行慈以等心　　修哀攝眾生
T15n0598_p0152b27║　喜心導御眾　　常護度彼岸
T15n0598_p0152b28║　妙音如哀鸞　　所說喻梵聲
T15n0598_p0152b29║　其響甚柔軟　　願以稽首禮
T15n0598_p0152c01║　降伏於魔怨　　其力無等倫
T15n0598_p0152c02║　遵修願道法　　三處所奉持
T15n0598_p0152c03║　淨除於三垢　　講說三脫門
T15n0598_p0152c04║　其名聞三千　　是故稽首禮
T15n0598_p0152c05║　【CL047n0452_p0378b01】善願常至誠　　超度諸法上
T15n0598_p0152c06║　尊勝諸國王　　常施惠大財
T15n0598_p0152c07║　以離諛諂塵　　威神甚巍巍
T15n0598_p0152c08║　光顏大殊妙　　是以稽首禮
T15n0598_p0152c09║　心堅如金剛　　譬如須彌山
T15n0598_p0152c10║　意至猶若地　　故稽首德海
T15n0598_p0152c11║　為人說空義　　常寂度無極
T15n0598_p0152c12║　湛然心平等　　願以自歸命
T15n0598_p0152c13║　開演如甘露　　無趣斷所趣
T15n0598_p0152c14║　天人人所敬　　願稽首最勝
T15n0598_p0152c15║　聞天上人間　　名稱無有比
T15n0598_p0152c16║　德普不可量　　稽首于德海
T15n0598_p0152c17║　所作如所言　　為人說本行
T15n0598_p0152c18║　所興為人講　　稽首善調御
T15n0598_p0152c19║　度於老病死　　為賢眾所奉
T15n0598_p0152c20║　演說解脫句　　稽首歸命佛
T15n0598_p0152c21║　分別罪福應　　淨除邪見冥
T15n0598_p0152c22║　為現正道行　　歸命於最勝
T15n0598_p0152c23║　以經寶布施　　究暢于法樂
T15n0598_p0152c24║　等心於怨友　　以歸命世尊
T15n0598_p0152c25║　我嗟歎導師　　於德度無極
T15n0598_p0152c26║　所以諮嗟福　　願後如世尊
T15n0598_p0152c27║【CL047n0452_p0379a01】於是海神光耀。說是偈讚佛已。顯揚大海。
T15n0598_p0152c28║如來出海。海無威神。願佛垂恩遺以法教。
T15n0598_p0152c29║使此海中蒙其莊挍而獲度脫。佛告海神。有
T15n0598_p0153a01║十法行得至莊挍。何等為十。護於諸根十
T15n0598_p0153a02║善清淨。志于慈心不害眾生。意立大哀發
T15n0598_p0153a03║無上正真道。一切布施以若干行莊嚴其願。
T15n0598_p0153a04║以大精進具足善法心常寂然。不違本德好
T15n0598_p0153a05║樂經法。智慧清淨以愍哀行。開化眾生立於
T15n0598_p0153a06║正德。入乎殊異以致欣悅。逮得佛意導以
T15n0598_p0153a07║佛教。是為十法致乎莊嚴。時大海神光耀
T15n0598_p0153a08║與二萬天神。發無上正真道意。俱共歎曰。
T15n0598_p0153a09║今以莊嚴於是大海。所以者何。若發道意則
T15n0598_p0153a10║為莊嚴三千世界。何況海乎。我等以發諸
T15n0598_p0153a11║通慧心一切莊嚴之功德也。我在於海如來
T15n0598_p0153a12║現在若滅度後。擁護佛法令其宣布。如來入
T15n0598_p0153a13║城現眾莊嚴。蒙以法【CL047n0452_p0379b01】恩化作講堂。佛告光燿
T15n0598_p0153a14║海神。汝前後供養萬佛普立大殿。又護正法。
T15n0598_p0153a15║次當供養賢劫興佛將導正法。竟賢劫已。當
T15n0598_p0153a16║生無怒佛國妙樂世界。轉女人身得為男子。
T15n0598_p0153a17║無怒如來當授汝決為無上正真道。時大海
T15n0598_p0153a18║神光燿。聞佛授決歡喜踊躍。則取珠瓔價
T15n0598_p0153a19║踰海寶。用散佛上。即而頌曰。
T15n0598_p0153a20║　佛以聖諦音　　能仁授吾決
T15n0598_p0153a21║　我不懷猶豫　　後當成佛不
T15n0598_p0153a22║　可令三千界　　他所有劈裂
T15n0598_p0153a23║　亦令月墮地　　佛所說不妄
T15n0598_p0153a24║　觀慈志境界　　心淨修精進
T15n0598_p0153a25║　今察我莊嚴　　恭敬慧法義
T15n0598_p0153a26║　睹安住所行　　以慧決狐疑
T15n0598_p0153a27║　了心如野馬　　所說審至誠
T15n0598_p0153a28║　施安除眾苦　　歿命救恐畏
T15n0598_p0153a29║　所療益無難　　稽首最正覺
T15n0598_p0153b01║　度脫諸惡趣　　歸命光照世
T15n0598_p0153b02║　導師明無上　　稽首佛說道
T15n0598_p0153b03║　【CL047n0452_p0380a01】其有聞佛聲　　諸天人快利
T15n0598_p0153b04║　佛法清淨行　　志在于佛道
T15n0598_p0153b05║　不得歸惡趣　　便棄于八難
T15n0598_p0153b06║　生天在人間　　後得寂然跡
T15n0598_p0153b07║於是海龍王子。名曰受現。白佛言。無央數
T15n0598_p0153b08║天龍神香音神無善神鳳凰神山神恬柔神
T15n0598_p0153b09║供養佛。我身亦當少少供養如來正覺。假使
T15n0598_p0153b10║世尊愍傷聽者。化作大殿。譬如忉利最上
T15n0598_p0153b11║選宮。佛及弟子悉處其上。送至靈鷲山。世
T15n0598_p0153b12║尊曰。如仁者願宜知是時。受現龍子自以
T15n0598_p0153b13║神力承佛聖旨。化大嚴殿如忉利宮。佛及眾
T15n0598_p0153b14║會皆處其上。在虛空中與八萬四千龍王諸
T15n0598_p0153b15║后。鼓諸琴瑟而雨眾華及一切香。送佛世尊
T15n0598_p0153b16║詣靈鷲山。海龍王子與中宮俱。在世尊前
T15n0598_p0153b17║自投歸命願周不及。所以者何。所興供養
T15n0598_p0153b18║當如其寶。佛為一切無上福田。世尊大寶正
T15n0598_p0153b19║使三千大千【CL047n0452_p0380b01】世界滿中羅漢。皆共供養於百
T15n0598_p0153b20║千劫。不如奉侍如來世尊。如是乃應供養。又
T15n0598_p0153b21║世尊。何謂菩薩供養如來。佛言且聽。菩薩
T15n0598_p0153b22║所行供養如來。其心清淨除於瑕穢而無諛
T15n0598_p0153b23║諂。本性自然不著一切諸善之本。無加害心
T15n0598_p0153b24║等光眾生除妖邪心。所行鮮潔言行相應
T15n0598_p0153b25║不侵欺世。賢聖智足威儀至德。一切平平
T15n0598_p0153b26║而不違捨。賢聖大願樂於空閑。捨眾憒鬧
T15n0598_p0153b27║自調其心。聞法靜思解知本諦。無我無人無
T15n0598_p0153b28║壽無命。入於空無入普達寂。觀空無想無
T15n0598_p0153b29║願。至三脫法。如是像法調諸邪見。棄有常
T15n0598_p0153c01║無常不起不滅。逮得法忍本淨無人。無身口
T15n0598_p0153c02║心志行因緣。是則應法供養如來。身口心行
T15n0598_p0153c03║則不供養。無所造行不進不退。淨三道場等
T15n0598_p0153c04║於三世。除去三垢不著三界。入三脫門得三
T15n0598_p0153c05║達智。是則名曰供養如來。時【CL047n0452_p0381a01】海龍王問世
T15n0598_p0153c06║尊曰。其有人以華香雜香擣香繒蓋幢幡伎
T15n0598_p0153c07║樂衣被飲食床臥病瘦醫藥供養如來。寧應
T15n0598_p0153c08║供養不。佛言。龍王。隨其所種各得其類。
T15n0598_p0153c09║此之供養不為究竟。離於垢塵殖于德本。
T15n0598_p0153c10║逮至賢聖心之解脫。不為無德不至無上。菩
T15n0598_p0153c11║薩有四事。應供養如來。何等四。不捨道心
T15n0598_p0153c12║殖諸德本。心立大哀合集慧品。建大精進
T15n0598_p0153c13║嚴淨佛土。入深妙法心得法忍。是為四。尊
T15n0598_p0153c14║敬如來為供養也。
T15n0598_p0153c15║爾時王舍城中。梵志長者及無央數人民尊
T15n0598_p0153c16║者大臣。上至摩竭國王阿闍世。聞佛在大
T15n0598_p0153c17║海龍王宮。就請來還靈鷲山。時七萬二千
T15n0598_p0153c18║人皆詣佛所。王阿闍世與官屬三萬二千。出
T15n0598_p0153c19║王舍城詣靈鷲山。稽首佛足遶佛三匝。卻
T15n0598_p0153c20║住一面。前白佛言。佛入大海水何所至。佛
T15n0598_p0153c21║言。大王。其有比丘威光定意心正【CL047n0452_p0381b01】受者。普
T15n0598_p0153c22║見滿火。其水安在。王對曰。三昧自在之所
T15n0598_p0153c23║致也。天中天。志心所為也。佛言。王寧得
T15n0598_p0153c24║聲聞所興三昧自在已耶。心之所為乎。如來
T15n0598_p0153c25║常定等一切法。曉了坐起而得自在。於法
T15n0598_p0153c26║為尊心無所礙。佛入大海其處水類續見如
T15n0598_p0153c27║故。其陸地人睹乎大海。其水枯涸但見眾
T15n0598_p0153c28║寶而莊嚴之。譬如第六他化自在諸天宮殿
T15n0598_p0153c29║所莊嚴也。佛光普照諸龍宮殿香音神宮無
T15n0598_p0154a01║善神宮。其大海中含血之類。皆行慈心仁意
T15n0598_p0154a02║相向無懷害者。阿闍世王白佛。其海龍王
T15n0598_p0154a03║久如發無上正真道意。奉事幾佛何時當逮
T15n0598_p0154a04║最正覺。所號為何。佛告王曰。乃往久遠無
T15n0598_p0154a05║央數劫不可思議。彼時有佛。號光淨照耀
T15n0598_p0154a06║如來至真等正覺明行成為善逝世間解無上
T15n0598_p0154a07║士道法御天人師號佛世尊。乃在東方。世界
T15n0598_p0154a08║曰善淨【CL047n0452_p0382a01】現。劫名可意寂。其善淨現世界平正
T15n0598_p0154a09║而悉莊嚴。假使一切嗟歎其德不能究竟。
T15n0598_p0154a10║時有轉輪聖王。號曰護天。常供養光淨照耀
T15n0598_p0154a11║如來。四百二十萬歲一切施安。竟此之數寐
T15n0598_p0154a12║於夢中。自然瑞應聞此偈曰。
T15n0598_p0154a13║　王以供養大聖人　　甚多無量難思議
T15n0598_p0154a14║　常興慈哀於眾生　　當發最上菩薩心
T15n0598_p0154a15║　是供養尊妙第一　　此則奉敬諸如來
T15n0598_p0154a16║　其有能發菩薩志　　則為度世威神德
T15n0598_p0154a17║佛告阿闍世王。其護天轉輪聖王。夢聞此
T15n0598_p0154a18║已。寤自驚怪。吾供養佛四百二十萬歲。佛
T15n0598_p0154a19║說經法章句各異。初未曾聞如此偈經。是
T15n0598_p0154a20║佛說邪魔所云乎。即疏偈文而諷誦之。時
T15n0598_p0154a21║光淨照耀如來行遊諸國。聖王即與八萬四
T15n0598_p0154a22║千王及八萬四千后國中臣民。其諸往者各
T15n0598_p0154a23║八萬四【CL047n0452_p0382b01】千。俱往追佛欲決斯疑。即逮見佛稽
T15n0598_p0154a24║首足下。敬問無量。即白佛言。吾供養佛四
T15n0598_p0154a25║百二十萬歲。佛說經法若干種義。我昨夜夢。
T15n0598_p0154a26║夢中見佛說此二偈。寤甚驚怪。未從如來聞
T15n0598_p0154a27║此偈教。不審佛所歎乎。魔所說耶。今故遠
T15n0598_p0154a28║來欲決此疑。唯願世尊。分別說之。佛告護
T15n0598_p0154a29║天。是吾所讚非魔之所云。王又白佛言。
T15n0598_p0154b01║我奉事世尊若干億歲。供養衣食無所乏少。
T15n0598_p0154b02║為我說經章句各異。爾時何故不歎此義。佛
T15n0598_p0154b03║即以偈答王曰。
T15n0598_p0154b04║　人心羸劣未有識　　初習福事未見深
T15n0598_p0154b05║　不可為說微妙法　　心中驚疑或作卻
T15n0598_p0154b06║　以解罪福信佛法　　心堅意固不迴動
T15n0598_p0154b07║　乃可為說菩薩事　　爾乃解至無極慧
T15n0598_p0154b08║時王及群臣后民心中大悅。皆發無上正真
T15n0598_p0154b09║道意。尋立不退轉地。則以此偈。而讚世尊
T15n0598_p0154b10║曰。
T15n0598_p0154b11║　【CL047n0452_p0383a01】不以貪諸色　　亦不猗音聲
T15n0598_p0154b12║　香薰眾細滑　　不以此得佛
T15n0598_p0154b13║　離懈怠怯弱　　避貪嫉犯法
T15n0598_p0154b14║　除瞋恚憒亂　　乃得成正覺
T15n0598_p0154b15║　捨身諸所安　　代眾生受惱
T15n0598_p0154b16║　精進常樂法　　如是乃得佛
T15n0598_p0154b17║　我今志大道　　佛與天證我
T15n0598_p0154b18║　唯導師造行　　令所言無異
T15n0598_p0154b19║　夢中聞道心　　適聞志大乘
T15n0598_p0154b20║　所作慧無疑　　得至佛法王
T15n0598_p0154b21║佛告阿闍世王。欲知爾時轉輪聖王護天者
T15n0598_p0154b22║不。今海龍王是。彼時初發無上正真道意。
T15n0598_p0154b23║又王所問何時成佛。王具當聽。過二百無
T15n0598_p0154b24║央數劫當成為佛。號無垢淨無量德超所有
T15n0598_p0154b25║王如來至真等正覺。世界曰法音聲。劫曰首
T15n0598_p0154b26║華。其法音聲世界眾寶合成若干種色。地平
T15n0598_p0154b27║如掌其地柔軟如天綩綖。有萬億安明山廣
T15n0598_p0154b28║普難量。安隱豐熟五穀平賤天人充滿。衣服
T15n0598_p0154b29║飲食【CL047n0452_p0383b01】如第六天人所居。法音聲世界諸樹根
T15n0598_p0154c01║葉莖節華實。皆以七寶。悉出無數若干百
T15n0598_p0154c02║千道法音聲。其界人民猶若諸天。所語變
T15n0598_p0154c03║化柔軟之聲。皆承法音寂然澹泊。及佛法眾
T15n0598_p0154c04║智度無極四恩之教。善權方便滅定離欲。
T15n0598_p0154c05║空無想不願無為無數。以故其界名法音
T15n0598_p0154c06║聲。其有天人在彼土者。樂法歡喜皆當入
T15n0598_p0154c07║大聖。分別諸慧審諦究竟。發無上正真道意。
T15n0598_p0154c08║其佛欲說經時。身放大光普照佛界。其光明
T15n0598_p0154c09║中則出億佛說講法聲。時諸天人見光聞法
T15n0598_p0154c10║欣然大悅。往詣如來自歸供養。則無央數以
T15n0598_p0154c11║神足力飛行虛空。化寶蓮華而坐其上。如來
T15n0598_p0154c12║應時亦在虛空坐師子座。為諸菩薩講說經
T15n0598_p0154c13║道。時諸十方無央數百千諸菩薩者。皆當來
T15n0598_p0154c14║會聽受經法。其國人民皆樂經法。亦無諸魔
T15n0598_p0154c15║有所嬈害。亦無眾【CL047n0452_p0384a01】邪異道。亦無橫死。其佛
T15n0598_p0154c16║壽十二劫。諸菩薩行超過於空。其國如是
T15n0598_p0154c17║莊嚴無量。說法無限菩薩無數。
T15n0598_p0154c18║　　空淨品第十九
T15n0598_p0154c19║王阿闍世前白佛言。唯然世尊。常於諸法有
T15n0598_p0154c20║大愍哀。諸法誑詐因惑起想。隨其所欲展
T15n0598_p0154c21║轉相惑。菩薩之行不可計量。彼為菩薩當
T15n0598_p0154c22║修道行。至彼佛土具足嚴淨。諸菩薩行皆當
T15n0598_p0154c23║追學攝取佛土。如海龍王國土嚴淨。佛言。如
T15n0598_p0154c24║是如是。大王。一切諸法皆從念興。隨其所
T15n0598_p0154c25║作各各悉成。諸法無住亦無有處。爾時阿闍
T15n0598_p0154c26║世王謂海龍王。快哉龍王。為得善利。乃令
T15n0598_p0154c27║如來授仁之決。當成佛時。國土清嚴不可
T15n0598_p0154c28║思議。龍王答曰。法無有決。所以者何。諸法
T15n0598_p0154c29║皆靜因種陰入。假名曰人。其受決者無
T15n0598_p0155a01║陰種入。以有名色假【CL047n0452_p0384b01】名為人。其受決者無名
T15n0598_p0155a02║無色。因緣報應見思想念。假名曰人。其受決
T15n0598_p0155a03║者無有報應無見無思無想無念。假使菩薩
T15n0598_p0155a04║等行德本。彼之德本亦無決矣。諸法相空虛
T15n0598_p0155a05║空無決。一切諸法無想無願。無為無數。不
T15n0598_p0155a06║授無想無願無為無數之決也。龍王復謂
T15n0598_p0155a07║王阿闍世。諸佛大哀不可思議。諸經無名無
T15n0598_p0155a08║有思想而說名想。諸佛世尊。無名相識。而
T15n0598_p0155a09║隨習俗因而示現有授決也。彼亦無法受
T15n0598_p0155a10║決。亦無內外當受決者。阿闍世又問龍王言。
T15n0598_p0155a11║以得法忍逮平等行。菩薩如是乃得決乎。海
T15n0598_p0155a12║龍王曰。其忍悉空想不可盡。究竟曉了至
T15n0598_p0155a13║于本際。無盡之際。平等之際。無我之際。吾
T15n0598_p0155a14║我之際。審諦之際。至于究竟無成就際。其際
T15n0598_p0155a15║以空至于脫際。媱怒癡際有了是際。則無
T15n0598_p0155a16║所猗無所猗者。設於音聲無合【CL047n0452_p0385a01】會。無合會者
T15n0598_p0155a17║不著無脫。無脫無行。行無所行亦無不行。
T15n0598_p0155a18║亦無所憂。已無所憂。於斯菩薩則都一切
T15n0598_p0155a19║諸所作行所見無見。假使無所見不作審諦。
T15n0598_p0155a20║而已平等入已所住。已平等度。不殘不
T15n0598_p0155a21║禮不卒不暴。以等諸法然後得忍。彼所謂
T15n0598_p0155a22║忍及所授決。若受決已及受決者。是一切
T15n0598_p0155a23║法皆平等法乎。諸法界究竟無法界。無不
T15n0598_p0155a24║以決了亦無所成。觀此法已察其義理。諸法
T15n0598_p0155a25║無能計者。譬如虛空不可計數以度諸數。諸
T15n0598_p0155a26║法如是。海龍王說是語時。二萬菩薩得不起
T15n0598_p0155a27║法忍。百比丘漏盡意解。
T15n0598_p0155a28║爾時王阿闍世白佛。至未曾有世尊。龍王
T15n0598_p0155a29║之辯。佛言。未足為怪不以為難。新發意者
T15n0598_p0155b01║聞是不恐不難不畏。是乃為難。所以者何。
T15n0598_p0155b02║諸佛世尊本之道法。如是難及。少有信者。
T15n0598_p0155b03║天上世間人不能受。不入不信【CL047n0452_p0385b01】而不喜樂。以
T15n0598_p0155b04║故當知其有聞是深經法者。不以恐畏此乃
T15n0598_p0155b05║為難。前世供養無央數佛安以為難。譬如有
T15n0598_p0155b06║人虛空無形而現形像。是為難不。對曰。甚
T15n0598_p0155b07║難天中天。佛言。其聞此經深奧之義。一切信
T15n0598_p0155b08║樂皆知無我無人無壽無命。其有信者甫當
T15n0598_p0155b09║信者。此等則是如來順明平夷之類親友善
T15n0598_p0155b10║師也。則能堪任信除垢塵。為一切人講說經
T15n0598_p0155b11║法。能詣道場以慈降伏百千億魔及餘官屬。
T15n0598_p0155b12║為於諸法而得自在。其心清淨諸通之慧近
T15n0598_p0155b13║在目前。發意之頃成智慧明逮最正覺。勸[訧-尢+木]
T15n0598_p0155b14║眾生知一切心群萌諸根。而轉無上大法輪
T15n0598_p0155b15║也。療一切病開化異道。破壞怨敵吹大法
T15n0598_p0155b16║蠡。於是海龍王所願皆獲。不失本志聞所
T15n0598_p0155b17║受決。欣然大悅善心生焉。踊在虛空以偈
T15n0598_p0155b18║讚佛。
T15n0598_p0155b19║【CL047n0452_p0386a01】　如虛空本清淨　　無色無受無數
T15n0598_p0155b20║　安住說法如是　　若虛空普自然
T15n0598_p0155b21║　名不有而不無　　造因緣及報應
T15n0598_p0155b22║　安住講調不諍　　無人命無壽識
T15n0598_p0155b23║　一切法甚清淨　　吾我清悉平等
T15n0598_p0155b24║　吾我靜法等靜　　解是者則受決
T15n0598_p0155b25║　察法界本清淨　　人界靜亦如是
T15n0598_p0155b26║　如眾生界靜者　　佛法靜亦復然
T15n0598_p0155b27║　若佛法清淨者　　諸佛土靜亦等
T15n0598_p0155b28║　設佛土清淨者　　諸慧靜無差特
T15n0598_p0155b29║　諸法淨因數號　　以計數不得名
T15n0598_p0155c01║　由想數名本空　　其諸名數無礙
T15n0598_p0155c02║　群萌類志所念　　無見無色無成
T15n0598_p0155c03║　如無成心意識　　諸法爾空無心
T15n0598_p0155c04║　或有作則無作　　有緣罪無受者
T15n0598_p0155c05║【CL047n0452_p0386b01】　終始瑕無行者　　名泥洹無寂然
T15n0598_p0155c06║　入本際無礙原　　虛空本無我際
T15n0598_p0155c07║　選諸際得等原　　知眾生本審門
T15n0598_p0155c08║　去來今現在際　　順明智此諸際
T15n0598_p0155c09║　於慧等無際門　　究法界佛種性
T15n0598_p0155c10║　不起滅最勝幢　　空無想願本靜
T15n0598_p0155c11║　無言聲真諦法　　是諸聖寂寞地
T15n0598_p0155c12║　若解諸法澹泊　　自然悅如捉空
T15n0598_p0155c13║　彼無吾我身寂　　假如此樂聖法
T15n0598_p0155c14║　十方佛所說法　　當來佛所宣揚
T15n0598_p0155c15║　一切等未來聲　　因音現入無聲
T15n0598_p0155c16║　聲空自然如響　　諸法空猶虛念
T15n0598_p0155c17║　無法非法教化　　誠本無可不得
T15n0598_p0155c18║　一切法無主名　　若干想念非明
T15n0598_p0155c19║　人名靜不可得　　諸法本靜如是
T15n0598_p0155c20║【CL047n0452_p0387a01】　　囑累受持品第二十
T15n0598_p0155c21║於是世尊。告諸大士言。諸正士。汝等當持
T15n0598_p0155c22║此如來說無上正真道。使得久存。誰能堪任
T15n0598_p0155c23║受持誦說如是像比。即時二萬菩薩萬天
T15n0598_p0155c24║子。起住佛前。同音白世尊曰。吾等當受如
T15n0598_p0155c25║是像經。當令流布普周遠近。佛又問言。汝
T15n0598_p0155c26║等云何而將御法。持斯如來無上正真道乎。
T15n0598_p0155c27║彼有菩薩名曰慧英幢。前白佛言。唯然世尊。
T15n0598_p0155c28║隱省諸法都無所持。寧能彷彿持佛道乎。世
T15n0598_p0155c29║尊答曰。族姓子。如斯則應持佛道。等見菩
T15n0598_p0156a01║薩白佛言。揆察佛道等乎五逆。寧少彷彿
T15n0598_p0156a02║持佛道乎。世尊曰。族姓子。是故仁者則應
T15n0598_p0156a03║持如來佛大道也。無見菩薩曰。唯然世尊。
T15n0598_p0156a04║我不見凡夫法。亦不見學。不學法。不見緣
T15n0598_p0156a05║覺及菩薩法。亦不見佛法。我有持如來法
T15n0598_p0156a06║乎。世尊曰。族姓子。以是【CL047n0452_p0387b01】寂故應持如來佛
T15n0598_p0156a07║大道也。諸法無所願菩薩曰。唯世尊。我永
T15n0598_p0156a08║不知一切諸法當所持者。寧能為持如來法
T15n0598_p0156a09║乎。世尊曰。族姓子。以是寂故應持如來佛
T15n0598_p0156a10║大道也。不眴菩薩曰。唯世尊。我自不行。亦
T15n0598_p0156a11║不遣心。亦不發意。我寧為持如來法乎。世
T15n0598_p0156a12║尊曰。族姓子。以是寂故應持如來佛大道也。
T15n0598_p0156a13║無得菩薩曰。唯世尊。其不說法及非法。不
T15n0598_p0156a14║演法聲除諸法想。如是行者為護一切法乎。
T15n0598_p0156a15║答曰族姓子。是應寂然。無在菩薩曰。唯世
T15n0598_p0156a16║尊。其不聽受法應不應。為護正法乎。答曰
T15n0598_p0156a17║族姓子。是應寂然。虛空藏菩薩曰。唯世尊。
T15n0598_p0156a18║其觀諸法等如虛空不見彼法。有所執持為
T15n0598_p0156a19║護一切法乎。答曰族姓子。是應寂然。度金
T15n0598_p0156a20║剛作菩薩曰。唯世尊。不壞法界。入於人界
T15n0598_p0156a21║及以法界。為持正法乎。答曰族姓子。是應
T15n0598_p0156a22║寂然。度不【CL047n0452_p0388a01】動跡菩薩曰。唯世尊。其於諸法
T15n0598_p0156a23║無所動轉。不猗法及非法。為持正法乎。
T15n0598_p0156a24║答曰族姓子。是應寂然。嘲魔菩薩曰。唯世
T15n0598_p0156a25║尊。其至魔界佛界。則於佛界及與魔界。悉
T15n0598_p0156a26║以為入諸法境界。為護正法乎。答曰族姓子。
T15n0598_p0156a27║是應寂然。無著菩薩曰。唯然世尊。其於諸
T15n0598_p0156a28║法都無所得。一切毛孔皆出法聲。為護正
T15n0598_p0156a29║法乎。答曰族姓子。是應寂然。普寂菩薩曰。
T15n0598_p0156b01║唯世尊。不護諸魔行菩薩道。為持正法乎。
T15n0598_p0156b02║答曰族姓子。是應寂然。海意菩薩曰。唯世
T15n0598_p0156b03║尊。其以海印等一切法。修一切解味而知自
T15n0598_p0156b04║然。為護法乎。答曰族姓子。是應自然。須
T15n0598_p0156b05║深天子曰。唯世尊。其有所生不起不生。諸
T15n0598_p0156b06║陰種入無心意識。為護正法乎。答曰族姓子。
T15n0598_p0156b07║是應寂然。無垢光天子曰。唯世尊。其見諸
T15n0598_p0156b08║法無垢塵者。無眾瑕穢解脫諸受。為護【CL047n0452_p0388b01】法
T15n0598_p0156b09║乎。答曰族姓子。是應寂然。度人天子曰。唯
T15n0598_p0156b10║世尊。其度眾生不知萌類度無所度。既有
T15n0598_p0156b11║所度現周旋還不住彼此。為受法乎。答曰
T15n0598_p0156b12║族姓子。是應寂然。賢王天子曰。唯然世尊。
T15n0598_p0156b13║其於眾生而等一切。諸法已等。等諸國土。
T15n0598_p0156b14║等諸佛道。為受正法乎。答曰族姓子。是應
T15n0598_p0156b15║寂然。自在天子曰。唯世尊。其於諸法而得
T15n0598_p0156b16║自在。普於諸法不起不滅。為受正法乎。答
T15n0598_p0156b17║曰族姓子。是應寂然。善念天子曰。唯世尊。
T15n0598_p0156b18║我不念法亦無所得。亦不有想。為受正法
T15n0598_p0156b19║乎。答曰族姓子。是應寂然。蓮華天女曰。唯
T15n0598_p0156b20║世尊。知一切法皆為佛法。不成正覺無所不
T15n0598_p0156b21║覺。為受正法乎。答曰族姓女。是應寂然。
T15n0598_p0156b22║麻油上天女曰。唯世尊。我不得女亦不得男。
T15n0598_p0156b23║如佛法想及界女法想。亦復同等。此諸
T15n0598_p0156b24║法想則為非法。亦非無法。無二【CL047n0452_p0389a01】無一亦無
T15n0598_p0156b25║所至。我為受法乎。答曰族姓女。是應寂然。
T15n0598_p0156b26║寶女曰。唯世尊。我不見佛佛道睹菩薩行
T15n0598_p0156b27║為被一切志德之鎧。不察於本末。為受法
T15n0598_p0156b28║乎。答曰族姓女。是應寂然。無垢光女曰。
T15n0598_p0156b29║唯世尊。於一切法不起法想。於一切人不起
T15n0598_p0156c01║人想。亦不想念人法佛法睹諸佛法入一切
T15n0598_p0156c02║法。不見本末。我為受佛正法乎。答曰族姓
T15n0598_p0156c03║女。是應寂然。建行如是為受佛法。於是天
T15n0598_p0156c04║帝釋白佛言。未曾有也。世尊。此女人等
T15n0598_p0156c05║所說辯才不可思議。分別方便合若干音。文
T15n0598_p0156c06║字之說講于法界。不亂諸法諸法平等。如
T15n0598_p0156c07║演說道等不差特。佛言如是。拘翼。是諸女
T15n0598_p0156c08║等分別無量不可思議法。供養奉事不可計
T15n0598_p0156c09║佛。以得法忍。又拘翼。是經卷者號不起忍
T15n0598_p0156c10║持無所御。當為眾會廣說其義。如來滅度
T15n0598_p0156c11║後受是法者護持【CL047n0452_p0389b01】法城。則為供養佛世尊已。
T15n0598_p0156c12║天帝釋白佛。我已奉受此經本已。佛所建
T15n0598_p0156c13║立當令廣普。當為將來諸大士故。分別說之。
T15n0598_p0156c14║終不迷謬違佛之教。所以者何。如來護我授
T15n0598_p0156c15║以法忍。佛當建立此之經典。令降眾魔志
T15n0598_p0156c16║行於斯。佛言拘翼。有神咒名曰遮諸妨礙。
T15n0598_p0156c17║具聽。今為汝說神咒要言。使一切魔及諸
T15n0598_p0156c18║外徑。令諸官屬自然降伏。使如來法光明
T15n0598_p0156c19║久立。爾時世尊說神咒曰。
T15n0598_p0156c20║無畏離畏　淨諸恐懼　施無畏　度於滅度
T15n0598_p0156c21║無所亂　淨所亂　無所諍　不鬥訟　無懷
T15n0598_p0156c22║瞋　無以歿　淨威神　威神跡　大威神
T15n0598_p0156c23║寂滅　趣慈心　除於瑕　示現諦　無蹉
T15n0598_p0156c24║踖　其同義　吉祥義　甘露句　見於要
T15n0598_p0156c25║　以導御　無所懷　行次第　無所盡　光
T15n0598_p0156c26║無生　清淨生　鮮潔光【CL047n0452_p0390a01】照句　等順於等
T15n0598_p0156c27║心　至無上　佛所建立戒清淨　無所犯
T15n0598_p0156c28║　無所負　制魔場　降外徑　光耀法明　攝
T15n0598_p0156c29║以法施　開法藏
T15n0598_p0157a01║今是神咒過去當來今現在佛所說。以擁護
T15n0598_p0157a02║法而順句義。以此章句總執降伏一切諸
T15n0598_p0157a03║魔塵勞跡也。於是普首天。白佛言。我當受
T15n0598_p0157a04║此經典之要。精進諷誦當令廣普。所以者
T15n0598_p0157a05║何。於如來法則有反復。長益法律布清白典。
T15n0598_p0157a06║我修反覆擁護如來所齎法目。時有天子名
T15n0598_p0157a07║曰德超。白佛言。若有受此如來之法。其福
T15n0598_p0157a08║云何。於是世尊即說頌曰。
T15n0598_p0157a09║　今吾所見國　　佛眼睹十方
T15n0598_p0157a10║　皆滿中珍寶　　則以持布施
T15n0598_p0157a11║　其人所獲福　　計當過於彼
T15n0598_p0157a12║　至心受世吼　　所說之經法
T15n0598_p0157a13║　合集諸譬喻　　一切歎廣說
T15n0598_p0157a14║　終不能究竟　　總持正法德
T15n0598_p0157a15║【CL047n0452_p0390b01】佛說是經時。七十六那術人皆發無上正真
T15n0598_p0157a16║道意。六萬菩薩得不起法忍。三千大千世界
T15n0598_p0157a17║六返震動。其大光明普照世間。而雨天華。
T15n0598_p0157a18║百千伎樂不鼓自鳴。諸伎樂音出是輩聲。
T15n0598_p0157a19║如來之尊建立是經。降伏眾魔化諸外徑。如
T15n0598_p0157a20║來以印印此經已順而不荒。爾時海龍王雨
T15n0598_p0157a21║大珠瓔供養此經。周遍三千大千世界。佛告
T15n0598_p0157a22║賢者阿難。以是經卷用為囑累。受持諷誦
T15n0598_p0157a23║普令流布為他人說。阿難對曰。唯然世尊。
T15n0598_p0157a24║已受斯經。經名何等。云何奉持。佛言。是經
T15n0598_p0157a25║名曰海龍王問龍總持品。又名集諸法寶淨
T15n0598_p0157a26║法門品。當善奉持。
T15n0598_p0157a27║佛說。如是海龍王及龍王子。諸天人民十
T15n0598_p0157a28║方諸來大會菩薩。諸大聲聞釋梵四天王。賢
T15n0598_p0157a29║者阿難一切魔眾諸天龍神香音神無善神
T15n0598_p0157b01║鳳凰神山神甜柔神及世間人。莫不歡【CL047n0452_p0391a01】喜
T15n0598_p0157b02║作禮奉行。
T15n0598_p0157b03║【○】佛說海龍王經卷第四【○】【○】【○】【○】【○】【○】【○】【○】【○】【○】【○】【○】【CL047n0452_p0391b01】
