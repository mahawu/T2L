T15n0628_p0445c11║【□】
T15n0628_p0445c12║【□】
T15n0628_p0445c13║【CL060n0920_p0567a01】佛說未曾有正法經卷第六
T15n0628_p0445c14║【□】
T15n0628_p0445c15║　　　　西天譯經三藏朝奉大夫試鴻臚卿
T15n0628_p0445c16║　　　　傳教大師臣法天奉　詔譯
T15n0628_p0445c17║爾時尊者舍利子。見造殺業人歸佛出家得
T15n0628_p0445c18║證聖果如是希有事已。前白佛言。希有世尊。
T15n0628_p0445c19║如來大慈善巧方便宣說正法。所有造殺業
T15n0628_p0445c20║者罪根深重。如來於剎那間。善為救度令得
T15n0628_p0445c21║解脫。斯乃諸佛如來方便之力。其所說法皆
T15n0628_p0445c22║是諸佛境界。唯妙吉祥大士及諸菩薩。被精
T15n0628_p0445c23║進鎧者而善了知。非是我等聲聞緣覺境界。
T15n0628_p0445c24║何以故。諸聲聞人智慧狹劣。尚不能分別眾
T15n0628_p0445c25║生機宜。豈能解了方便之法。佛言。如是如是。
T15n0628_p0445c26║舍利子。諸佛境界唯諸菩薩得忍法具足者
T15n0628_p0445c27║而能趣入。汝聲聞人雖離補特伽羅之見。唯
T15n0628_p0445c28║樂趣求自利涅盤。雖復修習頭陀功德。亦唯
T15n0628_p0445c29║樂求戒定慧具足。不樂修學諸佛之法。諸所
T15n0628_p0446a01║【CL060n0920_p0567b01】施作有相有礙。是故於佛境界莫能思議。舍
T15n0628_p0446a02║利子。汝今當知。適所化度造殺業者。此人已
T15n0628_p0446a03║曾於五百佛所。恭敬供養種諸善根。亦曾得
T15n0628_p0446a04║聞如是之法。是故此人今於我前聞說正法。
T15n0628_p0446a05║以宿善根力得見諸法真實之理如法解脫。
T15n0628_p0446a06║復次舍利子。若人於此正法得聞一四句偈
T15n0628_p0446a07║者。是人不墮惡趣離苦解脫。決定成佛一切
T15n0628_p0446a08║智。何況受持讀誦如法修行。是人所獲功德
T15n0628_p0446a09║無量無邊。
T15n0628_p0446a10║爾時妙吉祥菩薩。與諸菩薩摩訶薩眾。及迦
T15n0628_p0446a11║葉等諸大聲聞。摩伽陀國王并其官屬。同時
T15n0628_p0446a12║還詣鷲峰山中釋迦牟尼佛會。到佛會已各
T15n0628_p0446a13║禮佛足退住一面。
T15n0628_p0446a14║爾時尊者舍利子。即謂摩伽陀王言。汝所愛
T15n0628_p0446a15║樂大乘希有之法。妙吉祥菩薩已廣為汝開
T15n0628_p0446a16║示演說。汝於是法實了解不。王言。尊者。我
T15n0628_p0446a17║已解了希有之法。【CL060n0920_p0568a01】舍利子言。汝當如何作了
T15n0628_p0446a18║解耶。答曰。如我意者於一切法離諸染著。無
T15n0628_p0446a19║得無失非取非捨。非心境界無所得相是真
T15n0628_p0446a20║實法。如是了知疑惑永滅。一切障累無所從
T15n0628_p0446a21║生。
T15n0628_p0446a22║爾時舍利子白佛言。世尊。此摩伽陀王善根
T15n0628_p0446a23║成熟。愛樂大乘甚深法味。見法無生盡諸業
T15n0628_p0446a24║障。為實滅盡為有餘耶。是事云何願佛為說。
T15n0628_p0446a25║佛言。舍利子。此王所有業障。皆悉滅盡無
T15n0628_p0446a26║餘可得。舍利子。譬如芥子其量微小。須彌山
T15n0628_p0446a27║王能摧滅不。汝今當知。王之業障猶如芥子。
T15n0628_p0446a28║我所宣說甚深之法如彼山王。是故此王聞
T15n0628_p0446a29║甚深法。豈有障累不滅盡耶。舍利子言。希有
T15n0628_p0446b01║世尊。此王利根明達。而能聞法解了滅盡諸
T15n0628_p0446b02║障。如佛所言誠不虛耳。佛言。舍利子。此王
T15n0628_p0446b03║曾於過去七十二俱胝佛所。恭敬供養種諸
T15n0628_p0446b04║善根。於彼佛所已聞【CL060n0920_p0568b01】正法。由是善根當來決
T15n0628_p0446b05║定。得證阿耨多羅三藐三菩提。
T15n0628_p0446b06║復次佛告舍利子。汝見此妙吉祥菩薩不。答
T15n0628_p0446b07║曰已見。佛言。今此摩伽陀王與妙吉祥菩薩
T15n0628_p0446b08║有大因緣。舍利子。過去有劫名為無垢。有佛
T15n0628_p0446b09║出世號曰妙臂。於彼劫中復有三俱胝佛出
T15n0628_p0446b10║現於世。如是諸佛皆因妙吉祥菩薩開發道
T15n0628_p0446b11║心。彼諸如來壽命長遠。轉大法輪利益眾生。
T15n0628_p0446b12║此摩伽陀王於彼劫中。已得值遇妙吉祥菩
T15n0628_p0446b13║薩教化。發於阿耨多羅三藐三菩提心。王發
T15n0628_p0446b14║心已於如是等佛世尊所種諸善根。聽受大
T15n0628_p0446b15║乘希有之法。以是因緣善根深厚。舍利子。汝
T15n0628_p0446b16║今當知。摩伽陀王此命終後。於上方界過四
T15n0628_p0446b17║百佛剎。有佛剎名曰莊嚴。其佛號寶聚如來
T15n0628_p0446b18║應供正等正覺。此王生於彼中。亦見妙吉祥
T15n0628_p0446b19║菩薩。聽受甚深之法。聞已解了證【CL060n0920_p0569a01】無生法忍。
T15n0628_p0446b20║乃至當來慈氏菩薩。於此娑婆世界成正覺
T15n0628_p0446b21║已。此摩伽陀王。從彼莊嚴佛剎而來生此。於
T15n0628_p0446b22║慈氏如來法中。得為菩薩號曰無動。是時亦
T15n0628_p0446b23║得見妙吉祥菩薩。爾時慈氏如來。為無動菩
T15n0628_p0446b24║薩。如其過去所聞之法重宣說已。告彼眾言。
T15n0628_p0446b25║汝等見無動菩薩不。此菩薩者豈異人乎。即
T15n0628_p0446b26║過去釋迦牟尼佛法中。摩伽陀國王是。此
T15n0628_p0446b27║人於彼妙吉祥菩薩所。聽受正法獲得無生
T15n0628_p0446b28║法忍。
T15n0628_p0446b29║佛告舍利子。彼慈氏如來。為無動菩薩說妙
T15n0628_p0446c01║法時。會中有八千菩薩。得無生法忍。二萬四
T15n0628_p0446c02║千諸小菩薩。進入初地。舍利子。彼無動菩薩。
T15n0628_p0446c03║從是已後。於八百阿僧祇劫中修行。淨諸佛
T15n0628_p0446c04║剎教化眾生。令趣聲聞緣覺菩薩之地。令諸
T15n0628_p0446c05║眾生滅一切障。解悟正法不生疑惑。彼無動
T15n0628_p0446c06║菩薩。過是八百阿僧祇劫已。即【CL060n0920_p0569b01】於無染世界。
T15n0628_p0446c07║證阿耨多羅三藐三菩提。號曰清淨境界如
T15n0628_p0446c08║來應供正等正覺。十號具足。其佛壽命四中
T15n0628_p0446c09║劫。正法住世一俱胝歲。有七十萬聲聞之眾。
T15n0628_p0446c10║皆悉具足三明六通。得八解脫。有十二俱胝
T15n0628_p0446c11║大菩薩眾。而悉具足智慧方便。彼土所有眾
T15n0628_p0446c12║生。皆悉愛樂甚深之法。彼佛如來廣為宣說。
T15n0628_p0446c13║而諸眾生聞法悟解。離諸煩惱身心清淨。各
T15n0628_p0446c14║各不起我見之想。
T15n0628_p0446c15║爾時釋迦牟尼佛。為舍利子。說摩伽陀王當
T15n0628_p0446c16║成佛事。時會中有三萬二千天子。發阿耨多
T15n0628_p0446c17║羅三藐三菩提心。皆發願言。願我當得生彼
T15n0628_p0446c18║無染世界。見彼清淨境界如來成正覺道。釋
T15n0628_p0446c19║迦牟尼佛即記之曰。汝等當得生彼世界。見
T15n0628_p0446c20║彼如來成正覺道。
T15n0628_p0446c21║爾時摩伽陀王有一太子名月吉祥。年始八
T15n0628_p0446c22║歲。先隨父王至於佛會。聞【CL060n0920_p0570a01】說法已即自解頸
T15n0628_p0446c23║真珠瓔珞。持以奉佛作是願言。我今以此供
T15n0628_p0446c24║佛善根。迴向阿耨多羅三藐三菩提。願我當
T15n0628_p0446c25║來生彼清淨境界如來剎中為金輪王。乃至命
T15n0628_p0446c26║盡。以其四事。供養彼佛及苾芻眾。至彼佛滅
T15n0628_p0446c27║後。我當收其舍利恭敬供養。願我相繼。即於
T15n0628_p0446c28║彼剎。證得阿耨多羅三藐三菩提。是時月吉
T15n0628_p0446c29║祥太子。發誓願已。由佛威神力故。所獻瓔珞
T15n0628_p0447a01║住虛空中。在彼佛上變成七寶樓閣。中有七
T15n0628_p0447a02║寶之座。其上有佛結跏趺坐。相好具足種種
T15n0628_p0447a03║莊嚴。
T15n0628_p0447a04║爾時世尊。從其面門放眾色光。所謂青黃赤
T15n0628_p0447a05║白紅紫碧綠。如是光明普照無邊世界。上至
T15n0628_p0447a06║梵世光明晃曜。映日月光而悉不現。其光復
T15n0628_p0447a07║還繞佛三匝從佛世尊頂門而入。
T15n0628_p0447a08║爾時尊者阿難。從座而起偏袒右肩右膝著
T15n0628_p0447a09║地。向佛合掌說伽陀曰。
T15n0628_p0447a10║【CL060n0920_p0570b01】　已到彼岸大牟尼　　具足一切勝功德
T15n0628_p0447a11║　天人世間共所尊　　一切智者離諸著
T15n0628_p0447a12║　眾生心行及根性　　如來一一皆了知
T15n0628_p0447a13║　宣說妙法利群生　　一切世間為最勝
T15n0628_p0447a14║　所放希有大光明　　普照十方一切剎
T15n0628_p0447a15║　俱胝那由他眾生　　蒙光照者獲安隱
T15n0628_p0447a16║　善逝已具於十力　　念慧圓滿出世間
T15n0628_p0447a17║　善別眾生心所行　　說法斷疑無與等
T15n0628_p0447a18║　所有梵王并帝釋　　日月星辰及諸天
T15n0628_p0447a19║　聞佛宣說妙法門　　離諸煩惱得安隱
T15n0628_p0447a20║　如來一切眾中尊　　眾生有疑悉開決
T15n0628_p0447a21║　今日何緣放是光　　願佛慈悲為我說
T15n0628_p0447a22║爾時世尊告阿難言。汝見此月吉祥太子不。
T15n0628_p0447a23║阿難白佛言。唯然已見。佛言。阿難。今此太子
T15n0628_p0447a24║於過去世中。已修菩薩之行。供養於我深種
T15n0628_p0447a25║【CL060n0920_p0571a01】善根。由是機緣而已成熟。今於我前。發阿耨
T15n0628_p0447a26║多羅三藐三菩提心。起大誓願。以是緣故放
T15n0628_p0447a27║斯光明。阿難。此太子。當來生於無染世界清
T15n0628_p0447a28║淨境界如來法中為金輪王。供養彼佛及苾
T15n0628_p0447a29║芻眾。至彼佛滅後。收其舍利恭敬供養。是人
T15n0628_p0447b01║於彼命終已後生兜率天。至滿一劫生無染
T15n0628_p0447b02║世界。證於阿耨多羅三藐三菩提。名為日幢
T15n0628_p0447b03║如來應供正等正覺。十號具足。彼佛世尊及
T15n0628_p0447b04║菩薩聲聞之眾。所有壽量皆悉同等。
T15n0628_p0447b05║爾時他方來會諸菩薩眾。聞授月吉祥太子
T15n0628_p0447b06║記已。俱白佛言。世尊。今釋迦牟尼佛。與妙吉
T15n0628_p0447b07║祥菩薩。於一切方處作大佛事。利益眾生無
T15n0628_p0447b08║有空過。何以故。佛及菩薩以大悲心起諸方
T15n0628_p0447b09║便。於國城郡邑乃至聚落處處。為諸眾生說
T15n0628_p0447b10║法教化。令諸眾生聞法解脫。離諸怖畏斷除
T15n0628_p0447b11║一切煩【CL060n0920_p0571b01】惱重障。我等今日得於此地。聞佛及
T15n0628_p0447b12║妙吉祥菩薩宣說妙法。及見放光希有之事。
T15n0628_p0447b13║利益眾生誠無空過。
T15n0628_p0447b14║爾時世尊告諸菩薩言。善男子。如是如是。若
T15n0628_p0447b15║佛菩薩於諸方處。為諸眾生宣說正法施作
T15n0628_p0447b16║佛事。當觀是處如佛塔廟。何以故。我於過去
T15n0628_p0447b17║世中值遇燃燈如來時。我以信重心故。垂髮
T15n0628_p0447b18║布地承彼佛足。我時獲得無生法忍。彼燃燈
T15n0628_p0447b19║如來。知我已得忍法具足。即為我授阿耨多
T15n0628_p0447b20║羅三藐三菩提記作如是言。汝於來世過阿僧
T15n0628_p0447b21║祇劫。當得作佛。號釋迦牟尼如來應供正等
T15n0628_p0447b22║正覺。十號具足。彼燃燈佛授我記已。告彼苾
T15n0628_p0447b23║芻眾言。汝等宜於此地起尊重想勿生輕慢。
T15n0628_p0447b24║何以故。此地有善男子。垂髮布地承世尊足。
T15n0628_p0447b25║以殊勝力故即得忍法具足。是故此地所有
T15n0628_p0447b26║天人。瞻敬如佛塔廟而無有【CL060n0920_p0572a01】異。燃燈如來作
T15n0628_p0447b27║是言時。有八十俱胝天人。異口同音白佛言。
T15n0628_p0447b28║世尊。我等今於此地。起尊敬想如佛塔廟。是
T15n0628_p0447b29║時有一長者名曰賢天。在彼會中。即白燃燈
T15n0628_p0447c01║佛言。我今於此造七寶塔。使諸眾生瞻禮獲
T15n0628_p0447c02║福。時彼長者。即如其言起希有心。集諸珍寶
T15n0628_p0447c03║造立一塔。高廣妙好種種莊嚴。其功殊麗不
T15n0628_p0447c04║日而成。是時長者既造塔已。即詣燃燈佛所
T15n0628_p0447c05║白言。世尊。我已造立七寶妙塔。於當來世得
T15n0628_p0447c06║幾所福。佛言。長者。若有善男子。於菩薩摩訶
T15n0628_p0447c07║薩證無生法忍之地。墾取其土下至水際。當
T15n0628_p0447c08║持此土恭敬供養。所得福聚尚如供養諸佛
T15n0628_p0447c09║塔廟等無有異。何況汝今起淨信心造七寶
T15n0628_p0447c10║塔。所獲福聚倍勝於前。無量無邊不可較量。
T15n0628_p0447c11║是時燃燈如來。復告賢天長者言。汝今於此
T15n0628_p0447c12║深種善根。於未來世中釋迦【CL060n0920_p0572b01】牟尼佛所。得授
T15n0628_p0447c13║阿耨多羅三藐三菩提記。
T15n0628_p0447c14║爾時釋迦牟尼佛。為他方來會諸大菩薩。說
T15n0628_p0447c15║是往昔受記因緣。復告諸菩薩言。汝今當知。
T15n0628_p0447c16║我往昔時於燃燈佛所。種善根已今得成佛。
T15n0628_p0447c17║彼時我得忍法之地。彼諸天人敬如佛塔。汝
T15n0628_p0447c18║等今日於此地中。亦應如是起尊敬想。復次
T15n0628_p0447c19║諸菩薩。汝等當知。彼時賢天長者。豈異人乎。
T15n0628_p0447c20║即今賢天長者是。於彼法中亦名賢天。此人
T15n0628_p0447c21║於未來世當得成佛。號曰善現如來應供正
T15n0628_p0447c22║等正覺。十號具足。復次諸菩薩。我此所說甚
T15n0628_p0447c23║深之法。若有苾芻苾芻尼。優婆塞優婆夷。能
T15n0628_p0447c24║聽受讀誦。為他演說者。是人所居之地天人
T15n0628_p0447c25║瞻敬。如佛塔廟等無有異。
T15n0628_p0447c26║復次諸菩薩。若有善男子善女人修施行者。
T15n0628_p0447c27║聚以七寶滿三千大千世界。於晝夜六時。供
T15n0628_p0447c28║養諸佛及苾芻眾。如【CL060n0920_p0573a01】是乃至劫盡。不如於此
T15n0628_p0447c29║未曾有正法聽受讀誦一四句偈。是人所獲
T15n0628_p0448a01║功德倍勝於前。
T15n0628_p0448a02║又復若人修戒行者。於一劫中持佛戒法無
T15n0628_p0448a03║有缺犯。圓滿一切淨戒功德。不如於此正法
T15n0628_p0448a04║聽受讀誦。比前功德千分不及一。
T15n0628_p0448a05║又復若人修忍行者。於一劫中常行忍辱。於
T15n0628_p0448a06║一切眾生不生恚害。如是獲得忍行圓滿。不
T15n0628_p0448a07║如於此正法聽受讀誦如法修行。獲得法忍
T15n0628_p0448a08║具足功德。如是而為最上。
T15n0628_p0448a09║又復若人修精進者。於一劫中勤行教化一
T15n0628_p0448a10║切眾生。而不暫起懈怠之心。如是獲得精進
T15n0628_p0448a11║圓滿。不如於此正法聽受讀誦。所獲功德倍
T15n0628_p0448a12║勝於前。
T15n0628_p0448a13║又復若人修禪定者。於一劫中住三摩地。一
T15n0628_p0448a14║心專注離諸散亂。如是獲得定行圓滿。不如
T15n0628_p0448a15║於此正法聽受讀誦。所獲功德倍勝於前。
T15n0628_p0448a16║又復若人修智慧者。於一劫【CL060n0920_p0573b01】中修諸智慧方
T15n0628_p0448a17║便。如是獲得智慧圓滿。不如於此正法聽受
T15n0628_p0448a18║讀誦。所獲功德廣大無量。速能圓滿一切智
T15n0628_p0448a19║果。
T15n0628_p0448a20║爾時他方來會諸大菩薩。聞釋迦牟尼佛宣
T15n0628_p0448a21║說此法甚深功德。各白佛言。世尊。我等聽受
T15n0628_p0448a22║此法還於本土。為人演說宣通流布。使諸眾
T15n0628_p0448a23║生各獲利益。釋迦牟尼佛言。善哉善哉。諸善
T15n0628_p0448a24║男子。汝等宜應宣布此法。廣為眾生施作佛
T15n0628_p0448a25║事。是時諸來菩薩即散妙花。滿三千大千世
T15n0628_p0448a26║界。供養釋迦牟尼佛及妙吉祥菩薩。作如是
T15n0628_p0448a27║言。願此正法久住閻浮提中。利益一切眾生。
T15n0628_p0448a28║願釋迦牟尼佛。及妙吉祥菩薩。久住世間放
T15n0628_p0448a29║法光明照諸眾生。我等今者得入此會。見佛
T15n0628_p0448b01║世尊聞說妙法。皆因妙吉祥菩薩而為勸導。
T15n0628_p0448b02║假使我等捨其頭目手足而以奉施。猶不能
T15n0628_p0448b03║報菩薩之恩。今此散花而【CL060n0920_p0574a01】亦未為報恩供養。
T15n0628_p0448b04║是故若有善男子善女人。得見諸佛聞正法
T15n0628_p0448b05║者。假使捨其頭目手足。終不能報諸佛之恩。
T15n0628_p0448b06║是故當須於佛菩薩及諸經法。起淨信心尊
T15n0628_p0448b07║敬供養。勿生輕易及疑惑想。起是想者獲大
T15n0628_p0448b08║重罪。
T15n0628_p0448b09║爾時他方來會諸大菩薩。說是語已禮世尊
T15n0628_p0448b10║足右繞三匝。即於會中隱身不現還本佛土。
T15n0628_p0448b11║各各住於彼彼佛前。作如是言。我於娑婆世
T15n0628_p0448b12║界聞釋迦牟尼佛及妙吉祥菩薩宣說正法。
T15n0628_p0448b13║我已受持。於此宣布為眾生說。令諸眾生決
T15n0628_p0448b14║定證得阿耨多羅三藐三菩提。
T15n0628_p0448b15║爾時尊者大迦葉白佛言。世尊。今此正法甚
T15n0628_p0448b16║為希有。如我所見。妙吉祥菩薩。於摩伽陀王
T15n0628_p0448b17║宮中受食供養。菩薩為王宣說此法。時王證
T15n0628_p0448b18║得無生法忍。我亦隨喜聽受此法。深自剋責
T15n0628_p0448b19║生大歡喜。世尊。於後末世若有眾【CL060n0920_p0574b01】生聞此正
T15n0628_p0448b20║法心生正解者。是人乃能知法自性斷諸疑
T15n0628_p0448b21║惑。當來決定成等正覺。佛言。迦葉。善哉善
T15n0628_p0448b22║哉。善說此語。若諸眾生聞是法已。當來決證
T15n0628_p0448b23║佛菩提果。
T15n0628_p0448b24║爾時佛告慈氏菩薩言。汝今受持此法。於後
T15n0628_p0448b25║末世為諸眾生宣布演說。使諸眾生皆獲利
T15n0628_p0448b26║益得大快樂。慈氏菩薩白佛言。如世尊敕我
T15n0628_p0448b27║當受持。世尊。我於過去佛所。亦曾聽受此法。
T15n0628_p0448b28║今於佛前又復得聞深自慶幸。我於當來護
T15n0628_p0448b29║助宣通令法久住。乃至我此命終生兜率天。
T15n0628_p0448c01║而彼天中若有根熟樂大乘者。我亦為其開
T15n0628_p0448c02║示演說令發道心。於南閻浮提不令斷絕。又
T15n0628_p0448c03║末世之中。若有男子女人受持讀誦此正法
T15n0628_p0448c04║者。若為諸魔之所嬈亂。我於彼時密往其中
T15n0628_p0448c05║而為護助。使諸魔眾不得其便。又復世尊。
T15n0628_p0448c06║末世之中若有得聞是法聽【CL060n0920_p0575a01】受讀誦如法修行
T15n0628_p0448c07║者。當知是佛威神之所建立。
T15n0628_p0448c08║爾時佛告帝釋天主言。憍尸迦。汝今受持記
T15n0628_p0448c09║念我此正法。於後末世而為護助。何以故。此
T15n0628_p0448c10║法能斷一切疑。能淨諸業障。與諸法平等。又
T15n0628_p0448c11║復有大威力。帝釋當知。汝若與彼阿修羅鬥
T15n0628_p0448c12║戰之時。汝當記念此法。爾時得勝彼當退敗。
T15n0628_p0448c13║又復若人於王難賊難虎狼蟲獸惡人等難
T15n0628_p0448c14║中。若能思惟記念此法者。是人即得遠離諸
T15n0628_p0448c15║難。時帝釋天主白佛言。如世尊敕。我當護持
T15n0628_p0448c16║於後末世。若國城郡邑乃至聚落有是法處。
T15n0628_p0448c17║我當往彼恭敬供養。若有持是法者我乃護
T15n0628_p0448c18║助。
T15n0628_p0448c19║爾時佛告尊者阿難言。汝今受持我此正法。
T15n0628_p0448c20║於後末世。為諸眾生宣布演說。何以故。此法
T15n0628_p0448c21║甚深昔未曾有。若男子女人受持此法者。彼
T15n0628_p0448c22║得離諸疑惑。滅除一切煩惱罪垢。是故【CL060n0920_p0575b01】汝當
T15n0628_p0448c23║記念受持。阿難白佛言。世尊。我以佛神力之
T15n0628_p0448c24║所加護。於末世中宣布此法。令諸眾生皆獲
T15n0628_p0448c25║利益。世尊。此經何名。我等云何奉持。佛告
T15n0628_p0448c26║阿難。是經名為未曾有正法。如是受持。
T15n0628_p0448c27║爾時世尊付囑菩薩聲聞及帝釋已。即於會
T15n0628_p0448c28║中佛身左右放大光明。普照十方一切世界。
T15n0628_p0448c29║於其光中出微妙聲普告大眾。如來應供正
T15n0628_p0449a01║等正覺所說正法。乃至劫壞大海枯竭此法
T15n0628_p0449a02║不壞。能為眾生作大利益。是時光中發其聲
T15n0628_p0449a03║已。所放光明旋還佛身。是時世尊復告阿難
T15n0628_p0449a04║言。汝持佛語慎勿忘失。於後末世宣通此法。
T15n0628_p0449a05║廣為利樂一切眾生。釋迦牟尼佛。說是未曾
T15n0628_p0449a06║有正法時。有九萬六千天人。遠塵離垢得法
T15n0628_p0449a07║眼淨。七百八十萬人發阿耨多羅三藐三菩
T15n0628_p0449a08║提心。三萬二千菩薩得無生法忍。八十萬苾
T15n0628_p0449a09║芻【CL060n0920_p0576a01】不受諸法漏盡意解。即時三千大千世界
T15n0628_p0449a10║六種震動。欲色界天。於虛空中奏百千天
T15n0628_p0449a11║樂。供養世尊及所說法。釋迦牟尼佛說此
T15n0628_p0449a12║正法時。所有一切天魔外道。聞已驚怖皆悉
T15n0628_p0449a13║歸佛。如佛初轉法輪降伏天魔。今日無異。此
T15n0628_p0449a14║法是諸佛印。是大法印。是解脫印。諸有智者。
T15n0628_p0449a15║當如是學如是修行。佛說此經已。摩伽陀國
T15n0628_p0449a16║王及其眷屬。妙吉祥等諸大菩薩。大迦葉阿
T15n0628_p0449a17║難舍利子目乾連等諸大聲聞。乃至世間天
T15n0628_p0449a18║人。阿修羅乾闥婆等。一切大眾聞佛所說。皆
T15n0628_p0449a19║大歡喜信受奉行。
T15n0628_p0449a20║【○】【○】【○】佛說未曾有正法經卷第六
