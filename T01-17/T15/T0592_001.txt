T15n0592_p0124b09║【□】
T15n0592_p0124b10║【□】
T15n0592_p0124b11║【■】　　No. 592
T15n0592_p0124b12║【CL058n0748_p0624a01】天請問經
T15n0592_p0124b13║【□】
T15n0592_p0124b14║　　　　大唐三藏法師玄奘奉　詔譯
T15n0592_p0124b15║如是我聞。一時薄伽梵。在室羅筏國。住誓
T15n0592_p0124b16║多林給孤獨園。時有一天。顏容殊妙。過於
T15n0592_p0124b17║夜分。來詣佛所。頂禮佛足。卻住一面。是天
T15n0592_p0124b18║威光。甚大赫奕。周遍照曜誓多園林。爾時
T15n0592_p0124b19║彼天。以妙伽他。而請佛曰。
T15n0592_p0124b20║　云何利刀劍　　云何磣毒藥
T15n0592_p0124b21║　云何熾盛火　　云何極重暗
T15n0592_p0124b22║爾時世尊。亦以伽他。告彼天曰。
T15n0592_p0124b23║　麤言利刀劍　　貪欲磣毒藥
T15n0592_p0124b24║　瞋恚熾盛火　　無明極重暗
T15n0592_p0124b25║天復請曰。　何人名得利　　何人名失利
T15n0592_p0124b26║　何者堅鉀冑　　何者利刀杖
T15n0592_p0124b27║【CL058n0748_p0624b01】世尊告曰。　施者名得利　　受者名失利
T15n0592_p0124b28║　忍為堅鉀冑　　慧為利刀杖
T15n0592_p0124b29║天復請曰。　云何為盜賊　　云何智者財
T15n0592_p0124c01║　誰於天世間　　說名能劫盜
T15n0592_p0124c02║世尊告曰。　邪思為盜賊　　尸羅智者財
T15n0592_p0124c03║　於諸天世間　　犯戒能劫盜
T15n0592_p0124c04║天復請曰。　誰為最安樂　　誰為大富貴
T15n0592_p0124c05║　誰為恒端嚴　　誰為常醜陋
T15n0592_p0124c06║世尊告曰。　少欲最安樂　　知足大富貴
T15n0592_p0124c07║　持戒恒端嚴　　破戒常醜陋
T15n0592_p0124c08║【CL058n0748_p0625a01】天復請曰。　誰為善眷屬　　誰為惡心怨
T15n0592_p0124c09║　云何極重苦　　云何第一樂
T15n0592_p0124c10║世尊告曰。　福為善眷屬　　罪為惡心怨
T15n0592_p0124c11║　地獄極重苦　　無生第一樂
T15n0592_p0124c12║天復請曰。　何者愛非宜　　何者宜非愛
T15n0592_p0124c13║　何者極熱病　　誰是大良醫
T15n0592_p0124c14║世尊告曰。　諸欲愛非宜　　解脫宜非愛
T15n0592_p0124c15║　貪為極熱病　　佛是大良醫
T15n0592_p0124c16║天復請曰。　誰能覆世間　　世間誰所魅
T15n0592_p0124c17║　誰令捨親友　　誰復障生天
T15n0592_p0124c18║【CL058n0748_p0625b01】世尊告曰。　無智覆世間　　世間癡所魅
T15n0592_p0124c19║　慳貪捨親友　　染著障生天
T15n0592_p0124c20║天復請曰。
T15n0592_p0124c21║　何物火不燒　　風亦不能碎
T15n0592_p0124c22║　非水所能爛　　能浮持世間
T15n0592_p0124c23║　誰能與王賊　　勇猛相抗敵
T15n0592_p0124c24║　不為人非人　　之所來侵奪
T15n0592_p0124c25║世尊告曰。
T15n0592_p0124c26║　福非火所燒　　風亦不能碎
T15n0592_p0124c27║　福非水所爛　　能浮持世間
T15n0592_p0124c28║　福能與王賊　　勇猛相抗敵
T15n0592_p0124c29║　不為人非人　　之所來侵奪
T15n0592_p0125a01║天復請曰。　我今猶有疑　　請佛為除斷
T15n0592_p0125a02║　今世往後世　　誰極自欺誑
T15n0592_p0125a03║世尊告曰。　【CL058n0748_p0626a01】若多有珍財　　而不能修福
T15n0592_p0125a04║　今世往後世　　彼極自欺誑
T15n0592_p0125a05║爾時彼天。聞佛世尊說是經已。歡喜踴躍。
T15n0592_p0125a06║歎未曾有。頂禮佛足。即於佛前。欻然不現。
T15n0592_p0125a07║天請問經【○】【○】【○】【○】【○】【○】【○】【○】【○】【○】【CL058n0748_p0626b01】
