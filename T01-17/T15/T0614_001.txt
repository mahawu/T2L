T15n0614_p0269c23║【□】
T15n0614_p0269c24║【□】
T15n0614_p0269c25║【■】　　No. 614
T15n0614_p0269c26║【CL108n1343_p0199a01】【CL108n1343_p0199b01】【CL108n1343_p0200a01】【CL108n1343_p0200b01】坐禪三昧經卷上
T15n0614_p0269c27║【○】
T15n0614_p0269c28║　　　　姚秦三藏鳩摩羅什譯
T15n0614_p0269c29║　導師說難遇　　聞者喜亦難
T15n0614_p0270a01║　大人所樂聽　　小人所惡聞
T15n0614_p0270a02║　眾生可愍傷　　墜老死嶮路
T15n0614_p0270a03║　野人恩愛奴　　處畏癡不懼
T15n0614_p0270a04║　世界若大小　　法無有常者
T15n0614_p0270a05║　一切不久留　　暫現如電光
T15n0614_p0270a06║　是身屬老死　　眾病之所歸
T15n0614_p0270a07║　薄皮覆不淨　　愚惑為所欺
T15n0614_p0270a08║　汝常為老賊　　吞滅盛壯色
T15n0614_p0270a09║　如華鬘枯朽　　毀敗無所直
T15n0614_p0270a10║　頂生王功德　　共釋天王坐
T15n0614_p0270a11║　報利福弘多　　今日悉安在
T15n0614_p0270a12║　此王天人中　　欲樂具為最
T15n0614_p0270a13║　死時極苦痛　　以此可悟意
T15n0614_p0270a14║　諸欲初軟樂　　後皆成大苦
T15n0614_p0270a15║　亦如怨初善　　滅族禍在後
T15n0614_p0270a16║　是身為穢器　　九孔常流惡
T15n0614_p0270a17║　亦如那利瘡　　絕治於醫藥
T15n0614_p0270a18║　【CL108n1343_p0201a01】骨車力甚少　　筋脈纏識轉
T15n0614_p0270a19║　汝以為妙乘　　忍著無羞恥
T15n0614_p0270a20║　死人所聚處　　委棄滿塜間
T15n0614_p0270a21║　生時所保惜　　死則皆棄捐
T15n0614_p0270a22║　常當念如是　　一心觀莫亂
T15n0614_p0270a23║　破癡倒黑暝　　執炬以明觀
T15n0614_p0270a24║　若捨四念止　　心無惡不造
T15n0614_p0270a25║　如象逸無鉤　　終不順調道
T15n0614_p0270a26║　今日營此業　　明日造彼事
T15n0614_p0270a27║　樂著不觀苦　　不覺死賊至
T15n0614_p0270a28║　匆匆為己務　　他事亦不閑
T15n0614_p0270a29║　死賊不待時　　至則無脫緣
T15n0614_p0270b01║　如鹿渴赴泉　　已飲方向水
T15n0614_p0270b02║　獵師無慈惠　　不聽飲竟殺
T15n0614_p0270b03║　癡人亦如是　　懃修諸事務
T15n0614_p0270b04║　死至不待時　　誰當為汝護
T15n0614_p0270b05║　人心期富貴　　五欲情未滿
T15n0614_p0270b06║　諸大國王輩　　無得免此患
T15n0614_p0270b07║　仙人持咒箭　　亦不免死生
T15n0614_p0270b08║　無常大象蹈　　蟻蛭與地同
T15n0614_p0270b09║　且置一切人　　諸佛正真覺
T15n0614_p0270b10║　越度生死流　　亦復不常在
T15n0614_p0270b11║　以是故當知　　【CL108n1343_p0201b01】汝所可愛樂
T15n0614_p0270b12║　悉應早捨離　　一心求涅槃
T15n0614_p0270b13║　後捨身死時　　誰當證知我
T15n0614_p0270b14║　復得遇法寶　　及以不遇者
T15n0614_p0270b15║　久久佛日出　　破大無明暝
T15n0614_p0270b16║　以放諸光明　　示人道非道
T15n0614_p0270b17║　我從何所來　　從何處而生
T15n0614_p0270b18║　何處得解脫　　此疑誰當明
T15n0614_p0270b19║　佛聖一切智　　久違乃出世
T15n0614_p0270b20║　一心莫放逸　　能破汝疑結
T15n0614_p0270b21║　彼不樂實利　　好著弊惡心
T15n0614_p0270b22║　汝為眾生長　　當求實法相
T15n0614_p0270b23║　誰能知死時　　所趣從何道
T15n0614_p0270b24║　譬如風中燈　　不知滅時節
T15n0614_p0270b25║　至道法不難　　大聖指事說
T15n0614_p0270b26║　說智及智處　　此二不假外
T15n0614_p0270b27║　汝若不放逸　　一心常行道
T15n0614_p0270b28║　不久得涅槃　　第一常樂處
T15n0614_p0270b29║　利智親善人　　盡心敬佛法
T15n0614_p0270c01║　厭穢不淨身　　離苦得解脫
T15n0614_p0270c02║　閑靜修寂志　　結跏坐林間
T15n0614_p0270c03║　撿心不放逸　　悟意覺諸緣
T15n0614_p0270c04║　若不厭有中　　安睡不自悟
T15n0614_p0270c05║　【CL108n1343_p0202a01】不念世非常　　可畏而不懼
T15n0614_p0270c06║　煩惱深無底　　生死海無邊
T15n0614_p0270c07║　度苦舡未辦　　安得樂睡眠
T15n0614_p0270c08║　是以當覺悟　　莫以睡覆心
T15n0614_p0270c09║　於四供養中　　知量知止足
T15n0614_p0270c10║　大怖俱未免　　當宜懃精進
T15n0614_p0270c11║　一切苦至時　　悔恨無所及
T15n0614_p0270c12║　衲衣樹下坐　　如所應得食
T15n0614_p0270c13║　勿為貪味故　　而自致毀敗
T15n0614_p0270c14║　食過知味處　　美惡都無異
T15n0614_p0270c15║　愛好生憂苦　　是以莫造愛
T15n0614_p0270c16║　行業世界中　　美惡無不更
T15n0614_p0270c17║　一切已具受　　當以是自抑
T15n0614_p0270c18║　若在畜獸中　　唌草為具味
T15n0614_p0270c19║　地獄吞鐵丸　　燃熱劇迸鐵
T15n0614_p0270c20║　若在薜荔中　　膿吐火糞屎
T15n0614_p0270c21║　涕唾諸不淨　　以此為上味
T15n0614_p0270c22║　若在天宮殿　　七寶宮觀中
T15n0614_p0270c23║　天食蘇陀味　　天女以娛心
T15n0614_p0270c24║　人中務貴處　　七饌備眾味
T15n0614_p0270c25║　一切曾所更　　今復何以愛
T15n0614_p0270c26║　往返世界中　　厭更苦樂事
T15n0614_p0270c27║　雖未得涅槃　　【CL108n1343_p0202b01】當懃求此利
T15n0614_p0270c28║學禪之人初至師所。師應問言。汝持戒淨不。
T15n0614_p0270c29║非重罪惡邪不。若言五眾戒淨無重罪惡邪。
T15n0614_p0271a01║次教道法。若言破戒。應重問言。汝破何戒。若
T15n0614_p0271a02║言重戒。師言如人被截耳鼻不須照鏡。汝且
T15n0614_p0271a03║還去。精懃誦經勸化作福。可種後世道法因
T15n0614_p0271a04║緣。此生永棄。譬如枯樹雖加溉灌不生華葉
T15n0614_p0271a05║及其果實。若破餘戒。是時應教如法懺悔。若
T15n0614_p0271a06║已清淨。師若得天眼他心智。即為隨病說趣
T15n0614_p0271a07║道之法。若未得通應當觀相。或復問之。三毒
T15n0614_p0271a08║之中何者偏重。婬欲多耶。瞋恚多耶。愚癡多
T15n0614_p0271a09║耶。云何觀相。若多婬相為人輕便。多畜妻妾
T15n0614_p0271a10║多語多信。顏色和悅言語便易。少於瞋恨亦
T15n0614_p0271a11║少愁憂。多能技術好聞多識。愛著文頌善能
T15n0614_p0271a12║談論。能察人情多諸畏怖。心在房室好著薄
T15n0614_p0271a13║【CL108n1343_p0203a01】衣渴欲女色愛著臥具服飾香華。心多柔軟
T15n0614_p0271a14║能有憐愍。美於言語好修福業。意樂生天處
T15n0614_p0271a15║眾無難。別人好醜信任婦女。欲火熾盛心多
T15n0614_p0271a16║悔變。喜自莊飾好觀綵畫。慳惜己物僥倖他
T15n0614_p0271a17║財。好結親友不喜獨處。樂著所止隨逐流俗。
T15n0614_p0271a18║乍驚乍懼志如獼猴。所見淺近作事無慮。輕
T15n0614_p0271a19║志所為趣得適意。喜啼喜哭。身體細軟不堪
T15n0614_p0271a20║寒苦。易阻易悅不能忍事。少得大喜少失大
T15n0614_p0271a21║憂。自發伏匿。身溫汗臭薄膚細髮。多皺多白
T15n0614_p0271a22║剪爪治鬚。白齒趣行喜潔淨衣。學不專一好
T15n0614_p0271a23║遊林苑。多情多求意著常見。附近有德先意
T15n0614_p0271a24║問訊。喜用他語強顏耐辱。聞事速解所為事
T15n0614_p0271a25║業。分別好醜愍傷苦厄。自大好勝不受侵
T15n0614_p0271a26║陵。喜行施惠接引善人。得美飲食與人共
T15n0614_p0271a27║之。不存近細志在遠大。眼著色欲事不究
T15n0614_p0271a28║竟。無有【CL108n1343_p0203b01】遠慮知世方俗觀察顏色逆探人心。
T15n0614_p0271a29║美言辯慧結友不固。頭髮稀疏少於睡眠。坐
T15n0614_p0271b01║臥行立不失容儀。所有財物能速救急。尋後
T15n0614_p0271b02║悔惜受義疾得。尋復喜忘惜於舉動。難自改
T15n0614_p0271b03║變難得離欲。作罪輕微。如是種種是婬欲相。
T15n0614_p0271b04║瞋恚人相。多於憂惱。卒暴懷忿身口麤[麩-夫+黃]能
T15n0614_p0271b05║忍眾苦觸事不可。多愁少歡能作大惡無憐
T15n0614_p0271b06║愍心喜為鬥訟。顏貌毀悴皺眉眄睞。難語難
T15n0614_p0271b07║悅難事難可。其心如瘡而宣人闕。義論強梁
T15n0614_p0271b08║不可折伏。難可傾動難親難沮。含毒難吐受
T15n0614_p0271b09║誦不失。多能多巧心不懶墮。造事疾速持望
T15n0614_p0271b10║不語。意深難知受恩能報。有能聚眾自伏事
T15n0614_p0271b11║人。不可沮敗能究竟事。難可干亂少所畏難。
T15n0614_p0271b12║譬如師子不可屈伏。一向不迴直造直進。憶
T15n0614_p0271b13║念不忘多慮思惟誦習憶持。能多施與小利
T15n0614_p0271b14║不迴。為【CL108n1343_p0204a01】師利根離欲獨處少於婬欲。心常懷
T15n0614_p0271b15║勝愛著斷見。眼常惡視真實言語說事分了。
T15n0614_p0271b16║少於親友為事堅著。堅憶不忘多於筋力。肩
T15n0614_p0271b17║胸姝大廣額齊髮。心堅難伏疾得難忘。能自
T15n0614_p0271b18║離欲喜作重罪。如是種種是瞋恚相。愚癡人
T15n0614_p0271b19║相。多疑多悔懶墮無見。自滿難屈憍慢難受
T15n0614_p0271b20║可信不信非信而信。不知恭敬處處信向。多
T15n0614_p0271b21║師輕躁無羞搪突。作事無慮反教渾戾。不
T15n0614_p0271b22║擇親友不自修飾。好師異道不別善惡。難受
T15n0614_p0271b23║易忘鈍根懈怠。訶謗行施心無憐愍破壞法
T15n0614_p0271b24║橋觸事不了。瞋目不視無有智巧。多求悕望
T15n0614_p0271b25║多疑少信。憎惡好人破罪福報。不別善言不
T15n0614_p0271b26║能解過。不受誨喻親離憎怨。不知禮節喜作
T15n0614_p0271b27║惡口。鬚髮爪長齒衣多垢。為人驅役畏處不
T15n0614_p0271b28║畏。樂處而憂憂處而喜。悲處反笑笑處反悲。
T15n0614_p0271b29║牽而後隨【CL108n1343_p0204b01】能忍苦事。不別諸味難得離欲。為
T15n0614_p0271c01║罪深重。如是種種是愚癡相。
T15n0614_p0271c02║若多婬欲人不淨法門治。若多瞋恚人慈心
T15n0614_p0271c03║法門治。若多愚癡人思惟觀因緣法門治。若
T15n0614_p0271c04║多思覺人念息法門治。若多等分人念佛法
T15n0614_p0271c05║門治。諸如是等種種病。種種法門治。
T15n0614_p0271c06║　第一治貪欲法門
T15n0614_p0271c07║婬欲多人習不淨觀。從足至髮不淨充滿。髮
T15n0614_p0271c08║毛爪齒薄皮厚皮血肉筋脈骨髓肝肺心脾腎
T15n0614_p0271c09║胃大腸小腸屎尿洟唾汗淚垢坋膿腦胞膽
T15n0614_p0271c10║水微膚脂肪腦膜。身中如是種種不淨。復
T15n0614_p0271c11║次不淨漸者。觀青瘀膖脹破爛血流塗漫臭
T15n0614_p0271c12║膿噉食不盡骨散燒焦。是謂不淨觀。復次多
T15n0614_p0271c13║婬人有七種愛。或著好色。或著端正。或著儀
T15n0614_p0271c14║容。或著音聲。或著細滑。或著眾生。或都愛
T15n0614_p0271c15║【CL108n1343_p0205a01】著。若著好色當習青瘀觀法。黃赤不淨色等
T15n0614_p0271c16║亦復如是。若著端正。當習膖脹身散觀法。若
T15n0614_p0271c17║著儀容。當觀新死血流塗骨觀法。若著音聲。
T15n0614_p0271c18║當習咽塞命斷觀法。若著細滑。當習骨見
T15n0614_p0271c19║及乾枯病觀法。若愛眾生。當習六種觀。若都
T15n0614_p0271c20║愛著。一切遍觀。或時作種種更作異觀是名
T15n0614_p0271c21║不淨觀。問曰。若身不淨如臭腐屍者。何從生
T15n0614_p0271c22║著。若著淨身。臭腐爛身亦當應著。若不著臭
T15n0614_p0271c23║身淨身亦應不著。二身等故。若求二實淨俱
T15n0614_p0271c24║不可得。人心狂惑為顛倒所覆。非淨計淨。若
T15n0614_p0271c25║倒心破便得實相法觀。便知不淨虛誑不真。
T15n0614_p0271c26║復次死屍。無火無命無識無有諸根。人諦知
T15n0614_p0271c27║之心不生著。以身有暖有命有識諸根完具
T15n0614_p0271c28║心倒惑著。復次心著色時謂以為淨。愛著心
T15n0614_p0271c29║息即知不淨。若是實淨應當常淨。而今不然。
T15n0614_p0272a01║如【CL108n1343_p0205b01】狗食糞謂之為淨。以人觀之甚為不淨。是
T15n0614_p0272a02║身內外無一淨處。若著身外。身外薄皮舉身取
T15n0614_p0272a03║之纔得如奈是亦不淨。何況身內三十六物。
T15n0614_p0272a04║復次推身因緣種種不淨。父母精血不淨合
T15n0614_p0272a05║成。既得為身常出不淨。衣服床褥亦臭不淨。
T15n0614_p0272a06║何況死處。以是當知。生死內外都是不淨(此下
T15n0614_p0272a07║經本至二門初)。
T15n0614_p0272a08║復次觀亦有三品。或初習行。或已習行或
T15n0614_p0272a09║久習行。若初習行當教言。作破皮想。除卻
T15n0614_p0272a10║不淨當觀赤骨人。繫意觀行不令外念。外
T15n0614_p0272a11║念諸緣攝念令還。若已習行當教言。想卻皮
T15n0614_p0272a12║肉。盡觀頭骨不令外念。外念諸緣攝念令還。
T15n0614_p0272a13║若久習行當教言。身中一寸心卻皮肉。繫意
T15n0614_p0272a14║五處。頂額眉間鼻端心處。如是五處住意觀
T15n0614_p0272a15║骨不令外念。外念諸緣攝念令還。常念觀心
T15n0614_p0272a16║心出制持。若心疲極住念所緣捨外【CL108n1343_p0206a01】守住。譬
T15n0614_p0272a17║如獼猴被繫在柱極乃住息。所緣如柱。念
T15n0614_p0272a18║如繩鎖。心喻獼猴。亦如乳母。常觀嬰兒不令
T15n0614_p0272a19║墮落。行者觀心亦復如是。漸漸制心令住緣
T15n0614_p0272a20║處。若心久住是應禪法。若得禪定即有三相。
T15n0614_p0272a21║身體和悅柔軟輕便。白骨流光猶如白珂。心
T15n0614_p0272a22║得靜住。是為觀淨。是時便得色界中心。是
T15n0614_p0272a23║名初學禪法得色界心。心應禪法即是色界
T15n0614_p0272a24║法。心得此法身在欲界。四大極大柔軟快
T15n0614_p0272a25║樂。色澤淨潔光潤和悅。謂悅樂。二者向者
T15n0614_p0272a26║骨觀白骨相中光明遍照淨白色。三者心住
T15n0614_p0272a27║一處是名淨觀。除肉觀骨故名淨觀。如上三
T15n0614_p0272a28║相皆自知之。他所不見。上三品者初習行先
T15n0614_p0272a29║未發意。已習行三四身修。久習行百年身學。
T15n0614_p0272b01║　第二治瞋恚法門
T15n0614_p0272b02║若瞋恚偏多。當學三種慈心法門。或初習行。
T15n0614_p0272b03║【CL108n1343_p0206b01】或已習行。或久習行。若初習行者當教言。慈
T15n0614_p0272b04║及親愛。云何親及願與親樂。行者若得種種
T15n0614_p0272b05║身心快樂。寒時得衣熱時得涼。飢渴得飲食。
T15n0614_p0272b06║貧賤得富貴。行極時得止息。如是種種樂願
T15n0614_p0272b07║親愛。得繫心在慈不令異念。異念諸緣攝之
T15n0614_p0272b08║令還。若已習行當教言。慈及中人。云何及中
T15n0614_p0272b09║人而與樂。行者若得種種身心快樂。願中
T15n0614_p0272b10║人。得繫心在慈不令異念。異念諸緣攝之令
T15n0614_p0272b11║還。若久習行當教言。慈及怨憎。云何及彼而
T15n0614_p0272b12║與其樂。行者若得種種身心快樂。願怨憎得。
T15n0614_p0272b13║得與親同。同得一心。心大清淨。親中怨等廣
T15n0614_p0272b14║及世界。無量眾生皆令得樂。周遍十方靡不
T15n0614_p0272b15║同等大心清淨。見十方眾生皆如自見。在心
T15n0614_p0272b16║目前了了見之受得快樂。是時即得慈心三
T15n0614_p0272b17║昧。問曰。親愛中人願令得樂。怨憎惡人云何
T15n0614_p0272b18║【CL108n1343_p0207a01】憐愍復願與樂。答曰。應與彼樂。所以者何。
T15n0614_p0272b19║其人更有種種好清淨法因。我今云何豈可
T15n0614_p0272b20║以一怨故而沒其善。復次思惟。是人過去世
T15n0614_p0272b21║時或是我親善。豈以今瞋更生怨惡。我當忍
T15n0614_p0272b22║彼是我善利。又念行法仁德含弘慈力無量
T15n0614_p0272b23║此不可失。復思惟言。若無怨憎何因生忍。生
T15n0614_p0272b24║忍由怨怨則我之親善。復次瞋報最重眾惡
T15n0614_p0272b25║中上無有過是。以瞋加物其毒難制。雖欲燒
T15n0614_p0272b26║他實是自害。復自念言。外被法服內習忍行。
T15n0614_p0272b27║是謂沙門豈可惡聲縱此變色憋心。復次五
T15n0614_p0272b28║受陰者。眾苦林藪受惡之的。苦惱惡來何由
T15n0614_p0272b29║可免。如刺刺身苦刺無量。眾怨甚多不可
T15n0614_p0272b30║得除。當自守護著忍革屣。如佛言曰。
T15n0614_p0272c01║　以瞋報瞋　　瞋還著之　　瞋恚不報
T15n0614_p0272c02║　能破大軍　　能不瞋恚　　是大人法
T15n0614_p0272c03║　小人瞋恚　　難動如山　　【CL108n1343_p0207b01】瞋為重毒
T15n0614_p0272c04║　多所殘害　　不得害彼　　自害乃滅
T15n0614_p0272c05║　瞋為大瞑　　有目無睹　　瞋為塵垢
T15n0614_p0272c06║　染污淨心　　如是瞋恚　　當急除滅
T15n0614_p0272c07║　毒蛇在室　　不除害人　　如是種種
T15n0614_p0272c08║　瞋毒無量　　常習慈心　　除滅瞋恚
T15n0614_p0272c09║　是為慈三昧門
T15n0614_p0272c10║　第三治愚癡法門
T15n0614_p0272c11║若愚癡偏多。當學三種思惟法門。或初習行。
T15n0614_p0272c12║或已習行。或久習行。若初習行當教言。生緣
T15n0614_p0272c13║老死無明緣行。如是思惟不令外念。外念諸
T15n0614_p0272c14║緣攝之令還。若已習行當教言。行緣識識緣
T15n0614_p0272c15║名色。名色緣六入六入緣觸觸緣受受緣愛。
T15n0614_p0272c16║愛緣取取緣有。如是思惟不令外念。外念諸
T15n0614_p0272c17║緣攝之令還。若久習行當教言。無明緣行行
T15n0614_p0272c18║緣識。識緣名色名色緣六入。六入緣觸觸緣
T15n0614_p0272c19║受。受緣愛愛緣取。取緣有有緣生。生緣老死。
T15n0614_p0272c20║【CL108n1343_p0208a01】如是思惟不令外念。外念諸緣攝之令還。問
T15n0614_p0272c21║曰。一切智人是有明。一切餘人是無明。是
T15n0614_p0272c22║中云何無明。答曰。無明名一切不知。此中無
T15n0614_p0272c23║明能造後世有。有者無無者有棄諸善取諸
T15n0614_p0272c24║惡。破實相著虛妄。如無明相品中說。
T15n0614_p0272c25║　不明白益法　　不知道德業
T15n0614_p0272c26║　而作結使因　　如火鑽燧生
T15n0614_p0272c27║　惡法而心著　　遠棄於善法
T15n0614_p0272c28║　奪眾生明賊　　去來明亦劫
T15n0614_p0272c29║　常樂我淨想　　計於五陰中
T15n0614_p0273a01║　苦習盡道法　　亦復不能知
T15n0614_p0273a02║　種種惱險道　　盲人入中行
T15n0614_p0273a03║　煩惱故業集　　業故苦流迴
T15n0614_p0273a04║　不應取而取　　應取而反棄
T15n0614_p0273a05║　馳闇逐非道　　蹴株而躃地
T15n0614_p0273a06║　有目而無慧　　其喻亦如是
T15n0614_p0273a07║　是因緣滅故　　智明如日出
T15n0614_p0273a08║如是略說。無明乃至老死亦如是。問曰。佛法
T15n0614_p0273a09║中因緣甚深。云何癡多人能觀因緣。答曰。二
T15n0614_p0273a10║【CL108n1343_p0208b01】種癡人。一如牛羊。二種種邪見。癡惑闇蔽
T15n0614_p0273a11║邪見癡人。佛為此說當觀因緣以習三昧。
T15n0614_p0273a12║　第四治思覺法門
T15n0614_p0273a13║若思覺偏多。當習阿那般那三昧法門。有三
T15n0614_p0273a14║種學人或初習行。或已習行。或久習行。若初
T15n0614_p0273a15║習行當教言。一心念數入息出息。若長若短
T15n0614_p0273a16║數一至十。若已習行當教言。數一至十隨息
T15n0614_p0273a17║入出。念與息俱止心一處。若久習行當教
T15n0614_p0273a18║言。數隨止觀轉觀清淨。阿那般那三昧六
T15n0614_p0273a19║種門十六分。云何為數一心念入息。入息至
T15n0614_p0273a20║竟數一。出息至竟數二。若未竟而數為非數。
T15n0614_p0273a21║若數二至九而誤更從一數起。譬如算人一
T15n0614_p0273a22║一為二二二為四三三為九。問曰。何以故數。
T15n0614_p0273a23║答曰。無常觀易得故。亦斷諸思覺故。得一心
T15n0614_p0273a24║故。身心生滅無常相似相續難見。入息出息
T15n0614_p0273a25║生滅【CL108n1343_p0209a01】無常易知易見故。復次心繫在數。斷諸
T15n0614_p0273a26║思諸覺。思覺者。欲思覺。恚思覺。惱思覺。親
T15n0614_p0273a27║里思覺。國土思覺。不死思覺。欲求淨心入正
T15n0614_p0273a28║道者。先當除卻三種麤思覺。次除三種細
T15n0614_p0273a29║思覺。除六覺已。當得一切清淨法。譬如採
T15n0614_p0273b01║金人先除麤石砂。然後除細石砂。次第得
T15n0614_p0273b02║細金砂。問曰。云何為麤病。云何為細病。答
T15n0614_p0273b03║曰。欲瞋惱覺是三名麤病。親里國土及不死
T15n0614_p0273b04║覺是三名細病。除此覺已。得一切清淨法。問
T15n0614_p0273b05║曰。未得道者結使未斷。六思覺強從心生亂。
T15n0614_p0273b06║云何能除。答曰。心厭世間。正觀能遮而未能
T15n0614_p0273b07║拔。後得無漏道。能拔結使根本。何謂正觀。
T15n0614_p0273b08║　見多欲人求欲苦　　得之守護是亦苦
T15n0614_p0273b09║　失之憂惱亦大苦　　心得欲時無滿苦
T15n0614_p0273b10║　欲無常空憂惱因　　眾共有此當覺棄
T15n0614_p0273b11║【CL108n1343_p0209b01】　譬如毒蛇入人室　　不急除之害必至
T15n0614_p0273b12║　不定不實不貴重　　種種欲求顛倒樂
T15n0614_p0273b13║　如六神通阿羅漢　　教誨欲覺弟子言
T15n0614_p0273b14║　汝不破戒戒清淨　　不共女人同室宿
T15n0614_p0273b15║　欲結毒蛇滿心室　　纏綿愛喜不相離
T15n0614_p0273b16║　既知身戒不可毀　　汝心常共欲火宿
T15n0614_p0273b17║　汝是出家求道人　　何緣縱心乃如是
T15n0614_p0273b18║　父母生養長育汝　　宗親恩愛共成就
T15n0614_p0273b19║　咸皆涕泣戀惜汝　　汝能捨離不顧念
T15n0614_p0273b20║　而心常在欲覺中　　共欲嬉戲無厭心
T15n0614_p0273b21║　常樂欲火共一處　　歡喜愛樂不暫離
T15n0614_p0273b22║如是種種呵欲覺。如是種種正觀除欲覺。問
T15n0614_p0273b23║曰。云何滅瞋恚覺。答曰。
T15n0614_p0273b24║　從胎中來生常苦　　是中眾生莫瞋惱
T15n0614_p0273b25║　若念瞋惱慈悲滅　　慈悲瞋惱不相比
T15n0614_p0273b26║【CL108n1343_p0210a01】　汝念慈悲瞋惱滅　　譬如明闇不同處
T15n0614_p0273b27║　若持淨戒念瞋恚　　是人自毀破法利
T15n0614_p0273b28║　譬如諸象入水浴　　復以泥土塗坌身
T15n0614_p0273b29║　一切常有老病死　　種種鞭笞百千苦
T15n0614_p0273c01║　云何善人念眾生　　而復加益以瞋惱
T15n0614_p0273c02║　若起瞋恚欲害彼　　未及前人先自燒
T15n0614_p0273c03║　是故常念行慈悲　　瞋惱惡念內不生
T15n0614_p0273c04║　若人常念行善法　　是心常習佛所念
T15n0614_p0273c05║　是故不應念不善　　常念善法歡樂心
T15n0614_p0273c06║　今世得樂後亦然　　得道常樂是涅槃
T15n0614_p0273c07║　若心積聚不善覺　　自失己利并害他
T15n0614_p0273c08║　是謂不善彼我失　　他有淨心亦復沒
T15n0614_p0273c09║　譬如阿蘭若道人　　舉手哭言賊劫我
T15n0614_p0273c10║有人問言。誰劫汝。答言。財賊我不畏。我不
T15n0614_p0273c11║聚財求世利。誰有財賊能侵我。【CL108n1343_p0210b01】我集善根諸
T15n0614_p0273c12║法寶。覺觀賊來破我利。財賊可避。多藏處。劫
T15n0614_p0273c13║善賊來無處避。如是種種呵瞋恚。如是種種
T15n0614_p0273c14║正觀除瞋恚覺。
T15n0614_p0273c15║問曰。云何除惱覺。
T15n0614_p0273c16║　答曰眾生百千種　　諸病更互恒來惱
T15n0614_p0273c17║　死賊捕伺常欲殺　　無量眾苦自沈沒
T15n0614_p0273c18║　云何善人復加惱　　讒謗謀害無慈仁
T15n0614_p0273c19║　未及傷彼被殃身　　俗人起惱是可恕
T15n0614_p0273c20║　此事世法惡業因　　亦不自言我修善
T15n0614_p0273c21║　求清淨道出家人　　而生瞋恚懷嫉心
T15n0614_p0273c22║　清冷雲中放毒火　　當知此惡罪極深
T15n0614_p0273c23║　阿蘭若人興嫉妒　　有阿羅漢他心智
T15n0614_p0273c24║　教誡苦責汝何愚　　嫉妒自破功德本
T15n0614_p0273c25║　若求供養當自集　　諸功德本莊嚴身
T15n0614_p0273c26║　若不持戒禪多聞　　虛假染衣壞法身
T15n0614_p0273c27║【CL108n1343_p0211a01】　實是乞兒弊惡人　　云何求供養利身
T15n0614_p0273c28║　飢渴寒熱百千苦　　眾生常困此諸惱
T15n0614_p0273c29║　身心苦厄無窮盡　　云何善人加諸惱
T15n0614_p0274a01║　譬如病瘡以針刺　　亦如獄囚考未決
T15n0614_p0274a02║　苦厄纏身眾惱集　　云何慈悲更令劇
T15n0614_p0274a03║如是種種呵惱覺。如是種種正觀除惱覺。
T15n0614_p0274a04║問曰。云何除親里覺。
T15n0614_p0274a05║答曰。應如是念。世界生死中自業緣牽。何者
T15n0614_p0274a06║是親何者非親。但以愚癡故橫生著心計為
T15n0614_p0274a07║我親。過去世非親為親。未來世非親為親。今
T15n0614_p0274a08║世是親過去非親。譬如鳥栖暮集一樹晨飛
T15n0614_p0274a09║各隨緣去。家屬親里亦復如是。生世界中各
T15n0614_p0274a10║各自異心。緣會故親緣散故疏。無有定實因
T15n0614_p0274a11║緣果報。共相親近。譬如乾沙緣手團握。緣捉
T15n0614_p0274a12║故合緣放故散。父母養子老當得報。子蒙懷
T15n0614_p0274a13║抱養育故應報。若順【CL108n1343_p0211b01】其意則親。若逆其意是
T15n0614_p0274a14║賊。有親不能益而反害。有非親無損而大益。
T15n0614_p0274a15║人以因緣故而生愛。愛因緣故而更斷。譬如
T15n0614_p0274a16║畫師作婦女像還自愛著。此亦如是。自生染
T15n0614_p0274a17║著染著於外。過去世中汝有親里。今世於汝
T15n0614_p0274a18║復何所作。汝亦不能益過去親。過去親不益
T15n0614_p0274a19║汝。兩不相益。空念之為是親非親。世界中不
T15n0614_p0274a20║定無邊。如阿羅漢教新出家戀親弟子言。如
T15n0614_p0274a21║惡人吐食更欲還噉。汝亦如是。汝已得出家。
T15n0614_p0274a22║何以還欲愛著。是剃髮染衣是解脫相。汝著
T15n0614_p0274a23║親里不得解脫還為愛所繫。三界無常流轉
T15n0614_p0274a24║不定。若親非親。雖今親里久久則滅。如是十
T15n0614_p0274a25║方眾生迴轉。親里無定是非我親。人欲死時
T15n0614_p0274a26║無心無識。直視不轉閉氣命絕如墮闇坑。是
T15n0614_p0274a27║時親里家屬安在。若初生時先世非親今強
T15n0614_p0274a28║和合作親。若當死時【CL108n1343_p0212a01】復非親。如是思惟不當
T15n0614_p0274a29║著親。如人兒死。一時三處父母俱時啼哭。誑
T15n0614_p0274b01║天上父母妻子。人中亦為誑。龍中父母亦
T15n0614_p0274b02║為誑。如是種種正觀除親里覺。
T15n0614_p0274b03║問曰。云何除國土覺。答曰。行者若念是國土
T15n0614_p0274b04║豐樂安隱多諸好人。恒為國土覺繩所牽。將
T15n0614_p0274b05║去罪處覺心如是。若有智人不應念著。何以
T15n0614_p0274b06║故。國土種種過罪所燒時節轉故。亦有飢餓
T15n0614_p0274b07║身疲極故。一切國土無常安者。復次老病死
T15n0614_p0274b08║苦無國不有。從是間身苦去得彼處身苦。一
T15n0614_p0274b09║切國土去無不苦。假有國土安隱豐樂。而有
T15n0614_p0274b10║結惱心生苦患。是非好國土。能除雜惡國土
T15n0614_p0274b11║能薄結使令心不惱。是謂好國土。一切眾生
T15n0614_p0274b12║有二種苦。身苦心苦常有苦惱。無有國土無
T15n0614_p0274b13║此二惱。復次有國土大寒。有國土大熱。有國
T15n0614_p0274b14║土飢餓。有國土多病。有【CL108n1343_p0212b01】國土多賊。有國土王
T15n0614_p0274b15║法不理。如是種種國土之惡心不應著。如是
T15n0614_p0274b16║正觀除國土覺。
T15n0614_p0274b17║問曰。云何除不死覺。答曰。應教行者。若好家
T15n0614_p0274b18║生。若種族子才技力勢勝人。一切莫念。何
T15n0614_p0274b19║以故。一切死時不觀老少貴賤才技力勢。
T15n0614_p0274b20║是身是一切憂惱諸因緣。因自見少多壽若
T15n0614_p0274b21║得安隱。是為癡人。何以故。是謂憂惱因依
T15n0614_p0274b22║是四大。四大造色如四毒蛇。共不相應。誰得
T15n0614_p0274b23║安隱者。出息期入是不可信。復次人睡時欲
T15n0614_p0274b24║期必覺。是事難信。受胎至老死事恒來。求死
T15n0614_p0274b25║時節言常不死。云何可信。譬如殺賊拔刀注
T15n0614_p0274b26║箭常求殺人無憐愍心。人生世間死力最大。
T15n0614_p0274b27║一切無勝死力強者。若過去世第一妙人無
T15n0614_p0274b28║能脫此死者。現在亦無大智人能勝死者。亦
T15n0614_p0274b29║非軟語求。非巧言誑可得避脫。亦非持戒精
T15n0614_p0274c01║進能卻此死。以是【CL108n1343_p0213a01】故當知。人常危脆不可怙
T15n0614_p0274c02║恃。莫信計常我壽久活。是諸死賊常將人
T15n0614_p0274c03║去。不付老竟然後當殺。如阿羅漢教諸覺所
T15n0614_p0274c04║惱弟子言。汝何以不知厭世入道。何以作此
T15n0614_p0274c05║覺。有人未生便死。有生時死者。有乳餔時。有
T15n0614_p0274c06║斷乳時。有小兒時。有盛壯時。有老時。一切時
T15n0614_p0274c07║中間死法界。譬如樹華華時便墮。有果時
T15n0614_p0274c08║墮。有未熟時墮。是故當知。勤力精進求安
T15n0614_p0274c09║隱道。大力賊共住不可信。此賊如虎巧覆藏
T15n0614_p0274c10║身。如是死賊常求殺人。世界所有空如水泡。
T15n0614_p0274c11║云何當言待時入道。何誰能證言汝必老可
T15n0614_p0274c12║得行道。譬如嶮岸大樹上有大風下有大水
T15n0614_p0274c13║崩其根土。誰當信此樹得久住者。人命亦如
T15n0614_p0274c14║是。少時不可信。父如穀子。母如好田。先世因
T15n0614_p0274c15║緣罪福如雨澤。眾生如穀。生死如收刈。種種
T15n0614_p0274c16║諸天子人王智德。如天王【CL108n1343_p0213b01】佐天鬥破諸阿須
T15n0614_p0274c17║倫軍。種種受樂極高大明。還沒在黑闇。以
T15n0614_p0274c18║是故莫信命活言。我今日當作此。明後當作
T15n0614_p0274c19║是。如是正觀種種除不死覺。如是先除麤
T15n0614_p0274c20║思覺。卻後除細思覺。心清淨生得正道。一
T15n0614_p0274c21║切結使盡。從是得安隱處。是謂出家果。心得
T15n0614_p0274c22║自在。三業第一清淨不復受胎。讀種種經多
T15n0614_p0274c23║聞。是時得報果。如是得時。不空破魔王軍。
T15n0614_p0274c24║便得第一勇猛名稱。世界中煩惱將去。是不
T15n0614_p0274c25║名健。能破煩惱賊滅三毒火涼樂清淨。涅槃
T15n0614_p0274c26║林中安隱高枕。種種禪定根力七覺清風四
T15n0614_p0274c27║起。顧念眾生沒三毒海。德妙力如是。乃名
T15n0614_p0274c28║為健。如是等散心。當念阿那般那學六種法
T15n0614_p0274c29║斷諸思覺。以是故念數息。
T15n0614_p0275a01║問曰。若餘不淨念佛四等觀中。亦得斷思
T15n0614_p0275a02║覺。何以故。獨數息。答曰。餘觀法寬難失故。
T15n0614_p0275a03║數息法急易轉故。譬【CL108n1343_p0214a01】如放牛。以牛難失故守
T15n0614_p0275a04║之少事。如放獼猴易失故守之多事。此亦如
T15n0614_p0275a05║是。數息心數不得少時他念。少時他念則
T15n0614_p0275a06║失數。以是故初斷思覺應數息。已得數法當
T15n0614_p0275a07║行隨法斷諸思覺。入息至竟當隨莫數一。出
T15n0614_p0275a08║息至竟當隨莫數二。譬如負債人債主隨逐
T15n0614_p0275a09║初不捨離。如是思惟。是入息是還出更有
T15n0614_p0275a10║異。出息是還入更有異。是時知入息異出息
T15n0614_p0275a11║異。何以故。出息暖入息冷。問曰。入出息是
T15n0614_p0275a12║一息。何以故。出息還更入故。譬如含水水暖
T15n0614_p0275a13║吐水水冷。冷者還暖暖者還冷故。答曰。不
T15n0614_p0275a14║爾。內心動故有息出。出已即滅。鼻口引外則
T15n0614_p0275a15║有息入。入故息滅。亦無將出亦無將入。復次
T15n0614_p0275a16║少壯老人。少者入息長。壯者入出息等。老者
T15n0614_p0275a17║出息長。是故非一息。復次臍邊風發相似相
T15n0614_p0275a18║續。息出至口鼻邊。出已便滅。譬【CL108n1343_p0214b01】如𭬽囊中
T15n0614_p0275a19║風開時即滅。若以口鼻因緣引之則風入。是
T15n0614_p0275a20║從新因緣邊生。譬如扇眾緣合故則有風。是
T15n0614_p0275a21║時知入出息因緣而有虛誑不真生滅無常。
T15n0614_p0275a22║如是思惟。出息從口鼻因緣引之。而有入息
T15n0614_p0275a23║因緣心動令生。而惑者不知以為我息。息者
T15n0614_p0275a24║是風。與外風無異。地水火空亦復如是。是五
T15n0614_p0275a25║大因緣合故生識。識亦如是非我有也。五陰
T15n0614_p0275a26║十二入十八持亦復如是。如是知之逐息入
T15n0614_p0275a27║息出。是以名隨。已得隨法當行止法。止法者
T15n0614_p0275a28║數隨心極住意風門念入出息。問曰。何以故
T15n0614_p0275a29║止。答曰。斷諸思覺故。心不散故。數隨息時心
T15n0614_p0275b01║不定心多劇故止則心閑少事故心住一處故
T15n0614_p0275b02║念息出入。譬如守門人門邊住。觀人入出。止
T15n0614_p0275b03║心亦爾。知息出時。從臍心胸咽至口鼻。息入
T15n0614_p0275b04║時從口鼻咽胸心至臍。如是繫【CL108n1343_p0215a01】心一處。是名
T15n0614_p0275b05║為止。復次心止法中住觀。入息時五陰生滅
T15n0614_p0275b06║異。出息時五陰生滅異。如是心亂便除卻。一
T15n0614_p0275b07║心思惟令觀增長。是名為觀法。捨風門住離
T15n0614_p0275b08║麤觀法。離麤觀法知息無常。此名轉觀。觀五
T15n0614_p0275b09║陰無常。亦念入息出息生滅無常。見初頭息
T15n0614_p0275b10║無所從來。次觀後息亦無跡處。因緣合故有。
T15n0614_p0275b11║因緣散故無。是名轉觀法。除滅五蓋及諸
T15n0614_p0275b12║煩惱。雖先得止觀煩惱不淨心雜今此淨法
T15n0614_p0275b13║心獨得清淨。復次前觀異學相似行道念息
T15n0614_p0275b14║入出。今無漏道相似行善有漏道。是謂清淨。
T15n0614_p0275b15║復次初觀身念止分。漸漸一切身念止。次行
T15n0614_p0275b16║痛心念止。是中非清淨無漏道遠故今法念
T15n0614_p0275b17║止中。觀十六行念入出息。得煖法頂法忍法
T15n0614_p0275b18║世間第一法苦法忍乃至無學盡智。是名清
T15n0614_p0275b19║淨。是十六分中初入息分。六種安【CL108n1343_p0215b01】那般那行。
T15n0614_p0275b20║出息分亦如是。一心念息入出若長若短。譬
T15n0614_p0275b21║如人怖走上山若擔負重若上氣。如是比是
T15n0614_p0275b22║息短。若人極時得安息歡喜。又如得利從獄
T15n0614_p0275b23║中出。如是為息長。一切息隨二處。若長若
T15n0614_p0275b24║短處。是故言息長息短。是中亦行安那般那
T15n0614_p0275b25║六事。念諸息遍身。亦念息出入。悉觀身中諸
T15n0614_p0275b26║出息入息。覺知遍至身中乃至足指遍諸毛孔
T15n0614_p0275b27║如水入沙。息出覺知從足至髮遍諸毛孔亦
T15n0614_p0275b28║如水入沙。譬如𭬽囊入出皆滿。口鼻風入出
T15n0614_p0275b29║亦爾。觀身周遍見風行處。如藕根孔亦如魚
T15n0614_p0275c01║網。復心非獨口鼻觀息入出。一切毛孔及九
T15n0614_p0275c02║孔中。亦見息入息出。是故知息遍諸身除諸
T15n0614_p0275c03║身行。亦念入出息。初學息時。若身懈怠睡眠
T15n0614_p0275c04║體重悉除棄之。身輕柔軟隨禪定心受喜。亦
T15n0614_p0275c05║念息入出。除懈怠睡眠心重。得【CL108n1343_p0216a01】心輕柔軟。
T15n0614_p0275c06║隨禪定心受喜。復次入息念止中竟。次行痛
T15n0614_p0275c07║念止已得身念止。實今更得痛念止實受喜。
T15n0614_p0275c08║復次已知身實相。今欲知心心數法實相。是
T15n0614_p0275c09║故受喜。亦念息入出愛樂。亦念息入出是喜
T15n0614_p0275c10║增長。名為樂。復次初心中生悅是名喜。後遍
T15n0614_p0275c11║身喜是名樂。復次初禪二禪中樂痛名喜。三
T15n0614_p0275c12║禪中樂痛名受樂受諸心行。亦念息入出。諸
T15n0614_p0275c13║心生滅法。心染法心不染法。心散法心攝法。
T15n0614_p0275c14║心正法心邪法。如是等諸心相名為心行。心
T15n0614_p0275c15║作喜時亦念息入出先受喜。自生不故作念
T15n0614_p0275c16║心故作喜。問曰。何以故故作喜。答曰。欲治二
T15n0614_p0275c17║種心。或散心或攝心。如是作心得出煩惱。是
T15n0614_p0275c18║故念法心作喜。復次若心不悅勸勉令喜。心
T15n0614_p0275c19║作攝時亦念息入出。設心不定強伏令定。如
T15n0614_p0275c20║經中說。心定是道心散非道。心作【CL108n1343_p0216b01】解脫時亦
T15n0614_p0275c21║念息入出。若意不解強伏令解。譬如羊入蒼
T15n0614_p0275c22║耳。蒼耳著身。人為漸漸出之。心作解脫諸煩
T15n0614_p0275c23║惱結亦復如是。是名心念止作解脫。觀無常
T15n0614_p0275c24║亦念息入出。觀諸法無常生滅空無吾我。生
T15n0614_p0275c25║時諸法空生。滅時諸法空滅。是中無男無女
T15n0614_p0275c26║無人無作無受。是名隨無常觀。觀有為法出
T15n0614_p0275c27║散亦念息入出無常。是名出散。諸有為法現
T15n0614_p0275c28║世中出。從過去因緣和合故集。因緣壞故散。
T15n0614_p0275c29║如是隨觀是名出散觀。觀離欲結。亦念息入
T15n0614_p0276a01║出。心離諸結。是法第一。是名隨離欲觀。觀盡
T15n0614_p0276a02║亦念息入出。諸結使苦在在處盡。是處安隱。
T15n0614_p0276a03║是名隨盡觀。觀棄捨亦念息入出。諸染愛煩
T15n0614_p0276a04║惱身心五陰諸有為法棄捨。是第一安隱。如
T15n0614_p0276a05║是觀是名隨法意止觀。是名十六分。
T15n0614_p0276a06║【■】　第五治等分法門
T15n0614_p0276a07║第五法門治等分行。及重罪【CL108n1343_p0217a01】人求索佛。如是
T15n0614_p0276a08║人等當教一心念佛三昧。念佛三昧有三種
T15n0614_p0276a09║人或初習行。或已習行。或久習行。若初習行
T15n0614_p0276a10║人。將至佛像所。或教令自往諦觀佛像相好。
T15n0614_p0276a11║相相明了。一心取持還至靜處。心眼觀佛
T15n0614_p0276a12║像。令意不轉繫念在像不令他念。他念攝之
T15n0614_p0276a13║令常在像。若心不住。師當教言。汝當責心。由
T15n0614_p0276a14║汝受罪不可稱計。無際生死種種苦惱無不
T15n0614_p0276a15║更受。若在地獄。吞飲洋銅食燒鐵丸。若在畜
T15n0614_p0276a16║生。食糞噉草。若在餓鬼受飢餓苦。若在人中
T15n0614_p0276a17║貧窮困厄。若在天上失欲憂惱。常隨汝故令
T15n0614_p0276a18║我受此種種身惱心惱無量苦惱。今當制汝。
T15n0614_p0276a19║汝當隨我。我今繫汝一處。我終不復為汝所
T15n0614_p0276a20║困更受苦毒也。汝常困我。我今要當以事困
T15n0614_p0276a21║汝。如是不已心不散亂。是時便得心眼見佛
T15n0614_p0276a22║像相光明。如眼所見無有異【CL108n1343_p0217b01】也。如是心住。是
T15n0614_p0276a23║名初習行者思惟。是時當更念言。是誰像相。
T15n0614_p0276a24║則是過去釋迦牟尼佛像相。如我今見佛形
T15n0614_p0276a25║像。像亦不來我亦不往。如是心想見過去佛。
T15n0614_p0276a26║初降神時震動天地。有三十二相大人相。一
T15n0614_p0276a27║者足下安平立。二者足下千輻輪。三者指長
T15n0614_p0276a28║好。四者足跟廣。五者手足指合縵網。六者足
T15n0614_p0276a29║趺高平好。七者伊尼延鹿𨄔。八者平住手過
T15n0614_p0276b01║膝。九者陰馬藏相。十者尼俱盧陀身。十一者
T15n0614_p0276b02║一一孔一一毛生。十二者毛生上向而右旋。
T15n0614_p0276b03║十三者身色勝上金。十四者身光面一丈。十
T15n0614_p0276b04║五者皮薄好。十六者七處滿。十七者兩腋下
T15n0614_p0276b05║平好。十八者上身如師子。十九者身大好端
T15n0614_p0276b06║直。二十者肩圓好。二十一者四十齒。二十二
T15n0614_p0276b07║者齒白齊密等而根深。二十三者四牙白而
T15n0614_p0276b08║大。二十四者頰方如師子。二十五者【CL108n1343_p0218a01】味中得
T15n0614_p0276b09║上味。二十六者舌大廣長而薄。二十七者梵
T15n0614_p0276b10║音深遠。二十八者迦蘭頻伽聲。二十九者眼
T15n0614_p0276b11║紺青色。三十者眼睫如牛王。三十一者頂髮
T15n0614_p0276b12║肉骨成。三十二者眉間白毛長好右旋。復次
T15n0614_p0276b13║八十種小相。一者無見頂。二者鼻直高好孔
T15n0614_p0276b14║不現。三者眉如初生月紺琉璃色。四者耳好。
T15n0614_p0276b15║五者身如那羅延。六者骨際如鉤鎖。七者身
T15n0614_p0276b16║一時迴如象王。八者行時足去地四寸而印
T15n0614_p0276b17║文現。九者爪如赤銅色薄而潤澤。十者膝圓
T15n0614_p0276b18║好。十一者身淨潔。十二者身柔軟。十三者身
T15n0614_p0276b19║不曲。十四者指長圓纖。十五者指紋如畫雜
T15n0614_p0276b20║色莊嚴。十六者脈深不現。十七者踝深不現。
T15n0614_p0276b21║十八者身潤光澤。十九者身自持不委陀。二
T15n0614_p0276b22║十者身滿足(三月受胎二月生)。二十一者容儀備足。二
T15n0614_p0276b23║十二者住處安(如牛王立不動)。二十三者【CL108n1343_p0218b01】威振一切。
T15n0614_p0276b24║二十四者一切樂觀。二十五者面不長。二十
T15n0614_p0276b25║六者正容貌不撓色。二十七者脣如頻婆果
T15n0614_p0276b26║色。二十八者面圓滿。二十九者響聲深。三十
T15n0614_p0276b27║者臍圓深不出。三十一者毛處處右旋。三十
T15n0614_p0276b28║二者手足滿。三十三者手足如意(舊言內外握者是)。三
T15n0614_p0276b29║十四者手足文明直。三十五者手文長。三
T15n0614_p0276c01║十六者手文不斷。三十七者一切惡心眾生
T15n0614_p0276c02║見者皆得和悅色。三十八者面廣姝。三十九
T15n0614_p0276c03║者面如月。四十者眾生見者不怖不懼。四十
T15n0614_p0276c04║一者毛孔出香風。四十二者口出香氣眾生
T15n0614_p0276c05║遇者樂法七日。四十三者儀容如師子。四十
T15n0614_p0276c06║四者進止如象王。四十五者行法如鵝王。四
T15n0614_p0276c07║十六者頭如磨陀羅果(此果不圓不長)。四十七者聲分
T15n0614_p0276c08║滿足(聲有六十種分佛皆具足)。四十八者牙利。四十九者(無漢
T15n0614_p0276c09║名故不得出也)。五十者舌大而赤。【CL108n1343_p0219a01】五十一者舌薄。五十
T15n0614_p0276c10║二者毛純紅色色淨潔。五十三者廣長眼。五
T15n0614_p0276c11║十四者孔門滿(九孔門相具足滿)。五十五者手足赤白如
T15n0614_p0276c12║蓮華色。五十六者腹不見不出。五十七者不
T15n0614_p0276c13║凸腹。五十八者不動身。五十九者身重。六
T15n0614_p0276c14║十者大身。六十一者身長。六十二者手足
T15n0614_p0276c15║滿淨。六十三者四邊遍大光光明自照而
T15n0614_p0276c16║行。六十四者等視眾生。六十五者不著教化
T15n0614_p0276c17║不貪弟子。六十六者隨眾聲滿不減不過。六
T15n0614_p0276c18║十七者隨眾音聲而為說法。六十八者語言
T15n0614_p0276c19║無礙。六十九者次第相續說法。七十者一切
T15n0614_p0276c20║眾生目不能諦視相知盡。七十一者視無厭
T15n0614_p0276c21║足。七十二者髮長好。七十三者髮好。七十四
T15n0614_p0276c22║者髮不亂。七十五者髮不破。七十六者髮柔
T15n0614_p0276c23║軟。七十七者髮青毘琉璃色。七十八者髮絞
T15n0614_p0276c24║上。七十九者髮不【CL108n1343_p0219b01】稀。八十者胸有德字手足
T15n0614_p0276c25║有吉字。光明徹照無量世界。初生行七步發
T15n0614_p0276c26║口演要言。出家勤苦行菩提樹下降伏魔軍。
T15n0614_p0276c27║後夜初明成等正覺。光相分明遠照十方靡
T15n0614_p0276c28║不周遍諸天空中弦歌供養散華雨香。一切
T15n0614_p0276c29║眾生咸敬無量。獨步三界還顧轉身如象王
T15n0614_p0277a01║迴。觀視道樹初轉法輪。天人得悟以道自證
T15n0614_p0277a02║得至涅槃。佛身如是感發無量。專心念佛不
T15n0614_p0277a03║令外念。外念諸緣攝之令還。如是不亂。是時
T15n0614_p0277a04║便得見一佛二佛乃至十方無量世界諸佛色
T15n0614_p0277a05║身。以心想故皆得見之。既得見佛又聞說法
T15n0614_p0277a06║言。或自請問。佛為說法解諸疑網。既得佛念。
T15n0614_p0277a07║當復念佛功德法身。無量大慧。無崖底智。
T15n0614_p0277a08║不可計德。多陀阿伽度(多陀秦言如阿伽度言解亦言實語又言諸餘聖人安隱
T15n0614_p0277a09║道來佛如是來復次更不來後有中也)　阿犁(魯迷反)呵(阿犁秦言賊呵言殺佛以忍
T15n0614_p0277a10║辱為鎧精進為堅【CL108n1343_p0220a01】牢禪定為弓智慧為箭殺憍慢等賊故名殺賊)　三藐(無灼反)三佛陀(三藐
T15n0614_p0277a11║秦言真實三佛陀言一切覺覺苦因習涅槃因道正解見四實不可轉了盡無餘故言真實覺一切)　鞞伽(除夜反)
T15n0614_p0277a12║遮羅那(鞞伽秦言明遮羅那言善行明三明也行清淨之行以之獨成無師大覺故言明善行也)　三
T15n0614_p0277a13║般那(秦言滿成)宿伽陀(秦言善解亦名善自得又言善說無患)　路伽憊(皮拜
T15n0614_p0277a14║反路加秦言智智者知世因知盡道故名世智世智知世也)　阿耨多羅(秦言無上善法聖智
T15n0614_p0277a15║示導一切大德無量梵魔眾聖莫有及者何況能過佛尊德大故言無上)　富樓沙曇藐(富樓
T15n0614_p0277a16║沙秦言大丈夫曇藐言可言可化丈夫調御師佛以大慈大悲大智故有時軟美語有時苦切語或以親教以
T15n0614_p0277a17║此調御令不失道故名佛為可化丈夫調御師法也)　舍(賒音)多(都餓反)提婆魔㝹
T15n0614_p0277a18║舍喃(奴甘反秦言天人師盡能解脫一切人煩惱常住不退上法)　佛婆伽婆
T15n0614_p0277a19║(過去未來現在行不行知行盡不盡一切諸法菩提樹下一切了了知故名佛婆伽婆言有大名聲。復次婆名女根婆名
T15n0614_p0277a20║吐永棄女根故女根吐也)。
T15n0614_p0277a21║爾時復念二佛神德三四五佛乃至無量盡虛
T15n0614_p0277a22║空界皆悉如是。復還見一佛。能見一佛作十
T15n0614_p0277a23║方佛。能見十方佛作一佛。能令一色作【CL108n1343_p0220b01】金銀
T15n0614_p0277a24║水精毘琉璃色。隨人意樂悉令見之。爾時惟
T15n0614_p0277a25║觀二事。虛空佛身及佛功德。更無異念。心
T15n0614_p0277a26║得自在意不馳散。是時得成念佛三昧。若心
T15n0614_p0277a27║馳散念在五塵。若在六覺者。當自勗勉剋勵
T15n0614_p0277a28║其心強制伏之。如是思惟人身難得佛法難
T15n0614_p0277a29║遇。故曰眾明日為最。諸智佛為最。所以者何。
T15n0614_p0277b01║佛興大悲常為一切故。頭目髓腦救濟眾生。
T15n0614_p0277b02║何可放心不專念佛而孤負重恩。若佛不出
T15n0614_p0277b03║世。則無人道天道涅槃之道。若人香華供養。
T15n0614_p0277b04║以骨肉血髓起塔供養。未若行人以法供養
T15n0614_p0277b05║得至涅槃。雖然猶負佛恩。設當念佛空無所
T15n0614_p0277b06║獲。猶應勤心專念不忘以報佛恩。何況念佛
T15n0614_p0277b07║得諸三昧智慧成佛。而不專念。是故行者。常
T15n0614_p0277b08║當專心令意不散。既得見佛請質所疑。是
T15n0614_p0277b09║名念佛三昧除滅等分及餘重罪。
T15n0614_p0277b10║【CL108n1343_p0221a01】【○】【○】坐禪三昧經卷上【○】【○】【○】【○】【○】【○】【○】【○】【○】【○】【○】【○】【CL108n1343_p0221b01】
