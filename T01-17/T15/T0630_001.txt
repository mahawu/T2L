T15n0630_p0451b01║【□】
T15n0630_p0451b02║【■】　　No. 630
T15n0630_p0451b03║【CL042n0377_p0297a01】【CL042n0377_p0297b01】【CL042n0377_p0298a01】【CL042n0377_p0298b01】佛說成具光明定意經
T15n0630_p0451b04║【□】
T15n0630_p0451b05║　　　　後漢天竺三藏支曜譯
T15n0630_p0451b06║聞如是。一時佛在迦維羅衛國精舍中止。晨
T15n0630_p0451b07║朝整服呼語阿難。汝請諸明士除惡眾及無
T15n0630_p0451b08║著履跡等來。今日當有上問異要。於是阿難
T15n0630_p0451b09║受敕。應時遍宣如來教於四輩人。時有除惡
T15n0630_p0451b10║無著履跡眾。凡五千萬人詣如來所。稽首于
T15n0630_p0451b11║地畢而避住。復有賢女棄惡眾及國中凡女人
T15n0630_p0451b12║隨諸賢女人。十四萬眾詣如來所。稽首于地
T15n0630_p0451b13║退座而坐。復有明士八十億萬二千人詣如
T15n0630_p0451b14║來所。稽首于地儼然恭住。復有文士居家修
T15n0630_p0451b15║戒者。四萬人相隨來至。稽首于地畢各卻住。
T15n0630_p0451b16║【CL042n0377_p0299a01】佛以威神感動十方諸佛國。明士及上諸天
T15n0630_p0451b17║應當成者及當發者。凡八百億萬人皆飛來
T15n0630_p0451b18║至佛所。稽首于地列住空中。復有十二天神
T15n0630_p0451b19║將軍。將諸官屬四十萬人來詣佛所。稽首于
T15n0630_p0451b20║地畢各分部住。佛左右立侍。所當是日會時。
T15n0630_p0451b21║如一食頃。悉至佛所。佛即令坐。其有肉體未
T15n0630_p0451b22║得四神足者。應皆就榻。十方諸來明士及諸
T15n0630_p0451b23║天神身輕。或已得神足者皆踊在空中坐自
T15n0630_p0451b24║然座。各各有化花蓋。行列奇好。皆佛威變之
T15n0630_p0451b25║所興化也。諸來明士在會坐者率皆妙行。心
T15n0630_p0451b26║清口淨身服眾戒。三穢六患五蔽已索。眾煩
T15n0630_p0451b27║熱惱。雜垢沷若。疑網閉結。倒見之謬。不知
T15n0630_p0451b28║之本。十二牽連皆已絕棄。淨如月花。各隨世
T15n0630_p0451b29║習俗。依行立字。
T15n0630_p0451c01║有明士名無穢王。次復名光景尊。次復名智
T15n0630_p0451c02║如山弘。【CL042n0377_p0299b01】次復名大花淨。次復名轉根香。次
T15n0630_p0451c03║復名月精曜。次復名光之英。次復名整不法。
T15n0630_p0451c04║次復名善中善。次復名崑崙光。次復名日光
T15n0630_p0451c05║精。次復名師子威。次復名意雜寶。次復名
T15n0630_p0451c06║炎熾妙。次復名德普洽。次復名普調敏。次
T15n0630_p0451c07║復名敬端行。次復名慈仁署。次復名慧作。次
T15n0630_p0451c08║復名散結。次復名嚴儀具足。次復名高遠行。
T15n0630_p0451c09║次復名光德王。次復名護世。次復名導世。次
T15n0630_p0451c10║復名大力。次復名正淨。次復名天師。次復名
T15n0630_p0451c11║善觀。次復名觀音。如是眾名各各別異。
T15n0630_p0451c12║於時有貴姓子。名曰善明。從同輩五百。人人
T15n0630_p0451c13║各有侍者。執蓋相隨來詣佛所。稽首如來足
T15n0630_p0451c14║下。起住觀眾四面甚盛。仰視空中率皆上人。
T15n0630_p0451c15║天尊在座端嚴直立。興心念言。今日大【CL042n0377_p0300a01】福遇
T15n0630_p0451c16║此眾會。欲設飲食以供一日。計身所有不能
T15n0630_p0451c17║供辦。施不等接則非施也。我將如何。於是佛
T15n0630_p0451c18║知善明所念。則勞之曰。少年善來。寧聞法勸
T15n0630_p0451c19║之說乎。曰未達也。起時則起可謂智矣。不計
T15n0630_p0451c20║少多有所希望。可謂施矣。向所念者如來在
T15n0630_p0451c21║此何患不辦。如來能使不辦者辦。不足者足。
T15n0630_p0451c22║一切常足所作常辦。是謂如來。如來辦者。不
T15n0630_p0451c23║用衣食欲樂之物。乃以具戒。不聽六患五蔽
T15n0630_p0451c24║之惑。不惟家樂。不有四食之想。亦無衣容冠
T15n0630_p0451c25║幘之飾。處計常之中而知無常之諦。居惑樂
T15n0630_p0451c26║之地則覺必苦之對。貪有之室照空無之本。
T15n0630_p0451c27║於受有之體明非身之真。無我無作無緣無
T15n0630_p0451c28║著。斯如來之辦也。於是善明聞天尊說。心悅
T15n0630_p0451c29║結解身輕踊躍曰。我本無黠連縛十二。心起
T15n0630_p0452a01║就冥墮俗三流。今日所聞未曾有【CL042n0377_p0300b01】法。願身受
T15n0630_p0452a02║持如天尊教咸樂妙法。因而歎曰。
T15n0630_p0452a03║　天人之尊　　如來為上　　慈哀勸救
T15n0630_p0452a04║　等施三界　　劣漏貧行　　攝以法財
T15n0630_p0452a05║　令一切惑　　解釋無疑　　身尊具貴
T15n0630_p0452a06║　相好無雙　　出意為人　　演法無窮
T15n0630_p0452a07║　叡慧眾流　　注如山洋　　法澤三界
T15n0630_p0452a08║　流衍十方　　大人相滿　　寶慧具足
T15n0630_p0452a09║　在在現法　　將導不逮　　慧照愚冥
T15n0630_p0452a10║　牽致淨處　　願身自歸　　得到彼岸
T15n0630_p0452a11║於是善明歎畢。更前長跪啟天尊曰。願卒本
T15n0630_p0452a12║意。今日設饌。唯乞加哀抂屈臨眄。天尊默
T15n0630_p0452a13║然自如常法。善明恭立謂未見聽。於是阿難
T15n0630_p0452a14║開語之曰。天尊默然為己相許。善明聞之心
T15n0630_p0452a15║則逸豫。稽首而出住於門外。遣人入白言。
T15n0630_p0452a16║今自計所有。可供二千人飯。願啟天尊令知
T15n0630_p0452a17║如此。阿難即白佛具宣善明所言。佛告阿難。
T15n0630_p0452a18║汝語善明。使還供設盡汝所有。佛當與大眾
T15n0630_p0452a19║【CL042n0377_p0301a01】一切皆往。勿嫌不辦。阿難即出具語善明如
T15n0630_p0452a20║佛教言。阿難又曰。賢者便還。莫起二意畏有
T15n0630_p0452a21║不足。佛神所至無有不具。善明即前禮阿難
T15n0630_p0452a22║而還。還舍敕其妻子室內大小言。今所請者
T15n0630_p0452a23║號曰天尊。神妙通達為一切智。其以一物施
T15n0630_p0452a24║是人者。世世受福而無窮極。又能度人解於
T15n0630_p0452a25║索結。汝等恭肅淨施飯食。具設眾味當令絕
T15n0630_p0452a26║美。眷屬從使各盡心極意。天尊難遇億劫時
T15n0630_p0452a27║有。其所當為善令清淨。於時座中有明士。名
T15n0630_p0452a28║力辦眾有。佛告令行。共佐善明供此大眾。於
T15n0630_p0452a29║時十二天神王。及四天王大勢龍王。承佛告
T15n0630_p0452b01║教。皆從力辦眾有明士往而佐之。到則勞徠
T15n0630_p0452b02║語善明曰。賢者勤心。佛使我等來相營助。善
T15n0630_p0452b03║明則前禮明士及諸天王。敬意辭謝言。勞屈
T15n0630_p0452b04║上人。今已辦二千人具。大眾當來懼是小【CL042n0377_p0301b01】舍。
T15n0630_p0452b05║其將奈何。於是力辦眾有明士。及諸天神王。
T15n0630_p0452b06║答言莫憂。因各左右顧視。屋室自然長廣高
T15n0630_p0452b07║大像天之殿。於屋下。便有千億萬座。皆是
T15n0630_p0452b08║眾寶變地之形。紺琉璃色。室中床座亦復如
T15n0630_p0452b09║是。如彈指頃。即有百千億萬人飯具。而皆足
T15n0630_p0452b10║畢。燒眾名香懸諸繒幡。其所行道即便廣平。
T15n0630_p0452b11║色如水精。樹木行伍。自然音樂。雅聲相和甚
T15n0630_p0452b12║悲。說法之音釋梵八種。於時力辦眾有明士。
T15n0630_p0452b13║諸天神王。即還佛所。善明見此大變。驚喜踊
T15n0630_p0452b14║躍來詣天尊白言。受佛大慈。所設已具。唯願
T15n0630_p0452b15║舉眾抂屈尊神。佛即令無穢王明士等六百
T15n0630_p0452b16║萬人在於前導。或行虛空。佛處中央其餘從
T15n0630_p0452b17║後。如來出門地則肅震。諸天散花燒眾名
T15n0630_p0452b18║香。乃作上樂歌頌而從。到皆就座。諸天神王
T15n0630_p0452b19║即助施飯。佛口咒願食已。飽足飯不消𣩠。
T15n0630_p0452b20║【CL042n0377_p0302a01】眾器飯具滿則如故。善明心獨而言。天尊威
T15n0630_p0452b21║變弘廣乃爾。食訖行盥當問此意。水盥已
T15n0630_p0452b22║畢。如伸臂頃。佛與大眾恍惚而還在精舍
T15n0630_p0452b23║坐。於是善明因復歎曰。
T15n0630_p0452b24║　天尊實神妙　　世所希見聞
T15n0630_p0452b25║　變改卓犖異　　睹者莫不欣
T15n0630_p0452b26║　諦觀甚奇雅　　現變難等雙
T15n0630_p0452b27║　不作而自具　　不勞飽滿眾
T15n0630_p0452b28║　不語自然使　　不教令自行
T15n0630_p0452b29║　不為而遇為　　是德以可將
T15n0630_p0452c01║　本行何術法　　生而有此榮
T15n0630_p0452c02║　積何德之本　　致斯巍巍尊
T15n0630_p0452c03║　願哀貧道者　　開饒以法財
T15n0630_p0452c04║　決心之結網　　放令無餘疑
T15n0630_p0452c05║善明歎已。更避坐叉手啟言。我所居止去是
T15n0630_p0452c06║不遠。聚名福安。佛向所哀顧處是也。我在其
T15n0630_p0452c07║聚常好學問。學世威儀古王之制。及學神仙
T15n0630_p0452c08║聖人之法。始聞天尊近在此國。興意想像夢
T15n0630_p0452c09║【CL042n0377_p0302b01】輒彷彿。天尊弟子名舍利弗。常到我舍為我
T15n0630_p0452c10║說法。法甚深妙我所希聞。心雖欣歎猶懷瞢
T15n0630_p0452c11║瞢。今日輕來禮佛天尊并觀道法。所當則
T15n0630_p0452c12║行至見。心悅如冥睹光。意欲設飯因獲異問。
T15n0630_p0452c13║所有劣少未敢發言。天尊神通迎知我心。道
T15n0630_p0452c14║力助我。床座食饌忽然而辦。食畢器具滿則
T15n0630_p0452c15║如故。此何變化神妙乃爾。又觀天尊三十二
T15n0630_p0452c16║相。相相有好視之無厭。行則庠序不遲不疾。
T15n0630_p0452c17║坐則中坐不前不卻。語聲八種不緩不急。言
T15n0630_p0452c18║成法律明誡如日。令一切眾咸受恩福。本作
T15n0630_p0452c19║何行生而有此。又見天尊足不履地。相輪昺
T15n0630_p0452c20║列端嚴如畫。身空體輕在所變現。此皆何行
T15n0630_p0452c21║於世有是。願垂解了令知本末。於是佛言。善
T15n0630_p0452c22║哉善哉。如爾所問。如來當具演之。整心整意
T15n0630_p0452c23║咸受莫忘。善明則曰受教。佛言。我本先行六
T15n0630_p0452c24║德【CL042n0377_p0303a01】之行。世世不廢。是以至於得佛。恣意變化
T15n0630_p0452c25║在所作為。為一切智無物不達也。則曰。何
T15n0630_p0452c26║謂六德之行。曰廣施。廣戒。廣忍。廣精進。廣
T15n0630_p0452c27║一心。廣智慧。善明白佛。何謂廣施。佛言。為
T15n0630_p0452c28║道者。先當知身非常真物四大所成。骨肉不
T15n0630_p0452c29║淨皆當棄捐。還歸其本不得常住。身不我有
T15n0630_p0453a01║財物非我許。心無有形了無常名。為緣緣行
T15n0630_p0453a02║縛。所以有身行。身無有常。亦當空朽。以計
T15n0630_p0453a03║如此則立四信。內身外身天地萬物皆無常
T15n0630_p0453a04║住。當歸壞敗棄散消融。此信已立則觀體非
T15n0630_p0453a05║體。觀物非物。便能恣施飽滿於人。又而法施
T15n0630_p0453a06║牽化愚曚。故曰廣施。何謂廣戒。曰廣戒者。
T15n0630_p0453a07║謂能攝身之三殃。守口之四過。撿意之三惡。
T15n0630_p0453a08║身行者。若見一切眾生蚑行蠕動。愍而哀傷縱
T15n0630_p0453a09║而活之。隨其水陸還而安之。若見眾寶珍琦
T15n0630_p0453a10║柔軟細滑可【CL042n0377_p0303b01】意之物。雖身貧苦。內伏其心。不
T15n0630_p0453a11║令貪取。及見細色脂粉之飾。則內觀朽爛膿
T15n0630_p0453a12║血之臭。斯身之三戒。口行者。謂彼若以四過
T15n0630_p0453a13║加己。則而覺知口之失也。報以善言和語。至
T15n0630_p0453a14║誠不飾。答而化之。使反從己。斯口之四戒矣。
T15n0630_p0453a15║意行者。則心習智慧思惟生死。常住慧處不
T15n0630_p0453a16║惑流淟。又深入道品空無之要。別了真喭
T15n0630_p0453a17║而無疑難。見善則勸成則代喜。斯意之三戒。
T15n0630_p0453a18║故行道之始。先於十戒既能自為。又化他人
T15n0630_p0453a19║勤而不懈。行而不休。都無懈惓之想。故曰廣
T15n0630_p0453a20║戒也。何謂廣忍。曰廣忍者。若人罵我。計從
T15n0630_p0453a21║聲出音來。到此觀了無形本音所來。出於心
T15n0630_p0453a22║意。觀于心意亦復無形。察心所猗猗於四
T15n0630_p0453a23║大。四大還本則亦無名。亦非彼我亦非男女。
T15n0630_p0453a24║亦非老少。計了無主。慚辱所在無形立字。
T15n0630_p0453a25║於兩無之中又亦【CL042n0377_p0304a01】無形。計此三者空無所有。
T15n0630_p0453a26║智者散意觀慮。如此則瞋恚不生。以空忍空。
T15n0630_p0453a27║又於眾惡忍而不為。對來不起。撿心伏意。身
T15n0630_p0453a28║自能爾。又誨他人。此謂廣忍也。何謂廣精進。
T15n0630_p0453a29║減於多食不味於味。除於睡臥驚意晨夜。遠
T15n0630_p0453b01║俗近道行於眾戒。坐起之法。不失其儀。無犯
T15n0630_p0453b02║之行。當習於心道品之要。汲汲樂誦。晝則
T15n0630_p0453b03║勤受夜則經行。語則應律。身口意并從猗憶
T15n0630_p0453b04║法不離經文。坐而廣說意不以煩。開教愚頑
T15n0630_p0453b05║不以懈勞。違心反意自逮專精。身既自能又
T15n0630_p0453b06║誨他人。斯謂廣精進。何謂廣一心。孝事父
T15n0630_p0453b07║母則一其心。尊敬師友而一其心。斷愛遠俗
T15n0630_p0453b08║而一其心。入三十七品而一其心。空閑寂寞
T15n0630_p0453b09║而一其心。在眾煩亂而一其心。多欲多諍多
T15n0630_p0453b10║作多惱。於是之處而一其心。褒訕利失善惡
T15n0630_p0453b11║之事。於是不搖【CL042n0377_p0304b01】而一其心。數息入禪捨六就
T15n0630_p0453b12║淨而一其心。身自能行復教他人。此謂廣一
T15n0630_p0453b13║心也。何謂廣智慧。曰明士隨於受身。則有
T15n0630_p0453b14║三痛六患五蔽之垢。六十二沈吟之想。八十
T15n0630_p0453b15║八難解之縛。千八百鋒瘡之痛。若此之事。則
T15n0630_p0453b16║以智慧一一開了。觀其所起察其所滅。視其
T15n0630_p0453b17║所病選以何藥。既總其要令身不毀戒。意不
T15n0630_p0453b18║入俗處眾愛之中心在道品之藏。寄六患之
T15n0630_p0453b19║舍心在六淨之堂。住五蔽之室心在斷滅之
T15n0630_p0453b20║戶。猗不固之屋心思方便之護。坐蛇蚖之地
T15n0630_p0453b21║心念捨遠之徑。乘坏船之嶮心圖自濟之路。
T15n0630_p0453b22║近盛火之林心推灌滅之安。是以明士。行智
T15n0630_p0453b23║慧之便拔出生死之難。絕三界之想就滅度
T15n0630_p0453b24║之地。既自身行又教他人。此謂廣智慧六德
T15n0630_p0453b25║之行義也。向所問如來神變相好無量之德。
T15n0630_p0453b26║所以致之。行此六【CL042n0377_p0305a01】法及諸慧定三十七品總
T15n0630_p0453b27║持無邊底之行故。得佛號天尊。無所不能為
T15n0630_p0453b28║也。於是善明及眾會。聞天尊說。則皆舉言。
T15n0630_p0453b29║願發無上獨尊平等之意。皆言今日得大福。
T15n0630_p0453c01║令一切人疾逮此行。善明。時則得四淨法。
T15n0630_p0453c02║一為眼淨。二為身淨。三為口淨。四為意淨。欣
T15n0630_p0453c03║然低頭默思法義。於是善明。避坐長跪啟如
T15n0630_p0453c04║來曰。天尊所說廣度無極。法禁微妙撿攝意
T15n0630_p0453c05║態。伏心就淨殃垢消滅。其聞此者功德已大。
T15n0630_p0453c06║況乃履行德難稱量。天尊又說。前世非但行
T15n0630_p0453c07║此六事而已。又行定意之法及總持無底邊
T15n0630_p0453c08║三十七品。乃成具佛事四無所畏十種力十
T15n0630_p0453c09║八神妙特異之法。變化自在所說無難。而面
T15n0630_p0453c10║見諸佛。飛到十方。而授一切諸未度者。率化
T15n0630_p0453c11║度之。而壞邪藏將導曲邪。而生受苦之
T15n0630_p0453c12║中。不著不斷。以不著不斷。作【CL042n0377_p0305b01】因緣行。教諸
T15n0630_p0453c13║惑者如此之妙德無央數事。行何等定意。致
T15n0630_p0453c14║得之乎。唯願天尊。為今現在及未來者。演其
T15n0630_p0453c15║深義。令獲解脫。佛言。善哉善哉。所欲問者。
T15n0630_p0453c16║今為分別具敷大要。整意善聽。則曰受教。佛
T15n0630_p0453c17║言。有定意法。名成具光明。其有人聞之者。若
T15n0630_p0453c18║能履行一日至七日。其功德福不可譬喻。其
T15n0630_p0453c19║聞是法者。先世已供養百千億佛已。於其坐
T15n0630_p0453c20║具聞不疑。今生乃復值遇是成具光明定意
T15n0630_p0453c21║法。今得修行行之。如彈指頃。長離三惡道。
T15n0630_p0453c22║功德漸滿疾逮至佛。向所問諸事悉能成具。
T15n0630_p0453c23║善明曰。當行幾事而得此尊定。佛言。當淨
T15n0630_p0453c24║行百三十五事。乃得入此定耳。
T15n0630_p0453c25║遠身行。離口過。除意念。盡三穢。卻六患。遏
T15n0630_p0453c26║五蔽。十二因緣已捐盡解結束明六十二沈
T15n0630_p0453c27║吟行。愈眾瘡。悅眾惱。捨諸大。棄骨血。避
T15n0630_p0453c28║親屬。絕諸習。【CL042n0377_p0306a01】斷於愛。無諸可。無不可。鏟貪
T15n0630_p0453c29║垢。刈欲根。不惑流。能制疾。不我計。無不
T15n0630_p0454a01║我。立四信。住四止。就四斷。插五根。習五力。
T15n0630_p0454a02║曉七智。履八正。入八念。八常勤為已無。勤
T15n0630_p0454a03║可行。離不可行。學上智。自尊意。不貢高。而
T15n0630_p0454a04║濡軟。雨法雨。如一法不兩計。不三想。不為
T15n0630_p0454a05║無益想。無有際想。不空想。不想想。想無處。
T15n0630_p0454a06║不住無處想。善惟佛。知佛淨。已知淨。而善
T15n0630_p0454a07║學。心正住。不邪還。等善惡。如明冥。於明冥
T15n0630_p0454a08║知俱空。不疑法。不以有淨無。觀有無本為一。
T15n0630_p0454a09║已知一而除一。不於一而起想。勤受教。善習
T15n0630_p0454a10║行。因習行。入無際。習勝意。不聽心。善防
T15n0630_p0454a11║識不亂轉。往來三而不著。察諸性了無根。知
T15n0630_p0454a12║無根不可滿。以不滿而自整。縷觀法為同無。
T15n0630_p0454a13║常住無絕無想。常無常以過上。不念人。不
T15n0630_p0454a14║宥世。不著物。罷捨求。法合離了無見。身生
T15n0630_p0454a15║歿皆【CL042n0377_p0306b01】由化。上中下知法等。於是世往後世。
T15n0630_p0454a16║觀二因如虛空。心無欲而常仁。行清白善誘
T15n0630_p0454a17║人。知人向為反濁。於反濁而清澄。心遠愛
T15n0630_p0454a18║筋入火。以淨火燒眾垢。已盡垢寂然淨。不
T15n0630_p0454a19║念善。不念惡。不惟好。不惟醜。不念苦。不
T15n0630_p0454a20║念樂。於毀譽。無歡怒。心調淨所在入。開大
T15n0630_p0454a21║藏。入大法。以道律護滿法。苦習審勤承行。
T15n0630_p0454a22║以盡道為光曜。視一切性識起。流結冥意思
T15n0630_p0454a23║止。勤求止以入道。剪三愛。除四失。增四城。
T15n0630_p0454a24║離五覆。絕六慢。修六敬。具六法證。行七慧。
T15n0630_p0454a25║強八力。拔九結。習九滅。十弘淨為已能。十
T15n0630_p0454a26║力慧已備足。十直法不復學。慧法種而常存。
T15n0630_p0454a27║於三寶已能備。以法施無極盡。於諸專能備
T15n0630_p0454a28║行。入無所著。入空無懈。卻無吾念。無我想。
T15n0630_p0454a29║無人計。無籌算。寂如滅度。
T15n0630_p0454b01║是為百三十五事成具光明定意戒法之行。
T15n0630_p0454b02║佛【CL042n0377_p0307a01】說是成具光明定意戒法品時。三十萬明
T15n0630_p0454b03║士。得是定意功德成具。立於第十之地。善明。
T15n0630_p0454b04║則得無所從生法忍。五百同輩人。心欣意悅。
T15n0630_p0454b05║皆發無上獨尊平等覺意。四十萬明士。皆立
T15n0630_p0454b06║不迴還行。除惡眾五萬人。皆得無所著道。持
T15n0630_p0454b07║五戒賢士賢女二千人。皆得履跡之行。諸天
T15n0630_p0454b08║在虛空中。而作音樂。歎曰快哉世人乃獲上
T15n0630_p0454b09║聞之要。其在愚曚埃濁者。今日霍然除盡。
T15n0630_p0454b10║如淨水洗浴垢。今聞大法心垢為消。願令
T15n0630_p0454b11║法輪常轉。使一切疾逮妙慧。我等常遇天尊
T15n0630_p0454b12║所生不離。疾得是成具光明定意。當廣宣法
T15n0630_p0454b13║恩。還照流冥。如今日大會。興立無數道本。善
T15n0630_p0454b14║明白佛言。今聞天尊是定意。淨心自思觀。
T15n0630_p0454b15║我無黠慧心了不知處。於外於內俱亦如是。
T15n0630_p0454b16║佛告善明。譬猶冥室執炬而入。則莫知冥之
T15n0630_p0454b17║【CL042n0377_p0307b01】所在。是定意法其能履行道品成具。則不知
T15n0630_p0454b18║無黠十二牽連之所失也。善明。非但是而已。
T15n0630_p0454b19║則不見十方生死起滅之處也。至履跡無著
T15n0630_p0454b20║因緣覺佛乃至如來皆無見有所想見非見
T15n0630_p0454b21║也。無所想。一切清淨想。止清淨想。亦不止
T15n0630_p0454b22║清淨想。是為空見無所見。
T15n0630_p0454b23║善明白天尊。云何不止清淨想是為空見。當
T15n0630_p0454b24║是時。心在何許。所見何等。佛言。善明。於是
T15n0630_p0454b25║時心不在內不處外。不於道不於俗。不於有
T15n0630_p0454b26║不於無。不於起不於滅。不於動搖處也。是心
T15n0630_p0454b27║無根際無音響。本末了索。當如是見。是見為
T15n0630_p0454b28║見。為空為滅。為都無所有定意之法。以此為
T15n0630_p0454b29║見。明士當作是計念。除念就淨。作是計念者。
T15n0630_p0454c01║為應成具光明定意之教法也。是法無所有
T15n0630_p0454c02║法故。強為其名。明士聞是。莫怪莫疑。諦而
T15n0630_p0454c03║思惟其法。不退不懈。斯【CL042n0377_p0308a01】為已得定意威神之
T15n0630_p0454c04║護力也。善明。其欲學此者。當行四事。稍入
T15n0630_p0454c05║無見處。曰何謂四也。一不有身。二不有居。三
T15n0630_p0454c06║不有世。四不有物。以能如此者。則得入四
T15n0630_p0454c07║要。曰何謂四要。曰一為佛要。二為法要。三為
T15n0630_p0454c08║空要。四為滅要。此謂四要也。佛時歎曰。
T15n0630_p0454c09║　無彼無我想　　亦不無黠計
T15n0630_p0454c10║　十二因不著　　是應成具足
T15n0630_p0454c11║　是定法本無　　非有住立處
T15n0630_p0454c12║　哀世現其名　　空行亦合儀
T15n0630_p0454c13║　人心并意識　　此三為起法
T15n0630_p0454c14║　行是成具足　　無起無所滅
T15n0630_p0454c15║　空為成具地　　生死苦斷離
T15n0630_p0454c16║　一切無餘跡　　是合定意行
T15n0630_p0454c17║　世人轉相猗　　邪見著名法
T15n0630_p0454c18║　貪有利常想　　纏縛無數世
T15n0630_p0454c19║　積行常綴礙　　憂惱著意慼
T15n0630_p0454c20║　四變如隨影　　往來無休息
T15n0630_p0454c21║　行定無所猗　　正觀不著名
T15n0630_p0454c22║　貪盡想得滅　　【CL042n0377_p0308b01】解縛清淨安
T15n0630_p0454c23║　淨行不罣惑　　惑惱意了無
T15n0630_p0454c24║　生老病已絕　　無復往來憂
T15n0630_p0454c25║　慧眼明已大　　智本無邊底
T15n0630_p0454c26║　黠使度無極　　行定乃致此
T15n0630_p0454c27║　世火星月明　　日曜崑崙光
T15n0630_p0454c28║　釋梵殿所照　　是定明過上
T15n0630_p0454c29║佛告善明。乃往昔無數劫時。有佛名尊伏欲
T15n0630_p0455a01║王。時佛住世壽十萬歲。不在是南天竺止。自
T15n0630_p0455a02║於今北方淨燿天歸佛所住處是也。彼國去
T15n0630_p0455a03║是。三億萬佛土乃得之。尊伏欲王佛時。人壽
T15n0630_p0455a04║二萬歲。常可自從弟子六十萬人。明士眾不
T15n0630_p0455a05║可計。國民熾盛豐饒寧靜。率皆賢行戒德相
T15n0630_p0455a06║嵯。欲貪三垢薄而𣩠。時佛大會十方明士。
T15n0630_p0455a07║普受持說是成具光明定意。便而成具佛事。
T15n0630_p0455a08║在於四署之一數。是時有長者子名敏見。
T15n0630_p0455a09║【CL042n0377_p0309a01】年五百歲。時國人以為少年。敏見。聞佛大會
T15n0630_p0455a10║則啟二親。乞行詣佛觀其所作。父母聽行即
T15n0630_p0455a11║往見佛。稽首于地禮竟正住。喜心興盛。便
T15n0630_p0455a12║脫身珍琦雜寶瓔珞。散于佛上。以佛神威。應
T15n0630_p0455a13║時所散化成花蓋。到覆大眾。人人各別佛令
T15n0630_p0455a14║就坐。為說是成具光明定意法。心又增欣。則
T15n0630_p0455a15║時願言。令我所生常遇是成具光明定意。疾
T15n0630_p0455a16║能履行無虧減於戒德。是時少年。以一切寶
T15n0630_p0455a17║施與。發一言之至願。以是故。所生世輒得
T15n0630_p0455a18║受。善明。寧知彼時少年不乎。則爾身是也。今
T15n0630_p0455a19║我出世。汝復遇值定意。於今以後必得不
T15n0630_p0455a20║久。得慧之後。二百劫當具成佛。號導世王
T15n0630_p0455a21║天上天下之獨尊。當化導愚冥如我今也。善
T15n0630_p0455a22║明。聞佛授其封拜之名。則心淨體輕。譬如琉
T15n0630_p0455a23║璃水精中外潔淨一切無穢。以所置處處并
T15n0630_p0455a24║【CL042n0377_p0309b01】後淨其心。若斯則時得十憺然法。一者憺
T15n0630_p0455a25║然不以所見為動。二者於諸煩勞之事。憺然
T15n0630_p0455a26║常足。三者於眾想。憺然不想。四者流俗所樂
T15n0630_p0455a27║汲汲之事。憺然而飽捨。五者於德不德。憺
T15n0630_p0455a28║然不念求不念否。六者善法惡法。憺然不
T15n0630_p0455a29║著。七者謙者賢者。憺然不望榮。八者敬養
T15n0630_p0455b01║捨棄。憺然無歡怒。九者一切如法失法。憺
T15n0630_p0455b02║然同其原。十者以入淨寂若處不淨。能以法
T15n0630_p0455b03║化。憺然無著別。無厭捨之念。心以如此。因
T15n0630_p0455b04║白言。天尊。今授封拜之要於我。當報恩宣
T15n0630_p0455b05║開一切。令未聞者聞。未知者知。未度者度
T15n0630_p0455b06║之。我生死常多。雖多雖久不以為勞。已不
T15n0630_p0455b07║著。已覺。已能整。已為不惑。已能入其被服。
T15n0630_p0455b08║隨因緣而示見之。我不已生死為生死也。我
T15n0630_p0455b09║受佛威神已悉俱了我有等率五百人。願天
T15n0630_p0455b10║尊加四等之大慈。勉引【CL042n0377_p0310a01】入法。令疾解是成具
T15n0630_p0455b11║光明定意。於是佛笑。皆見光從口出。五色煒
T15n0630_p0455b12║曄明接十方。其在痛者一時得安。還從頂入
T15n0630_p0455b13║自如常輝。侍者阿難。整服避坐。叉手啟曰。佛
T15n0630_p0455b14║未嘗虛欣笑。笑必有故。唯願敷演散告未
T15n0630_p0455b15║聞。於是阿難。則而歎曰。
T15n0630_p0455b16║　面部人雄顏　　眼鼻口正端
T15n0630_p0455b17║　金體極軟細　　今笑何盛欣
T15n0630_p0455b18║　方口含白齒　　脣像朱火明
T15n0630_p0455b19║　姿美八十種　　今笑必有因
T15n0630_p0455b20║　鏡齒牙四十　　廣舌頰車方
T15n0630_p0455b21║　語則香氣發　　今笑為誰成
T15n0630_p0455b22║　眉髭紺青色　　眼瞼雙部當
T15n0630_p0455b23║　白毫天中立　　今笑唯願聞
T15n0630_p0455b24║　天眼已了朗　　道眼已備通
T15n0630_p0455b25║　法眼與慧眼　　此四已具成
T15n0630_p0455b26║　笑必有感應　　啟化於未成
T15n0630_p0455b27║　或當受拜決　　故笑發金顏
T15n0630_p0455b28║佛語阿難。佛真不妄笑也。今善明所從五百
T15n0630_p0455b29║賢士。前世已供養二百億佛。已於其坐。聞是
T15n0630_p0455c01║【CL042n0377_p0310b01】成具光明慧中百三十五行。自從初聞歷世
T15n0630_p0455c02║踰多。然常剛猛適在小善之數。未能伏心受
T15n0630_p0455c03║持清淨最妙定行。雖爾以聞之功德。所生不
T15n0630_p0455c04║在三惡處。常遇值是尊定之法。今日來會淨
T15n0630_p0455c05║心聽受。稍稍解釋開入正諦。後慈仁佛立。當
T15n0630_p0455c06║於彼時得是成具光明定意。卻後三十六萬
T15n0630_p0455c07║億劫。皆成為佛。當復以是法教化。所領國土
T15n0630_p0455c08║各各有號有名。幢節布燿王。次名大光遍顯。
T15n0630_p0455c09║次名大勢伏惡。次名猛盛威德。次名流水淨
T15n0630_p0455c10║音。次名高德普接。次名景現除結。次名化
T15n0630_p0455c11║幻自在。名各各如此。於是五百賢士聞所受
T15n0630_p0455c12║決。欣悅踊躍。則得五無轉心。一者祠祀求福
T15n0630_p0455c13║心不轉為。二者一切五味可否。皆是眾生
T15n0630_p0455c14║之神命。終不轉為害生可口。三者正立於無
T15n0630_p0455c15║上獨尊之行。終不轉動捨就小道。四者知【CL042n0377_p0311a01】是
T15n0630_p0455c16║法尊無有與等者。勤心修行。雖有他法雜異
T15n0630_p0455c17║之虛而己。法心觀別終不轉為。五者正使世
T15n0630_p0455c18║有佛無佛法興法衰有終有絕。心在定意。不
T15n0630_p0455c19║以無此三寶故轉為邪業。是為五無轉心。已
T15n0630_p0455c20║得是心法義。皆前長跪白天尊曰。佛哀我等。
T15n0630_p0455c21║告其封拜成佛之名。我等當報恩。後若所生
T15n0630_p0455c22║弊惡之世。當勤修正行。奉宣尊法。開化未知
T15n0630_p0455c23║亂者正之。懈者勤之。卻者勉之。傾者扶之。
T15n0630_p0455c24║缺懼者補完之。冥者照之。結者解之。殺者
T15n0630_p0455c25║為說夭逝之殃。盜者為說貧乞之苦。婬者為
T15n0630_p0455c26║說身之禍。讒佞欺者為說滅性之患。醉亂者
T15n0630_p0455c27║為說危身之變。我等今日并於佛前。誓立五
T15n0630_p0455c28║願。作明士行乃至成佛。行之無休已願佛
T15n0630_p0455c29║哀於我等。聽我等所言。第一之願者。我作明
T15n0630_p0456a01║士行。疾令身而變化周流十方。若世無佛。
T15n0630_p0456a02║【CL042n0377_p0311b01】四輩弟子或有知法者。言信實有佛但滅度
T15n0630_p0456a03║耳。俗人邪見疑網生。不見佛有不知法。便
T15n0630_p0456a04║言無佛但虛妄耳。若審有佛。何不見其威神
T15n0630_p0456a05║乎。兩諍如此。當於諍時。我便當往化。現佛
T15n0630_p0456a06║身相好照明。又化威神。於是兩諍人前令見
T15n0630_p0456a07║知諦有佛。并謂曰汝莫疑也。是疑人即當驚
T15n0630_p0456a08║喜。因為說法教度脫之已便化去。如是無極。
T15n0630_p0456a09║第二之願者。佛有大妙極深無量法門十二
T15n0630_p0456a10║部要。佛滅度後。弟子各學一經。偏見一卷不
T15n0630_p0456a11║能遍洽。未解四說方便之等。便轉相難。或言
T15n0630_p0456a12║虛惑言有。言是義當爾是不當爾。真知法義
T15n0630_p0456a13║者言辭相貌。不曉義者。貪於名字。飾相貌
T15n0630_p0456a14║狀。如解達便於眾會。兩諍興恚捨善就惡。當
T15n0630_p0456a15║是諍時。我當往現身變化。有踰於眾。令眾肅
T15n0630_p0456a16║然。便為斷說。【CL042n0377_p0312a01】是別正者。牽經開語。令俱歡喜
T15n0630_p0456a17║已便化去。如是無極。第三之願者。佛滅度
T15n0630_p0456a18║後。俗人外智之士。入佛弟子大眾中。弟子
T15n0630_p0456a19║論說法義言及眾道分邪別正差品高下。便
T15n0630_p0456a20║言是道九十六種之中佛為尊耶。有四神足
T15n0630_p0456a21║飛行變化。天上天下無如佛智者。俗智之士
T15n0630_p0456a22║生不睹佛。習於邪見信小毀大。便語佛弟子
T15n0630_p0456a23║言。汝莫妄說云佛神足飛行變化。先古以
T15n0630_p0456a24║來人之品類無有此也。誠不實言。當此之時
T15n0630_p0456a25║我便化作佛身相。示諸種好。現于神足。經行
T15n0630_p0456a26║空中。身出火水。令諸俗人外智之士肅然而
T15n0630_p0456a27║驚。乃知威神之化。以為說法。授以正戒畢
T15n0630_p0456a28║乃化去。如是無極。第四之願者。若人讀誦佛
T15n0630_p0456a29║經。獨在野室若在山間。或於大國尊姓長者
T15n0630_p0456b01║及與人民無有師法。或師不明頑無所問心
T15n0630_p0456b02║用疑網。我化【CL042n0377_p0312b01】作道人。被服往到其所。句句
T15n0630_p0456b03║為解本末分了疑意權開。令入微妙而無疑
T15n0630_p0456b04║難已便化去。如是無極。第五之願者。所生
T15n0630_p0456b05║國處常遇見佛。佛滅度後弟子立廟圖像佛
T15n0630_p0456b06║形。并設講堂論義經法。若俗之人。開學小慧
T15n0630_p0456b07║縛在四倒。聞佛弟子說度世法生死之要。便
T15n0630_p0456b08║往難卻。不諒真正。謗訕啤呰。貪名求勝。或
T15n0630_p0456b09║加悁恚。欲往壞敗。陵訾毀蔑卑易弱之。弊
T15n0630_p0456b10║於正道令不得行。當爾之時。我便當化現佛
T15n0630_p0456b11║身。更為說絕妙之法。現其生死殃福之應。將
T15n0630_p0456b12║詣天上令觀福舍。牽到泥梨使視罪報。法
T15n0630_p0456b13║威以震之。智力以伏之。令即降伏信就大道
T15n0630_p0456b14║已便化去。如是無極。我作明士乃至成佛。常
T15n0630_p0456b15║當行此五願無有休息。願天尊以大恩之福。
T15n0630_p0456b16║覆祐我等令得所志。於是佛言。善哉願也。斯
T15n0630_p0456b17║成明士所當志念。從今已【CL042n0377_p0313a01】往必得不失。但當
T15n0630_p0456b18║常護其行莫令毀漏。勤率一切疾獲爾志。佛
T15n0630_p0456b19║時歎曰。
T15n0630_p0456b20║　意大興願首　　化惑以此五
T15n0630_p0456b21║　當成無央數　　疑者得入道
T15n0630_p0456b22║　此德無有量　　為眾行之英
T15n0630_p0456b23║　若人聞是願　　疑網永除亡
T15n0630_p0456b24║　五願為佛地　　所伏合道化
T15n0630_p0456b25║　大慧無過是　　此願人中上
T15n0630_p0456b26║　五百諸賢士　　啟願少等雙
T15n0630_p0456b27║　後生得不失　　一切受福慶
T15n0630_p0456b28║佛謂諸賢士。一切在坐者。是法真諦宜善奉
T15n0630_p0456b29║行。當以成具為本。不以虛言綺語為應法
T15n0630_p0456c01║也。當忍而不為惡。若在空閑及於大眾尊卑
T15n0630_p0456c02║之處。內制其心令如戒法。不以閑讌而犯漏。
T15n0630_p0456c03║行。不於眾會而自大。不用尊顯而驕貴。不以
T15n0630_p0456c04║卑弱而轉隨。不慚善不慚惡。不種無益之
T15n0630_p0456c05║事。心如正法無有搖卻。不作增減之念也。如
T15n0630_p0456c06║此明【CL042n0377_p0313b01】士。善根五願必獲爾志。疾成至佛。是時
T15n0630_p0456c07║無穢王明士。避坐長跪。啟天尊曰。願佛今
T15n0630_p0456c08║日現是成具光明定意威神。令此眾會見之
T15n0630_p0456c09║悅也。喜樂皆當發意立此德本。未成者成
T15n0630_p0456c10║未度者度。於時坐中有明士。名大力普平。佛
T15n0630_p0456c11║讚大力普平。現是成具光明定意威神。即
T15n0630_p0456c12║時受教。便於其坐而不起動。因入慧定神靜
T15n0630_p0456c13║之意。如彈指頃。三千大千之國。諸小山大山。
T15n0630_p0456c14║大障山小障山。悉滅不現。一切普平紺琉璃
T15n0630_p0456c15║色。復令十方他佛國土。皆通相見相去如一
T15n0630_p0456c16║尋所也。觀十方諸佛坐處。譬如仰觀星宿不
T15n0630_p0456c17║可計算。復以右手舉十方諸佛三千大千國
T15n0630_p0456c18║土。已著一指。上之下之如舉一塵。其中人
T15n0630_p0456c19║民蠕動之類。無有知之者而有驚怖之念也。
T15n0630_p0456c20║於是復以一切十方諸佛之國。以內方圓一
T15n0630_p0456c21║尺之器中【CL042n0377_p0314a01】而不逼迮。現變畢竟燿如常故。其
T15n0630_p0456c22║在坐者皆見如斯。悉而驚欣踊喜發於大願。
T15n0630_p0456c23║其心皆在無上獨尊之地。八百萬明士。及諸
T15n0630_p0456c24║尊天。得安樂慧定。復六十萬人。悉入通解法
T15n0630_p0456c25║門。復六萬八千人。得是成具光明定意。十方
T15n0630_p0456c26║諸來明士莫不歡喜。佛語善明。一切人所以
T15n0630_p0456c27║不學是成具光明定意者。為住於惑故也。計
T15n0630_p0456c28║有以有便著染黑冥。以在著染譬猶冥夜復
T15n0630_p0456c29║閉目行便無所見。無所見者。謂今所受身善
T15n0630_p0457a01║惡目前之所造也。
T15n0630_p0457a02║以不覺見故便吁嗟啼泣。謂今為善反受惡
T15n0630_p0457a03║罪。或先為惡反受善福。不曉思惟此本。便結
T15n0630_p0457a04║在疑網。已在疑網。於可學便不欲學。可進不
T15n0630_p0457a05║欲進。可入不欲入。是故忘失是定。在於哭悲
T15n0630_p0457a06║惶戀累劫無終已來往無休息。名曰勞苦行
T15n0630_p0457a07║也。哀哉善明。此章可像故。佛出世【CL042n0377_p0314b01】正為愚
T15n0630_p0457a08║迷人故。其有人學是正定者。彼所感念生死
T15n0630_p0457a09║之煩皆疾得除。復能訓導一切諸著有者。善
T15n0630_p0457a10║明。常當思惟空法。莫住惑誤處也。善明白佛
T15n0630_p0457a11║言。若有賢士。生於種姓之家。統領縣官位
T15n0630_p0457a12║率國政。心多煩亂不得專一。欲學是定。當
T15n0630_p0457a13║奈何乎。佛言。賢士生有縣官之因緣。或在
T15n0630_p0457a14║不安隱處。欲學是定。不得巡心者。當書是
T15n0630_p0457a15║經卷供養。設坐閣燒香敬禮。朝中人定不
T15n0630_p0457a16║失三時。頭面為禮懇惻至心。又當加行十五
T15n0630_p0457a17║事。一者不殺。二者活生。三者不妄取。四者而
T15n0630_p0457a18║恩施人。五者不婬。六者遠色聲。七者不欺
T15n0630_p0457a19║不調。八者而忠言善諫。九者不醉。十者不以
T15n0630_p0457a20║酒為惠施。十一者擁護羸劣不令抂撗。十二
T15n0630_p0457a21║者其所臨生加以仁心。各使得所。十三者寬
T15n0630_p0457a22║弘大受包化不肖示以正教。十四者其來歸
T15n0630_p0457a23║於己【CL042n0377_p0315a01】有所陳訴必而正平。應於法律令無枉
T15n0630_p0457a24║慍。十五者以善勸上。悉施於民。終始無懈。行
T15n0630_p0457a25║是十五戒莫得休廢。此亦應定意之教法。必
T15n0630_p0457a26║得不失。後長解脫也。
T15n0630_p0457a27║善明白佛言。若有凡人。為宿罪所牽。在不安
T15n0630_p0457a28║隱處。拘逼制礙。有志於是成具光明定法。而
T15n0630_p0457a29║不得從心意。欲學是尊定。當奈何乎。佛言。善
T15n0630_p0457b01║明。凡人至心欲學者。亦如上說。善書是經卷。
T15n0630_p0457b02║為設坐閣燒香敬禮。不失三時。當復加行十
T15n0630_p0457b03║事。一者修奉五戒無有缺犯。二者當以閑暇。
T15n0630_p0457b04║稍稍誦行定意法文。三者雖執事作。內心誦
T15n0630_p0457b05║習使不忘誤。四者在勤勞屈苦之地。當知是
T15n0630_p0457b06║宿行所為而無慍恚。五者若居地無佛形像。
T15n0630_p0457b07║無離惡眾。心常存憶。向四方作禮。如對佛
T15n0630_p0457b08║無異。六者謹敕柔軟。調和心意。下於一切。七
T15n0630_p0457b09║者所作盡節而無虛飾。八者【CL042n0377_p0315b01】饒作等侶。不愛
T15n0630_p0457b10║筋力。九者若見老羸疾病瘦耄。傷念扶護至
T15n0630_p0457b11║心不飾。十者當歸命三尊。而不怠忘是謂十
T15n0630_p0457b12║事。凡人雖在勤苦拘礙之處。當行此十事。莫
T15n0630_p0457b13║毀莫懈。亦應定意教法世世不失。後長解脫
T15n0630_p0457b14║也。善明白佛言。若有賢女人。姻種姓之家。
T15n0630_p0457b15║或有居事之業因緣。不得捨離。欲學是成具
T15n0630_p0457b16║光明定意。當奈何乎。佛言。善明。女人有居事
T15n0630_p0457b17║因緣。志欲學是正定者。亦如上說。善書是經。
T15n0630_p0457b18║設立棚閣。供施幡花。燒香敬禮。頭腦著地。雞
T15n0630_p0457b19║鳴日中人定三時。為禮不失。至心懇惻。常願
T15n0630_p0457b20║離於女人身。心絕愛欲如是無懈。又當加行
T15n0630_p0457b21║二十事。一者持上賢士十五戒。中士十戒而
T15n0630_p0457b22║不毀缺。二者捐於妒心。三者減於鐶釧之好。
T15n0630_p0457b23║四者於除脂粉之飾。五者無有恣態。六者
T15n0630_p0457b24║衣服真純而不奢麗。七者育【CL042n0377_p0316a01】養室內。以慈心
T15n0630_p0457b25║相向。八者軟教奴婢不加楚痛。九者攝護孤
T15n0630_p0457b26║獨。衣食平等。十者孝事其上。仁接下小。十一
T15n0630_p0457b27║者下聲下意。當自剋責。十二者謙卑誡順。
T15n0630_p0457b28║常知慚愧。十三者所作為者。手執其事。清淨
T15n0630_p0457b29║香潔。施於公姑父母。供養三尊及與師友。十
T15n0630_p0457c01║四者親疏善惡。慈而等之。無此四念差別之
T15n0630_p0457c02║相。十五者若在私室空閑無人。心不念欲。十
T15n0630_p0457c03║六者端慇精一。心常在法。十七者所欲施作
T15n0630_p0457c04║報於所尊。然後乃行。十八者無自專之心。常
T15n0630_p0457c05║以卑順敕誡其身。令如正法。十九者終不於
T15n0630_p0457c06║牆垣闚看有邪辟之念。二十者坐起言語終
T15n0630_p0457c07║不調戲。常應法律而無輕失。是為賢女人居
T15n0630_p0457c08║家行正定之法。如此莫漏。功德漸滿。後長解
T15n0630_p0457c09║脫也。善明白佛言。若有小姓凡女人。性樂賢
T15n0630_p0457c10║行者。家貧困厄。執事勞苦。憂在【CL042n0377_p0316b01】衣食。不得
T15n0630_p0457c11║自在。內厭殃罪。欲疾解脫。聞是成具光明尊
T15n0630_p0457c12║定清淨之法。至於欲行。當云何乎。佛言。善明
T15n0630_p0457c13║如此凡女人輩。在於貧困。欲學是定。雖不能
T15n0630_p0457c14║得具行誡法者。且當修奉十事。莫作違捨。
T15n0630_p0457c15║一者親就賢友從受五戒。行不毀缺。二者雖
T15n0630_p0457c16║饑雖寒。忍不殺盜。以自飽煖。三者雖獨居處。
T15n0630_p0457c17║忍不邪婬。數諫心意。四者雖貧。忍不欺怠以
T15n0630_p0457c18║求財賄。五者於酒食倡伎。忍不觀戲。六者尊
T15n0630_p0457c19║行定法者。視之知佛。七者常行五善心。一為
T15n0630_p0457c20║念施心。二為恭敬心。三為禮節心。四為下於
T15n0630_p0457c21║一切心。五為制伏眾態心。八者雖在事作心
T15n0630_p0457c22║誦法文而無懈怠。九者六齋入塔禮拜三尊。
T15n0630_p0457c23║十者雖無錢財以用布施。常身自掃灑塔地。
T15n0630_p0457c24║以淨水漿給與眾僧。澡手洗浴以力為施勤
T15n0630_p0457c25║而不厭。是為凡女人在於貧困而行【CL042n0377_p0317a01】是十事
T15n0630_p0457c26║不有懈怠。此則巍巍。生則值佛。常遇定法。後
T15n0630_p0457c27║長解脫。佛言。善明。我所說賢女凡人。貴姓賢
T15n0630_p0457c28║女。凡姓女人。好賢行者。四品之行誡法了了。
T15n0630_p0457c29║其身履行無毀漏者。是之福祐難譬喻也。善
T15n0630_p0458a01║明。譬人以七寶滿是十方。上至二十八天。以
T15n0630_p0458a02║用布施。百千劫不休不息。如彼四輩人。行
T15n0630_p0458a03║成具光明定意四品法功德。出於彼布施福
T15n0630_p0458a04║上巨億萬倍。所以者何。夫福者有盡有苦。有
T15n0630_p0458a05║往來有煩勞。有食飲。行是成具光明定意。則
T15n0630_p0458a06║無此五也。寂然潔淨一切盡滅。是曰最尊故
T15n0630_p0458a07║喻勝也善明。當布露是戒。令一切聞受持行
T15n0630_p0458a08║之。此明士所當勤勸率也。佛告善明。我滅度
T15n0630_p0458a09║後。若有人行是成具光明定意。及書持經卷
T15n0630_p0458a10║供養作禮者。當有十二大天神擁護之。令不
T15n0630_p0458a11║抂撗所在安隱。不為惡所中傷。今為汝說【CL042n0377_p0317b01】此
T15n0630_p0458a12║諸神名字。其在厄難水火盜賊兵革。善誦行
T15n0630_p0458a13║是經文。不以怨厄故而廢置者。是十二天
T15n0630_p0458a14║神即當往護之。終不使橫殃。佛無二言也。當
T15n0630_p0458a15║廣宣告一切人令誦習之。
T15n0630_p0458a16║　有神名大護　　復次神名福救
T15n0630_p0458a17║　復次神名祐眾　　復次神名不厄
T15n0630_p0458a18║　復次神名善將　　復次神名光明
T15n0630_p0458a19║　復次神名道戒　　復次神名拔苦
T15n0630_p0458a20║　復次神名大度　　復次神名度厄
T15n0630_p0458a21║　復次神名安隱　　復次神名普濟
T15n0630_p0458a22║佛告善明。是十二神又有願。於佛當防護是
T15n0630_p0458a23║持法者。行是成具光明定意法誡處。當令有
T15n0630_p0458a24║五清淨。一者為經所在高座當令清淨。二者
T15n0630_p0458a25║燒香掃地令清淨。三者衣服常清淨。四者心
T15n0630_p0458a26║口意常清淨。五者讀是經時。先施清淨水。
T15n0630_p0458a27║盥【CL042n0377_p0318a01】手漱口常令清淨。是為五也。於是佛告阿
T15n0630_p0458a28║難。以成具光明定意法囑汝。善書經文慎莫
T15n0630_p0458a29║增減。勤教一切人疾令受解。阿難。是經難遇。
T15n0630_p0458b01║所以者何。其要先從六度無極起。乃入正定。
T15n0630_p0458b02║是百三十五行。此中有教誡。有謙誡。有忍
T15n0630_p0458b03║誡。有禮節誡。有眾善法誡。有空法誡。乃至
T15n0630_p0458b04║滅度處。無不具有也。佛身所有相好慧力。悉
T15n0630_p0458b05║從此法出。為尊上為斷生死。所謂無比之法
T15n0630_p0458b06║也。重囑累汝。諦以授之。當以了了。佛之出
T15n0630_p0458b07║世難可常見。法誡之興亦難值遇也。汝莫怠
T15n0630_p0458b08║遠。阿難言。受天尊教。佛說經竟。十方諸來明
T15n0630_p0458b09║士。及諸天神。禮佛歡喜。忽各還本所。忍國
T15n0630_p0458b10║諸明士除惡眾。天龍鬼王及四輩人。聞經欣
T15n0630_p0458b11║悅。各以頭面著地。禮佛而去。
T15n0630_p0458b12║佛說成具光明定意經【CL042n0377_p0318b01】【CL042n0377_p0319a01】【CL042n0377_p0319b01】【CL042n0377_p0320a01】
