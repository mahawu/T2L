T03n0191_p0954c01║【□】
T03n0191_p0954c02║【CL060n0854_p0091a01】佛說眾許摩訶帝經卷第八
T03n0191_p0954c03║【□】
T03n0191_p0954c04║　　　　西天譯經三藏朝散大夫試鴻臚少
T03n0191_p0954c05║　　　　卿明教大師臣法賢奉　詔譯
T03n0191_p0954c06║爾時世尊初轉法輪。度五苾芻已。將諸苾
T03n0191_p0954c07║芻往嚩囉迦河岸。遊止暫住。時波羅奈國中
T03n0191_p0954c08║有俱梨迦長者子。名曰耶舍。家中巨富廣有
T03n0191_p0954c09║財寶。母氏眷屬皆國中豪族。多畜奴婢互誇
T03n0191_p0954c10║強盛。是奴婢輩皆悉年少聰明多藝。復擅歌
T03n0191_p0954c11║樂常侍左右。時長者子耶舍。忽於一日在自
T03n0191_p0954c12║家中。令諸妓人嚴容麗服鼓動音樂。與諸眷
T03n0191_p0954c13║屬恣其快樂。自旦至夜方始停息。時妓女輩
T03n0191_p0954c14║各還所止。以其困乏睡極昏重無所警覺。時
T03n0191_p0954c15║長者子耶舍。於夜後分巡諸房室檢察庫藏。
T03n0191_p0954c16║見諸妓女門不掩閉。身無拘檢。或髮髻蓬
T03n0191_p0954c17║亂。或衣服離身仰覆縱橫。現露形體由如死
T03n0191_p0954c18║人一無異別。時長者子耶舍。因果成熟出家
T03n0191_p0954c19║時至。【CL060n0854_p0091b01】睹斯相狀忽生厭離。由如發狂。耶舍
T03n0191_p0954c20║以其富盛有摩尼所裝之履數及千緉。於是
T03n0191_p0954c21║著寶裝履。夜詣王宮告守門者曰。我苦我
T03n0191_p0954c22║苦。請報於王。其守門者不肯聞報。復諸後門
T03n0191_p0954c23║亦謂守門者曰。我苦我苦。請報於王。其守
T03n0191_p0954c24║門者亦又不聽。是時耶舍自夜後分直至天
T03n0191_p0954c25║曉。乃出城門至嚩囉迦河岸。往來而行口中
T03n0191_p0954c26║但言。我苦我苦。
T03n0191_p0954c27║爾時世尊在於彼岸。晨旦經行。於是耶舍遙
T03n0191_p0954c28║見世尊威德端嚴無與等者。如非常人。乃告
T03n0191_p0954c29║之曰。聖者我苦。聖者我苦。爾時世尊即以
T03n0191_p0955a01║軟言而慰呼之。善男子。汝來我今此處安
T03n0191_p0955a02║樂無事。時彼耶舍得聞世尊慈悲之聲軟言
T03n0191_p0955a03║相呼。即脫寶履致於岸側。渡嚩囉河詣於佛
T03n0191_p0955a04║所。頂禮佛足卻住一面。於是世尊乃與耶舍
T03n0191_p0955a05║同還遊止。敷座而坐。即為耶舍如應說法。
T03n0191_p0955a06║爾時【CL060n0854_p0092a01】世尊謂耶舍曰。布施持戒生天之因。雖
T03n0191_p0955a07║五欲自在輪迴未斷。勿以天福心生喜樂。汝
T03n0191_p0955a08║今欲求割斷煩惱除去蓋障得解脫者。當於
T03n0191_p0955a09║聖道而加修習。可證道跡可證涅槃。又言。耶
T03n0191_p0955a10║舍。我今問汝。色是常是非常耶。是苦非苦耶。
T03n0191_p0955a11║是空非空耶。有我無我耶。受想行識是常非
T03n0191_p0955a12║常耶。是苦非苦耶。是空非空耶。有我無我耶。
T03n0191_p0955a13║時彼耶舍得聞世尊說如是法。譬如白色之
T03n0191_p0955a14║衣易為染著。得離塵垢獲法眼淨。
T03n0191_p0955a15║於是世尊又為廣說苦集滅道四聖諦法。於
T03n0191_p0955a16║是耶舍即於座上得漏盡意解證無學果。便
T03n0191_p0955a17║即發言答世尊曰。如佛所說。色受想行識者。
T03n0191_p0955a18║乃是無常苦空無我之法。世尊知彼實已得
T03n0191_p0955a19║證漏盡解脫。猶著在家寶飾之衣。乃為耶舍
T03n0191_p0955a20║說伽陀曰。
T03n0191_p0955a21║　若得正道　　猶戀莊嚴
T03n0191_p0955a22║　雖行梵行　　未名息心
T03n0191_p0955a23║　【CL060n0854_p0092b01】若能調伏　　執杖自驚
T03n0191_p0955a24║　雖婆羅門　　是真沙門
T03n0191_p0955a25║爾時耶舍。宿有黠慧又證無學。纔聞佛說此
T03n0191_p0955a26║妙伽陀。乃自思惟。世尊說此正為於我猶著
T03n0191_p0955a27║在家寶飾之衣。乃白佛言。世尊。我今於佛法
T03n0191_p0955a28║中願為沙門。世尊大慈惟見聽許。佛言。善來
T03n0191_p0955a29║苾芻。鬚髮自落袈裟著身。成沙門形儀相具
T03n0191_p0955b01║足。時俱梨迦長者始及天曉。見彼左右匆匆
T03n0191_p0955b02║報言。長者子耶舍不待天曉出自舍去。今不
T03n0191_p0955b03║見迴未委所至。時俱梨迦長者聞是語已驚
T03n0191_p0955b04║怪非常。乃私自念。我子夜出得非不正之人
T03n0191_p0955b05║而相誘耶。又問侍人。我子所履所服為常
T03n0191_p0955b06║非常耶。侍人對曰。彼所常服妙衣寶履不在
T03n0191_p0955b07║常處。必著隨身。是時俱梨迦長者又復思惟。
T03n0191_p0955b08║我子耶舍著寶裝履及上妙衣必無惡事。我
T03n0191_p0955b09║今宜速諸處尋覓。於是令諸僮僕分頭尋覓。
T03n0191_p0955b10║兼【CL060n0854_p0093a01】自出城門至嚩𡆗迦河岸訪問尋求。忽於
T03n0191_p0955b11║岸邊見子所著寶裝之履。又聞彼岸有佛及
T03n0191_p0955b12║將弟子於彼遊止。心自思惟。我子決定在
T03n0191_p0955b13║彼而住。時俱梨迦長者即自脫履。渡河訪覓
T03n0191_p0955b14║將至佛所。佛亦遙見知來尋子。既至佛前睹
T03n0191_p0955b15║佛光明又見異相。未及言子唯即驚歎。世尊
T03n0191_p0955b16║方便承其發心。乃先諭言。善來長者。得無
T03n0191_p0955b17║疲勞。且可就坐今與汝語。時俱梨迦長者初
T03n0191_p0955b18║睹世尊威光相好。又蒙軟言慰論。但益瞻仰
T03n0191_p0955b19║全忘覓子。世尊告曰。我有妙法汝樂聞耶。俱
T03n0191_p0955b20║梨迦長者言。願佛哀愍唯垂宣示。佛言。布施
T03n0191_p0955b21║持戒生天之因。天之果報非為究竟。若斷煩
T03n0191_p0955b22║惱可趣聖道。俱梨迦長者。我今問汝。色是
T03n0191_p0955b23║常非常耶。是苦非苦耶。是空非空耶。有我無
T03n0191_p0955b24║我耶。又曰。受想行識是常非常耶。是苦非苦
T03n0191_p0955b25║耶。是空不【CL060n0854_p0093b01】空耶。有我無我耶。爾時世尊廣為
T03n0191_p0955b26║解說。汝可觀察實言報我。時俱梨迦長者曰。
T03n0191_p0955b27║我今實知色受想行識乃是無常苦空無我之
T03n0191_p0955b28║法。
T03n0191_p0955b29║爾時世尊又為廣說四諦之法。時俱梨迦長
T03n0191_p0955c01║者因是除去塵垢得法眼淨。身心適悅歡喜
T03n0191_p0955c02║無量。
T03n0191_p0955c03║爾時世尊知彼長者心意開解恩愛淡薄。若
T03n0191_p0955c04║見其子作沙門相必無憂苦。乃發問言。俱梨
T03n0191_p0955c05║迦。汝何因緣來至於此。俱梨迦長者具以上
T03n0191_p0955c06║事告於世尊。佛呼苾芻耶舍即出。是時長者
T03n0191_p0955c07║見耶舍出作沙門形。復知漏盡證無學果。乃
T03n0191_p0955c08║作是言。我子快哉。初能自利又能利他。使我
T03n0191_p0955c09║得聞殊妙之法。遠離塵垢法眼清淨。皆由我
T03n0191_p0955c10║子獲斯妙利。於是俱梨迦復白佛言。我今住
T03n0191_p0955c11║家願佛垂戒。佛言。善哉善哉。我今為汝受於
T03n0191_p0955c12║三歸。汝當諦受。
T03n0191_p0955c13║佛言。俱梨迦。汝歸依佛歸依【CL060n0854_p0094a01】法歸依僧伽。汝
T03n0191_p0955c14║盡形壽不得違悔。俱梨迦言。我今歸依佛歸
T03n0191_p0955c15║依法歸依僧伽。佛言。俱梨迦。汝今於吾受得
T03n0191_p0955c16║三歸依竟。當為世間第一優婆塞。爾時俱梨迦
T03n0191_p0955c17║蒙佛為說種種之法。乃得遠塵離垢法眼清
T03n0191_p0955c18║淨。又蒙與受三自歸已。心意泰然歡喜無量。
T03n0191_p0955c19║即白佛言。我於來日就自居舍備齋供養。唯
T03n0191_p0955c20║願世尊及聖眾等慈悲愍念同賜降赴。佛即
T03n0191_p0955c21║默然。時俱梨迦知佛受請歡喜踊躍。旋遶三
T03n0191_p0955c22║匝禮佛而退。彼俱梨迦既請佛已。速至家中
T03n0191_p0955c23║告彼妻子男女并諸眷屬。彼耶舍夜出渡嚩
T03n0191_p0955c24║𡆗迦河。投佛出家已作沙門。兼已得證阿羅
T03n0191_p0955c25║漢果。我尋耶舍亦到於彼。便蒙世尊為我說
T03n0191_p0955c26║法。獲離塵垢得法眼淨。又為我受三自歸法。
T03n0191_p0955c27║我已請佛來日供養。佛與聖眾必來降赴。汝
T03n0191_p0955c28║諸眷屬今當為我速淨舍【CL060n0854_p0094b01】宅香水灑地無令塵
T03n0191_p0955c29║坌。及速備辦種種飲食乃至香花供養之具。
T03n0191_p0956a01║汝等專至亦獲大利。既至來朝明相現已。家
T03n0191_p0956a02║內營辦一一皆畢。俱梨迦長者即於庭際執
T03n0191_p0956a03║爐焚香。遙白世尊。飲食已辦願佛垂降。
T03n0191_p0956a04║爾時世尊即告拘抳。諸羅漢等可共往赴俱
T03n0191_p0956a05║梨迦請。又告耶舍曰。汝歸本家形服非舊。母
T03n0191_p0956a06║親眷屬心必悲惱。汝今出家已證無學。宜以
T03n0191_p0956a07║方便化令歡喜。佛誡敕已。即與同詣家中受
T03n0191_p0956a08║食。時俱梨迦長者立於門首顒望佛至。佛既
T03n0191_p0956a09║至門。俱梨迦長者頂禮佛足。焚香迎引至第
T03n0191_p0956a10║二門。時耶舍母及乳母眷屬悉出迎接。初
T03n0191_p0956a11║睹世尊相好端嚴威光殊異。又見耶舍及諸
T03n0191_p0956a12║羅漢法服嚴身威儀詳審。凡諸進止有殊異
T03n0191_p0956a13║道。圍繞瞻仰歡喜無極。俱梨迦長者請佛就
T03n0191_p0956a14║座。諸羅漢等亦復就座。是時長【CL060n0854_p0095a01】者與諸眷屬
T03n0191_p0956a15║次第禮足。禮畢瞻仰各住一面。
T03n0191_p0956a16║爾時世尊為耶舍母及諸眷屬。如應說法使
T03n0191_p0956a17║其歡喜。又令發起菩提之心。乃告之曰。布施
T03n0191_p0956a18║持戒得生天上。雖復快樂未出輪迴。欲出輪
T03n0191_p0956a19║迴當斷煩惱。於生滅法而須了知。汝等諦聽
T03n0191_p0956a20║深心思惟。我今為汝分別廣說。
T03n0191_p0956a21║佛言。色是無常是苦是空是無我法。又言。受
T03n0191_p0956a22║想行識是無常是苦是空是無我法。汝等知
T03n0191_p0956a23║否。如是世尊廣為分別時。耶舍母及乳母等
T03n0191_p0956a24║皆已宿植善本。今遇世尊為說妙法。如潔白
T03n0191_p0956a25║衣染成眾色。隨其所染皆得鮮妙。耶舍母等
T03n0191_p0956a26║亦復如是。世尊乃至廣為演說苦集滅道四
T03n0191_p0956a27║聖諦法。耶舍母等不起於座得法眼淨。斷除
T03n0191_p0956a28║貪愛離諸疑惑。而於諸法知見無礙。即從座
T03n0191_p0956a29║起住立佛前白言。世尊。五蘊三毒苦空無我
T03n0191_p0956b01║無常之法。我【CL060n0854_p0095b01】已實知。
T03n0191_p0956b02║爾時世尊即為受其三歸。受三歸竟歡喜踊
T03n0191_p0956b03║躍禮謝於佛。而又白言。食時已至。佛即默然。
T03n0191_p0956b04║於是長者及耶舍母。悉持所辦上妙香美種
T03n0191_p0956b05║種飲食。自手奉上佛及聖眾。佛與聖眾食畢
T03n0191_p0956b06║澡盥清淨已竟。是時長者及耶舍母。即於佛
T03n0191_p0956b07║前各坐卑座請佛說法。佛即化利令心歡喜。
T03n0191_p0956b08║時俱梨迦長者與耶舍母等。復白佛言。我有
T03n0191_p0956b09║少疑欲伸啟問。願佛開說斷我等疑。今我子
T03n0191_p0956b10║耶舍。當有何因而獲是果。乃於家中忽發此
T03n0191_p0956b11║心會遇世尊為說妙法。而得法服莊嚴其身。
T03n0191_p0956b12║獲諸漏盡證羅漢果。
T03n0191_p0956b13║爾時世尊告長者等言。過去世時波羅奈國。
T03n0191_p0956b14║不近不遠有一仙人。於彼而住。有慈悲心利
T03n0191_p0956b15║益眾生。恒入城中持缽乞食。時彼仙人會於
T03n0191_p0956b16║一日於四衢道見一死蟲。睹其壞爛又復臭
T03n0191_p0956b17║穢。過往之者不【CL060n0854_p0096a01】可瞻近。彼仙忽起思念。我身
T03n0191_p0956b18║無常不異於此。遂於輪迴而生厭離。當此之
T03n0191_p0956b19║時有一童子。亦見死蟲同彼仙人厭輪迴苦。
T03n0191_p0956b20║而彼仙人及以童子既厭輪迴。後勤修習解
T03n0191_p0956b21║脫正道。彼仙人者即我身是。彼童子者即耶
T03n0191_p0956b22║舍是。是故耶舍今遇於我。得聞妙法證無學
T03n0191_p0956b23║果。於是俱梨迦長者及諸眷屬。聞佛說已歡
T03n0191_p0956b24║喜信受禮謝而退。於是世尊將諸聖眾還歸
T03n0191_p0956b25║鹿野仙人住處。
T03n0191_p0956b26║爾時俱梨迦復有四子。一名布囉努。二名尾
T03n0191_p0956b27║摩羅。三名誐鑁缽帝。四名蘇摩斛。見彼耶舍
T03n0191_p0956b28║投佛出家證羅漢果。咸作斯念。我等云何猶
T03n0191_p0956b29║戀貪愛不求解脫。又復思惟。若今世間無最
T03n0191_p0956c01║上覺。復有何人說最上法。我等輪迴無能斷
T03n0191_p0956c02║絕。今值佛法宜生正信。當共捨家如彼耶舍
T03n0191_p0956c03║以求解脫。於是布囉努等兄弟四人。出波羅
T03n0191_p0956c04║【CL060n0854_p0096b01】奈國同詣佛所。頂禮佛足卻住一面。而白佛
T03n0191_p0956c05║言。我俱梨迦子耶舍之弟。今來投佛欲為沙
T03n0191_p0956c06║門。唯願世尊慈愍聽許。
T03n0191_p0956c07║爾時世尊即令弟子與剃鬚髮著袈裟衣。既
T03n0191_p0956c08║為沙門。又與說法。佛言。布囉努。汝為沙門當
T03n0191_p0956c09║行苦行。攝心不亂求真諦法。令心無我而於
T03n0191_p0956c10║諸法決定了知。盡生死源永斷輪轉以趣解
T03n0191_p0956c11║脫。時布囉努等聞佛世尊說是法已。正信決
T03n0191_p0956c12║定精勤修習。獲諸漏盡得心解脫。所作已作
T03n0191_p0956c13║梵行已立。我生已滅永斷輪迴證羅漢果。是
T03n0191_p0956c14║時乃有十大阿羅漢。
T03n0191_p0956c15║爾時波羅奈國中復有大族諸長者子正五十
T03n0191_p0956c16║人。與俱梨迦子常為朋友忽聞俱梨迦子耶
T03n0191_p0956c17║舍及布囉努等隨佛出家證於道果。咸作是
T03n0191_p0956c18║念。彼長者子耶舍及布囉努等。種族尊勝巨
T03n0191_p0956c19║富難倫。聰慧過人端嚴罕匹。常受快樂無【CL060n0854_p0097a01】諸
T03n0191_p0956c20║苦惱。猶能捨家學道以求解脫。我等云何猶
T03n0191_p0956c21║顧戀耶。諸長者子作是念已。出波羅奈國同
T03n0191_p0956c22║詣佛所。至佛所已頂禮佛足住立一面。諸長
T03n0191_p0956c23║者子同白佛言。我諸長者子正五十人。今欲
T03n0191_p0956c24║於佛法出家而為沙門。顧佛慈悲哀愍聽許。
T03n0191_p0956c25║佛言。善哉汝長者子。捨家為道今正是時。即
T03n0191_p0956c26║令弟子與剃鬚髮著袈裟衣度為沙門。是時
T03n0191_p0956c27║世尊又與說法令求勝果。佛言。汝長者子。各
T03n0191_p0956c28║各捨家為沙門者。當須一身行於苦行。攝心
T03n0191_p0956c29║不亂求真諦法。令心無我而於諸法決定了
T03n0191_p0957a01║知。盡生死源永斷輪轉以趣解脫。諸長者子
T03n0191_p0957a02║得聞世尊說是法已。正信決定精勤修習。獲
T03n0191_p0957a03║盡諸漏心得解脫。所作已作梵行已立。我生
T03n0191_p0957a04║已滅永斷輪迴。悉皆證得阿羅漢果。於是世
T03n0191_p0957a05║間始有六十大阿羅漢。
T03n0191_p0957a06║爾時世尊觀諸弟【CL060n0854_p0097b01】子而告之曰。我從無量劫
T03n0191_p0957a07║來勤行精進。乃於今日得成正覺。正為一切
T03n0191_p0957a08║眾生解諸繫縛。汝等今日悉於我處得聞正
T03n0191_p0957a09║法。漏盡解脫三明六通皆已具足。天上人間
T03n0191_p0957a10║離其繫縛。可與眾生為最福田。宜行慈愍隨
T03n0191_p0957a11║緣利樂。所言未竟。時彼罪魔名摩拏嚩迦。即
T03n0191_p0957a12║便遙知今日瞿曇沙門。與諸弟子在鹿野苑
T03n0191_p0957a13║中而共商議。謂言。汝等天上人間得離繫縛。
T03n0191_p0957a14║宜各隨緣而行利樂。我今若不令其惑亂。必
T03n0191_p0957a15║定化盡世間眾生。時彼罪魔摩拏嚩迦。自變
T03n0191_p0957a16║其身同世間人。如展臂頃即至佛所。住立佛
T03n0191_p0957a17║前說伽陀曰。
T03n0191_p0957a18║　汝解脫相非解脫　　得此解脫非沙門
T03n0191_p0957a19║　汝今自處大繫縛　　當欲解脫於何人
T03n0191_p0957a20║爾時世尊知是罪魔摩拏嚩迦來相惑亂。徒
T03n0191_p0957a21║自作業何能壞我。即說伽陀答罪魔曰。
T03n0191_p0957a22║【CL060n0854_p0098a01】　我於天上及人間　　已能解脫諸繫縛
T03n0191_p0957a23║　乃至無學離繫縛　　汝之罪魔不能破
T03n0191_p0957a24║時魔摩拏嚩迦聞是語已。即自思惟。此瞿曇
T03n0191_p0957a25║沙門知他心事必不能亂。唯自苦惱隱沒而
T03n0191_p0957a26║退。爾時世尊告諸苾芻。我已語汝。汝等已於
T03n0191_p0957a27║天上人間離諸繫縛。可愍念眾生而行化導。
T03n0191_p0957a28║汝等速去。時諸羅漢奉佛教敕禮辭而去。
T03n0191_p0957a29║爾時世尊與諸羅漢皆離鹿苑適悅之地。佛
T03n0191_p0957b01║即獨行往詣西曩野儞聚落烏魯尾螺池邊迦
T03n0191_p0957b02║囉波娑林下經行宴坐。時聚落中有六十賢
T03n0191_p0957b03║眾。在西曩野儞中將諸妓女及彼音樂。日日
T03n0191_p0957b04║作樂無有停罷。忽有一女於此快樂心生厭
T03n0191_p0957b05║離。捨眾逃避不知所至。時六十賢眾善根成
T03n0191_p0957b06║熟。因尋此女入迦囉波娑林。忽於樹下見佛
T03n0191_p0957b07║世尊驚訝非常。互相謂曰。今此沙門身如金
T03n0191_p0957b08║【CL060n0854_p0098b01】山光明晃耀。面目端正諸相具足。吉祥尊貴
T03n0191_p0957b09║無有倫匹。嘆不能已。即前行詣而發問言。沙
T03n0191_p0957b10║門。止此還曾見一女人來否。佛言。賢眾。此
T03n0191_p0957b11║處寂靜非女所遊。汝今來此為尋女人。何不
T03n0191_p0957b12║自為尋其身耶。是時賢眾聞佛所說即有省
T03n0191_p0957b13║悟。乃知前非而答佛言。我等先尋女人誠是
T03n0191_p0957b14║過咎。今自尋身。願垂指示。佛言。賢眾。汝既
T03n0191_p0957b15║如是且可安坐。我今為汝宣說法要。是賢眾
T03n0191_p0957b16║等即禮佛足退坐一面。
T03n0191_p0957b17║佛言。賢眾。布施持戒生天之因。雖復快樂非
T03n0191_p0957b18║為究竟。若求出離當斷煩惱。亦復分別生滅
T03n0191_p0957b19║之法。時彼賢眾纔聞是說蓋障即除。心內
T03n0191_p0957b20║思惟歡喜無量。佛知其意即為廣說苦集滅
T03n0191_p0957b21║道四聖諦法。彼賢眾等如潔白衣易染眾色。
T03n0191_p0957b22║隨彼所染皆得鮮好。而賢眾等。即於座上證
T03n0191_p0957b23║四聖諦微妙之理。既於諸法【CL060n0854_p0099a01】而得知見。貪愛
T03n0191_p0957b24║息滅疑惑永斷。乃於佛法證四無畏。即從座
T03n0191_p0957b25║起偏袒右肩。合掌向佛而作是言。唯願世尊。
T03n0191_p0957b26║慈哀知察我歸依佛歸依法歸依僧。自今已
T03n0191_p0957b27║去永不殺生。畢身奉持優婆塞戒。時六十賢
T03n0191_p0957b28║眾。於世尊所得聞法已。頂禮佛足歡喜而退。
T03n0191_p0957b29║【○】佛說眾許摩訶帝經卷第八【○】【○】【○】【○】【○】【○】【○】【CL060n0854_p0099b01】
