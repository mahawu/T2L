T03n0173_p0432c01║【□】
T03n0173_p0432c02║【CL061n0948_p0366a01】佛說福力太子因緣經卷第三
T03n0173_p0432c03║【□】
T03n0173_p0432c04║　　　　西天譯經三藏朝奉大夫試光祿卿傳
T03n0173_p0432c05║　　　　法大師賜紫沙門臣施護等奉　詔譯
T03n0173_p0432c06║爾時帝釋天主。見是福力。現生果報。希有
T03n0173_p0432c07║瑞相。又知人天悉皆胥悅。心頗異之。乃謂
T03n0173_p0432c08║福力太子言。太子汝今如是勤修勝行。有何
T03n0173_p0432c09║所求。太子白言。天主。我為求證阿耨多羅
T03n0173_p0432c10║三藐三菩提果。拯拔一切有情。出生死海。
T03n0173_p0432c11║悉令安住究竟涅槃。時帝釋天主。知福力太
T03n0173_p0432c12║子勤求阿耨多羅三藐三菩提。深心不動。猶
T03n0173_p0432c13║若須彌。稱可其意。作是讚言。善哉善哉。大
T03n0173_p0432c14║士汝有廣大最上願力。必當速證阿耨多羅
T03n0173_p0432c15║三藐三菩提。如是言已。隱身不現。
T03n0173_p0432c16║復次於後。彼國之王。耆年而終。其王未立
T03n0173_p0432c17║灌頂太子。於是王之宗族臣佐人民。共會議
T03n0173_p0432c18║言。我等于今當令何人紹灌頂位。時一人言。
T03n0173_p0432c19║若有福力大名稱者。可宜【CL061n0948_p0366b01】紹位。如是言已。眾
T03n0173_p0432c20║意悉同。即遣使人周行求訪。
T03n0173_p0432c21║是時福力太子。當繼王位。善根開發。與諸
T03n0173_p0432c22║侍從。出遊園林。太子行時。道路平坦。觸處
T03n0173_p0432c23║皆無荊棘砂礫。於其中路。吉祥相現。細雨
T03n0173_p0432c24║散空。旋布其頂。異色飛鳥。順次宛轉。童男
T03n0173_p0432c25║童女。發勝妙聲。踊躍奔馳。咸生歡悅。一切
T03n0173_p0432c26║人眾。身毛喜豎。皆得輕安。又聞空中悅意
T03n0173_p0432c27║之言。太子睹斯事相。即起思念。此相出現。
T03n0173_p0432c28║我當決定紹灌頂位。作是念已。進詣園中。
T03n0173_p0432c29║受諸福樂。其園有一大無憂樹。華開茂盛。
T03n0173_p0433a01║太子於彼安然寢寐。諸同往者。樂華果故。各
T03n0173_p0433a02║於園中。隨處遊賞。又復太子。福威力故。彼有
T03n0173_p0433a03║龍王。忽然從地涌出千葉微妙蓮華。其量廣
T03n0173_p0433a04║大。色香具足。最上可愛。而彼龍王。又以神力
T03n0173_p0433a05║除置太子。在蓮華上。爾時太子都無動覺。由
T03n0173_p0433a06║是漸過食時。日正中【CL061n0948_p0367a01】分。餘諸樹影悉皆移動。
T03n0173_p0433a07║唯無憂樹影。覆太子身。如故不動。又彼園中
T03n0173_p0433a08║諸餘華樹。皆悉傾向。大無憂樹。吉祥勝相。悅
T03n0173_p0433a09║意可觀。
T03n0173_p0433a10║時福力太子。夢見自身處穢污上。又見自身
T03n0173_p0433a11║穢污所染。又見自以舌舐虛空。又見自身蓮
T03n0173_p0433a12║華中立。又見自身上起山峰。又見眾人頂禮
T03n0173_p0433a13║於己。太子寤已。隨應占察。如上所夢。如我
T03n0173_p0433a14║夢見自身在於穢污上者。我必應居灌頂王
T03n0173_p0433a15║位。大富自在。斯為前相。如我所見穢污染
T03n0173_p0433a16║身者。我應處于大師子座。如我所見上起山
T03n0173_p0433a17║峰者。我應於一切處常居最上。如我所見眾
T03n0173_p0433a18║人頂禮者。我應為彼眾所尊重。如是等事。審
T03n0173_p0433a19║占其相。我今決定為灌頂王。
T03n0173_p0433a20║爾時彼國臣佐。先遣使人周行求訪到彼園
T03n0173_p0433a21║中。具見太子次第相續吉祥勝相。心生驚異。
T03n0173_p0433a22║此大福力。有大名稱。即時速還。具【CL061n0948_p0367b01】陳上事。時
T03n0173_p0433a23║諸臣佐。聞彼言已。皆生歡喜。即依法儀。悉
T03n0173_p0433a24║備所須。行詣園中。授其灌頂。到已見諸吉祥
T03n0173_p0433a25║勝相。
T03n0173_p0433a26║時福力太子。即於微妙大蓮華上。結加趺
T03n0173_p0433a27║坐。以福力開發故。四大天王。奉天莊嚴大
T03n0173_p0433a28║師子座。帝釋天主。奉天妙蓋。及眾寶拂。忉
T03n0173_p0433a29║利諸天。奉種種寶嚴飾露幔。散眾寶華。如雲
T03n0173_p0433b01║而下。四大王天。諸天子眾。雨種種寶。奏天
T03n0173_p0433b02║微妙可愛音樂。及散妙衣。國中園林。周遍
T03n0173_p0433b03║清淨。一切悉無荊棘砂礫。豎立幢幡珠繒
T03n0173_p0433b04║交絡。設妙香瓶。散諸異華與天宮等。帝釋
T03n0173_p0433b05║天主。敕毘首羯磨天子。普於園林。悉令化
T03n0173_p0433b06║出四寶所成廣大樓閣。以備太子。隨意受用。
T03n0173_p0433b07║時彼臣佐。又觀如是希有勝相。轉復異之。咸
T03n0173_p0433b08║各肅恭虔命。太子處師子座。頂禮尊奉。如
T03n0173_p0433b09║其法儀。為授灌頂。太子得灌頂已。身出光
T03n0173_p0433b10║明。周遍照耀。【CL061n0948_p0368a01】一由旬量。映蔽日光。而不顯
T03n0173_p0433b11║現。是時眾中。有一類人。見斯光已。咸悉稱
T03n0173_p0433b12║言。此勝光王。一類人言此福力王。
T03n0173_p0433b13║爾時福力王。將入王城。帝釋天主等。於其
T03n0173_p0433b14║王前。隨依法儀。作供獻已。隱復天宮。時福
T03n0173_p0433b15║力王。既入城已。善布國政。人民熾盛。安隱
T03n0173_p0433b16║豐樂。息諸鬥諍。卻除他敵。悉無賊盜。飢饉
T03n0173_p0433b17║疾病。愛護人民。猶如一子。華果樹林。悉皆
T03n0173_p0433b18║茂盛。時令不愆。稼穡豐阜。雨澤順時。大地
T03n0173_p0433b19║受潤。復次其後王之四兄。聞斯異事。咸生
T03n0173_p0433b20║驚怪。共會議言。福力太子。勝過我等。福慧
T03n0173_p0433b21║二全。以福力故。為大國王。最上大富。稱可
T03n0173_p0433b22║我心。我等今時宜共往彼。於是四兄。同詣
T03n0173_p0433b23║福力王所。到已即時咸祝之言。願汝最勝增
T03n0173_p0433b24║長壽命。又復讚言。善哉大王。汝昔要期。今
T03n0173_p0433b25║能固立福慧。若斯勝過我等。於他國中。統
T03n0173_p0433b26║王大位。皆由汝【CL061n0948_p0368b01】勝福力所成。我等親朋。具
T03n0173_p0433b27║悉瞻睹。
T03n0173_p0433b28║時福力王。從師子座。歡喜而下。致敬問訊。如
T03n0173_p0433b29║應施設高廣之座。命彼諸兄次第而坐。諸兄
T03n0173_p0433c01║即令王復本座。眾坐已定。作諸供獻。如先
T03n0173_p0433c02║所論。互談議已。皆生決定歡喜之心。時王
T03n0173_p0433c03║起尊重意。各以所奉。如是集會過二三日。王
T03n0173_p0433c04║為諸兄及彼人眾開發。令知福非福事。說伽
T03n0173_p0433c05║陀曰。
T03n0173_p0433c06║　無福者墮地獄中　　受大苦惱常無間
T03n0173_p0433c07║　或墮餓鬼或畜生　　受飢渴苦及負重
T03n0173_p0433c08║　無福之者壞其身　　無福為奴重疲極
T03n0173_p0433c09║　無福墮於聾啞中　　無福愚鈍多邪慧
T03n0173_p0433c10║　無福之者魑魅著　　無福之者醜形容
T03n0173_p0433c11║　無福多於下族生　　無福心亂人所惡
T03n0173_p0433c12║　無福之者多迷惑　　無福為他所輕謗
T03n0173_p0433c13║　無福之者諸所為　　雖復勤力不成就
T03n0173_p0433c14║【CL061n0948_p0369a01】　無福之者身麤澀　　悉無威光不可意
T03n0173_p0433c15║　無福之人兄所居　　草木青潤成枯瘁
T03n0173_p0433c16║　無福人所不隨順　　外境觸害亦復然
T03n0173_p0433c17║　諸惡鬼神羅剎娑　　常時侵嬈無福者
T03n0173_p0433c18║　無福者用藥治病　　返成非藥病增劇
T03n0173_p0433c19║　由無福故受貧窮　　復為他人所輕慢
T03n0173_p0433c20║　無福之人生子息　　其性麤惡眾憎嫌
T03n0173_p0433c21║　無福者雖眷屬多　　常時離散生苦惱
T03n0173_p0433c22║　無福者壞於眼目　　而復相續諸苦生
T03n0173_p0433c23║　多病皆由無福因　　小生疲病固難差
T03n0173_p0433c24║　無福之人多兇惡　　無福常發麤惡聲
T03n0173_p0433c25║　手指攣拳體不完　　語言人多不信順
T03n0173_p0433c26║　無福之人諸所有　　王官水火盜賊銷
T03n0173_p0433c27║　無福唯聞非愛言　　觸處常生於驚怖
T03n0173_p0433c28║　無福雖居平坦地　　隨處旋當荊棘生
T03n0173_p0433c29║【CL061n0948_p0369b01】　設或植種及經商　　雖常多作無義利
T03n0173_p0434a01║　無福者於一切時　　所有財寶皆散壞
T03n0173_p0434a02║　世間無少顧戀心　　實不可愛無善利
T03n0173_p0434a03║　諸無福者如是相　　智者當知皆破壞
T03n0173_p0434a04║　福者所作善護持　　於一切時無散失
T03n0173_p0434a05║　福者所行不懈倦　　常起堅固勇悍心
T03n0173_p0434a06║　如蓋覆蔭廣無邊　　復能制除諸惡雨
T03n0173_p0434a07║　猶犢隨母常飼乳　　福者如意善欲同
T03n0173_p0434a08║　又如劫樹悅意觀　　常獲一切所欲果
T03n0173_p0434a09║　福者能具忍辱力　　及得悅意大吉祥
T03n0173_p0434a10║　信行深固可依從　　生生皆具妙色相
T03n0173_p0434a11║　福者廣布大名稱　　能具多聞及智慧
T03n0173_p0434a12║　見者咸生愛樂心　　又能獲得聞持念
T03n0173_p0434a13║　福者臨終無疾病　　臨終亦復歡喜生
T03n0173_p0434a14║　極惡境相不現前　　遠離驚怖及苦惱
T03n0173_p0434a15║【CL061n0948_p0370a01】　福者臨終受天樂　　天宮樓閣現其前
T03n0173_p0434a16║　忉利諸天夜摩天　　彼彼天人來引接
T03n0173_p0434a17║　兜率天宮諸天子　　化樂天眾亦復然
T03n0173_p0434a18║　他化自在欲界天　　咸來衛護於福者
T03n0173_p0434a19║　福者猶如大梵王　　俱胝天眾皆宗奉
T03n0173_p0434a20║　於其一千梵界中　　廣大尊勝而自在
T03n0173_p0434a21║　福者諸所作皆成　　復常處於快樂位
T03n0173_p0434a22║　一切皆生愛樂心　　乃至外境無觸害
T03n0173_p0434a23║是時諸兄。及其人眾。聞伽陀已。於福力王。
T03n0173_p0434a24║心皆信伏。極大歡喜。現世他生。顯明開示。
T03n0173_p0434a25║一向悉知。福力最勝。
T03n0173_p0434a26║時福力王。為諸人眾廣說福事。開發心已。
T03n0173_p0434a27║觀察虛空。作是念言。快哉我今可能遍於王
T03n0173_p0434a28║城內外。悉雨種種珍寶衣服。發是心時。忽
T03n0173_p0434a29║有種種殊妙衣服。及悅意華諸妙珍寶。自天
T03n0173_p0434b01║而降。悉皆充滿王城內外。現是相【CL061n0948_p0370b01】時。人天
T03n0173_p0434b02║胥悅。咸生驚異。悉起廣大淨信之心。俱發
T03n0173_p0434b03║是言。快哉天子。有是福力。具大威德。復次
T03n0173_p0434b04║其後諸小國王。聞是事已。咸起思念。彼王
T03n0173_p0434b05║有大福力。具大名稱。我今宜應往彼尊奉。由
T03n0173_p0434b06║是諸王共會一處。各領四兵。所謂象馬車步
T03n0173_p0434b07║兵。眾同詣福力王所。下車前進。肅恭伸拜。合
T03n0173_p0434b08║掌白言。天子大福。具大名稱。為大國王。威
T03n0173_p0434b09║德特尊。我等今時故來親奉。
T03n0173_p0434b10║時福力王。即復致問。普為慰安。如次坐已。
T03n0173_p0434b11║并其官屬。各與無價上妙珍寶。又以十善法
T03n0173_p0434b12║門。普為攝化。是時諸王。俱獲勝利。各還本
T03n0173_p0434b13║國。
T03n0173_p0434b14║復次其後父眼力王。展轉聞知如是奇事。先
T03n0173_p0434b15║遣使人詣彼國已。自當速疾與諸官屬。終日
T03n0173_p0434b16║竟夜。促途前進。父王到已。愛念子故。即時
T03n0173_p0434b17║遙見。雙目淚垂。悲喜交盈。聲哀心切。速從車
T03n0173_p0434b18║下。前執其手。久而視之。【CL061n0948_p0371a01】父王乃言。我是汝
T03n0173_p0434b19║父。汝必深知。我今年耄衰朽。若斯國政甚難。
T03n0173_p0434b20║我不堪任。今付於汝。汝當負荷。言已即時
T03n0173_p0434b21║卸自寶冠。置於子頂。子如父教。兼統其國。
T03n0173_p0434b22║佛說福力太子因緣經卷第三【○】【○】【○】【○】【○】【○】【○】【○】【○】【○】
