T03n0172_p0424b01║【□】
T03n0172_p0424b02║【□】
T03n0172_p0424b03║【■】　　No. 172
T03n0172_p0424b04║【CL045n0432_p0829a01】佛說菩薩投身飴餓虎起塔因緣
T03n0172_p0424b05║經
T03n0172_p0424b06║【□】
T03n0172_p0424b07║　　　　北涼高昌國沙門法盛譯
T03n0172_p0424b08║如是我聞。一時佛遊乾陀越國毘沙門波羅
T03n0172_p0424b09║大城。於城北山巖蔭下。為國王臣民及天
T03n0172_p0424b10║龍八部人非人等。說法教化度人無數。教化
T03n0172_p0424b11║垂畢時佛微笑口出香光。光有九色遍照諸
T03n0172_p0424b12║國。香薰亦爾。時諸大眾睹光聞香皆大歡
T03n0172_p0424b13║喜。時光明還遶佛七匝復從口入。
T03n0172_p0424b14║爾時阿難整衣服長跪叉手白佛言。今者世
T03n0172_p0424b15║尊。現奇瑞相必有因緣。多所饒益眾生蒙祐。
T03n0172_p0424b16║唯願天尊說其因緣。
T03n0172_p0424b17║佛告阿難。如汝所言。諸佛密口凡所現相
T03n0172_p0424b18║有大因緣。汝欲聞乎。阿難曰諾。唯天中
T03n0172_p0424b19║天。佛告阿難。過去九劫時世無佛。有一大國
T03n0172_p0424b20║名乾陀摩提。王名乾陀尸利。夫人名曰差
T03n0172_p0424b21║摩目佉。太子名曰栴檀摩提。其國廣博豐樂
T03n0172_p0424b22║【CL045n0432_p0829b01】饒人。人壽千五百歲。太子福德天下太平無
T03n0172_p0424b23║偷劫賊。人民和順不相剋伐。太子慈仁聰明
T03n0172_p0424b24║智慧貫練群籍及九十六種道術威儀靡不通
T03n0172_p0424b25║達。少小已來常好布施。於身命財無所遺惜。
T03n0172_p0424b26║慈育眾生甚於赤子。大悲普覆平等無二。孝
T03n0172_p0424b27║養父母禮儀備舉。
T03n0172_p0424b28║爾時父王為太子去城不遠造立園觀。其園
T03n0172_p0424b29║縱廣面八由旬。列種華果奇禽異鳥清淨嚴
T03n0172_p0424c01║好。處處皆有流泉浴池。池中常有優缽羅華
T03n0172_p0424c02║缽頭摩華拘物頭華分陀利華。及餘雜種赤
T03n0172_p0424c03║白蓮華。孔雀鴻𪁡鵁鶄鴛鴦遊戲其中。清
T03n0172_p0424c04║涼香潔微妙第一。爾時太子與群臣百官及
T03n0172_p0424c05║后妃婇女。導從前後詣園遊戲。經一七日迴
T03n0172_p0424c06║駕還宮。爾時國界有貧窮孤獨老病百疾。聞
T03n0172_p0424c07║太子還悉來在道側。張手向太子。太子見已
T03n0172_p0424c08║即以身瓔珞服飾及金錢【CL045n0432_p0830a01】銀錢車乘象馬。悉
T03n0172_p0424c09║用布施。及至城門無復餘物。貧者猶多恨不
T03n0172_p0424c10║周足。太子還宮念諸貧人憂不能食。
T03n0172_p0424c11║王問太子。為何恨也。太子答曰。近出遊觀
T03n0172_p0424c12║見諸貧人。夾在路側求索所乏。即以身所
T03n0172_p0424c13║有施之。猶不周足故自愁耳。今欲從大王乞
T03n0172_p0424c14║中藏財物周給天下。不審大王賜所願不。王
T03n0172_p0424c15║言。國家庫藏防備緩急不宜私用。於是太子。
T03n0172_p0424c16║所願不果愁倍於前。太子傍臣名曰闍耶。見
T03n0172_p0424c17║太子不食悲感懊惱。長跪叉手白太子言。臣
T03n0172_p0424c18║有金錢十千。奉上大天隨意所用。願莫憂
T03n0172_p0424c19║貧飲食如先。錢若不足臣當賣身供奉大
T03n0172_p0424c20║天。於是闍耶即以金錢十千奉上太子。太
T03n0172_p0424c21║子使人持錢出城布施貧人。盡十千數猶不
T03n0172_p0424c22║周遍。還白太子金錢已盡貧者尚多。於是
T03n0172_p0424c23║太子即使傍臣料撿私藏。復得金錢十千
T03n0172_p0424c24║施諸貧人猶【CL045n0432_p0830b01】不充足。
T03n0172_p0424c25║太子自念。夫人之苦皆由貧窮求不得苦。今
T03n0172_p0425a01║當自賣所愛之身。救彼人苦令得安樂。思惟
T03n0172_p0425a02║是已卻珍寶衣。著凡故服默出宮城。投適他
T03n0172_p0425a03║國名裴提舍。自賣身與一婆羅門得千金錢。
T03n0172_p0425a04║以此金錢施諸貧人。時婆羅門。使奴將車
T03n0172_p0425a05║入山斫樵於市賣之。經於多時後復取薪。乃
T03n0172_p0425a06║於山中得牛頭栴檀一段重一百斤。時彼國
T03n0172_p0425a07║王本有癩病。醫方咒術不能令差。王便怒曰。
T03n0172_p0425a08║用醫何為。夫人百病皆有對治之藥。而我此
T03n0172_p0425a09║病何獨不蒙。令收諸醫於市斬刑。時有一醫
T03n0172_p0425a10║叩頭白王言。今王此病對治之藥世間難有。
T03n0172_p0425a11║雖有其名未曾見之。王曰。藥名何等。答曰。
T03n0172_p0425a12║名牛頭栴檀。王曰。夫人罪福業行不同。自
T03n0172_p0425a13║有福人脫有此藥。即教宣令天下。誰有此
T03n0172_p0425a14║藥。當分半國從其市之。時婆羅門喚奴語曰。
T03n0172_p0425a15║爾【CL045n0432_p0831a01】從來賣薪雖獲微直。不如今者富貴之利。
T03n0172_p0425a16║國王有病今以半國市牛頭栴檀。汝今可齎
T03n0172_p0425a17║此栴檀。往奉大王必得如意。吾當與汝同
T03n0172_p0425a18║此樂也。時奴即持牛頭栴檀奉上國王。
T03n0172_p0425a19║王得之已磨用塗身癩病即愈。王大歡喜。
T03n0172_p0425a20║舉國臣民各蒙慶賴。即召群臣大設施會。放
T03n0172_p0425a21║赦囚徒布施貧乏上下和樂。王使大臣破半
T03n0172_p0425a22║宮殿。及所領國民金銀珍寶錢財穀帛奴婢
T03n0172_p0425a23║車乘象馬牛羊悉皆分半。莊嚴寶車百乘馬
T03n0172_p0425a24║騎千匹。作倡伎樂香華幢幡百味飲食迎奴
T03n0172_p0425a25║還國。王便請之共坐寶床。作倡伎樂飲食
T03n0172_p0425a26║娛樂。王問奴曰。見卿福德威相有殊於世。何
T03n0172_p0425a27║緣處賤願聞其志。奴曰甚善。卿欲聞者今當
T03n0172_p0425a28║說之。如卿所疑吾本非奴。卿頗曾聞乾陀
T03n0172_p0425a29║摩提國王有太子名栴檀摩提好布施不。答
T03n0172_p0425b01║曰。數聞但【CL045n0432_p0831b01】未見耳。曰吾便是也。
T03n0172_p0425b02║其王聞已倍更敬重。曰何緣致是。太子曰。
T03n0172_p0425b03║吾好布施盡國財物不足周用。窮者猶多本
T03n0172_p0425b04║願不遂。是以捨國自賣身耳。王曰。夫人宿
T03n0172_p0425b05║行隨業受報。修善則樂行惡受苦。非卿所
T03n0172_p0425b06║為。非父母與何乃虧國大望處險涉難。如
T03n0172_p0425b07║此之事天下少有。必有異見願說其意。太
T03n0172_p0425b08║子答曰。吾本發意誓度群生。行諸波羅蜜志
T03n0172_p0425b09║求菩提。王曰善哉。甚大隨喜。太子語王。今
T03n0172_p0425b10║以國還卿。唯求一願儻不見違。答曰。所願
T03n0172_p0425b11║何等。太子曰。欲得中藏錢財之物。以周給
T03n0172_p0425b12║天下貧窮孤老尪羸百病。肆意布施滿五十
T03n0172_p0425b13║日。其中功德與卿共之。王曰甚善。錢財之
T03n0172_p0425b14║物隨卿施用。所賞半國是卿功分。吾不敢
T03n0172_p0425b15║受。太子曰善。卿以財施我。我以國奉卿。我
T03n0172_p0425b16║好布施。卿之樂國。人物殊姓志欲不同。王
T03n0172_p0425b17║曰。此行【CL045n0432_p0832a01】弘深非吾所及。卿得道時願見濟
T03n0172_p0425b18║度。
T03n0172_p0425b19║太子即遣使宣告諸國。若有貧窮孤老尪羸
T03n0172_p0425b20║之者悉令來會爾時太子使人開諸庫藏運輦
T03n0172_p0425b21║財物於平坦地布施貧人滿五十日貧者得富
T03n0172_p0425b22║莫不歡喜。爾時太子委國去後。群臣驚怖啼
T03n0172_p0425b23║哭白王。昨夜忽亡太子不知所在。王聞是語
T03n0172_p0425b24║從床而落迷不識人。夫人宮中后妃婇女。及
T03n0172_p0425b25║臣佐吏民莫不驚怪。悲感懊惱舉聲號叫。
T03n0172_p0425b26║奔出四向追覓太子。時王夫人懼失太子忽
T03n0172_p0425b27║忽如狂。即與妃后褰裳被髮奔走出城。東
T03n0172_p0425b28║西馳逐尋覓太子。王恐夫人念子懊惱或能
T03n0172_p0425b29║致命。即與群臣嚴駕出城。追覓夫人并太子
T03n0172_p0425c01║消息。去國十里於空澤草中。乃見夫人從數
T03n0172_p0425c02║宮女。搥胸啼哭頭亂目腫。披百草叢求
T03n0172_p0425c03║覓太子。其王見已更增悲結。前捉夫人手。
T03n0172_p0425c04║啼淚交流諫夫人【CL045n0432_p0832b01】曰。吾子福德慈孝布施與
T03n0172_p0425c05║物無怨。盡以財物布施天下猶不周足。常懷
T03n0172_p0425c06║悔恨無物施用。子今密去必投他國求財布
T03n0172_p0425c07║施。或自賣身賙給貧乏。且共還宮勿大憂
T03n0172_p0425c08║愁。吾今當遣使到諸國中。訪問消息必得子
T03n0172_p0425c09║還。夫人罵曰。由王慳貪護惜錢財不愛念
T03n0172_p0425c10║子。今寧可以錢財為子身不。王曰。吾失在先
T03n0172_p0425c11║今悔何及。且共還宮保不失子。今當躬身
T03n0172_p0425c12║四出求索要得子還。夫人垂淚曰。今失我子
T03n0172_p0425c13║用生何為。寧死於此不空還也。我觀子身不
T03n0172_p0425c14║知飢渴。雖遭病苦不以為患。今還守空何
T03n0172_p0425c15║所恃怙。
T03n0172_p0425c16║於是太子后妃被髮亂頭號天叩地。四望
T03n0172_p0425c17║顧視不見太子。號天叩頭飲淚而言。天地日
T03n0172_p0425c18║月父母靈神。若我有罪今悉懺悔。願與我大
T03n0172_p0425c19║夫早得相見。於是國王強牽夫人及太子后
T03n0172_p0425c20║妃。載車還宮。太子爾時【CL045n0432_p0833a01】遙在他國。兩目手足
T03n0172_p0425c21║三反𥌎動。心中愁怖似有忘失。即辭彼王還
T03n0172_p0425c22║歸本國。王令傍臣莊嚴寶車百乘馬騎千匹。
T03n0172_p0425c23║金錢十千銀錢十萬。王有五百大臣人。以金
T03n0172_p0425c24║錢十千銀錢十萬。以贈送太子。王與群臣
T03n0172_p0425c25║十千萬人。送太子到國界頭。施設大會歡喜
T03n0172_p0426a01║相謝。於是別去。太子惟曰。從小已來足不
T03n0172_p0426a02║妄動目不妄𥌎。吾前出國不辭父母。必是
T03n0172_p0426a03║父母及國臣民。恐失我故憂愁苦惱。今當
T03n0172_p0426a04║速去令知消息。又復惟曰。道途曠遠不可卒
T03n0172_p0426a05║到。恐我父母。哀念情重或喪身命。當作何
T03n0172_p0426a06║方令消息速達。時有烏鳥善能人語。白太
T03n0172_p0426a07║子言。仁德至重恩潤普及。何憂不辦。欲
T03n0172_p0426a08║何所為吾當助之。太子答曰。欲託一事願見
T03n0172_p0426a09║不違。烏曰奉命。太子曰。煩卿送書與我父
T03n0172_p0426a10║王。烏曰。宜急今正是時。太子作書以授
T03n0172_p0426a11║與烏。烏【CL045n0432_p0833b01】口銜書飛到本國。以書置王前。王
T03n0172_p0426a12║披書讀。知太子消息甚大歡喜。即起入宮語
T03n0172_p0426a13║夫人曰。如我語卿知不失子。不過數日必
T03n0172_p0426a14║得見子。夫人聞已如死還穌。拍手稱善。曰令
T03n0172_p0426a15║一切天下安隱快樂。所願皆得壽命無量爾
T03n0172_p0426a16║時國中群臣豪族男女大小。聞太子還皆稱
T03n0172_p0426a17║萬歲。王即與群臣數千萬人。嚴駕導從出迎
T03n0172_p0426a18║太子。道路相逢。太子見父即下寶車。前接
T03n0172_p0426a19║足禮啟父王曰。子道不孝枉屈尊神。驚動
T03n0172_p0426a20║國界幸蒙原恕。王曰甚善。父子相見悲喜交
T03n0172_p0426a21║集迴駕還宮。舉國民庶莫不歡喜。遠方諸國
T03n0172_p0426a22║貧窮乞人。聞太子還多得錢財。皆從遠來詣
T03n0172_p0426a23║太子乞。太子使人擔輦錢物。於大路頭平
T03n0172_p0426a24║坦空地施諸貧人。一年之中日日不絕。四
T03n0172_p0426a25║方來者皆得如意。
T03n0172_p0426a26║爾時父王與諸大臣語太子曰。從今已往國
T03n0172_p0426a27║藏珍【CL045n0432_p0834a01】寶。隨所須用莫自疑難。夫施之德遠近
T03n0172_p0426a28║所重。冤敵惡人聞太子功德者。自然修善。
T03n0172_p0426a29║爾時有五通神仙道士名曰勇猛。與五百弟
T03n0172_p0426b01║子。在此山上大巖窟中。修禪行道志求菩提
T03n0172_p0426b02║欲度眾苦。教化天下皆令修善。爾時太子栴
T03n0172_p0426b03║檀摩提。齎持種種百味飲食。上山供養諸仙
T03n0172_p0426b04║道人。
T03n0172_p0426b05║於時仙師。咒願太子因為說法。太子心喜志
T03n0172_p0426b06║樂無為。不欲還國。顧惟宮室生地獄想。妻
T03n0172_p0426b07║子眷屬生杻械想。觀五欲樂為地獄想。思惟
T03n0172_p0426b08║是已即解瓔珞嚴身上服。及車馬人從悉付
T03n0172_p0426b09║傍臣遣令還國。
T03n0172_p0426b10║於是太子。披鹿皮衣留住山中。從師學道
T03n0172_p0426b11║攢尋道術。
T03n0172_p0426b12║時太子傍臣還國白王。太子上山供養仙人。
T03n0172_p0426b13║留彼學道不肯還宮。經書咒術悉令通達自
T03n0172_p0426b14║要不還。王曰。一何苦哉。世人得子以致歡
T03n0172_p0426b15║樂。憑賴老時益國除患。吾得【CL045n0432_p0834b01】此子常懷憂
T03n0172_p0426b16║苦。不欲富貴不親眷屬。此之惱子何道之有。
T03n0172_p0426b17║即召群臣共論此事。諸臣曰。太子好道不
T03n0172_p0426b18║貪世榮。志樂無為既不還國。非可如何。王
T03n0172_p0426b19║宜遣使審定其意。必不還者當量其宜。王即
T03n0172_p0426b20║遣使往問太子。吾今待子如渴思飲。停留
T03n0172_p0426b21║山中不還何意。今夫人后妃揮淚望途。悲
T03n0172_p0426b22║號懊惱不自任處。夫子道安親不宜苦逆。隨
T03n0172_p0426b23║使必還。使者受命旨曰如是。太子答曰。萬
T03n0172_p0426b24║物無常形不久存。室家歡娛離別則苦。姓
T03n0172_p0426b25║命由天不得自在。無常對至。雖有父子不
T03n0172_p0426b26║能相救。今求無為欲度眾苦。得道之日先
T03n0172_p0426b27║度父母。今此處不遠。亦當時往奉覲目下。
T03n0172_p0426b28║此志已定。王宜更計續立國嗣。還信白王。
T03n0172_p0426b29║具說上事。王即召集群臣。更立太子。時王
T03n0172_p0426c01║夫人與太子后妃婇女營從。齎持太子衣服
T03n0172_p0426c02║嚴身之具。及【CL045n0432_p0835a01】種種甘果飲食香華伎樂。導
T03n0172_p0426c03║從前後上山。到太子處飯諸仙眾。因迎太
T03n0172_p0426c04║子。夫人曰。夫種穀防飢掘井待渴。立郭防
T03n0172_p0426c05║賊養子侍老。汝今不還國者吾命不全。太
T03n0172_p0426c06║子長跪白夫人曰。捨家處山改形易服。如唾
T03n0172_p0426c07║出口不中食用。閑居道士於國無施。理分已
T03n0172_p0426c08║定非可改移。寧碎身於此終不還也。願母時
T03n0172_p0426c09║還尋爾修覲。
T03n0172_p0426c10║於是夫人及太子后妃。見太子至意堅固無
T03n0172_p0426c11║有還意。悲哭懊惱隨路而歸。於時國王唯望
T03n0172_p0426c12║夫人得太子還。與諸群臣出城迎待。唯見
T03n0172_p0426c13║夫人與太子后妃。被髮亂頭搥胸號叫隨路
T03n0172_p0426c14║空歸。王益不樂。群臣萬眾莫不啼淚。回駕
T03n0172_p0426c15║還宮。於是國王諫謝夫人及太子妻。吾子好
T03n0172_p0426c16║道世間難有。慈育普濟莫不蒙恩。此國之寶
T03n0172_p0426c17║非凡器也。今樂居山以修其志。但令安隱
T03n0172_p0426c18║時復相見。今且與子相【CL045n0432_p0835b01】去不遠。餉致飲食消
T03n0172_p0426c19║息往來可以自慰。
T03n0172_p0426c20║於是夫人得王諫已憂情小歇。時時遣人
T03n0172_p0426c21║齎持飲食。及諸甘果種種美膳。往到山中
T03n0172_p0426c22║供養太子。如是多年。太子亦時時下來問
T03n0172_p0426c23║訊父母。仍復還山修道。其山下有絕崖深
T03n0172_p0426c24║谷。底有一虎母新產七子。時天降大雪。
T03n0172_p0426c25║虎母抱子已經多日不得求食。懼子凍死守
T03n0172_p0426c26║餓護子。雪落不息母子飢困喪命不久。虎
T03n0172_p0426c27║母既為飢火所逼還欲噉子。時山上諸仙
T03n0172_p0426c28║道士。見是事已更相勸曰。誰能捨身救濟
T03n0172_p0426c29║眾生。今正是時。太子聞已唱曰善哉。吾願
T03n0172_p0427a01║果矣。往到崖頭下向望視。見虎母抱子為雪
T03n0172_p0427a02║所覆生大悲心。立住山頭寂然入定。即得
T03n0172_p0427a03║清淨無生法忍。觀見過去無數劫事。未來亦
T03n0172_p0427a04║爾。即還白師及五百同學。吾今捨身願各隨
T03n0172_p0427a05║喜。師曰。學道日淺知見未廣。何忽自【CL045n0432_p0836a01】夭捨
T03n0172_p0427a06║所愛身。太子答曰。吾昔有願應捨千身。前
T03n0172_p0427a07║已曾捨九百九十九身。今日所捨足滿千
T03n0172_p0427a08║身。是故捨耳。願師隨喜。師曰。卿志願高妙
T03n0172_p0427a09║無能及者。必先得道勿復見遺。太子辭師而
T03n0172_p0427a10║去。
T03n0172_p0427a11║於是大師與五百神仙道士涕淚滿目。送
T03n0172_p0427a12║太子到山崖頭。時有富蘭長者。將從男女五
T03n0172_p0427a13║百人。齎持食飲上山供養。見太子捨身悲
T03n0172_p0427a14║感啼哭。亦隨太子至山崖頭。
T03n0172_p0427a15║於是太子在眾人前發大誓願。我今捨身救
T03n0172_p0427a16║眾生命。所有功德速成菩提。得金剛身常樂
T03n0172_p0427a17║我淨無為法身。未度者令度。未解者令解。
T03n0172_p0427a18║未安者令安。我今此身無常苦惱眾毒所集
T03n0172_p0427a19║此身不淨九孔盈流。四大毒蛇之所蜇螫。
T03n0172_p0427a20║五拔刀賊追遂傷害。如此身者為無反
T03n0172_p0427a21║復。甘膳美味及五欲樂供養此身。命終之後
T03n0172_p0427a22║無善報恩。反墮地獄受無【CL045n0432_p0836b01】量苦。夫人身者。
T03n0172_p0427a23║唯應令苦不得與樂。
T03n0172_p0427a24║太子種種呵責其身諸過咎已。又發誓言。
T03n0172_p0427a25║今我以肉血救彼餓虎。餘舍利骨。我父母
T03n0172_p0427a26║後時必為起塔。令一切眾生身諸病苦宿罪
T03n0172_p0427a27║因緣湯藥針灸不得差者。來我塔處至心
T03n0172_p0427a28║供養。隨病輕重不過百日必得除愈。若實不
T03n0172_p0427a29║虛者。諸天降雨香華。諸天應聲雨曼陀羅
T03n0172_p0427b01║華。地皆振動。
T03n0172_p0427b02║太子即解鹿皮之衣以纏頭目。合手投身虎
T03n0172_p0427b03║前。於是虎母得食菩薩肉母子俱活。時崖
T03n0172_p0427b04║頭諸人下向望視。見太子為虎所噉骨肉狼
T03n0172_p0427b05║藉。悲號大叫聲動山中。或有搥胸自撲宛
T03n0172_p0427b06║轉臥地。或有禪思。或有叩頭懺悔太子。爾時
T03n0172_p0427b07║首陀會諸天。及天帝釋四天王等。日月諸天
T03n0172_p0427b08║數千萬眾。皆發無上菩提之心。作倡伎樂燒
T03n0172_p0427b09║香散華曼陀羅華供養太子。而唱是言。善哉
T03n0172_p0427b10║摩訶【CL045n0432_p0837a01】薩埵。從是不久當坐道場。如是三唱已
T03n0172_p0427b11║各還天宮。五百仙人皆發無上正真道意。神
T03n0172_p0427b12║仙大師得無生忍。
T03n0172_p0427b13║王及夫人明日遣使齎持飲食。上山餉太子。
T03n0172_p0427b14║到常住石室。唯見臥具鹿皮衣傘蓋缽盂錫
T03n0172_p0427b15║杖水瓶澡罐悉在室中。不見太子。周遍問
T03n0172_p0427b16║人無有應者。唯見仙人十十五五相向啼泣
T03n0172_p0427b17║到大師所。唯見仙師以手拄頰。涕淚滿目
T03n0172_p0427b18║呻吟而坐。周匝推問無有應對。使者怖
T03n0172_p0427b19║懼即以飲食施諸仙士。走還白夫人具說上
T03n0172_p0427b20║事。夫人曰。不見我子見諸仙不。答曰。但見
T03n0172_p0427b21║仙士十十五五相向泣涕。夫人曰。禍哉吾
T03n0172_p0427b22║子死矣。搥胸大叫奔走詣王。王聞是已從
T03n0172_p0427b23║床而落迷不知人。群臣萬眾來集王側叩頭
T03n0172_p0427b24║諫曰。太子在山未審虛實。何為哀慟。願王
T03n0172_p0427b25║小息。
T03n0172_p0427b26║於是王及夫人后妃婇女臣佐吏民褰裳徒
T03n0172_p0427b27║跣【CL045n0432_p0837b01】奔走上山。
T03n0172_p0427b28║爾時者長富蘭亦逆來告王曰。太子昨日投
T03n0172_p0427b29║身巖下。以肉飴虎。今唯餘骨狼藉在地。
T03n0172_p0427c01║於是長者。即引導王到太子屍處。王及夫
T03n0172_p0427c02║人后妃婇女群臣吏民。舉聲悲哭振動山谷。
T03n0172_p0427c03║王與夫人伏大子屍上。心肝斷絕悶不識人。
T03n0172_p0427c04║妃前扶頭理太子髮。心肝摧碎啼哭聲[言*害]。
T03n0172_p0427c05║曰一何薄命生亡我尊。今日永絕不復得見。
T03n0172_p0427c06║寧使我身碎如塵粉。不令我天奄忽如今。
T03n0172_p0427c07║太子已死我用活為。時群臣白王。太子布施
T03n0172_p0427c08║誓度群生。無常殺鬼所侵奪也。及未臭爛
T03n0172_p0427c09║宜設供養。即收骸骨出山谷口。於平坦地
T03n0172_p0427c10║積栴檀香薪及種種香木。諸香蘇油繒蓋
T03n0172_p0427c11║幢幡以用闍維太子。收取舍利以寶器盛之。
T03n0172_p0427c12║即於其中起七寶塔。種種寶物而莊挍之。其
T03n0172_p0427c13║塔四面縱廣十里。列種種華果流泉浴池端
T03n0172_p0427c14║嚴淨潔。王常【CL045n0432_p0838a01】令四部伎人。晝夜供養娛樂此
T03n0172_p0427c15║塔。
T03n0172_p0427c16║佛告阿難。時太子者我身是時父王者即
T03n0172_p0427c17║今我父閱頭檀是。時夫人者母摩耶是。爾
T03n0172_p0427c18║時后妃者今瞿夷是。時大臣闍耶者阿難
T03n0172_p0427c19║是。爾時山上神仙大師者彌勒是也。裴提舍
T03n0172_p0427c20║王者難陀是也。時婆羅門者羅雲是也。彌
T03n0172_p0427c21║勒菩薩從昔已來常是我師。以吾布施不惜
T03n0172_p0427c22║身命救眾生故。超越師前懸挍九劫。今致
T03n0172_p0427c23║得佛濟度無極。
T03n0172_p0427c24║佛說是時天龍及人八萬四千。皆發無上平
T03n0172_p0427c25║等道意。八千比丘漏盡結解得應真道。王與
T03n0172_p0428a01║群臣天龍鬼神聞佛所說。皆大歡喜禮佛
T03n0172_p0428a02║而去。
T03n0172_p0428a03║【○】【○】【★】　(丹鄉本續有)【☆】爾時國王聞佛說已。即於是處起
T03n0172_p0428a04║　立大塔。名為菩薩投身餓虎塔今現在。塔
T03n0172_p0428a05║　東面山【CL045n0432_p0838b01】下有僧房講堂精舍。常有五千眾
T03n0172_p0428a06║　僧四事供養法盛。爾時見諸國中。有人癩
T03n0172_p0428a07║　病及顛狂聾盲手腳躃跛。及種種疾病。悉
T03n0172_p0428a08║　來就此塔。燒香然燈香埿塗地修治掃灑。
T03n0172_p0428a09║　并叩頭懺悔百病皆愈。前來差者便去。後
T03n0172_p0428a10║　來輒爾。常有百餘人。不問貴賤皆爾。終
T03n0172_p0428a11║　無絕時。【○】【○】【○】【○】【○】【○】【○】【○】【○】
T03n0172_p0428a12║【★】佛說菩薩投身飴餓虎起塔因緣經【☆】
