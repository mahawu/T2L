T03n0152_p0011b01║【□】
T03n0152_p0011b02║【CL033n0139_p0515a01】六度集經卷第三
T03n0152_p0011b03║【□】
T03n0152_p0011b04║　　　　吳康居國沙門康僧會譯
T03n0152_p0011b05║　　布施度無極經(此有十一章)
T03n0152_p0011b06║（一五）聞如是。一時佛在舍衛國祇樹給孤獨
T03n0152_p0011b07║園。佛告諸比丘。昔者有國王號和默。王
T03n0152_p0011b08║行仁平。愛民若子。正法治國。民無
T03n0152_p0011b09║怨心。其國廣大郡縣甚多。境界熾盛。五穀
T03n0152_p0011b10║豐熟。國無災毒。壽八萬歲。和默聖王明令
T03n0152_p0011b11║宮中。皇后貴人百官侍者。執綱維臣。教
T03n0152_p0011b12║以正法。各理所部。王常慈心愍念眾生。
T03n0152_p0011b13║悲其愚惑狂悖自墜。尋存道原喜無不
T03n0152_p0011b14║加。哀護眾生如天帝釋。殺盜淫泆兩
T03n0152_p0011b15║舌惡口妄言綺語嫉妒恚癡。如此之凶無
T03n0152_p0011b16║餘在心。孝順父母敬愛九親。尋追賢者
T03n0152_p0011b17║尊戴聖人。信佛信法信沙門言。信善有福
T03n0152_p0011b18║為惡有殃。以斯忠政十善明法自身執行。
T03n0152_p0011b19║重敕后妃下逮賤【CL033n0139_p0515b01】妾。皆令尊奉相率為
T03n0152_p0011b20║善。布告四鎮臣民巨細皆令帶誦心執修
T03n0152_p0011b21║行。國有貧者不任窮困。失計行盜財主
T03n0152_p0011b22║得之。將以啟聞。王曰。爾盜乎。盜者曰。
T03n0152_p0011b23║實盜。王曰爾何緣盜乎。盜者曰。實貧困無
T03n0152_p0011b24║以自活。違聖明法蹈火行盜。王悵愍之。
T03n0152_p0011b25║嘉其至誠。恧然內愧。長歎而云。民之飢
T03n0152_p0011b26║者即吾餓之。民之寒者即吾裸之。重曰。
T03n0152_p0011b27║吾勢能令國無貧者。民之苦樂在我而已。
T03n0152_p0011b28║即大赦其國出藏珍寶布施困乏。飢渴之
T03n0152_p0011b29║人即飲食之。寒者衣之。病者給藥。田園
T03n0152_p0011c01║舍宅金銀珠璣。車馬牛錢恣意所索。飛鳥
T03n0152_p0011c02║走獸都及眾蟲。五穀芻草亦從所好。自王
T03n0152_p0011c03║布施之後。國豐民富相率以道。民無殺者。
T03n0152_p0011c04║盜人財物。婬人婦女。兩舌惡口。妄言綺
T03n0152_p0011c05║語。嫉妒恚癡。兇愚之心。寂而消滅。皆信
T03n0152_p0011c06║佛信法信沙門。信為善有福作惡有
T03n0152_p0011c07║殃。【CL033n0139_p0516a01】舉國和樂。鞭杖不行。仇敵稱臣。戰器
T03n0152_p0011c08║朽于藏。牢獄無繫囚。人民稱善。我生遇
T03n0152_p0011c09║哉。天龍鬼神無不助喜祐護其國。毒害消
T03n0152_p0011c10║竭。五穀豐熟。家有餘財。王內獨喜。即得
T03n0152_p0011c11║五福。一者長壽。二者顏華日更好色。三者德
T03n0152_p0011c12║勳八方上下。四者無病氣力日增。五者四
T03n0152_p0011c13║境安隱心常歡喜。王後壽終。如強健人。飽
T03n0152_p0011c14║食快臥。忽然上生忉利天上。其國人民奉王
T03n0152_p0011c15║十戒。無入地獄餓鬼畜生道中者。壽終魂
T03n0152_p0011c16║靈皆得上天。佛告諸沙門。時和默王者
T03n0152_p0011c17║吾身是也。諸沙門聞經皆大歡喜。為佛作
T03n0152_p0011c18║禮而去。
T03n0152_p0011c19║（一六）佛說四姓經
T03n0152_p0011c20║聞如是。一時佛在舍衛國祇樹給孤獨園。
T03n0152_p0011c21║是時四姓家遭宿命殃。貧窶尤困。草衣草
T03n0152_p0011c22║席。菜糜自供。雖為極困。足不蹈無道之
T03n0152_p0011c23║宅。手不執【CL033n0139_p0516b01】無道之惠。志行清淨。眾邪不
T03n0152_p0011c24║能染其心。朝稟暮講。經戒不釋於口。世
T03n0152_p0011c25║尊所歎。眾智所敬。雖衣食不供於身口。
T03n0152_p0011c26║奉養聖眾。隨家所有菜糜草席。不忽一
T03n0152_p0011c27║日。諸沙門曰。四姓貧困。常有飢色。吾等不
T03n0152_p0011c28║可受彼常食。經說沙門一心守真。戒具行
T03n0152_p0011c29║高。志如天金。不珍財色唯經是寶。絕滅
T03n0152_p0012a01║六飢故誓除饉。何恥分衛而不行乎。共
T03n0152_p0012a02║詣佛所。本末陳之。世尊默然。後日四姓
T03n0152_p0012a03║身詣精舍。稽首畢一面坐。佛念諸沙門前
T03n0152_p0012a04║所啟事。問四姓曰。寧日慈施供養比丘
T03n0152_p0012a05║不。對曰唯然。舉門日供。但恨居貧。菜糜草
T03n0152_p0012a06║席。枉屈聖賢以為默默。眾祐曰。布施之行。
T03n0152_p0012a07║惟在四意。慈心向彼。悲心追愍。喜彼成
T03n0152_p0012a08║度護濟眾生。雖施微薄。其後所生天上人
T03n0152_p0012a09║中二道為常。所願自然。眼色耳聽鼻香口味。
T03n0152_p0012a10║身服上衣。心皆欣懌。不懼乏【CL033n0139_p0517a01】無也。若
T03n0152_p0012a11║施葌薄。心又不悅。後得其福。福中之薄。
T03n0152_p0012a12║官位七寶。得不足榮。處在薄中。心又慳
T03n0152_p0012a13║儉不敢衣食。惴惴恰恰未嘗歡喜。腹飢身寒
T03n0152_p0012a14║有似乞人。徒生徒死無善以自祐也。若施
T03n0152_p0012a15║以好心不懇誠。憍驁自恃。身不供恪。綺
T03n0152_p0012a16║求華名。欲遠揚己。後有少財。世人空稱。以
T03n0152_p0012a17║為巨億。內懼劫奪。衣常葌薄。食未嘗甘。亦
T03n0152_p0012a18║為空生空死。比丘未嘗履其門。遠離三尊。
T03n0152_p0012a19║恒近惡道。惠以好物。四等敬奉。手自斟酌。
T03n0152_p0012a20║存意三尊。誓令眾生逢佛昇天。苦毒消
T03n0152_p0012a21║滅。後世所生願無不得。值佛生天必如志
T03n0152_p0012a22║願也(此章別本在薩和檀王經後)。
T03n0152_p0012a23║（一七）昔有梵志。名曰維藍。榮尊位高。為飛行
T03n0152_p0012a24║皇帝。財難籌算。體好布施。名女上色。服飾
T03n0152_p0012a25║光世。以施與人。金缽盛銀粟。銀缽盛金
T03n0152_p0012a26║粟。澡甕盥槃四寶交錯。金銀食鼎中有百味。
T03n0152_p0012a27║秦水名牛皆以黃金韜衣。其角一牛【CL033n0139_p0517b01】者日
T03n0152_p0012a28║出四升湩。皆從犢子。織成寶服。明珠綻綴。
T03n0152_p0012a29║床榻幃帳。寶絡光目。名象良馬。金銀
T03n0152_p0012b01║鞍勒。絡以眾寶。諸車華蓋。虎皮為座。彫文
T03n0152_p0012b02║刻鏤無好不有。自名女以下至于寶車。
T03n0152_p0012b03║事事各有千八十四枚。以施與人。維藍慈
T03n0152_p0012b04║惠。八方上下。天龍善神無不助喜。如維藍
T03n0152_p0012b05║惠以濟凡庶。畢其壽命無日疲懈。不如
T03n0152_p0012b06║一日飯一清信具戒之女。其福倍彼不可
T03n0152_p0012b07║籌算。又為前施并清信女百。不如清信具
T03n0152_p0012b08║戒男一飯。具戒男百不如具戒女除饉一飯。
T03n0152_p0012b09║女除饉百。不如高行沙彌一人飯。沙彌百。
T03n0152_p0012b10║不如沙門一人具戒行者心無穢濁內外
T03n0152_p0012b11║清潔。凡人猶瓦石。具戒高行者。若明月珠
T03n0152_p0012b12║也。瓦石滿四天下。猶不如真珠一矣。又如
T03n0152_p0012b13║維藍布施之多。逮于具戒眾多之施。不如
T03n0152_p0012b14║飯溝港一。溝港百不如頻來一。頻來
T03n0152_p0012b15║【CL033n0139_p0518a01】百不如不還一。不還百不如飯應真一人。
T03n0152_p0012b16║又如維藍前施及飯諸賢聖。不如孝事其
T03n0152_p0012b17║親。孝者盡其心無外私。百世孝親。不如
T03n0152_p0012b18║飯一辟支佛。辟支佛百不如飯一佛。佛百
T03n0152_p0012b19║不如立一剎守三自歸。歸佛歸法歸比
T03n0152_p0012b20║丘僧。盡仁不殺。守清不盜。執貞不犯
T03n0152_p0012b21║他妻。奉信不欺。孝順不醉。持五戒。月
T03n0152_p0012b22║六齋。其福巍巍。勝維藍布施萬種名物。及
T03n0152_p0012b23║飯賢聖。甚為難算矣。持戒不如等心慈
T03n0152_p0012b24║育眾生。其福無盡也。雖為菜糜草席。執三
T03n0152_p0012b25║自歸。懷四等心。具持五戒。山海可秤量。
T03n0152_p0012b26║斯福難籌算也。佛告四姓。欲知維藍者
T03n0152_p0012b27║我身是。四姓聞經。心大歡喜。作禮而
T03n0152_p0012b28║去。
T03n0152_p0012b29║（一八）昔者菩薩身為鹿王。厥體高大。身毛五
T03n0152_p0012c01║色。蹄角奇雅。眾鹿伏從數千為群。國王出
T03n0152_p0012c02║獵。群鹿分散。投巖墮坑。盪樹貫棘。摧
T03n0152_p0012c03║破死傷所殺不【CL033n0139_p0518b01】少。鹿王睹之哽噎曰。吾為
T03n0152_p0012c04║眾長。宜當明慮擇地而遊。苟為美草而翔
T03n0152_p0012c05║於斯。凋殘群小。罪在我也。徑自入國。
T03n0152_p0012c06║國人睹之。僉曰。吾王有至仁之德。神鹿來
T03n0152_p0012c07║翔。以為國瑞。莫敢干之。乃到殿前。跪而
T03n0152_p0012c08║云曰。小畜貪生。寄命國界。卒逢獵者。蟲類
T03n0152_p0012c09║奔迸。或生相失。或死狼籍。天仁愛物。實
T03n0152_p0012c10║為可哀。願自相選日供太官。乞知其數
T03n0152_p0012c11║不敢欺王。王甚奇曰。太官所用日不
T03n0152_p0012c12║過一。不知汝等傷死甚多。若實如云。
T03n0152_p0012c13║吾誓不獵。鹿王退還。悉命群鹿。具以斯意
T03n0152_p0012c14║示其禍福。群鹿伏聽。自相差次。應先行者
T03n0152_p0012c15║每當就死。過辭其王。王為泣涕。誨喻之
T03n0152_p0012c16║曰。睹世皆死。孰有免之。尋路念佛。仁教
T03n0152_p0012c17║慈心。向彼人王慎無怨矣。日日若茲。中
T03n0152_p0012c18║有應行者而身重胎。曰死不敢避。乞須娩
T03n0152_p0012c19║娠更取其次欲以代之。其次頓首泣涕
T03n0152_p0012c20║而【CL033n0139_p0519a01】曰。必當就死。尚有一日一夜之生。斯
T03n0152_p0012c21║須之命。時至不恨。鹿王不忍枉其生命。
T03n0152_p0012c22║明日遁眾。身詣太官。廚人識之。即以上
T03n0152_p0012c23║聞。王問其故。辭答如上。王愴然為之流
T03n0152_p0012c24║淚曰。豈有畜獸懷天地之仁殺身濟眾。
T03n0152_p0012c25║履古人弘慈之行哉。吾為人君。日殺眾生
T03n0152_p0012c26║之命。肥澤己體。吾好兇虐。尚豺狼之行乎。
T03n0152_p0012c27║獸為斯仁有奉天之德矣。王遣鹿去還
T03n0152_p0012c28║其本居。敕一國界。若有犯鹿者與人同罰。
T03n0152_p0012c29║自斯之後。王及群寮率化。黎民遵仁不殺。
T03n0152_p0013a01║潤逮草木。國遂太平。菩薩世世危命濟物。
T03n0152_p0013a02║功成德隆。遂為尊雄。佛告諸比丘。時鹿
T03n0152_p0013a03║王者是吾身也。國王者舍利弗是。菩薩慈惠
T03n0152_p0013a04║度無極行布施如是。
T03n0152_p0013a05║（一九）昔者菩薩身為鵠鳥。生子有三。時國大
T03n0152_p0013a06║旱。無以食之。裂腋下肉以濟其命。三子疑
T03n0152_p0013a07║曰。斯肉【CL033n0139_p0519b01】氣味與母身氣相似無異。得無
T03n0152_p0013a08║吾母以身肉餐吾等乎。三子愴然有悲
T03n0152_p0013a09║傷之情。又曰。寧殞吾命不損母體也。於
T03n0152_p0013a10║是閉口不食。母睹不食而更索焉。天神
T03n0152_p0013a11║歎曰。母慈惠難喻。子孝希有也。諸天祐
T03n0152_p0013a12║之。願即從心。佛告諸比丘。鵠母者吾身是
T03n0152_p0013a13║也。三子者舍利弗．目連．阿難是也。菩薩慈惠
T03n0152_p0013a14║度無極行布施如是(此章別本在維藍章後)。
T03n0152_p0013a15║（二○）昔者菩薩為孔雀王。從妻五百。委其舊
T03n0152_p0013a16║匹。欲青雀妻。青雀唯食甘露好果。孔雀為
T03n0152_p0013a17║妻日行取之。其國王夫人有疾。夢睹孔
T03n0152_p0013a18║雀云其肉可為藥。寤以啟聞。王命獵士
T03n0152_p0013a19║疾行索之。夫人曰。誰能得之。娉以季
T03n0152_p0013a20║女賜金百斤。國之獵士分布行索。睹孔雀
T03n0152_p0013a21║王從一青雀在常食處。即以蜜糗每處塗
T03n0152_p0013a22║樹。孔雀輒取以供其妻。射師以糗塗身尸
T03n0152_p0013a23║踞。孔雀取糗。人應獲焉。孔雀曰。【CL033n0139_p0520a01】子之勤身
T03n0152_p0013a24║必為利也。吾示子金山可為無盡之寶。
T03n0152_p0013a25║子原吾命矣。人曰。大王賜吾金百斤
T03n0152_p0013a26║妻以季女。豈信汝言乎。即以獻王。孔雀
T03n0152_p0013a27║曰。大王懷仁。潤無不周。願納微言。乞得
T03n0152_p0013a28║少水。吾以慈咒。服之疾即愈矣。若其無
T03n0152_p0013a29║效受罪不晚。王順其意。夫人服之。眾疾皆
T03n0152_p0013b01║愈。華色煒曄。宮人皆然。舉國歎王弘
T03n0152_p0013b02║慈。全孔雀之命。獲延一國之壽。雀曰。願得
T03n0152_p0013b03║投身于彼大湖。并咒其水。率土黎民。眾疾
T03n0152_p0013b04║可愈。若有疑望願以杖捶吾足。王曰
T03n0152_p0013b05║可。雀即咒之。國人飲水。聾聽盲視。瘖語
T03n0152_p0013b06║痀申。眾疾皆然。夫人疾除。國人並得無病。
T03n0152_p0013b07║無有害孔雀之心。雀具知之。向王陳曰。
T03n0152_p0013b08║受王生潤之恩。吾報濟一國之命。報畢乞
T03n0152_p0013b09║退。王曰可。雀即翔飛昇樹重曰。天下有
T03n0152_p0013b10║三癡。王曰。何謂三。一者吾癡。二者獵士
T03n0152_p0013b11║癡。三者大王癡。王曰。願釋【CL033n0139_p0520b01】之。雀曰。
T03n0152_p0013b12║諸佛重戒以色為火。燒身危命之由也。
T03n0152_p0013b13║吾捨五百供養之妻。而貪青雀。索食供
T03n0152_p0013b14║之有如僕使。為獵網所得。殆危身命。斯
T03n0152_p0013b15║吾癡也。獵士癡者。吾至誠之言。捨一山
T03n0152_p0013b16║之金。棄無窮之寶。信夫人邪偽之欺。望季
T03n0152_p0013b17║女之妻。睹世狂愚皆斯類矣。捐佛至誠之
T03n0152_p0013b18║戒。信鬼魅之欺。酒樂婬亂。或致破門之禍。
T03n0152_p0013b19║或死入太山其苦無數。思還為人猶無羽
T03n0152_p0013b20║之鳥欲飛昇天。豈不難哉。婬婦之妖喻
T03n0152_p0013b21║彼䰡𩲐。亡國危身靡不由之。而愚夫
T03n0152_p0013b22║尊之。萬言無一誠也。而射師信之。斯謂
T03n0152_p0013b23║獵者愚矣。王得天醫除一國疾。諸毒都滅。
T03n0152_p0013b24║顏如盛華。巨細欣賴而王放之。斯謂王
T03n0152_p0013b25║愚矣。佛告舍利弗。孔雀王。自是之後。周
T03n0152_p0013b26║旋八方。輒以神藥。慈心布施。愈眾生病。孔
T03n0152_p0013b27║雀王者吾身是。國王者舍利弗是。獵士
T03n0152_p0013b28║者調【CL033n0139_p0521a01】達是。夫人者調達妻是也。菩薩慈惠
T03n0152_p0013b29║度無極行布施如是。
T03n0152_p0013c01║（二一）昔者梵志。年百二十。執貞不娶婬泆
T03n0152_p0013c02║窈盡。靖處山澤不樂世榮。以茅草為
T03n0152_p0013c03║廬。蓬蒿為席。泉水山果。趣以支命。志弘行
T03n0152_p0013c04║高。天下歎德。王娉為相。志道不仕。處于
T03n0152_p0013c05║山澤數十餘載。仁逮眾生禽獸附恃。時有
T03n0152_p0013c06║四獸狐．獺．猴．兔。斯四獸曰。供養道士
T03n0152_p0013c07║靖心聽經。積年之久。山果都盡。道士欲徙
T03n0152_p0013c08║尋果所盛。四獸憂曰。雖有一國榮華之士。
T03n0152_p0013c09║猶濁水滿海。不如甘露之斗升也。道士
T03n0152_p0013c10║去者不聞聖典。吾為衰乎。各隨所宜求
T03n0152_p0013c11║索飲食以供道士。請留此山。庶聞大法。僉
T03n0152_p0013c12║然曰可。獼猴索果。狐化為人。得一囊糗。
T03n0152_p0013c13║獺得大魚。各曰。可供一月之糧。兔深自
T03n0152_p0013c14║惟。吾當以何供道士乎。曰。夫生有死。身
T03n0152_p0013c15║為朽器。猶當棄捐。食凡夫【CL033n0139_p0521b01】萬不如道士
T03n0152_p0013c16║一。即行取樵然之為炭。向道士曰。吾身
T03n0152_p0013c17║雖小可供一日之糧。言畢即自投火。火為
T03n0152_p0013c18║不然。道士睹之感其若斯。諸佛歎德。天
T03n0152_p0013c19║神慈育。道士遂留。日說妙經。四獸稟誨。佛
T03n0152_p0013c20║告諸沙門。梵志者錠光佛是也。兔者吾身
T03n0152_p0013c21║是也。獼猴者秋鷺子是也。狐者阿難是
T03n0152_p0013c22║也。獺者目連是也。菩薩慈惠度無極行布
T03n0152_p0013c23║施如是。
T03n0152_p0013c24║（二二）昔者菩薩為大理家。積寶齊國。常好濟
T03n0152_p0013c25║貧惠逮眾生。受一切歸猶海含流。時有友
T03n0152_p0013c26║子。以泆蕩之行。家賄消盡。理家愍焉。教之
T03n0152_p0013c27║曰。治生以道。福利無盡。以金千兩給子
T03n0152_p0013c28║為本。對曰敬諾。不敢違明誨。即以行賈。
T03n0152_p0013c29║性邪行嬖。好事鬼妖。婬蕩酒樂。財盡復窮。
T03n0152_p0014a01║如斯五行𣩠盡其財。窮還守之。時理家門
T03n0152_p0014a02║外糞上有死鼠。理家示之曰。夫聰明之
T03n0152_p0014a03║善士者。可以彼死鼠治生成居也。有金
T03n0152_p0014a04║【CL033n0139_p0522a01】千兩而窮困乎。今復以金千兩給汝。時
T03n0152_p0014a05║有乞兒。遙聞斯誨愴然而感。進猶乞食。還
T03n0152_p0014a06║取鼠去。循彼妙教。具乞諸味。調和炙之。
T03n0152_p0014a07║賣得兩錢。轉以販菜。致有百餘。以微致
T03n0152_p0014a08║著。遂成富姓。閑居憶曰。吾本乞兒。緣致斯
T03n0152_p0014a09║賄乎。寤曰。由賢理家訓彼兒頑。吾致
T03n0152_p0014a10║斯寶。受恩不報。謂之背明。作一銀案。又
T03n0152_p0014a11║為金鼠。以眾名珍滿其腹內。羅著案上。又
T03n0152_p0014a12║以眾寶瓔珞其邊。具以眾甘。禮彼理家。
T03n0152_p0014a13║陳其所以。今答天潤。理家曰。賢哉丈夫可
T03n0152_p0014a14║為教訓矣。即以女妻之。居處眾諸都以
T03n0152_p0014a15║付焉。曰汝為吾後當奉佛三寶。以四等心
T03n0152_p0014a16║救濟眾生。對曰。必修佛教矣。後為理家
T03n0152_p0014a17║之嗣。一國稱孝。佛告諸沙門。理家者吾身
T03n0152_p0014a18║是也。彼蕩子者調達是。以鼠致富者槃特
T03n0152_p0014a19║比丘是。調達懷吾六億品經。言順行逆。
T03n0152_p0014a20║死入太山地獄。槃特比【CL033n0139_p0522b01】丘。懷吾一句。乃
T03n0152_p0014a21║致度世。夫有言無行。猶膏以明自賊。斯
T03n0152_p0014a22║小人之智也。言行相扶。明猶日月。含懷
T03n0152_p0014a23║眾生成濟萬物。斯大人之明也。行者是地。
T03n0152_p0014a24║萬物所由生矣。菩薩慈惠度無極行布施
T03n0152_p0014a25║如是。
T03n0152_p0014a26║（二三）昔有獨母為理家賃。守視田園。主人
T03n0152_p0014a27║有徨。餉過食時。時至欲食沙門從乞。心
T03n0152_p0014a28║存斯人。絕欲棄邪厥行清真。濟四海餓人
T03n0152_p0014a29║不如少惠淨戒真賢者。以所食分盡著
T03n0152_p0014b01║缽中。蓮華一枚著上貢焉。道人現神足
T03n0152_p0014b02║放光明。母喜歎曰。真所謂神聖者乎。願我後
T03n0152_p0014b03║生百子若茲。母終神遷應為梵志嗣矣。
T03n0152_p0014b04║其靈集梵志小便之處。鹿舐小便即感之
T03n0152_p0014b05║生。時滿生女。梵志育焉。年有十餘。光儀庠
T03n0152_p0014b06║步。守居護火。女與鹿戲。不覺火滅。父還恚
T03n0152_p0014b07║之。令行索火。女至人聚。一躇步處一蓮
T03n0152_p0014b08║華生。【CL033n0139_p0523a01】火主曰。爾遶吾居三匝。以火與爾。
T03n0152_p0014b09║女即順命。華生陸地圍屋三重。行者住足
T03n0152_p0014b10║靡不雅奇。斯須宣聲聞其國王。王命工
T03n0152_p0014b11║相相其貴賤。師曰。必有聖嗣傳祚無窮。
T03n0152_p0014b12║王命賢臣娉迎禮備。容華奕奕。宮人莫如。
T03n0152_p0014b13║懷妊時滿生卵百枚。后妃逮妾靡不嫉焉。
T03n0152_p0014b14║豫刻芭蕉為鬼形像。臨產以髮被覆其
T03n0152_p0014b15║面。惡露塗芭蕉以之示王。眾妖弊明。
T03n0152_p0014b16║王惑信矣。群邪以壺盛卵。密覆其口投
T03n0152_p0014b17║江流矣。天帝釋下以印封口。諸天翼衛。順
T03n0152_p0014b18║流停止。猶柱植地。下流之國。其王於臺
T03n0152_p0014b19║遙睹水中有壺流下。韑輝光耀似有乾
T03n0152_p0014b20║靈。取之觀焉。睹帝印文。發得百卵。令百
T03n0152_p0014b21║婦人懷育溫煖。時滿體成。產為百男。生有
T03n0152_p0014b22║上聖之智。不啟而自明。顏景跨世。相好希
T03n0152_p0014b23║有。力幹勢援。兼人百倍。言音之響有若師
T03n0152_p0014b24║子之吼。王即具白象百頭七寶【CL033n0139_p0523b01】鞍勒。以供
T03n0152_p0014b25║聖嗣。令征鄰國。四鄰降伏。咸稱臣妾。又
T03n0152_p0014b26║伐所生之國。國人巨細靡不悚慄。王曰。孰
T03n0152_p0014b27║有能卻斯敵者乎。夫人曰。大王無懼。
T03n0152_p0014b28║視敵所由攻城何方。臨之興觀。為王降
T03n0152_p0014b29║之。王即視敵所由而立觀矣。母登觀揚
T03n0152_p0014c01║聲曰。夫逆之大。其有三矣。不遠群邪
T03n0152_p0014c02║招二世咎。斯一也。生不識親而逆孝行。
T03n0152_p0014c03║斯二也。恃勢殺親毒向三尊。斯三也。懷
T03n0152_p0014c04║斯三逆其惡無蓋。爾等張口。信現于今。母
T03n0152_p0014c05║捉其乳天令湩射遍百子口。精誠之感飲
T03n0152_p0014c06║乳情哀。僉然俱曰。斯則吾親。泣涕交頸。
T03n0152_p0014c07║叉手步進。叩頭悔過。親嗣始會。靡不哀慟。
T03n0152_p0014c08║二國和睦。情過伯叔。異方欣然靡不稱
T03n0152_p0014c09║善。諸子睹世無常如幻。辭親學道。遠世
T03n0152_p0014c10║穢垢。九十九子皆得緣一覺。一子理國。
T03n0152_p0014c11║父王崩為王。大赦眾罪壞牢獄裂池塞。
T03n0152_p0014c12║免奴使。慰孝悌。養孤獨。開【CL033n0139_p0524a01】帑藏大布
T03n0152_p0014c13║施。隨民之願給。以十善為國法。人人
T03n0152_p0014c14║帶誦。家有孝子。興立塔寺供養沙門。
T03n0152_p0014c15║誦經論道口無四惡。諸毒歇盡。壽命益長。
T03n0152_p0014c16║天帝養護。猶親育子。佛告諸沙門。留為
T03n0152_p0014c17║王者吾身是也。父王者今白淨王是。母者
T03n0152_p0014c18║舍妙是。菩薩慈惠度無極行布施如是。
T03n0152_p0014c19║（二四）昔者菩薩。時為梵志。經學明達。國人
T03n0152_p0014c20║師焉。弟子五百。皆有儒德。體好布施猶
T03n0152_p0014c21║自護身。時世有佛。號啑如來無所著正
T03n0152_p0014c22║真尊最正覺。將導三界還神本無。菩薩睹
T03n0152_p0014c23║佛。欣然自歸。請佛及僧七日留家。以
T03n0152_p0014c24║禮供養。梵志弟子各諍所主。一人年稚師
T03n0152_p0014c25║使之行。還請事作。師曰。有事無作者爾
T03n0152_p0014c26║攝之焉。童子對曰。唯燈無主者也。師
T03n0152_p0014c27║曰。善哉弟子。以𤬪盛麻油膏。淨自洗浴。
T03n0152_p0014c28║白㲲纏頭。自手然之。天人龍鬼睹其猛力。
T03n0152_p0014c29║靡不拊【CL033n0139_p0524b01】手驚愕。而歎世未曾有。斯必為
T03n0152_p0015a01║佛矣。佛嘉之焉。令明徹夜而頭不損。心
T03n0152_p0015a02║定在經霍然無想。七日若茲都無懈惓
T03n0152_p0015a03║念矣。佛則授決。卻無數劫汝當為佛。號
T03n0152_p0015a04║曰錠光。項中肩上各有光明。教授拯濟
T03n0152_p0015a05║眾生獲度。其為無量。天人鬼龍。聞當
T03n0152_p0015a06║為佛。靡不嘉豫稽首拜賀。梵志念曰。彼
T03n0152_p0015a07║其得佛吾必得也。須當受決而佛去焉。前
T03n0152_p0015a08║稽首曰。今設微供誠吾盡心。願授吾決。佛
T03n0152_p0015a09║告梵志。童子作佛之時當授爾決。梵志聞
T03n0152_p0015a10║當得佛。喜忘有身。自斯之後。遂大布
T03n0152_p0015a11║施。飢食寒衣。病給醫藥。蜎飛蚑行蠕動之
T03n0152_p0015a12║類。隨其所食以時濟之。八方諸國。稱為仁
T03n0152_p0015a13║父也。佛告舍利弗。童子者錠光佛是。梵志
T03n0152_p0015a14║者吾身是也。菩薩慈惠度無極行布施如
T03n0152_p0015a15║是。
T03n0152_p0015a16║（二五）昔者菩薩。為大理家。積財巨億。常奉三
T03n0152_p0015a17║尊。慈【CL033n0139_p0525a01】向眾生。觀市睹鱉。心悼之焉。問價
T03n0152_p0015a18║貴賤。鱉主知菩薩有普慈之德尚濟眾
T03n0152_p0015a19║生。財富難數貴賤無違。答曰。百萬。能取
T03n0152_p0015a20║者善。不者吾當烹之。菩薩答曰。大善。即
T03n0152_p0015a21║雇如直持鱉歸家。澡護其傷。臨水放之。
T03n0152_p0015a22║睹其遊去。悲喜誓曰。太山餓鬼眾生之類。
T03n0152_p0015a23║世主牢獄早獲免難。身安命全如爾今也。
T03n0152_p0015a24║稽首十方。叉手願曰。眾生擾擾。其苦無量。
T03n0152_p0015a25║吾當為天為地。為旱作潤。為漂作筏。
T03n0152_p0015a26║飢食渴漿。寒衣熱涼。為病作醫。為冥作
T03n0152_p0015a27║光。若有濁世顛倒之時。吾當於中作佛度
T03n0152_p0015a28║彼眾生矣。十方諸佛皆善其誓。讚曰善哉。
T03n0152_p0015a29║必獲爾志。鱉後夜來齕其門。怪門有聲使
T03n0152_p0015b01║出睹鱉。還如事云。菩薩視之。鱉人語
T03n0152_p0015b02║曰。吾受重潤。身體獲全。無以答潤。
T03n0152_p0015b03║蟲水居物知水盈虛。洪水將至必為巨害
T03n0152_p0015b04║矣。願速嚴舟。臨時相迎。答曰大善。【CL033n0139_p0525b01】明晨
T03n0152_p0015b05║詣門如事啟王。王以菩薩宿有善名。信
T03n0152_p0015b06║用其言。遷下處高。時至鱉來曰。洪水至。
T03n0152_p0015b07║可速下載。尋吾所之。可獲無患。船尋
T03n0152_p0015b08║其後。有蛇趣船。菩薩曰取之。鱉云大善。
T03n0152_p0015b09║又睹漂狐。曰取之。鱉亦云善。又睹漂人
T03n0152_p0015b10║搏頰呼天。哀濟吾命。曰取之。鱉曰慎
T03n0152_p0015b11║無取也。凡人心偽。尟有終信。背恩追
T03n0152_p0015b12║勢。好為兇逆。菩薩曰。蟲類爾濟。人類吾
T03n0152_p0015b13║賤。豈是仁哉。吾不忍也。於是取之。鱉
T03n0152_p0015b14║曰悔哉。遂之豐土。鱉辭曰。恩畢請退。答
T03n0152_p0015b15║曰。吾獲如來無所著至真正覺者。必當相
T03n0152_p0015b16║度。鱉曰大善。鱉退蛇狐各去。狐以穴
T03n0152_p0015b17║為居。獲古人伏藏紫磨名金百斤。喜曰。當
T03n0152_p0015b18║以報彼恩矣。馳還曰。小蟲受潤獲濟微
T03n0152_p0015b19║命。蟲穴居之物。求穴以自安。獲金百斤。
T03n0152_p0015b20║斯穴非塚非家非劫非盜。吾精誠之所致。
T03n0152_p0015b21║願以貢賢。菩薩深惟。不取徒捐。無【CL033n0139_p0526a01】益於
T03n0152_p0015b22║貧民。取以布施。眾生獲濟。不亦善乎。
T03n0152_p0015b23║尋而取之。漂人睹焉。曰分吾半矣。菩薩即
T03n0152_p0015b24║以十斤惠之。漂人曰。爾掘塚劫金。罪福
T03n0152_p0015b25║應柰何。不半分之。吾必告有司。答曰。貧民
T03n0152_p0015b26║困乏。吾欲等施。爾欲專之。不亦偏乎。
T03n0152_p0015b27║漂人遂告有司。菩薩見拘無所告訴。唯
T03n0152_p0015b28║歸命三尊。悔過自責。慈願眾生早離八難。
T03n0152_p0015b29║莫有怨結如吾今也。蛇狐會曰。奈斯事
T03n0152_p0015c01║何。蛇曰。吾將濟之。遂銜良藥開關入
T03n0152_p0015c02║獄。見菩薩狀。顏色有損。愴而心悲。謂
T03n0152_p0015c03║菩薩言。以藥自隨。吾將齰太子。其毒尤
T03n0152_p0015c04║甚。莫能濟者。賢者以藥自聞。傳則愈矣。菩
T03n0152_p0015c05║薩默然。蛇如所云。太子命將殞。王令曰。
T03n0152_p0015c06║有能濟茲。封之相國。吾與參治。菩薩上
T03n0152_p0015c07║聞。傳之。即愈。王喜問所由。囚人本末自
T03n0152_p0015c08║陳。王悵然自咎曰。吾闇甚哉。即誅漂人
T03n0152_p0015c09║大赦其國。封為國相。執手入宮並坐【CL033n0139_p0526b01】而
T03n0152_p0015c10║曰。賢者說何書。懷何道。而為二儀之仁。惠
T03n0152_p0015c11║逮眾生乎。對曰。說佛經懷佛道也。王曰。
T03n0152_p0015c12║佛有要決。曰有之。佛說四非常。在之
T03n0152_p0015c13║者。眾禍殄。景祐昌。王曰善哉。願獲其
T03n0152_p0015c14║實。曰乾坤終訖之時。七日並列巨海都索。
T03n0152_p0015c15║天地烔然。須彌崩壞。天人鬼龍。眾生身
T03n0152_p0015c16║命。霍然燋盡。前盛今衰。所謂非常矣。明
T03n0152_p0015c17║士守無常之念。曰天地尚然。官爵國土。
T03n0152_p0015c18║焉得久存。得斯念者乃有普慈之志矣。
T03n0152_p0015c19║王曰。天地尚然。豈況國土。佛說非常。我
T03n0152_p0015c20║心信哉。理家又曰。苦之尤苦者。王宜知
T03n0152_p0015c21║之。王曰。願聞明誡。曰眾生識靈微妙難
T03n0152_p0015c22║知。視之無形。聽之無聲。弘也天下。高也
T03n0152_p0015c23║無蓋。汪洋無表。輪轉無際。然飢渴于六欲。
T03n0152_p0015c24║猶海不足于眾流。以斯數更太山燒煮諸
T03n0152_p0015c25║毒眾苦。或為餓鬼。洋銅沃口役作太山。或
T03n0152_p0015c26║為畜生。屠割剝裂。死輒更刃。【CL033n0139_p0527a01】苦痛無量。若
T03n0152_p0015c27║獲為人。處胎十月。臨生急笮。猶索絞
T03n0152_p0015c28║身。墮地之痛猶高隕下。為風所吹若火
T03n0152_p0015c29║燒己。溫湯洗之甚沸銅自沃。手葌摩身
T03n0152_p0016a01║猶刃自剝。如斯諸痛甚苦難陳。年長之
T03n0152_p0016a02║後。諸根並熟。首白齒隕。內外虛耗。存之
T03n0152_p0016a03║心悲。轉成重病。四大欲離。節節皆痛。坐
T03n0152_p0016a04║臥須人醫來加惱。命將欲終。諸風並興。截
T03n0152_p0016a05║筋碎骨。孔竅都塞。息絕神逝尋行所之。
T03n0152_p0016a06║若其昇天。天亦有貧富貴賤。延算之壽。福
T03n0152_p0016a07║盡罪來。下入太山餓鬼畜生。斯謂之苦。
T03n0152_p0016a08║王曰善哉。佛說苦要。我心信哉。理家又曰。
T03n0152_p0016a09║夫有必空。猶若兩木相鑽生火。火還燒木。
T03n0152_p0016a10║火木俱盡。二事皆空。往古先王宮殿臣民。
T03n0152_p0016a11║今者磨滅不睹所之。斯亦空也。王曰善
T03n0152_p0016a12║哉。佛說空要。我心信哉。理家又曰。夫身
T03n0152_p0016a13║地水火風矣。強為地。軟為水。熱為火。息為
T03n0152_p0016a14║風。命盡神去。【CL033n0139_p0527b01】四大各離。無能保全。故云非
T03n0152_p0016a15║身矣。王曰善哉。佛說非身。吾心信哉。身且
T03n0152_p0016a16║不保。豈況國土乎。痛夫我先王。不聞無上
T03n0152_p0016a17║正真最正覺非常苦空非身之教矣。理家曰。
T03n0152_p0016a18║天地無常。誰能保國者乎。胡不空藏布施
T03n0152_p0016a19║貧飢之人乎。王曰善哉。明師之教快哉。
T03n0152_p0016a20║即空諸藏。而布施貧乏。鰥寡孤兒令之
T03n0152_p0016a21║為親為子。民服炫煌。貧富齊同。舉國欣
T03n0152_p0016a22║欣。含笑且行。仰天歎曰。菩薩神化乃
T03n0152_p0016a23║至於茲乎。四方歎德。遂致太平。佛告諸沙
T03n0152_p0016a24║門。理家者是吾身也。國王者彌勒是。鱉
T03n0152_p0016a25║者阿難是。狐者鶖鷺子是。蛇者目連是。漂
T03n0152_p0016a26║人者調達是。菩薩慈惠度無極行布施如
T03n0152_p0016a27║是。
T03n0152_p0016a28║（二六）昔者菩薩為沙門行。恒處山林。慈心悲
T03n0152_p0016a29║愍。眾生長苦輪轉三界。何以濟之。靖心思
T03n0152_p0016b01║惟索道弘原。當以拯眾而衣有虱。身痒心
T03n0152_p0016b02║擾。道志不【CL033n0139_p0528a01】立。手探尋之即獲虱矣。中心愴
T03n0152_p0016b03║然。求以安之。正有獸骨徐以置中矣。虱
T03n0152_p0016b04║得七日之食。盡乃捨邁。展轉生死。菩薩得
T03n0152_p0016b05║佛。經緯教化。時天大雪絕行路人。國有理
T03n0152_p0016b06║家請佛并數千比丘。供養七日。厥心肅穆。
T03n0152_p0016b07║宗室僉然。而雪未晞。佛告阿難。敕諸沙門
T03n0152_p0016b08║皆還精舍。阿難言。主人恭肅。厥心未墮。雪
T03n0152_p0016b09║盛未息。分衛無處。世尊曰。主人意訖不復
T03n0152_p0016b10║供惠也。佛即引邁。沙門翼從還于精舍。
T03n0152_p0016b11║明日世尊告阿難。汝從主人分衛。阿難
T03n0152_p0016b12║奉教而行造主人門。門人睹之。無問其
T03n0152_p0016b13║所以也。有頃迴還。稽首長跪。如事啟焉。又
T03n0152_p0016b14║質其原。彼意無恒。何其疾乎。佛即為具說
T03n0152_p0016b15║如上。又曰。阿難吾以慈心濟虱微命。惠之
T03n0152_p0016b16║朽骨七日之食。今獲供養盡世上獻。宿命
T03n0152_p0016b17║施恩。恩齊七日。故其意止不復如前也。豈
T03n0152_p0016b18║況慈心向佛逮沙門【CL033n0139_p0528b01】眾。持戒清淨無欲高行。
T03n0152_p0016b19║內端己心。表以慈化。恭惠高行比丘一人。
T03n0152_p0016b20║踰施凡庶累劫盡情也。所以然者。比丘
T03n0152_p0016b21║擁懷。佛經有戒有定有慧解脫度知見
T03n0152_p0016b22║種。以斯五德慈導眾生。令遠三界萬苦
T03n0152_p0016b23║之禍矣。阿難曰。遇哉斯理家。面獲慈養如
T03n0152_p0016b24║來無所著正真道最正覺道法御天人師并諸
T03n0152_p0016b25║沙門。或有溝港頻來不還應真。或有開士。
T03n0152_p0016b26║建大弘慈將導眾生者乎。斯福難量。其若
T03n0152_p0016b27║海矣。難稱其猶地也。佛言。善哉。阿難。真
T03n0152_p0016b28║如所云。佛時難遇。經法難聞。比丘僧難
T03n0152_p0016b29║得供養。如漚曇華時一有耳。佛說如是。比
T03n0152_p0016c01║丘歡喜稽首承行。菩薩慈惠度無極行布施
T03n0152_p0016c02║如是。
T03n0152_p0016c03║【○】【○】六度集經卷第三【CL033n0139_p0529a01】【CL033n0139_p0529b01】
