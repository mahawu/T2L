T03n0152_p0032a04║【□】
T03n0152_p0032a05║【□】
T03n0152_p0032a06║【CL033n0139_p0571a01】六度集經卷第六
T03n0152_p0032a07║【□】
T03n0152_p0032a08║　　　　吳康居國沙門康僧會譯
T03n0152_p0032a09║　　精進度無極章第四(此有十九章)
T03n0152_p0032a10║精進度無極者。厥則云何。精存道奧。進
T03n0152_p0032a11║之無怠。臥坐行步。喘息不替。其目彷彿。
T03n0152_p0032a12║恒睹諸佛靈像變化立己前矣。厥耳聽聲。
T03n0152_p0032a13║恒聞正真垂誨德音。鼻為道香。口為道
T03n0152_p0032a14║言。手供道事。足蹈道堂。不替斯志呼吸之
T03n0152_p0032a15║間矣。憂愍眾生長夜沸海。洄流輪轉。毒加
T03n0152_p0032a16║無救。菩薩憂之。猶至孝之喪親矣。若夫
T03n0152_p0032a17║濟眾生之路。前有湯火之難刃毒之害。投
T03n0152_p0032a18║躬危命。喜濟眾難。志踰六冥之徒獲榮
T03n0152_p0032a19║華矣。
T03n0152_p0032a20║（五五）昔者菩薩。時為凡人。聞佛名號相好道
T03n0152_p0032a21║力。功德巍巍。諸天共宗。則高行者眾苦都
T03n0152_p0032a22║滅矣。菩薩存想。吟泣無寧。曰吾從得天師
T03n0152_p0032a23║經典翫誦。執行以致為佛。愈眾生病令
T03n0152_p0032a24║還【CL033n0139_p0571b01】本淨乎。時佛去世無除饉眾。莫由受
T03n0152_p0032a25║聞。鄰有凡夫其性貪殘。睹菩薩精進志
T03n0152_p0032a26║銳曰。吾知佛三戒一章。爾欲稟乎。菩薩聞
T03n0152_p0032a27║之。其喜無量。稽首足下。伏地請戒。知偈
T03n0152_p0032a28║者曰。斯為無上正真最正覺道法御天人師
T03n0152_p0032a29║之要教也。子欲徒聞之。豈其然乎。答曰。請
T03n0152_p0032b01║問法儀厥義何之。曰爾審懇誠者。身毛
T03n0152_p0032b02║一孔一針刺之。血流身痛心不悔者。尊教可
T03n0152_p0032b03║聞矣。答曰。聞佛則殞。吾欣為之。豈況
T03n0152_p0032b04║刺身而生存者乎。即布針以刺身。血若流
T03n0152_p0032b05║泉。菩薩喜於聞法。得無痛之定。天帝釋
T03n0152_p0032b06║睹菩薩志銳為其愴然。化令舉身一毛孔
T03n0152_p0032b07║者有一針矣。其人睹之照厥志高。即授之
T03n0152_p0032b08║曰。守口攝意身無犯惡。除是三行得賢徑
T03n0152_p0032b09║度。是諸如來無所著正真尊最正覺戒真說
T03n0152_p0032b10║也。菩薩聞戒歡喜稽首。顧視身針霍然
T03n0152_p0032b11║不現。【CL033n0139_p0572a01】顏景弈弈。氣力踰前。天人鬼龍
T03n0152_p0032b12║靡不歎懿。志進行高。踵指相尋。遂致得
T03n0152_p0032b13║佛。拯濟眾生。佛告諸比丘。授菩薩偈者今
T03n0152_p0032b14║調達是。調達雖先知佛偈。猶盲執燭炤。
T03n0152_p0032b15║彼不自明何益於己。菩薩銳志度無極精
T03n0152_p0032b16║進如是。
T03n0152_p0032b17║（五六）昔者菩薩。為獼猴王。常從五百獼猴遊
T03n0152_p0032b18║戲。時世枯旱。眾果不豐。其國王城去山不
T03n0152_p0032b19║遠。隔以小水。猴王將其眾入苑食果。苑
T03n0152_p0032b20║司以聞。王曰。密守無令得去。猴王知之。
T03n0152_p0032b21║愴然而曰。吾為眾長禍福所由。貪果濟命
T03n0152_p0032b22║而更誤眾。敕其眾曰。布行求虅。眾還
T03n0152_p0032b23║虅至。競各連續。以其一端縛大樹枝。猴
T03n0152_p0032b24║王自繫腰登樹投身。攀彼樹枝。虅短身
T03n0152_p0032b25║垂。敕其眾曰。疾緣虅度。眾以過畢。兩
T03n0152_p0032b26║掖俱絕。墮水邊岸。絕而復蘇。國王。晨往案
T03n0152_p0032b27║行獲大獼猴。能為人語。叩頭自陳云。野
T03n0152_p0032b28║獸貪生恃【CL033n0139_p0572b01】澤附國。時旱果乏。干犯天苑。
T03n0152_p0032b29║咎過在我。原赦其餘。蟲身朽肉。可供太官
T03n0152_p0032c01║一朝之餚也。王仰歎曰。蟲獸之長。殺身
T03n0152_p0032c02║濟眾。有古賢之弘仁。吾為人君。豈能如
T03n0152_p0032c03║乎。為之揮涕。命解其縛。扶著安土。敕一
T03n0152_p0032c04║國中恣猴所食。有犯之者罪與賊同。還
T03n0152_p0032c05║向皇后陳其仁澤。古賢之行未等於茲。
T03n0152_p0032c06║吾仁糸髮。彼踰崑崙矣。后曰善哉。奇矣
T03n0152_p0032c07║斯蟲也。王當恣其所食無令眾害。王曰。
T03n0152_p0032c08║吾已命矣。佛告諸比丘。獼猴王者吾身是也。
T03n0152_p0032c09║國王者阿難是也。五百獼猴者。今五百比
T03n0152_p0032c10║丘是。菩薩銳志度無極精進如是。
T03n0152_p0032c11║（五七）昔者菩薩。身為鹿王。力勢踰眾。仁愛普
T03n0152_p0032c12║覆。群鹿慕從。所遊近苑。牧人以聞。王率
T03n0152_p0032c13║士眾合圍逼之。鹿王乃知。垂泣而曰。爾
T03n0152_p0032c14║等斯厄。厥尤由我也。吾將沒命濟爾群
T03n0152_p0032c15║小。鹿王就索下前兩【CL033n0139_p0573a01】足曰。登吾踊出爾等
T03n0152_p0032c16║可全矣。群鹿如之咸獲免矣。身肉決裂。血
T03n0152_p0032c17║若流泉。躃地纔息。其痛難言。群鹿啼呼。
T03n0152_p0032c18║徘徊不去。人王睹其體殘。血流丹地。不見
T03n0152_p0032c19║鹿眾曰。斯者何以。鹿王對曰。執操不淑。
T03n0152_p0032c20║稟命為獸。尋求美草以全微命。干犯國
T03n0152_p0032c21║境罪應尤重。身肉雖盡兩脾五藏完具
T03n0152_p0032c22║尚存。惟願太官給一朝膳。王曰。爾何緣若
T03n0152_p0032c23║茲乎。鹿王本末陳其所以。其王惻然為之
T03n0152_p0032c24║流淚曰。爾為畜生。含乾坤之弘仁。毀命
T03n0152_p0032c25║以濟眾。吾為人君。苟貪好殺殘天所生。
T03n0152_p0032c26║即布重命。敕國黎庶。自今絕獵無貪鹿肉。
T03n0152_p0032c27║裂索舉鹿。安厝平地。群鹿睹其王仰天
T03n0152_p0032c28║悲號。各前舐瘡。分布採藥。咀咋傳之人王
T03n0152_p0032c29║睹焉。重為抆淚曰。君以子愛育其眾。眾以
T03n0152_p0033a01║親恩慕其君。為君之道可不仁乎。自斯絕
T03n0152_p0033a02║殺尚仁。天即祐之。國豐民熙。遐邇【CL033n0139_p0573b01】稱仁。
T03n0152_p0033a03║民歸若流。佛告鶖鷺子。鹿王者吾身是也。
T03n0152_p0033a04║五百鹿者。今五百比丘是也。人王者阿難
T03n0152_p0033a05║是。菩薩銳志度無極精進如是。
T03n0152_p0033a06║（五八）昔者菩薩。身為鹿王。名曰修凡。體毛
T03n0152_p0033a07║九色睹世希有。江邊遊戲。睹有溺人呼天
T03n0152_p0033a08║求哀。鹿愍之曰。人命難得而當殞乎。吾寧
T03n0152_p0033a09║投危以濟彼矣。即泅趣之曰。爾勿恐也。援
T03n0152_p0033a10║吾角騎吾背。今自相濟。人即如之。鹿出人
T03n0152_p0033a11║畢。息微殆絕。人活甚喜。遶鹿三匝。叩頭
T03n0152_p0033a12║陳曰。人道難遇。厥命惟重。大夫投危濟吾
T03n0152_p0033a13║重命。恩喻二儀。終始弗忘。願為奴使供
T03n0152_p0033a14║給所乏。鹿曰爾去。以吾軀命累汝終身。
T03n0152_p0033a15║夫有索我無云睹之。溺人敬諾沒命不
T03n0152_p0033a16║違。時國王名摩因光。稟操淳和慈育黎
T03n0152_p0033a17║庶。王之元后厥名和致。夢見鹿王身毛九
T03n0152_p0033a18║色。其角踰犀寐寤以聞。欲以鹿之皮角為
T03n0152_p0033a19║衣【CL033n0139_p0574a01】為珥。若不獲之妾必死矣。王重曰可。
T03n0152_p0033a20║晨向群巨說鹿體狀。布命募求。獲者封之
T03n0152_p0033a21║一縣。金缽滿之銀粟。銀缽滿之金粟。募
T03n0152_p0033a22║之若斯。溺人悅焉。曰吾獲一縣金銀滿缽。
T03n0152_p0033a23║終身之樂。鹿自殞命。余何豫哉。即馳詣宮。
T03n0152_p0033a24║如事陳聞啟之。斯須面即生癩。口為朽臭。
T03n0152_p0033a25║重曰。斯鹿有靈。王當率眾乃獲之耳。王即
T03n0152_p0033a26║興兵渡江尋之。鹿時與烏素結厚友。然其
T03n0152_p0033a27║臥睡不知王來。烏曰。友乎。王來捕子。鹿
T03n0152_p0033a28║疲不聞。啄耳重云。王來殺爾。鹿驚睹王彎
T03n0152_p0033a29║弓向己。疾馳造前跪膝叩頭曰。天王假吾
T03n0152_p0033b01║漏刻之命。欲陳愚情。王睹鹿然。即命息失。
T03n0152_p0033b02║鹿曰。王重元后勞躬副之。吾終不免矣。天
T03n0152_p0033b03║王處深宮之內焉。知微蟲之處斯乎。王手
T03n0152_p0033b04║指云。癩人啟之。鹿曰。吾尋美草食之。遙
T03n0152_p0033b05║睹溺人呼天求哀。吾愍于窮投危濟之。
T03n0152_p0033b06║其人上岸喜【CL033n0139_p0574b01】叩頭曰。吾命且喪而君濟之。願
T03n0152_p0033b07║給水草為終身奴。吾答之曰。爾去自在所
T03n0152_p0033b08║之。慎無向人云吾在斯。鹿王又曰。寧出
T03n0152_p0033b09║水中浮草木上著陸地。不出無反復人也。
T03n0152_p0033b10║劫財殺主。其惡可原。受恩圖逆。斯酷難
T03n0152_p0033b11║陳。王驚曰。斯何畜生而懷弘慈。沒命濟
T03n0152_p0033b12║物不以為艱。斯必天也。王善鹿之言。喜
T03n0152_p0033b13║而進德。命國內曰。自今日後恣鹿所
T03n0152_p0033b14║食。敢有犯者罪皆直死。王還元后聞王
T03n0152_p0033b15║放之。恚盛心碎。死入太山。天帝釋聞王建
T03n0152_p0033b16║志崇仁。嘉其若茲。化為鹿類盈國食穀。
T03n0152_p0033b17║諸穀苗稼掃土皆盡。以觀其志。黎庶訟之。
T03n0152_p0033b18║王曰。凶訛保國。不若守信之喪矣。釋曰。
T03n0152_p0033b19║王真信矣。遣鹿各去。穀豐十倍。毒害消
T03n0152_p0033b20║歇。諸患自滅。佛告諸比丘。時鹿王者吾身
T03n0152_p0033b21║是也。烏者阿難是也。王者鶖鷺子是也。
T03n0152_p0033b22║溺人者調達是也。王妻者今調達【CL033n0139_p0575a01】妻是。菩薩
T03n0152_p0033b23║銳志度無極精進如是。
T03n0152_p0033b24║（五九）昔者菩薩。身為馬王。名曰驅耶。常處
T03n0152_p0033b25║海邊渡漂流人。時海彼岸有婬女鬼。其數
T03n0152_p0033b26║甚多。若睹商人。即化為城郭居處。田園伎
T03n0152_p0033b27║樂飲食。變為美人。顏華暐曄。要請商人。酒
T03n0152_p0033b28║樂娛之。鬼魅惑人。皆留匹偶。一年之間。婬
T03n0152_p0033b29║鬼厭故。以鐵錞刺其咽。飲其血食其肉
T03n0152_p0033c01║吮其髓。馬王遙睹婬鬼噉人。為之流淚。
T03n0152_p0033c02║因飛渡海。之海彼岸。獲成擣粳米。馬王食
T03n0152_p0033c03║飲畢。登山呼曰。誰欲度者。如此三矣。商人
T03n0152_p0033c04║聞之喜曰。常聞神馬哀度危難。今其瑧乎。
T03n0152_p0033c05║喜而趣之。曰哀度吾等。馬曰。爾等去者。婬
T03n0152_p0033c06║鬼必當提子示爾號呼而追。有顧戀之心
T03n0152_p0033c07║者。吾去後。鬼必復以鐵錞錞爾咽。飲
T03n0152_p0033c08║爾血吞爾肉。正心存善可得全命矣。夫
T03n0152_p0033c09║欲歸者。騎吾背援吾鬣尾捉頭頸自由
T03n0152_p0033c10║所執。更相攀援。必活【CL033n0139_p0575b01】睹親也。商人信用
T03n0152_p0033c11║其言者。皆獲全命歸睹六親。婬惑之徒信
T03n0152_p0033c12║鬼妖蠱靡不見噉。夫信正去邪。現世永康
T03n0152_p0033c13║矣。佛告諸比丘。時馬王者吾身是也。菩薩
T03n0152_p0033c14║銳志度無極精進如是。
T03n0152_p0033c15║（六○）昔者菩薩。身為魚王。有左右臣。皆懷
T03n0152_p0033c16║高行。常存佛教。食息不替。食水生菜。苟以
T03n0152_p0033c17║全命慈育群小。猶護自身。尋潮遊戲。誨
T03n0152_p0033c18║以佛戒。不覺漁人以網挾之。群魚巨細
T03n0152_p0033c19║靡不惶灼。魚王愍曰。慎無恐矣。一心念佛
T03n0152_p0033c20║願眾生安。普慈弘誓。天祐猶響。疾來相尋。
T03n0152_p0033c21║吾濟爾等。魚王以首倒殖泥中。住尾舉
T03n0152_p0033c22║綱。眾皆馳出。群魚得活靡不附親。佛告
T03n0152_p0033c23║諸比丘。時魚王者吾身是也。左右臣者鶖
T03n0152_p0033c24║鷺子大目揵連是。菩薩銳志度無極精進如
T03n0152_p0033c25║是。
T03n0152_p0033c26║（六一）昔者菩薩。身為龜王。晝夜精進思善
T03n0152_p0033c27║方便。令【CL033n0139_p0576a01】眾生神得還本無。又有龜王。共
T03n0152_p0033c28║處深山。俱睹蝘蜒登樹自投。如斯無寧。
T03n0152_p0033c29║菩薩占曰。斯危身之象矣。吾等宜早避之
T03n0152_p0034a01║為善。其一龜王。專愚自由。不從真言。菩薩
T03n0152_p0034a02║盡心濟其從者令得免難。十日之後。象
T03n0152_p0034a03║王徒眾就樹燕息。蝘蜒自投墮象耳中。則
T03n0152_p0034a04║驚啼呼。群象奔赴。其來縱橫踐殺諸龜。龜
T03n0152_p0034a05║王恚曰。知事若茲而不指云。吾死爾生。於
T03n0152_p0034a06║心善乎。累劫尋爾。逢必殘戮。佛告諸比丘。
T03n0152_p0034a07║善占龜者吾身是也。自專不去者調達是也。
T03n0152_p0034a08║菩薩銳志度無極精進如是。
T03n0152_p0034a09║（六二）昔者菩薩。為鸚鵡王。徒眾三千。有兩
T03n0152_p0034a10║鸚鵡。力幹踰眾。口銜竹莖以為車乘。王
T03n0152_p0034a11║乘其上飛止遊戲。常乘莖車。上下前
T03n0152_p0034a12║後左右鸚鵡各五百眾。六面輔翼合有三千。
T03n0152_p0034a13║貢獻所珍。娛樂隨時。王深自惟。眾讙亂德
T03n0152_p0034a14║無由獲定。吾將權焉託病【CL033n0139_p0576b01】不食。佯死棄
T03n0152_p0034a15║眾。其諸眾者以簞覆之。各捐而去。王興求
T03n0152_p0034a16║食。諸鸚鵡眾詣他山鸚鵡王所曰。吾王喪
T03n0152_p0034a17║矣。願為臣僕。曰爾王死者以屍相示。若其
T03n0152_p0034a18║真喪。吾將納爾眾。還取屍霍然不見。四
T03n0152_p0034a19║布行索獲其王矣。僉然為禮復故供養。王
T03n0152_p0034a20║曰。吾尚未喪爾等委捐。諸佛明訓。睹世無
T03n0152_p0034a21║親唯道可宗。沙門以鬚髮為亂志之穢。
T03n0152_p0034a22║故捐棄之崇無欲行。爾等讙鬧。邪聲亂
T03n0152_p0034a23║志。獨而無偶。上聖齊德。言畢翻飛。閑處
T03n0152_p0034a24║窈寂。棄欲無為。思惟定行。諸穢都滅。心
T03n0152_p0034a25║如天金。佛告諸比丘。時鸚鵡王者吾身是。
T03n0152_p0034a26║菩薩銳志度無極精進如是。
T03n0152_p0034a27║（六三）昔者菩薩。身為鴿王。徒眾五百。於國
T03n0152_p0034a28║王苑翱翔索食。國王睹之。敕令牧夫率
T03n0152_p0034a29║網張捕。其眾巨細無有子遺。籠而閉之。食
T03n0152_p0034b01║以粳米肥肉。太官以供肴膳。鴿王見拘。
T03n0152_p0034b02║一心念佛。悔過興慈。【CL033n0139_p0577a01】願令眾生拘者得
T03n0152_p0034b03║解。疾離八難無如我也。謂諸鴿曰。佛經
T03n0152_p0034b04║眾戒貪為元首。貪以致榮者。猶餓夫獲毒
T03n0152_p0034b05║飲矣。得志之樂其久若電。眾苦困己其有
T03n0152_p0034b06║億載。爾等捐食身命可全矣。眾對之曰。見
T03n0152_p0034b07║拘處籠將欲何冀乎。王曰。違替佛教縱
T03n0152_p0034b08║情貪欲。靡不喪身者也。己自捐食肥體
T03n0152_p0034b09║日耗。間關得出。顧謂餘曰。除貪捐食可
T03n0152_p0034b10║如我也。言畢飛去。佛告諸比丘。鴿王者吾
T03n0152_p0034b11║身是也。菩薩銳志度無極精進如是。
T03n0152_p0034b12║（六四）佛說蜜蜂王經
T03n0152_p0034b13║聞如是。一時佛在舍衛國祇樹給孤獨園。
T03n0152_p0034b14║佛告諸弟子。當勤精進聽聞諷誦。莫得
T03n0152_p0034b15║懈怠陰蓋所覆。吾念過去無數劫時。有佛
T03n0152_p0034b16║名一切度王如來無所著最正覺。時為一切
T03n0152_p0034b17║諸天人民不可計數而說經法。是時眾中有
T03n0152_p0034b18║兩比丘。其一【CL033n0139_p0577b01】比丘名精進辯。一比丘名德
T03n0152_p0034b19║樂正。共聽經法。精進辯者聞經歡喜。應時
T03n0152_p0034b20║即得阿惟越致。神通具足。德樂正者。睡眠
T03n0152_p0034b21║不覺獨無所得。時精進辯謂德樂正言。佛
T03n0152_p0034b22║者難值。億百千世時乃一出耳。當曼精進為
T03n0152_p0034b23║眾作本。如何睡眠。夫睡眠者陰蓋之罪。當
T03n0152_p0034b24║自勗勉有覺寤心。時德樂正。聞其教詔便
T03n0152_p0034b25║即經行。於祇樹間甫始經行復住睡眠。如
T03n0152_p0034b26║是煩亂不能自定。詣泉水側坐欲思惟。復
T03n0152_p0034b27║坐睡眠。時精進辯。便以善權往而度之。化
T03n0152_p0034b28║作蜜蜂王。飛趣其眼如欲螫之。時德樂
T03n0152_p0034b29║正驚覺而坐。畏此蜂王須臾復睡。時蜜蜂
T03n0152_p0034c01║王飛入腋下螫其胸腹。德樂正驚心中懅
T03n0152_p0034c02║悸不敢復睡。時泉水中有雜色花。憂曇．拘
T03n0152_p0034c03║文。種種鮮潔。時蜜蜂王。飛住華上食甘露
T03n0152_p0034c04║味。時德樂正端坐視之。畏復飛來不敢復
T03n0152_p0034c05║睡。思惟蜂【CL033n0139_p0578a01】王觀其根本。蜂王食味不出華
T03n0152_p0034c06║中。須臾之頃。蜂王睡眠。墮污泥中身體沐
T03n0152_p0034c07║浴。已復還飛住其華上。時德樂正。向蜜蜂
T03n0152_p0034c08║王。說此偈言。
T03n0152_p0034c09║　是食甘露者　　其身得安隱
T03n0152_p0034c10║　不當復持歸　　遍及其妻子
T03n0152_p0034c11║　如何墮泥中　　自污其身體
T03n0152_p0034c12║　如是為無黠　　敗其甘露味
T03n0152_p0034c13║　又如此華者　　不宜久住中
T03n0152_p0034c14║　日沒華還合　　求出則不能
T03n0152_p0034c15║　當須日光明　　爾乃復得出
T03n0152_p0034c16║　長夜之疲冥　　如是甚勤苦
T03n0152_p0034c17║時蜜蜂王。向德樂正。說偈報言。
T03n0152_p0034c18║　佛者譬甘露　　聽聞無厭足
T03n0152_p0034c19║　不當有懈怠　　無益於一切
T03n0152_p0034c20║　五道生死海　　譬如墮污泥
T03n0152_p0034c21║　愛欲所纏裹　　無智為甚迷
T03n0152_p0034c22║　日出眾華開　　譬佛之色身
T03n0152_p0034c23║　日沒華還合　　世尊般泥曰
T03n0152_p0034c24║　值見如來世　　當曼精進受
T03n0152_p0034c25║　除去睡陰蓋　　【CL033n0139_p0578b01】莫呼佛常在
T03n0152_p0034c26║　深法之要慧　　不以色因緣
T03n0152_p0034c27║　其現有智者　　當知為善權
T03n0152_p0034c28║　善權之所度　　有益不唐舉
T03n0152_p0034c29║　而現此變化　　亦以一切故
T03n0152_p0035a01║時德樂正聽聞其說。即得不起法忍。解
T03n0152_p0035a02║諸法本逮陀鄰尼。乃知精進辯善權方便。
T03n0152_p0035a03║常獨經行不復懈怠。應時亦得不退轉地。
T03n0152_p0035a04║佛告阿難。爾時精進辯者今我身是也。德樂
T03n0152_p0035a05║正者彌勒是也。佛語阿難。我爾時俱與
T03n0152_p0035a06║彌勒共聽經法。彌勒時睡眠獨無所得。設
T03n0152_p0035a07║我爾時不行善權而救度者。彌勒于今在
T03n0152_p0035a08║生死中未得度脫。聞是法者常當精進。
T03n0152_p0035a09║廣勸一切皆令除去睡眠之蓋。當造光明
T03n0152_p0035a10║智慧之本。說是事時。無央數人皆發無上
T03n0152_p0035a11║平等度意。菩薩銳志度無極精進如是。
T03n0152_p0035a12║（六五）佛以三事笑經
T03n0152_p0035a13║【CL033n0139_p0579a01】昔者菩薩。為清信士。歸命三尊。慈弘仁普。
T03n0152_p0035a14║恕濟群生。守清不盜。布施等至。貞淨不劮。
T03n0152_p0035a15║觀捐內婬。信同四時重如須彌。絕酒不
T03n0152_p0035a16║飲。尊孝喻親。以正月奉六齋精進無倦。
T03n0152_p0035a17║所生遇佛。德行日隆。遂成如來無所著正
T03n0152_p0035a18║真覺道法御天人師。教化周旋。時行歷市睹
T03n0152_p0035a19║一老翁斗量賣魚。哀慟㘁曰。怨乎皇天。
T03n0152_p0035a20║吾子何咎而早喪身。子存賣魚吾豈勞乎。佛
T03n0152_p0035a21║睹其然笑之。口光五色。度市斯須。又睹大
T03n0152_p0035a22║豬浴尿行路。佛復笑焉。阿難整服稽首而
T03n0152_p0035a23║白。屬笑人多莫由敬質。而今重笑。必有
T03n0152_p0035a24║教詔。願釋眾疑為後景模。世尊告曰。阿難。
T03n0152_p0035a25║吾笑有三因緣。一曰。觀彼老公之愚。其為
T03n0152_p0035a26║弘普矣。日以罾網殘群生命。蓋無絲髮之
T03n0152_p0035a27║惻隱。禍子自喪。而怨諸天呼㘁驚怖。斯
T03n0152_p0035a28║下愚之行。非二儀之仁。賢聖之恕也。以
T03n0152_p0035a29║是笑耳。【CL033n0139_p0579b01】昔者飛行皇帝。植福巍巍。志憍行
T03n0152_p0035b01║逸。今為斗量魚。斯二矣。不想人天。壽八
T03n0152_p0035b02║十億四千萬劫。意專著空。不能空空。還
T03n0152_p0035b03║于本無。福盡受罪今在斗中。斯三矣。阿
T03n0152_p0035b04║難質曰。飛行皇帝。逮彼尊天。其德巍巍。何故
T03n0152_p0035b05║不免於罪乎。世尊曰。禍福非真。當有何
T03n0152_p0035b06║常。夫處尊榮施四等恩。覺四非常。可免
T03n0152_p0035b07║彼禍矣。若因貴自遂。快心從邪。福盡受
T03n0152_p0035b08║罪。自古來然。殃福追己。猶影尋形響之
T03n0152_p0035b09║應聲。豈有貴賤哉。惟吾前世為清信士。時
T03n0152_p0035b10║有鄰人好奉鬼蠱。姦𦾨為群。不信作惡。
T03n0152_p0035b11║重禍響應。每至齋日。吾要入佛正真之
T03n0152_p0035b12║廟。聽沙門眾散說淨法。以為德本。防絕凶
T03n0152_p0035b13║禍。而子婬荒。訛云有務。吾詣佛廟。子往
T03n0152_p0035b14║亂道。自斯之後。吾之所生。逢佛聞法與
T03n0152_p0035b15║沙門齊志。德行日隆。遂成如來無所著正
T03n0152_p0035b16║真道最正覺道法御天人師【CL033n0139_p0580a01】為三界尊。號曰
T03n0152_p0035b17║法王。鄰人好事鬼術殘賊群生。泆蕩女色。
T03n0152_p0035b18║酒亂不孝。自謂得志。輪轉三道。苦毒無量。
T03n0152_p0035b19║吾已為佛。子續為臭蟲。是以笑之。佛告阿
T03n0152_p0035b20║難。吾累劫稟經採義。親樂沙門獲斯巍
T03n0152_p0035b21║巍矣。菩薩銳志度無極精進如是。
T03n0152_p0035b22║（六六）小兒聞法即解經
T03n0152_p0035b23║昔有比丘。精進守法。少持禁戒。初不毀犯。
T03n0152_p0035b24║常守梵行。在精舍止。所可諷誦是般若
T03n0152_p0035b25║波羅蜜。說經聲妙無能及者。其有聞此比
T03n0152_p0035b26║丘音聲莫不歡喜。有一小兒厥年七歲。城
T03n0152_p0035b27║外牧牛遙聞比丘誦說經聲。即尋音往詣
T03n0152_p0035b28║精舍中。禮比丘已卻坐一面。聽其經言。時
T03n0152_p0035b29║說色本聞之即解。兒大歡喜經句絕已。便
T03n0152_p0035c01║問比丘。比丘應答不可兒意。是時小兒反
T03n0152_p0035c02║為解說。其義甚妙。昔所希聞。比丘聞之。
T03n0152_p0035c03║歡喜甚悅。怪此小兒。乃有智【CL033n0139_p0580b01】慧非是凡人。
T03n0152_p0035c04║時兒即去。還至牛所。所牧牛犢散走入山。
T03n0152_p0035c05║兒尋其跡追逐求索。爾時值虎害此小
T03n0152_p0035c06║兒。小兒命終。魂神即轉。生長者家。第一夫
T03n0152_p0035c07║人作子。夫人懷妊。口便能說般若波羅
T03n0152_p0035c08║蜜。從朝至暮初不懈息。其長者家。素不知
T03n0152_p0035c09║法。怪此夫人口為妄語。謂呼鬼病。下問
T03n0152_p0035c10║譴祟。無所不至無能知者。長者甚愁。不
T03n0152_p0035c11║知夫人那得此病。家中內外皆悉憂惶。是
T03n0152_p0035c12║時比丘入城分衛詣長者門。遙聞經聲心
T03n0152_p0035c13║甚喜悅。住門有頃主人偶出。見此比丘亦
T03n0152_p0035c14║不作禮。比丘怪之。此賢者家內說經聲
T03n0152_p0035c15║妙乃爾乎。今此長者不與我語。即問長者。
T03n0152_p0035c16║內中誰有說深經者。音聲微妙乃如是耶。
T03n0152_p0035c17║長者報言。我內中婦聞得鬼病。晝夜妄語。
T03n0152_p0035c18║口初不息。比丘爾乃知長者家為不解法。
T03n0152_p0035c19║比丘報言。此非鬼病。但說尊經佛之大【CL033n0139_p0581a01】道。
T03n0152_p0035c20║願得入內與共相見。長者言善。即將比丘
T03n0152_p0035c21║入至婦所。婦見比丘即為作禮。比丘咒願
T03n0152_p0035c22║言得佛疾。便與比丘。相難說經法。反覆
T03n0152_p0035c23║披解。比丘甚喜。長者問言。此何等病。比
T03n0152_p0035c24║丘報言。無有病也。但說深經甚有義理。疑
T03n0152_p0035c25║此夫人所懷妊兒。是佛弟子。長者意解。即
T03n0152_p0035c26║留比丘與作飲食。飲食畢訖。比丘便退精
T03n0152_p0035c27║舍。展轉相謂。有一長者夫人懷妊甚可奇
T03n0152_p0035c28║怪。口誦尊經。所說如流。其音妙好解釋經
T03n0152_p0035c29║理甚深。後日長者復請比丘。普及眾僧悉
T03n0152_p0036a01║令詣舍。辦飲食具。時至皆到坐定。行水
T03n0152_p0036a02║飲食已。咒願達嚫。時夫人出禮眾比丘。
T03n0152_p0036a03║卻坐一面。復為比丘快說經法。諸有
T03n0152_p0036a04║疑難不能及者。盡為比丘具足解說。眾
T03n0152_p0036a05║僧踊躍歡喜而退。日月滿足。夫人在產。
T03n0152_p0036a06║娩娠得男。又無惡露。其兒適生。叉手長
T03n0152_p0036a07║跪。誦般若波羅【CL033n0139_p0581b01】蜜。夫人產已。還如本時
T03n0152_p0036a08║無所復知。如夢寤已了無所識。長者即復
T03n0152_p0036a09║呼眾僧。比丘都集。往睹小兒。說經故事。初
T03n0152_p0036a10║無躓礙。是時眾僧各各一心觀此小兒本
T03n0152_p0036a11║皆不能知。長者問言。此為何等。比丘答
T03n0152_p0036a12║曰。真佛弟子。慎莫驚疑。好養護之。此兒
T03n0152_p0036a13║後大當為一切眾人作師。吾等悉當從
T03n0152_p0036a14║其啟受。時兒長大至年七歲。悉知微妙道
T03n0152_p0036a15║俗皆備。與眾超絕。智度無極。諸比丘等
T03n0152_p0036a16║皆從受學。經中誤脫有所短少。皆為刪定。
T03n0152_p0036a17║足其所乏。兒每入出有所至止。輒開化
T03n0152_p0036a18║人使發大乘。長者家室內外大小五百人
T03n0152_p0036a19║眾。皆從兒學。發摩訶衍意。悉行佛事。兒
T03n0152_p0036a20║所教授城郭市里所開發者八萬四千人。
T03n0152_p0036a21║皆發無上正真道意。弟子乘者五百人。諸
T03n0152_p0036a22║比丘聞兒所說本漏意解。志求大乘者皆
T03n0152_p0036a23║得法眼淨。佛告阿難。是時小兒【CL033n0139_p0582a01】者吾身是
T03n0152_p0036a24║也。時比丘者迦葉佛是也。如是阿難。我往
T03n0152_p0036a25║昔時。一從比丘聞摩訶衍品。讚善開解。心
T03n0152_p0036a26║意歡喜不轉。精進不忘。深識宿命。自致無
T03n0152_p0036a27║上平等正覺。一聞之德乃尚如是。何況終日
T03n0152_p0036a28║遵修道者。菩薩銳志度無極精進如是。
T03n0152_p0036a29║（六七）殺身濟賈人經
T03n0152_p0036b01║昔者菩薩。與五百商人。俱入巨海欲採眾
T03n0152_p0036b02║寶。入海數月。其所獲寶。重載盈舟。將旋
T03n0152_p0036b03║本土。道逢飄風。雷電震地。水神雲集。四周
T03n0152_p0036b04║若城。眼中出火。波涌灌山。眾人嚾啼曰。
T03n0152_p0036b05║吾等死矣。恐怖易色仰天求哀。菩薩愴然。
T03n0152_p0036b06║心生計曰。吾之求佛。但為眾生耳。海
T03n0152_p0036b07║神所惡。死屍為甚。危命濟眾。斯乃開士
T03n0152_p0036b08║之尚業矣。吾不以身血注海。海神惡之。
T03n0152_p0036b09║意者船人終不渡岸。謂眾人曰。爾等
T03n0152_p0036b10║屬手相持并援吾身。眾人承命。菩薩即【CL033n0139_p0582b01】引
T03n0152_p0036b11║刀自𠛑。海神惡焉。漂舟上岸。眾人普濟。
T03n0152_p0036b12║船人抱屍號天而哭曰。斯必菩薩非凡庸
T03n0152_p0036b13║之徒。躃踊呼天。寧令吾等命殞于茲。
T03n0152_p0036b14║無喪上德之士矣。其言真誠。上感諸天。天
T03n0152_p0036b15║帝釋睹菩薩之弘慈睹世希有。帝釋身下。曰
T03n0152_p0036b16║斯至德菩薩將為聖雄。今自活之。以天神
T03n0152_p0036b17║藥灌其口中。并通塗屍。菩薩即蘇。忽然
T03n0152_p0036b18║起坐與眾相勞。帝釋以名寶滿其舟中千
T03n0152_p0036b19║倍于前。即還本土。九親相見靡不歡悅。賙
T03n0152_p0036b20║窮濟乏。惠逮眾生。敷宣佛經。開化愚冥。
T03n0152_p0036b21║其國王服菩薩德。詣稟清化。君仁臣忠。率
T03n0152_p0036b22║土持戒。家有孝子。國豐毒歇。黎庶欣欣。壽
T03n0152_p0036b23║終生天。長離眾苦。菩薩累劫精進不休。遂
T03n0152_p0036b24║至得佛。佛告諸比丘。殺身濟眾者吾身是
T03n0152_p0036b25║也。天帝釋者彌勒是。五百商人者今坐
T03n0152_p0036b26║中五百應真是也。菩薩銳志度無極精進如
T03n0152_p0036b27║是。
T03n0152_p0036b28║【CL033n0139_p0583a01】【○】（六八）昔者菩薩。為獨母子。朝詣佛廟捐邪
T03n0152_p0036b29║崇真。稽首沙門。稟佛神化。朝益暮誦。景
T03n0152_p0036c01║明日昇。採識眾經。古賢孝行精誠仰慕。
T03n0152_p0036c02║猶餓夢食。所處之國。其王無道。貪財重
T03n0152_p0036c03║色。薄賢賤民。王念無常。自惟曰。吾為
T03n0152_p0036c04║不善死將入太山乎。何不聚金以貢太山
T03n0152_p0036c05║王耶。於是斂民金。設重令曰。若有匿
T03n0152_p0036c06║銖兩之金。其罪至死。如斯三年。民金都盡。
T03n0152_p0036c07║王訛募曰。有獲少金以貢王者。妻以季
T03n0152_p0036c08║女賜之上爵。童子啟母曰。昔以金錢一
T03n0152_p0036c09║枚著亡父口中欲以賂太山王。今必存
T03n0152_p0036c10║矣。可取以獻王也。母曰可。兒取獻焉。王
T03n0152_p0036c11║令錄問所由獲金。對曰。父喪亡時。以金
T03n0152_p0036c12║著口中。欲賂太山。實聞大王設爵求金。
T03n0152_p0036c13║始者掘塚發木取金。王曰。父喪來有年
T03n0152_p0036c14║乎。對曰。十有一年。曰爾父不賂太山王【CL033n0139_p0583b01】耶。
T03n0152_p0036c15║對曰。眾聖之書。唯佛教真。佛經曰。為善
T03n0152_p0036c16║福追。作惡禍隨。禍之與福猶影響焉。走
T03n0152_p0036c17║身以避影。撫山以關響。其可獲乎。王曰
T03n0152_p0036c18║不可。曰夫身即四大也。命終四大離靈逝變
T03n0152_p0036c19║化。隨行所之。何賂之有。大王前世布施
T03n0152_p0036c20║為德。今獲為王。又崇仁愛澤及遐邇。
T03n0152_p0036c21║雖未得道後世必復為王。王心歡喜。大赦
T03n0152_p0036c22║獄囚還所奪金。佛告諸比丘。時王欲以
T03n0152_p0036c23║民間餘金殘戮害無罪者。菩薩睹民哀號。
T03n0152_p0036c24║為之揮淚。投身命乎厲政。濟民難於
T03n0152_p0036c25║塗炭。民感其潤。奉佛至戒。國遂豐沃。時
T03n0152_p0036c26║童子者吾身是也。菩薩銳志度無極精進如
T03n0152_p0036c27║是。
T03n0152_p0036c28║（六九）調達教人為惡經
T03n0152_p0036c29║昔者菩薩。位為天王。精存微行。志進若流。
T03n0152_p0037a01║每到齋日。乘于馬車巡四天下。宣佛奧
T03n0152_p0037a02║典開化眾生。消其瑕穢。令崇如來應儀
T03n0152_p0037a03║正真覺天中【CL033n0139_p0584a01】之天眾聖中王道教之尊。可離
T03n0152_p0037a04║三塗眾苦之原。調達亦為魔天王。行四天
T03n0152_p0037a05║下。教人為惡從心所欲。無有太山殃禍之
T03n0152_p0037a06║報。行逢菩薩。問曰。子何行乎。答曰。教民
T03n0152_p0037a07║奉佛修上聖德。調達曰。吾教民恣欲二
T03n0152_p0037a08║世無禍。為善勞志無益於己。菩薩曰。
T03n0152_p0037a09║爾避吾道。答曰。子為善猶金銀。吾尚惡猶
T03n0152_p0037a10║剛鐵。剛鐵能截金銀。金銀不能截剛鐵。子
T03n0152_p0037a11║不下道吾斬子矣。調達惡盛禍成。生入太
T03n0152_p0037a12║山。夫人為惡。皆死入三塗。三塗執善靡
T03n0152_p0037a13║不昇天。雖處尊榮而懷元惡。不如三塗
T03n0152_p0037a14║懷佛一言也。佛告諸比丘。教人行善天王
T03n0152_p0037a15║者吾身是也。導人為惡魔天者調達是。菩
T03n0152_p0037a16║薩銳志度無極精進如是。
T03n0152_p0037a17║（七○）殺龍濟一國經
T03n0152_p0037a18║昔者菩薩。伯叔齊志。俱行學道。仰慕諸佛
T03n0152_p0037a19║難【CL033n0139_p0584b01】逮之行。誦經釋義開導六冥。練棄內垢。
T03n0152_p0037a20║止觀寂定。每聞諸國闇於三尊。輒往導
T03n0152_p0037a21║化。令奉六度正真妙行。時有大國。其王
T03n0152_p0037a22║樂道。眾妖誘之授其邪偽。率土承風。皆
T03n0152_p0037a23║事蠱道。風雨不時。妖怪首尾。菩薩伯叔自
T03n0152_p0037a24║相謂曰。吾之本土。三尊化行。人懷十善。君
T03n0152_p0037a25║仁臣忠。父義子孝。夫信婦貞。比門有賢。吾
T03n0152_p0037a26║等將復誰化乎。彼彼國信妖。蛟龍處之
T03n0152_p0037a27║吞其黎庶。哀㘁無救。夫建志求佛唯
T03n0152_p0037a28║為斯類矣。可以道化。喻之以仁。龍含凶
T03n0152_p0037a29║毒。吾等摧焉。叔曰。佛戒以殺為凶虐之
T03n0152_p0037b01║大。活生仁道之首也。將如彼何。伯曰。夫
T03n0152_p0037b02║殘一人者其罪百劫。龍吞一國。吾懼恒沙
T03n0152_p0037b03║劫畢。厥殃未除矣。苟貪尟味斯須之利。不
T03n0152_p0037b04║睹太山燒煮之咎。吾心愍然。人道難獲。
T03n0152_p0037b05║佛法難聞。除龍濟國。導以三尊六度高行。
T03n0152_p0037b06║禍若絲髮。福喻二儀。爾化【CL033n0139_p0585a01】為象。吾為師
T03n0152_p0037b07║子。二命不殞。斯國不濟也。稽首十方誓
T03n0152_p0037b08║曰。眾生不寧余之咎矣。吾後得佛當度一
T03n0152_p0037b09║切。象造龍所師子登之。龍即奮勢霆耀雷
T03n0152_p0037b10║震。師子踊吼。龍之威靈。師子赫勢。普地
T03n0152_p0037b11║為震三命絕矣。諸天稱善靡不歎仁。兩
T03n0152_p0037b12║菩薩終生第四天上。一國全命。抱屍哀號
T03n0152_p0037b13║曰。斯必神矣。孰仁若茲。門徒尋之。睹師
T03n0152_p0037b14║普慈殺身濟眾。哀慟稱德。各又進行宣師
T03n0152_p0037b15║道化。王逮臣民始知有佛。率土僉曰。佛
T03n0152_p0037b16║之仁化乃至於茲乎。殯葬二屍。舉國哀慟。
T03n0152_p0037b17║王即命曰。有不奉佛六度十善而事妖鬼
T03n0152_p0037b18║者。罪舉眷屬同。自斯之後。剎有千數
T03n0152_p0037b19║沙門比肩而行。國內士女皆為清信高行。
T03n0152_p0037b20║四境寧靖。遂致太平。佛告諸比丘。時兄
T03n0152_p0037b21║者吾身是也。弟者彌勒是也。毒龍者調達
T03n0152_p0037b22║是。菩薩銳志度無極精進如是(舉眷屬同丹本與螣同)。
T03n0152_p0037b23║【CL033n0139_p0585b01】（七一）彌勒為女人身經
T03n0152_p0037b24║昔者菩薩。為天帝釋。位尊榮高。其志恒
T03n0152_p0037b25║存非常．苦．空．非身之想。坐則思惟。遊則
T03n0152_p0037b26║教化。愍愚愛智。誨以智慧。精進無休。睹
T03n0152_p0037b27║其宿友。受婦人身為富姓妻。惑乎財色。
T03n0152_p0037b28║不覺無常。居市坐肆。釋化為商人。佯有
T03n0152_p0037b29║所市。至婦人前住。婦人喜悅令兒馳歸。
T03n0152_p0037c01║取獨坐床欲以坐之。商人乃熟視婦人
T03n0152_p0037c02║而笑。婦執高操意怪商人。住笑非宜。兒
T03n0152_p0037c03║取床遲。還即搏之。商人又住笑。側有一
T03n0152_p0037c04║兒。播鼗踊戲。商人復笑之。有父病者子以
T03n0152_p0037c05║牛祠鬼。商人亦笑之。有一婦人抱兒仿
T03n0152_p0037c06║佯。行過市中。兒刮面頰。血流交頸。商人
T03n0152_p0037c07║復笑之。於是富姓妻問曰。君住吾前含笑
T03n0152_p0037c08║不止。吾屬搏兒。意興由子。子何以笑。商人
T03n0152_p0037c09║曰。卿吾良友。今相忘乎。婦人悵然。意益
T03n0152_p0037c10║不悅怪商人言。商人又曰。吾所以笑【CL033n0139_p0586a01】搏
T03n0152_p0037c11║兒者。兒是卿父。魂靈旋感。為卿作子。
T03n0152_p0037c12║一世之間有父不識。何況長久乎。播鼗兒
T03n0152_p0037c13║者本是牛。牛死靈魄還為主作子。家以牛
T03n0152_p0037c14║皮用貫此鼗。兒今播弄踊躍戲舞。不識此
T03n0152_p0037c15║皮是其故體。故笑之耳。殺牛祭者。父病請
T03n0152_p0037c16║活。求生以殺。不祥之甚。猶服鴆毒。以救
T03n0152_p0037c17║病也。斯父方終。終則為牛。累世屠戮受
T03n0152_p0037c18║禍無已。今此祭牛命終靈還。當受人體免
T03n0152_p0037c19║脫憂苦。故復笑之。刮母面兒。兒本小妻。母
T03n0152_p0037c20║是嫡妻。女情專婬。心懷嫉妒。常加酷
T03n0152_p0037c21║暴。妾含怨恨。壽終則生為嫡妻子。今來報
T03n0152_p0037c22║讎攫面傷體。故不敢怨耳。是以笑之。夫
T03n0152_p0037c23║眾生之心其為無恒。古憎今愛。何常之有。
T03n0152_p0037c24║斯皆一世見而不知。豈況累劫。經曰。以色
T03n0152_p0037c25║自壅者盲於大道。專聽邪聲者不聞佛音
T03n0152_p0037c26║之響也。吾是以笑之耳。世榮若電恍惚即
T03n0152_p0037c27║滅。當覺非常莫【CL033n0139_p0586b01】與愚並。崇修德操。六度
T03n0152_p0037c28║妙行。吾今反居。後日必造子門。言竟忽然
T03n0152_p0037c29║不現。婦悵然而歸。齋肅望慕。一國咸聞。
T03n0152_p0038a01║王逮群寮靡不欽延。商人後果在門。狀醜
T03n0152_p0038a02║衣弊。曰吾友在內爾呼之來。門人入告具
T03n0152_p0038a03║以狀言。婦出曰。爾非吾友矣。釋笑而
T03n0152_p0038a04║云。變形易服子尚不識。豈況異世捨斯
T03n0152_p0038a05║受彼乎。重曰。爾勤奉佛。佛時難值。高行比
T03n0152_p0038a06║丘難得供事。命在呼吸無隨世惑。言畢
T03n0152_p0038a07║不現。舉國歡嘆矣。各執六度高妙之行。
T03n0152_p0038a08║佛告鶖鷺子。爾時婦人昔彌勒是也。天帝釋
T03n0152_p0038a09║者吾身是也。菩薩銳志度無極精進如是。
T03n0152_p0038a10║（七二）女人求願經
T03n0152_p0038a11║昔者菩薩。身為女人。厥婿稟氣兇愚妒忌。
T03n0152_p0038a12║每出商行以妻囑鄰獨母。母奉佛戒為
T03n0152_p0038a13║清信行。時佛入國。王逮臣民靡不受戒。獨
T03n0152_p0038a14║母聞經。還【CL033n0139_p0587a01】為婦說之。婦喜歎曰。斯即無上
T03n0152_p0038a15║正真道最正覺者也。從母聞佛。即遙稽首。
T03n0152_p0038a16║齋日母曰。可往聽化乎。婦喜曰可。尋之城
T03n0152_p0038a17║外忽存婿妒。悵然不悅。旋居自鄙。吾殃
T03n0152_p0038a18║重乎。母還為陳。天龍鬼神帝王臣民聽經。
T03n0152_p0038a19║或得沙門四道者。或受菩薩決者。佛時
T03n0152_p0038a20║難值。經法難聞。爾還為乎。婦聞佛德流
T03n0152_p0038a21║淚具陳婿妒之意。母曰。可試一行。婦曰敬
T03n0152_p0038a22║諾。明日即隨母行睹佛。五體投地卻立靜
T03n0152_p0038a23║心。視佛相好念佛清淨真是天尊。佛問女
T03n0152_p0038a24║爾來何願。即稽首而對。我聞佛為無上正
T03n0152_p0038a25║真道最正覺道法御天人師。德如恒沙。智
T03n0152_p0038a26║若虛空。六通四達得一切智。勢來請尊。願
T03n0152_p0038a27║佛哀我。世尊告曰。佛為一切護恣汝所
T03n0152_p0038a28║願。女人稽首曰。夫人處世未獲本無者。皆
T03n0152_p0038a29║以欲故為匹偶居。令我世世與至德偶居
T03n0152_p0038b01║同志無嫉妒行。二曰。【CL033n0139_p0587b01】身口意行端正絕
T03n0152_p0038b02║世。三曰。世世虔奉三尊。心垢日消。進道無
T03n0152_p0038b03║倦。諸佛祐助。眾邪不能遏。必獲一切
T03n0152_p0038b04║智濟眾生難。眾祐歎曰。善哉善哉。令汝得
T03n0152_p0038b05║之。婦大歡喜稽首。退歸本居。厥婿賈還乘
T03n0152_p0038b06║舟水行。當以斯日至。天帝睹婦高行發
T03n0152_p0038b07║願無雙。助喜歎善。為興風雨。住其舟行
T03n0152_p0038b08║明日乃臻。婦後壽終。神生有道之家。容華
T03n0152_p0038b09║光世。年長出嫡為國儒士之妻。國稱高
T03n0152_p0038b10║賢。時婿入海採寶欲濟窮民。婦居家以禮
T03n0152_p0038b11║自衛。猶城衛寇。國王后妃大臣妻妾靡不
T03n0152_p0038b12║仰則。詣門雲集稟婦德儀。婦夜寐覺憶世
T03n0152_p0038b13║無常。榮富猶幻孰獲長存。躬為坏舟我神
T03n0152_p0038b14║載之。猶獲月影望天寶者也。勞心苦身
T03n0152_p0038b15║何益於己。夢幻皆空。天神世榮其歸若茲
T03n0152_p0038b16║矣。明晨當索無上正真天中之天為吾師
T03n0152_p0038b17║焉。晨興即睹石塔在庭。佛像金耀。琢【CL033n0139_p0588a01】壁
T03n0152_p0038b18║書經。歎佛為眾聖之師三界獨步。婦喜
T03n0152_p0038b19║歎曰。是則如來應儀正真道最正覺者乎。即
T03n0152_p0038b20║五體投地遶廟三匝。散華燒香。然燈懸
T03n0152_p0038b21║繒。晨夜肅虔。稽首恭禮。王后國婦請承
T03n0152_p0038b22║清風退邪崇真。鄰有兇夫賈逢婦婿曰。
T03n0152_p0038b23║子妻造妖虛立鬼廟。朝暮香熏咒咀妖蠱。
T03n0152_p0038b24║願令爾喪。不祥之甚。婿歸。婦啟曰。妾前一
T03n0152_p0038b25║夜覺世無常。晨睹宗靈無上正真絕妙之像
T03n0152_p0038b26║來在中庭。妾今供事。燒香然燈。懸繒奉
T03n0152_p0038b27║華。朝夕禮拜。稽首自歸。子當事之。必合聖
T03n0152_p0038b28║則。婿大歡喜。一心肅虔。國人巨細僉然
T03n0152_p0038b29║承風。如是八萬四千餘歲。佛告鶖鷺子。
T03n0152_p0038c01║爾時婦人者吾身是也。時婿者彌勒是也。獨
T03n0152_p0038c02║母者鶖鷺子是也。鄰兇夫者調達是也。菩薩
T03n0152_p0038c03║銳志度無極精進如是。
T03n0152_p0038c04║（七三）然燈授決經
T03n0152_p0038c05║【CL033n0139_p0588b01】昔者菩薩。身為女人。少寡守節。歸命三尊。
T03n0152_p0038c06║處貧樂道。精進不倦。蠲除兇利。賣膏為
T03n0152_p0038c07║業。時有沙門。年在西夕。志存高行。不遑
T03n0152_p0038c08║文學。內否之類謂之無明矣。禮敬有偏
T03n0152_p0038c09║終始無就。分衛麻油以供佛前。獨母照
T03n0152_p0038c10║然。貢不缺日。有一除饉。稽首佛足叉
T03n0152_p0038c11║手質曰。斯老除饉。其雖尟明戒具行高。
T03n0152_p0038c12║然燈供養。後獲何福。世尊歎曰。善哉問也。
T03n0152_p0038c13║是老除饉。卻無數劫。當為如來無所著正
T03n0152_p0038c14║真道最正覺。項有重光。將導三界。眾生得
T03n0152_p0038c15║度。其為無數。獨母聞之。馳詣佛所。稽首陳
T03n0152_p0038c16║曰。除饉然燈。膏即吾所貢云。其當獲為無
T03n0152_p0038c17║上正真道。將導眾生還神本無。天人鬼龍
T03n0152_p0038c18║靡不逸豫。唯願加哀。復授吾決。佛告女
T03n0152_p0038c19║人。女身不得為佛．緣一覺道．梵．釋．魔天．
T03n0152_p0038c20║飛行皇帝。斯尊巍巍非女人身所得作也。
T03n0152_p0038c21║夫欲獲彼當捐穢體【CL033n0139_p0589a01】受清淨身。女稽首曰。
T03n0152_p0038c22║今當捐之。還居淨浴。遙拜而曰。夫身者四
T03n0152_p0038c23║大之有。非吾長保也。登樓願曰。以今穢身
T03n0152_p0038c24║惠眾生之飢渴者。乞獲男躬受決為佛。
T03n0152_p0038c25║若有濁世眾生盲冥背正向邪無知佛者。
T03n0152_p0038c26║吾當於彼世拯濟之也。自高投下。觀者
T03n0152_p0038c27║寒慄。佛知至意。化令地軟猶天綩綖。睹身
T03n0152_p0038c28║無害。即化為男。厥喜無量。馳詣佛所踊躍
T03n0152_p0038c29║而云。受世尊恩已獲淨身。唯願加哀授
T03n0152_p0039a01║吾尊決。佛歎之曰。爾之勇猛世所希有。必
T03n0152_p0039a02║得為佛無懷疑望。然燈除饉。其得佛時
T03n0152_p0039a03║當授汝號。天人鬼龍聞當為佛皆向拜賀。
T03n0152_p0039a04║還居咨歎。各加精進。爾時勸發群生不
T03n0152_p0039a05║可計數。佛告鶖鷺子。時老比丘者錠光佛
T03n0152_p0039a06║是也。獨母者吾身是。菩薩銳志度無極精
T03n0152_p0039a07║進如是。
T03n0152_p0039a08║六度集經卷第六【CL033n0139_p0589b01】
