T03n0182bp0455a14║【□】
T03n0182bp0455a15║【□】
T03n0182bp0455a16║【CL048n0512_p0015a01】佛說鹿母經
T03n0182bp0455a17║【□】
T03n0182bp0455a18║　　　　西晉三藏法師竺法護譯
T03n0182bp0455a19║佛言。昔者有鹿數百為群。隨逐水草侵近人
T03n0182bp0455a20║邑。國王出獵遂各分迸。有一母鹿懷妊獨
T03n0182bp0455a21║逝。被逐飢疲失侶悵怏。時生二子捨行求食。
T03n0182bp0455a22║煢悸失錯誤墮獵者弶中。悲鳴欲出不能
T03n0182bp0455a23║得脫獵師聞聲便往視之。見鹿心喜適前欲
T03n0182bp0455a24║殺。鹿乃叩頭求哀自陳。向生二子尚小無知。
T03n0182bp0455a25║始自蒙蒙未曉東西。乞假須叟暫還視子。將
T03n0182bp0455a26║示水草使得生活。并與二子盡哀死別長短
T03n0182bp0455a27║命矣。願垂恕恩愍及有識。若蒙哀遣得見
T03n0182bp0455a28║子者。誠非鹿獸所能報謝。天祐有德福注罔
T03n0182bp0455a29║極。見遣之期不違信誓。旋則就死獸意無恨。
T03n0182bp0455b01║是時獵者聞鹿所言且驚且怪衣毛為豎。
T03n0182bp0455b02║其奇能言識出人情。即問鹿曰。汝為鬼魅
T03n0182bp0455b03║山林樹神。得【CL048n0512_p0015b01】無變惑假借其形。以實告
T03n0182bp0455b04║我令明其故。鹿即答曰。吾以先世貪殘之
T03n0182bp0455b05║罪。稟受鹿身至心念子。故發口能言。非
T03n0182bp0455b06║為鬼魅。唯見識憐生放死還甘心所全。獵
T03n0182bp0455b07║者聞之信加其言。心懷貪欲意不肯聽。即
T03n0182bp0455b08║告鹿曰。世人一切尚無志誠。況汝鹿畜。
T03n0182bp0455b09║憐子惜身尚全求生。從死得去豈有還期。
T03n0182bp0455b10║王命急切恐必知之。罪吾失鹿更受重責。
T03n0182bp0455b11║雖心不忍事不獲已。終不相放。鹿時惶怖
T03n0182bp0455b12║苦言報曰。鹿雖賤畜甘死不恨。求期則返
T03n0182bp0455b13║豈敢違命。人受罪舋唯乞假祚為福所種。
T03n0182bp0455b14║去則子存留則子亡。聽往時還神信我言。
T03n0182bp0455b15║夫死何足惜而違心信。顧念二子是以懇
T03n0182bp0455b16║懇。生不識母各當沒命。分死全子滅三痛
T03n0182bp0455b17║劇。鹿母低頭鳴噭。口說偈言。
T03n0182bp0455b18║　我身為鹿獸　　遊食於林藪
T03n0182bp0455b19║　賤生貪軀命　　【CL048n0512_p0016a01】不能故送死
T03n0182bp0455b20║　今來入君弶　　自分受刀机
T03n0182bp0455b21║　不惜腥臊身　　但憐二子耳
T03n0182bp0455b22║　唯我前世時　　暴虐不至誠
T03n0182bp0455b23║　不信生死苦　　罪福之分明
T03n0182bp0455b24║　行惡自招罪　　今受畜獸形
T03n0182bp0455b25║　若蒙須臾命　　終不違信盟
T03n0182bp0455b26║於是獵者聞鹿言訴之聲。甚歎其奇。貪利
T03n0182bp0455b27║成事不欲放遣。即告於鹿責數之日。夫巧
T03n0182bp0455b28║偽無實姦詐難信。虛華萬端狡猾非一。侵
T03n0182bp0455b29║暴生種犯人稼穡。以罪投身入于吾弶。今
T03n0182bp0455c01║當殺送供王廚食。不須妄語欺吾求脫。重
T03n0182bp0455c02║身畏死誰能效命。人之無食猶難為期。而
T03n0182bp0455c03║況畜獸。全命免死豈有還期。但當就死終
T03n0182bp0455c04║不相放。鹿時憶子恐據前跪兩膝。低頭涕
T03n0182bp0455c05║淚悲訴鳴吟。重說偈言。
T03n0182bp0455c06║　雖身為鹿畜　　不識仁義方
T03n0182bp0455c07║　奈何受慈恩　　【CL048n0512_p0016b01】得去不復還
T03n0182bp0455c08║　寧受分裂痛　　無為虛偽存
T03n0182bp0455c09║　哀傷二子窮　　乞假須臾間
T03n0182bp0455c10║　宿世罪自然　　故受畜生體
T03n0182bp0455c11║　為人所不信　　殃禍自應爾
T03n0182bp0455c12║　猶是招當來　　欲脫畜生形
T03n0182bp0455c13║　披肝露誠信　　願聽重誓言
T03n0182bp0455c14║　若世有惡人　　鬥亂比丘僧
T03n0182bp0455c15║　破塔壞佛寺　　及殺持戒人
T03n0182bp0455c16║　反逆害父母　　兄弟與妻子
T03n0182bp0455c17║　設我不來還　　罪大過於是
T03n0182bp0455c18║　普世之極罪　　劫盡殃不已
T03n0182bp0455c19║　宛轉更燒煮　　之彼復到此
T03n0182bp0455c20║　可思之深重　　受痛無終始
T03n0182bp0455c21║　設我不來還　　罪大過於是
T03n0182bp0455c22║爾時獵者重聞鹿言。心益竦然。乃卻歎曰。
T03n0182bp0455c23║唯睹世間一切人民。稟受宿福得生為人。
T03n0182bp0455c24║愚惑癡冥背恩薄義。不忠不孝不信不仁。
T03n0182bp0455c25║貪殘無道欺偽苟全。不知非常識別三尊。
T03n0182bp0455c26║鹿但畜生懇懇辭言。信誓叩叩有殊於人。
T03n0182bp0455c27║情露丹誠似【CL048n0512_p0017a01】如分明。識睹其驗以察其心。
T03n0182bp0455c28║便前解弶放遣假之。於是鹿母出弶得去。
T03n0182bp0455c29║且顧且馳到其子所。低頭嗅子舐其身體。
T03n0182bp0456a01║一喜一悲踟躕徘徊。嘆息啼吟。並說偈言。
T03n0182bp0456a02║　一切恩愛會　　皆由因緣合
T03n0182bp0456a03║　合會有別離　　無常難得久
T03n0182bp0456a04║　今我為爾母　　恒恐不自保
T03n0182bp0456a05║　生世多畏懼　　命如露著草
T03n0182bp0456a06║於是鹿母說此偈已。便將二子入于林藪。
T03n0182bp0456a07║為別食稼示好水草。誡敕叮寧教生活道。
T03n0182bp0456a08║念別子孤淚下如雨。悲鳴摧傷說偈別言。
T03n0182bp0456a09║　前世行欺詐　　負債著恩愛
T03n0182bp0456a10║　殘暴眾生命　　自盜教彼殺
T03n0182bp0456a11║　身作如影隨　　今日當受之
T03n0182bp0456a12║　畢故不造新　　當還赴彼期
T03n0182bp0456a13║　違佛不信法　　背戾師父誡
T03n0182bp0456a14║　自用貪無厭　　放情恣癡意
T03n0182bp0456a15║　罪報為畜生　　當為人作飼
T03n0182bp0456a16║　自分不敢怨　　【CL048n0512_p0017b01】畢命不復欺
T03n0182bp0456a17║　貪求取非道　　殺盜於前世
T03n0182bp0456a18║　每生為畜獸　　宿命所追逮
T03n0182bp0456a19║　結縛當就死　　恐怖無生氣
T03n0182bp0456a20║　用識三尊言　　見遣盡恩愛
T03n0182bp0456a21║　吾朝行不遇　　誤墮獵者弶
T03n0182bp0456a22║　即當就屠割　　破碎受宿殃
T03n0182bp0456a23║　念汝求哀來　　今當還就死
T03n0182bp0456a24║　憐汝小雙孤　　努力自活已
T03n0182bp0456a25║　行當依群類　　止當依眾裏
T03n0182bp0456a26║　食當隨侶進　　臥當驚覺起
T03n0182bp0456a27║　慎勿子獨遊　　食走於道邊
T03n0182bp0456a28║　言竟便長別　　就死不復還
T03n0182bp0456a29║是時鹿母說此偈已。與子死別遲迴再三。
T03n0182bp0456b01║低頭俛仰唱聲感哀委背而去。二子鳴啼
T03n0182bp0456b02║悲泣戀慕。從後追尋頓弊復起。悲喚叫
T03n0182bp0456b03║叫說訴偈言。
T03n0182bp0456b04║　貪欲慕恩愛　　生為母作子
T03n0182bp0456b05║　始來受身形　　受命賤畜體
T03n0182bp0456b06║　如何見孤背　　斷命沒終此
T03n0182bp0456b07║　【CL048n0512_p0018a01】慕母情痛絕　　乞得并就死
T03n0182bp0456b08║　自念我生來　　未識東與西
T03n0182bp0456b09║　念母憐我等　　當報乳養恩
T03n0182bp0456b10║　何忍長生別　　永世不復存
T03n0182bp0456b11║　念母為我苦　　不聊獨生全
T03n0182bp0456b12║　無福受畜形　　薄祐禍害至
T03n0182bp0456b13║　始生於迷惑　　當早見孤棄
T03n0182bp0456b14║　凡生皆有死　　早晚當就之
T03n0182bp0456b15║　今日之困窮　　當與母同時
T03n0182bp0456b16║於是鹿子說此偈已。其母悲感低頭號泣。
T03n0182bp0456b17║哀悼怨歎迴頭還顧。抗聲悲鳴。告其子言。
T03n0182bp0456b18║爾還勿來。吾自畢故以壽當之。無得母子
T03n0182bp0456b19║夭橫併命。吾死甘心傷爾未識。世間無常
T03n0182bp0456b20║皆當別離。吾自薄命爾生無祐。何為悲哀
T03n0182bp0456b21║徒益憂患。但當速行畢債於今。鹿母復
T03n0182bp0456b22║鳴為子說偈言。
T03n0182bp0456b23║　吾前坐貪愛　　今受弊畜身
T03n0182bp0456b24║　世生皆有死　　無脫不終患
T03n0182bp0456b25║　制意一離貪　　然後乃大安
T03n0182bp0456b26║　寧就至誠死　　終不欺殆生
T03n0182bp0456b27║【CL048n0512_p0018b01】於是鹿子聞母偈音。益更悲戀鳴涕相尋
T03n0182bp0456b28║至于弶所。東西求索。乃見獵者臥於樹
T03n0182bp0456b29║下。鹿母徑就其邊低頭大聲。以覺獵者。
T03n0182bp0456c01║而說偈言。
T03n0182bp0456c02║　投分全中實　　畢壽於畜生
T03n0182bp0456c03║　見放不敢稽　　還就刀几刑
T03n0182bp0456c04║　向所可放鹿　　今來還就死
T03n0182bp0456c05║　恩慈於賤畜　　得見辭二子
T03n0182bp0456c06║　將行示水草　　為說非常苦
T03n0182bp0456c07║　萬沒無餘恨　　念恩不敢負
T03n0182bp0456c08║爾時獵者聞鹿鳴聲說誠信之言。驚覺即
T03n0182bp0456c09║起心動竦然。慈心發中口未得宣。鹿便低
T03n0182bp0456c10║頭前跪兩膝。重向獵者喜自陳說。以偈謝
T03n0182bp0456c11║言。
T03n0182bp0456c12║　仁前見放遣　　德厚過天地
T03n0182bp0456c13║　賤畜被慈育　　悲意不自勝
T03n0182bp0456c14║　一切悉無常　　忻然副信死
T03n0182bp0456c15║　滅對畢因緣　　怨盡從斯已
T03n0182bp0456c16║　仁惠恩難忘　　感受豈敢違
T03n0182bp0456c17║　雖謝千萬辭　　不足報慈恩
T03n0182bp0456c18║　唯夫誡精誠　　受福歸自然
T03n0182bp0456c19║　今日甘心死　　【CL048n0512_p0019a01】以子屬仁君
T03n0182bp0456c20║於是獵者感誠即寐。又重聞鹿說偈皆微
T03n0182bp0456c21║妙之聲。加其篤信捨生就死以副盟誓。子
T03n0182bp0456c22║母悲啼相尋而至。斯鹿之身必非凡庸。吾
T03n0182bp0456c23║睹世士未能比倫。雖復獸體心若神靈。吾
T03n0182bp0456c24║之無良殘暴來久。鹿乃立義言信不負。可
T03n0182bp0456c25║為明教稽首稟受。豈復當敢生犯害心。即
T03n0182bp0456c26║時獵者加肅謙敬。辭謝遣鹿而說偈言。
T03n0182bp0456c27║　神鹿信若天　　言誓志願大
T03n0182bp0456c28║　今我心竦懼　　豈敢加逆害
T03n0182bp0456c29║　寧自殺鄙身　　妻子寸寸分
T03n0182bp0457a01║　何忍向天種　　有想害靈神
T03n0182bp0457a02║獵者說此偈已。即以慈心遣鹿。重復辭謝
T03n0182bp0457a03║悔心自責。鹿見遣去出就其子。子望見母
T03n0182bp0457a04║得生出還。強馳走趣跳𨄈悲鳴。子母相得
T03n0182bp0457a05║俱懽俱喜。一俛一仰鳴聲呦呦。悲感受活
T03n0182bp0457a06║生蒙大恩。【CL048n0512_p0019b01】即仰頭謝獵者。而說偈言。
T03n0182bp0457a07║　賤畜生處世　　當應充廚宰
T03n0182bp0457a08║　即時分烹俎　　寬假辭二子
T03n0182bp0457a09║　天人重愛物　　復蒙放赦原
T03n0182bp0457a10║　德祐積無量　　非口所能陳
T03n0182bp0457a11║爾時鹿母說此偈謝已。將率二子還于深
T03n0182bp0457a12║林。鳴群嘯侶以遊以集。安身草澤以寧峻
T03n0182bp0457a13║山。獵者於後深自惟言。鹿但畜生信義祐
T03n0182bp0457a14║身。既免即濟見者加稱。我之為暴何廣於
T03n0182bp0457a15║心。即時啟寐散意歸仁。放弩壞弶無復
T03n0182bp0457a16║殺心。詣于廟寺請稟沙門。稽首顙面自歸
T03n0182bp0457a17║自陳。奉順慈義畢志正真。便往白王具說
T03n0182bp0457a18║鹿言。王聞其說心喜驚歎。鹿獸有義我更
T03n0182bp0457a19║貪殘。又此鹿慧深達言教。知仰三尊。我
T03n0182bp0457a20║國弊冥事彼妖言。誠可捨棄以保永全。普
T03n0182bp0457a21║國人民無不聞知。畜獸行義現獲信證。大
T03n0182bp0457a22║道之化無隱不彰。於是國王即請【CL048n0512_p0020a01】會群臣
T03n0182bp0457a23║宣令國民。吾之為闇不別真偽。啟受邪師
T03n0182bp0457a24║言畏偽神。妖祭無道殘暴眾生。不如鹿畜
T03n0182bp0457a25║明識三尊。自今已後普國率民。廢彼邪宗
T03n0182bp0457a26║皆歸正真。詣于佛寺請受聖眾。冀以後世
T03n0182bp0457a27║長獲其福。臣下群僚國民大小。皆信三尊
T03n0182bp0457a28║奉五戒十善。為期三年國豐太平。民皆壽
T03n0182bp0457a29║樂鹿之祐矣。佛語賢者阿難。唯吾善權累
T03n0182bp0457b01║劫行恩。恩救眾生其信如是。爾時鹿母者
T03n0182bp0457b02║我身是也。二子者羅云及朱離母𧵛是。國
T03n0182bp0457b03║王者舍利弗是。獵者阿難是。界上民走白
T03n0182bp0457b04║王者調達是。佛時說已。於鹿腨腸放大光
T03n0182bp0457b05║明。遍照東西南北四隅十方各千佛剎。吾
T03n0182bp0457b06║其光明所之。各有化導師子座及寶蓮華。
T03n0182bp0457b07║或為法師比丘現肉體者。或為帝王及長
T03n0182bp0457b08║者子者。或凡人黎庶現卑賤者。或人群生
T03n0182bp0457b09║為畜獸者。各各以光明導御說【CL048n0512_p0020b01】法。爾時所
T03n0182bp0457b10║說鹿母信誓功德。以為法訓。法音入心莫
T03n0182bp0457b11║不信受其者。皆歸無上正真之道。佛即迴
T03n0182bp0457b12║光等接遍照閻浮提內悉令普徹。其蒙光
T03n0182bp0457b13║者逮安隱想。爾時眾中有八百比丘。意志
T03n0182bp0457b14║四道以證道跡。聞說鹿母於畜生之中發
T03n0182bp0457b15║起大意以信成道。感悟變化即時反悔。前
T03n0182bp0457b16║白佛言。願立信誓為菩薩道。唯佛加哀助
T03n0182bp0457b17║利我等。當以建行荷負眾生。救濟一切至
T03n0182bp0457b18║死不離。即時逮得僧那僧涅弘誓之鎧。爾
T03n0182bp0457b19║時阿難整服長跪。白世尊言。此諸比丘網
T03n0182bp0457b20║惑大乘不受正諦。如今開悟逮得法證。離
T03n0182bp0457b21║淵越塹何其疾也。誠非小道所能信明。大
T03n0182bp0457b22║會有疑。唯願世尊。說其緣由以釋將來。
T03n0182bp0457b23║佛言。善哉阿難。汝問快也。斯承先識非
T03n0182bp0457b24║今所造。是諸比丘迺昔鹿遊國民。信受王
T03n0182bp0457b25║命奉順三寶加鹿即感。皆願無上【CL048n0512_p0021a01】正真意。
T03n0182bp0457b26║中問癡闇不復習行。雖以遇我得作沙門。
T03n0182bp0457b27║忽棄本願迷於大乘。今聞我說前世本末。
T03n0182bp0457b28║閉結疑解得無想安隱。是其宿命識神使
T03n0182bp0457b29║然。佛說是時。八百比丘皆得阿惟越致。
T03n0182bp0457c01║力士聚中有八千人。見證心解除放逸行。
T03n0182bp0457c02║皆發無上正真之道。逮得入信聲尋獲安
T03n0182bp0457c03║隱無想之定。天龍世人七億二千皆發無
T03n0182bp0457c04║上正真道意。佛語阿難。我作畜生之時。
T03n0182bp0457c05║以不忘菩薩弘濟之心。應行導利逮于今
T03n0182bp0457c06║者。但為眾生勤苦無極。假使一人亡本沒
T03n0182bp0457c07║流。未拯拔者終不捨放。諸欲求安逮是功
T03n0182bp0457c08║德疾成佛者。皆當盡心中誠歸信三尊。世
T03n0182bp0457c09║世不廢如我今日現般泥洹。誠信所致也。
T03n0182bp0457c10║阿難。汝當受持廣宣此經無令滅絕。阿難
T03n0182bp0457c11║即前稽首作禮。受持諷誦。
T03n0182bp0457c12║佛說鹿母經【CL048n0512_p0021b01】
