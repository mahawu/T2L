T03n0170_p0412a01║【□】
T03n0170_p0412a02║【■】　　No. 170
T03n0170_p0412a03║【CL048n0514_p0043a01】【CL048n0514_p0043b01】【CL048n0514_p0044a01】【CL048n0514_p0044b01】佛說德光太子經
T03n0170_p0412a04║【□】
T03n0170_p0412a05║　　　　西晉月氏國三藏竺法護譯
T03n0170_p0412a06║聞如是。一時佛在王舍城靈鳥頂山。與大比
T03n0170_p0412a07║丘眾千二百五十菩薩五百人俱。爾時賢者
T03n0170_p0412a08║賴吒和羅。止頓舍衛國盡夏三月。更新具衣
T03n0170_p0412a09║缽著其被服。與百新學比丘俱。所作已辦共
T03n0170_p0412a10║遊諸國。往詣王舍大城靈鳥頂山。於是賢者
T03n0170_p0412a11║賴吒和羅行到佛所。稽首佛足卻住一面。賴
T03n0170_p0412a12║吒和羅問世尊言。菩薩大士奉行何等。得一
T03n0170_p0412a13║切奇特功德之法。致無動畏之慧超異之智。
T03n0170_p0412a14║發遣辯才光明徹照。入一切智教授眾生。令
T03n0170_p0412a15║得解脫斷於狐疑。以善權方便示一切智。言
T03n0170_p0412a16║行相應所問諸佛常以巧便得諸佛意。一切
T03n0170_p0412a17║所聞法皆能受持疾逮一切智。爾時賢者賴
T03n0170_p0412a18║吒和羅以偈讚歎。問佛而說頌曰。
T03n0170_p0412a19║【CL048n0514_p0045a01】　云何菩薩滿所行　　何謂所作而審諦
T03n0170_p0412a20║　具足智慧功德願　　今人中尊解說是
T03n0170_p0412a21║　紫磨金色妙身體　　為人中尊積上德
T03n0170_p0412a22║　救濟擁護於眾生　　願佛解說無上行
T03n0170_p0412a23║　為如何得無盡智　　無量總持上覺道
T03n0170_p0412a24║　云何致得平等行　　解決眾人之狐疑
T03n0170_p0412a25║　無數億劫樂生死　　其意終不有穢厭
T03n0170_p0412a26║　己見無數勤苦人　　善權教授令開解
T03n0170_p0412a27║　淨其佛國眷屬具　　光明壽命眾亦爾
T03n0170_p0412a28║　一切所云為寂寞　　唯願世尊說上行
T03n0170_p0412a29║　降魔官屬斷諸見　　脫於愛欲度想行
T03n0170_p0412b01║　云何講說經法義　　願佛解說諸實行
T03n0170_p0412b02║　端正殊好辯才足　　為眾人說柔軟音
T03n0170_p0412b03║　飽滿世間如時雨　　願佛解說諸覺行
T03n0170_p0412b04║　所說微妙如羯隨　　梵聲無疑明慧音
T03n0170_p0412b05║【CL048n0514_p0045b01】　眾會渴仰於經法　　便以甘露飽一切
T03n0170_p0412b06║　若有欲學尊佛道　　當勤精進志法行
T03n0170_p0412b07║　如來所講悉平等　　唯願法王以時說
T03n0170_p0412b08║　我欲聽說正真道　　佛天中天知我意
T03n0170_p0412b09║　今我不敢擾世尊　　唯願善說無上行
T03n0170_p0412b10║佛告賴吒和羅。善哉善哉。乃問如來如此
T03n0170_p0412b11║之義。多所哀念多所安隱。愍傷諸天及世間
T03n0170_p0412b12║人。乃為當來諸菩薩施令得護行。賴吒和羅。
T03n0170_p0412b13║諦聽善思念之。當為汝說。賴吒和羅言。唯
T03n0170_p0412b14║然世尊。願樂欲聞。佛言。賴吒和羅。菩薩有
T03n0170_p0412b15║四事法得清淨行。何等為四一者行平等心
T03n0170_p0412b16║而無諛諂。二者等心於一切。三者解了空行。
T03n0170_p0412b17║四者如口所言身行亦爾。是為四事法。菩薩
T03n0170_p0412b18║疾得清淨行。
T03n0170_p0412b19║佛告賴吒和羅。菩薩復有四事法得安隱勸
T03n0170_p0412b20║進。何等為四。一者得總持。二者得【CL048n0514_p0046a01】善知識。
T03n0170_p0412b21║三者得法忍。四者於戒清淨所行平等。是為
T03n0170_p0412b22║四事法。
T03n0170_p0412b23║佛告賴吒和羅。菩薩復有四事法入於塵勞
T03n0170_p0412b24║勸悅生死法。何等為四。一者菩薩示現佛
T03n0170_p0412b25║身入於生死。勸諸起滅者令得喜悅法。二者
T03n0170_p0412b26║為說柔順之法。三者所有無所愛惜。四者得
T03n0170_p0412b27║不起法忍。是為四事法。
T03n0170_p0412b28║佛告賴吒和羅。菩薩復有四事法無所愛著。
T03n0170_p0412b29║何等為四。一者菩薩不當著家居舍宅。二者
T03n0170_p0412c01║出家菩薩不當貪財利。三者菩薩不求諸功
T03n0170_p0412c02║德報。四者菩薩不當惜身命。是為四事法。
T03n0170_p0412c03║佛告賴吒和羅。菩薩復有四事法於法無厭
T03n0170_p0412c04║足。何等為四。一者於戒無所缺減。二者習
T03n0170_p0412c05║閑居野處。三者奉四賢聖之行。四者得博聞。
T03n0170_p0412c06║是為四事法。
T03n0170_p0412c07║佛告賴吒和羅。菩薩有四事法而得無念
T03n0170_p0412c08║普有所入。何等為四。一者令生善處常值佛
T03n0170_p0412c09║【CL048n0514_p0046b01】世。二者聽受尊長教而無諛諂。三者樂受教
T03n0170_p0412c10║命其心不著財利。四者得辯才入深法要。是
T03n0170_p0412c11║為四事法。
T03n0170_p0412c12║佛告賴吒和羅。菩薩有四事法得清淨行。何
T03n0170_p0412c13║等為四。一者為菩薩行無傷害意於人。二者
T03n0170_p0412c14║棄捐諛諂邪偽之行樂在閑居。三者一切所
T03n0170_p0412c15║有施而不惜不望其報。四者晝夜常志求法
T03n0170_p0412c16║見說法者不求其短。是為四事法。菩薩摩
T03n0170_p0412c17║訶薩得清淨行。佛爾時說偈言。
T03n0170_p0412c18║　其心不著塵垢法　　即便無有惡瑕穢
T03n0170_p0412c19║　志意不厭教論法　　則能令致無上道
T03n0170_p0412c20║　雖遇不賢常一心　　普入邪行惡道本
T03n0170_p0412c21║　出家學道無所惜　　在於山間欲解脫
T03n0170_p0412c22║　閑居寂寞無所起　　其心不著財利色
T03n0170_p0412c23║　捐棄軀體不惜命　　行如師子無所畏
T03n0170_p0412c24║　心得歡悅知厭足　　譬如飛鳥無所畏
T03n0170_p0412c25║【CL048n0514_p0047a01】　一切世間無有常　　志求佛道大慧行
T03n0170_p0412c26║　常樂獨處譬如犀　　無有恐畏如師子
T03n0170_p0412c27║　心不怖懅無麤志　　若得供養無增損
T03n0170_p0412c28║　捐去邪語及惡見　　智了大行志解道
T03n0170_p0412c29║　我為世間一切護　　意為善權無放逸
T03n0170_p0413a01║　意善持戒為眾道　　心不亂著諸恩愛
T03n0170_p0413a02║　謹順正行如救火　　常求世尊上妙行
T03n0170_p0413a03║　已脫於空無有想　　種種具足審寂寞
T03n0170_p0413a04║　所住靜然智慧明　　得甘露味常歡悅
T03n0170_p0413a05║　假使得佛覺道意　　常為清淨無疑難
T03n0170_p0413a06║　總持辯才一其心　　忍一切苦不想報
T03n0170_p0413a07║　若有菩薩聞是行　　欲求佛道當歡喜
T03n0170_p0413a08║　常志精進離懈怠　　了穢無知意不害
T03n0170_p0413a09║佛告賴吒和羅。菩薩有四事法自墮落。何
T03n0170_p0413a10║等為四。一者菩薩憍慢而不恭敬為自墮【CL048n0514_p0047b01】落。
T03n0170_p0413a11║二者菩薩作無反復習於諛諂為自墮落。三
T03n0170_p0413a12║者菩薩求供養貪利為自墮落。四者菩薩佞
T03n0170_p0413a13║諂邪行求於供養為自墮落。是為四事法菩
T03n0170_p0413a14║薩為自墮落。
T03n0170_p0413a15║佛告賴吒和羅。菩薩有四事法墮邪塹。何
T03n0170_p0413a16║等為四。一者懈怠為墮塹法。二者無淨信。
T03n0170_p0413a17║三者起想。四者見得供養者有嫉妒心。是為
T03n0170_p0413a18║菩薩四事墮邪塹法。
T03n0170_p0413a19║佛告賴吒和羅。菩薩不當習四事法。何等為
T03n0170_p0413a20║四。一者菩薩不當與諸邪見人相習。二者菩
T03n0170_p0413a21║薩不當與誹謗正法之人相習行。三者菩薩
T03n0170_p0413a22║不當與惡知識相習。四者菩薩不當與貪衣
T03n0170_p0413a23║食人相習。是為四事法。
T03n0170_p0413a24║佛告賴吒和羅。菩薩有四事法得苦痛之罪。
T03n0170_p0413a25║何等為四。一者以智慧自貢高懷憎嫉意。二
T03n0170_p0413a26║者心不歡悅無清淨行。三者不能忍辱但欲
T03n0170_p0413a27║貪他人財物。四者謂有我【CL048n0514_p0048a01】人著法。是為四事
T03n0170_p0413a28║法菩薩得苦痛之罪。
T03n0170_p0413a29║佛告賴吒和羅。菩薩復有四事自縛。何等
T03n0170_p0413b01║為四。一者菩薩喜輕慢於人是為自縛。二者
T03n0170_p0413b02║菩薩行世間巧便起賈作治生想是為自縛。
T03n0170_p0413b03║三者菩薩意不受法慧為放逸行是為自縛。
T03n0170_p0413b04║四者菩薩縛意住種姓是為自縛。是為四事
T03n0170_p0413b05║佛告賴吒和羅。後當來世學菩薩道者。當有
T03n0170_p0413b06║是諸瑕穢無行人。當供養諸無行者諛諂人。
T03n0170_p0413b07║當供養諸諛諂者。有無智人當供養諸無智
T03n0170_p0413b08║者。貪求衣食無有直心。嫉妒種姓諛諂懷邪
T03n0170_p0413b09║無質朴心。欺諸尊長及諸家室。用供養故。
T03n0170_p0413b10║還相誹謗意貪財利。入諸郡國不念說法。以
T03n0170_p0413b11║開解人亦為善權。於眾人無智慧意自以為
T03n0170_p0413b12║智。見他人智慧為善師。便輕慢之。設有無
T03n0170_p0413b13║行者為破壞之器。還相求長短捨精進行。為
T03n0170_p0413b14║無智懈怠。不多念【CL048n0514_p0048b01】智慧還相壞法。別離眾會
T03n0170_p0413b15║共結怨害轉共諍鬥。謂他無行我承法教。不
T03n0170_p0413b16║奉禁戒不欲聞法不行精進。生於貧窶之中
T03n0170_p0413b17║在窮厄之家。行作沙門但憂求財利。其所
T03n0170_p0413b18║在處不能得安。何況亂志。一心雖行佛功德
T03n0170_p0413b19║續貪著家室之利。自謂我為沙門也。佛言。
T03n0170_p0413b20║我不謂是輩之人為行菩薩法。如是等人百
T03n0170_p0413b21║千劫中不能得柔順法忍。何況欲得佛慧正覺
T03n0170_p0413b22║之行。佛言。賴吒和羅。我不但謂是輩之人
T03n0170_p0413b23║墮三道塹。亦復當墮八惡之處。何等為八。
T03n0170_p0413b24║一者生在邊地。二者墮貧窮家。三者所生
T03n0170_p0413b25║之處面目醜惡。四者生於邪惡反善之家。
T03n0170_p0413b26║五者生與惡知識會。六者多疾病。七者所生
T03n0170_p0413b27║處壽命短。八者橫死。是為菩薩八惡事墮於
T03n0170_p0413b28║邪塹。所以者何。賴吒和羅。我不以口言作
T03n0170_p0413b29║願以為菩薩。不以偽亂之人為清淨行。【CL048n0514_p0049a01】不
T03n0170_p0413c01║以諛諂為菩薩行。不以貪著衣食為供養佛。
T03n0170_p0413c02║不謂貢高者為清淨智慧。不以自見慧行為
T03n0170_p0413c03║斷疑垢。我不謂嫉妒者有清淨意。不謂多貪
T03n0170_p0413c04║求者而得總持。不謂不見誠諦之德而有罣
T03n0170_p0413c05║礙當得生善處。不謂貪種姓著色者當得清
T03n0170_p0413c06║淨身。我不謂想行者當得佛定意。我不謂非
T03n0170_p0413c07║至誠行者當得清淨也。我不謂憍慢者當得
T03n0170_p0413c08║清潔意。我不謂非知厭足者當好法也。我
T03n0170_p0413c09║不謂貪身命者為志求法。佛言。賴吒和羅。
T03n0170_p0413c10║我不怨責外六師也。責此輩愚人劇於外六
T03n0170_p0413c11║師。所以者何。所言各異所行不同。為欺諸
T03n0170_p0413c12║天及世間人。佛於是說偈言。
T03n0170_p0413c13║　無智憒亂為放逸　　輕慢無敬多貪求
T03n0170_p0413c14║　與塵垢會起欲想　　是輩之人去道遠
T03n0170_p0413c15║　貪求供養懈怠增　　以無精進失淨信
T03n0170_p0413c16║【CL048n0514_p0049b01】　便壞淨行亡正戒　　犯禁法者失善道
T03n0170_p0413c17║　生於貧家作沙門　　在窮厄中求供養
T03n0170_p0413c18║　譬如有人窮無物　　從他債望求財產
T03n0170_p0413c19║　貪供養故在閑居　　在於彼住欲自達
T03n0170_p0413c20║　得神通智辯才具　　棄捐家室受所有
T03n0170_p0413c21║　不見道住隨亂行　　生於貧窮卑賤家
T03n0170_p0413c22║　在醜惡中無力勢　　墮於貢高愚癡地
T03n0170_p0413c23║　作卑賤者無名德　　意貪財利為放逸
T03n0170_p0413c24║　後即生於大惡處　　億劫之中無善跡
T03n0170_p0413c25║　假使於道無貪利　　諸天人民悉得佛
T03n0170_p0413c26║　隨藍之風不動人　　用供養故不自成
T03n0170_p0413c27║　無有功德仰於人　　無精進意失善行
T03n0170_p0413c28║　為壞亂教不承法　　不能逮得慧道意
T03n0170_p0413c29║　以至誠利致佛法　　終不失行如道意
T03n0170_p0414a01║　志願甚堅常清淨　　所奉如應則為道
T03n0170_p0414a02║【CL048n0514_p0050a01】　我求佛故無所惜　　及施身命索經法
T03n0170_p0414a03║　是輩捨法不精進　　以於道法失句義
T03n0170_p0414a04║　有大燈明無能見　　我本求索善義說
T03n0170_p0414a05║　適聞所教即奉行　　斷絕一切諸愛欲
T03n0170_p0414a06║　已聞種種佛法教　　不能究竟一法句
T03n0170_p0414a07║　非法行者何得道　　譬如示盲之道徑
T03n0170_p0414a08║佛告賴吒和羅。乃往過去無央數劫。長遠
T03n0170_p0414a09║不可計無量不可思議。爾時有佛。號吉義如
T03n0170_p0414a10║來無所著等正覺。在世間教授。佛天中天。
T03n0170_p0414a11║時有國王名頞真無。佛言。賴吒和羅。其頞
T03n0170_p0414a12║真無國王典主閻浮利天下。廣長六十四萬
T03n0170_p0414a13║里。時閻浮利有二萬大城有億千家。其頞
T03n0170_p0414a14║真無王有大城名寶照明。王所治處。其城
T03n0170_p0414a15║長四百八十里。廣二百八十里。以七寶為城。
T03n0170_p0414a16║南北出有八道。所作審諦具足。爾時人壽十
T03n0170_p0414a17║億那術歲。
T03n0170_p0414a18║佛【CL048n0514_p0050b01】告賴吒和羅。其王頞真無有子名曰德光。
T03n0170_p0414a19║端正殊好威神妙絕。初始生時自然有千藏
T03n0170_p0414a20║出皆有七寶。一一藏中自然有諸國王寶。其
T03n0170_p0414a21║七寶高八丈。德光適生一切閻浮利人皆大
T03n0170_p0414a22║歡喜。拘閉牢獄皆得解脫。其德光太子適生
T03n0170_p0414a23║七日之中。無智不博道俗悉具。佛語賴吒和
T03n0170_p0414a24║羅。於時淨居諸天。中夜時來到德光太子所
T03n0170_p0414a25║語之言。太子。不當為放逸之行。於是德光太
T03n0170_p0414a26║子從是已來具足萬歲之中。初不睡眠亦
T03n0170_p0414a27║不調戲。初不歌舞未曾作樂。亦不行來不
T03n0170_p0414a28║出遊觀。未曾貪身亦不念歌舞伎樂。不貪
T03n0170_p0414a29║財利不念家居。不著郡國亦無所求。一切所
T03n0170_p0414b01║有無所愛惜。如立一心常在獨處。以寂諸
T03n0170_p0414b02║難得意少有。無生不死者。身命不可保不相
T03n0170_p0414b03║敬重。天下恩愛會當別離。無有作導師者。
T03n0170_p0414b04║亂法犯罪憂怖【CL048n0514_p0051a01】恐懼。凡夫之土不知厭足。以
T03n0170_p0414b05║愚癡力常喜諍鬥。我今者為墮無行之中。我
T03n0170_p0414b06║欲默然無為。彼時太子獨處閑居無放逸意。
T03n0170_p0414b07║遠諸愛欲為等心行。佛語賴吒和羅。時王頞
T03n0170_p0414b08║真無他域之中。有一大城名樂施財。為德
T03n0170_p0414b09║光太子造南北行有八重。八百交道。以七寶
T03n0170_p0414b10║為城。其城七重以七寶為帳。皆以白珠而
T03n0170_p0414b11║瓔珞之。一切諸欄楯間有八萬寶柱。一切諸
T03n0170_p0414b12║寶柱各有六萬寶繩互相交繫。一切諸寶繩。
T03n0170_p0414b13║各有千四百億帶係。若有風吹展轉相揩。
T03n0170_p0414b14║出百千伎樂之音聲。一切諸欄楯前各有五
T03n0170_p0414b15║百釆女。善鼓音樂皆工歌舞。得第一伎所
T03n0170_p0414b16║作具足。能歡悅一切天下諸國人王。以是供
T03n0170_p0414b17║給德光太子。王告諸釆女曰汝等捨諸因緣
T03n0170_p0414b18║晝夜作諸伎樂以樂太子。令可其意無得使
T03n0170_p0414b19║見不善之事。一切欄楯邊置【CL048n0514_p0051b01】諸施具。飢者與
T03n0170_p0414b20║飯。渴者與漿欲得車馬者與之。欲得衣服華
T03n0170_p0414b21║香坐具舍宅燈火。隨其所求供養。具金銀明
T03n0170_p0414b22║月珠琉璃水精象馬。一切諸七寶瓔珞以給
T03n0170_p0414b23║天下。其城中央。為德光太子作七寶宮殿八
T03n0170_p0414b24║重交露。彼一講堂上有四億床座以給太子。
T03n0170_p0414b25║城中有園觀生花樹寶樹。其樹常生悉遍覆
T03n0170_p0414b26║蓋。佛語賴吒和羅。其園觀中央有七寶浴池。
T03n0170_p0414b27║以四寶金銀水精琉璃為欄楯。中有八百師
T03n0170_p0414b28║子之頭。其水由中入浴池。其浴池中復有八
T03n0170_p0414b29║百師子頭。池水從中流出。池中常生四種花。
T03n0170_p0414c01║青蓮花紅蓮花白蓮花黃蓮花。周匝有寶樹
T03n0170_p0414c02║其樹皆有花實。其浴池邊復有八百莊飾寶
T03n0170_p0414c03║樹。一切諸寶樹間各復有十二寶樹。各以八十
T03n0170_p0414c04║八寶縷轉相連結。風起吹樹轉相敲。概出
T03n0170_p0414c05║百千種音聲。諸浴池上皆有七【CL048n0514_p0052a01】寶交露帳。德
T03n0170_p0414c06║光太子在其中浴。其講堂上有四十億七寶
T03n0170_p0414c07║床座。各敷五百坐具。其中央敷一大七寶座。
T03n0170_p0414c08║敷八十億妙衣以為坐具。座高五丈六尺。
T03n0170_p0414c09║德光太子在其上坐。一切諸床座下各有香
T03n0170_p0414c10║爐。晝夜三反火燒蜜香。布諸好花以寶覆蓋
T03n0170_p0414c11║垂金色蓮花。殿上有明月珠帳垂八萬明月
T03n0170_p0414c12║珠。出其光明普有所照。一切諸樹上皆懸諸
T03n0170_p0414c13║幡蓋。一切諸園觀中各有九萬朋月珠。其一
T03n0170_p0414c14║珠光明照四十里普遍佛國。佛語賴吒和羅。
T03n0170_p0414c15║其園觀中有鸚鵡鸕鶿拘耆孔雀。鴈鳥鴛鴦
T03n0170_p0414c16║鳩那羅鳥鶡鵯鳥諸耆域鳥。皆共悲鳴有種
T03n0170_p0414c17║種音聲。以樂德光太子。常作五百味供具。
T03n0170_p0414c18║爾時一切房室中有五百童男。限年十六以
T03n0170_p0414c19║上二十已還皆悉童男。都於諸國採擇得
T03n0170_p0414c20║是諸童男。將入彼城皆悉巧黠無所【CL048n0514_p0052b01】不能。皆
T03n0170_p0414c21║知天下諸所作為。復將八十億童女在其城
T03n0170_p0414c22║中。端正姝好年十六已上限至二十。皆工歌
T03n0170_p0414c23║舞。能令男子歡悅。其所語柔軟工談言語常
T03n0170_p0414c24║如應時。不長亦不短。不肥亦不瘦。不白亦
T03n0170_p0414c25║不黑。口出優缽花香。身出栴檀香。皆如天
T03n0170_p0414c26║上玉女悉共同心。皆悉圍遶德光太子鼓樂
T03n0170_p0414c27║絃歌。於是德光太子心念言。我今自然得大
T03n0170_p0414c28║怨家。眾亂我清白之法。我今當作無所惜之
T03n0170_p0414c29║行。於是太子愁憂不樂。譬如有人所見拘繫
T03n0170_p0415a01║心無所樂。德光太子亦如是也。見諸釆女
T03n0170_p0415a02║伎樂意無放逸。亦不以為奇特。亦不貪其
T03n0170_p0415a03║城郭。亦不著車乘。彼具足於千歲中未曾愛
T03n0170_p0415a04║色。想亦不想。聲香味細滑皆除諸想。常專
T03n0170_p0415a05║志一心念言。此為是我怨家之眾。我何持
T03n0170_p0415a06║出是怨家中去。而得解脫為無放逸行。爾時
T03n0170_p0415a07║諸釆女【CL048n0514_p0053a01】白王頞真無。太子。不聽歌舞愁
T03n0170_p0415a08║憂不樂。佛語賴吒和羅。時王頞真無與八萬
T03n0170_p0415a09║小王俱。往詣德光太子所。悲泣淚出愁憂不
T03n0170_p0415a10║樂感絕躃地。侍者即共扶持王令起住。為太
T03n0170_p0415a11║子說偈言。
T03n0170_p0415a12║　願子且觀我諸寶　　子初生時自然出
T03n0170_p0415a13║　誰嬈汝者今語我　　吾當重罪誅罰之
T03n0170_p0415a14║　今且觀是如天上　　我從子意之所欲
T03n0170_p0415a15║　今者太子有何乏　　我能隨意令子得
T03n0170_p0415a16║　視是諸欲淨好目　　諸釆女俱鼓樂聲
T03n0170_p0415a17║　與共娛樂除其憂　　悉工鼓音常喜笑
T03n0170_p0415a18║　汝當聽是好音聲　　所鼓伎樂相和悲
T03n0170_p0415a19║　今正是意娛樂時　　其池水中有蓮華
T03n0170_p0415a20║　園觀中有華葉實　　種種妙好無亂穢
T03n0170_p0415a21║　觀是第一自在智　　可以喜樂一哀我
T03n0170_p0415a22║　入池中洒自恣樂　　中有蓮華青黃白
T03n0170_p0415a23║【CL048n0514_p0053b01】　種種紅花光覺人　　今子觀是何不樂
T03n0170_p0415a24║　鸕鶿鸚鵡拘耆鶴　　拘那耆匐哀鸞聲
T03n0170_p0415a25║　諸香白花譬如雪　　孰聞是音不歡悅
T03n0170_p0415a26║　明月講堂平等力　　黃金琉璃為欄楯
T03n0170_p0415a27║　諸所珍寶最妙好　　諸樹音聲出那術
T03n0170_p0415a28║　欄楯邊施用汝故　　眾千釆女鼓吹音
T03n0170_p0415a29║　亦聞玉女歌樂聲　　子意何念而不悅
T03n0170_p0415b01║　今太子等美姝好　　可以娛樂聽我言
T03n0170_p0415b02║　父母住此目淚出　　子豈無哀愍我等
T03n0170_p0415b03║爾時德光太子。以偈答王言。
T03n0170_p0415b04║　彼持功德者　　離諸惡見言
T03n0170_p0415b05║　我以厭苦樂　　不貪無利欲
T03n0170_p0415b06║　皆見於五道　　生死諸人民
T03n0170_p0415b07║　今當說解脫　　父王聽我言
T03n0170_p0415b08║　無有觸嬈我　　今吾當何說
T03n0170_p0415b09║　我不貪於欲　　云何樂歌舞
T03n0170_p0415b10║　一切諸愛欲　　我視如怨家
T03n0170_p0415b11║　塵勞諸貪愛　　【CL048n0514_p0054a01】隨人著五道
T03n0170_p0415b12║　是諸釆女輩　　無覺癡樂之
T03n0170_p0415b13║　為是諸魔事　　隨人大繫縛
T03n0170_p0415b14║　諸聖賢道士　　常不讚歎是
T03n0170_p0415b15║　習此愛欲者　　為種因緣根
T03n0170_p0415b16║　是釆女身體　　皮革如裹連
T03n0170_p0415b17║　筋骨相搘拄　　如幻無正利
T03n0170_p0415b18║　譬若如畫瓶　　中盛滿不淨
T03n0170_p0415b19║　譬如在塚間　　云何當樂此
T03n0170_p0415b20║　所鼓音樂聲　　無有亦無受
T03n0170_p0415b21║　一切樂無諦　　了此為不惑
T03n0170_p0415b22║　若習於想念　　便即失一心
T03n0170_p0415b23║　隨塵勞音者　　譬如癡老人
T03n0170_p0415b24║　一切諸有樹　　或有熾盛時
T03n0170_p0415b25║　亦不可常得　　或有無樂時
T03n0170_p0415b26║　其果無有常　　亦不常著樹
T03n0170_p0415b27║　我以了如是　　豈當戲短命
T03n0170_p0415b28║　父母不可保　　及兄弟妻婦
T03n0170_p0415b29║　親里亦如是　　臨終不自在
T03n0170_p0415c01║　一切諸所有　　如草上之露
T03n0170_p0415c02║　不當縱其心　　自恣為放逸
T03n0170_p0415c03║　是意不可滿　　譬若如大海
T03n0170_p0415c04║　恩愛甚廣大　　已得復重索
T03n0170_p0415c05║　【CL048n0514_p0054b01】眾人貪欲故　　各各而懈廢
T03n0170_p0415c06║　無能缺減者　　譬如須彌山
T03n0170_p0415c07║　人以意為本　　身命過去疾
T03n0170_p0415c08║　譬如河水流　　適合便復別
T03n0170_p0415c09║　盡壞不久立　　譬若如電現
T03n0170_p0415c10║　貪著三界欲　　則為無智黠
T03n0170_p0415c11║　諸天來語我　　無得為放逸
T03n0170_p0415c12║　為菩薩行者　　不貪諸所有
T03n0170_p0415c13║　願欲得佛道　　哀念眾人民
T03n0170_p0415c14║　非以淫欲行　　可以致佛道
T03n0170_p0415c15║　其有受貪欲　　為心意作奴
T03n0170_p0415c16║　便為自壞敗　　不得立功德
T03n0170_p0415c17║　我終不受欲　　亦無起瞋恚
T03n0170_p0415c18║　如鳥墮羅網　　云何得自在
T03n0170_p0415c19║　現於惡思想　　為還自縛身
T03n0170_p0415c20║　意不得自在　　為無利空聚
T03n0170_p0415c21║　貪是恐懼身　　譬如毒樹花
T03n0170_p0415c22║　何所是人尊　　謂度駃水者
T03n0170_p0415c23║　觀視諸人民　　流墮惡道者
T03n0170_p0415c24║　為諍空無句　　興起諸邪見
T03n0170_p0415c25║　王當知我意　　欲度脫此輩
T03n0170_p0415c26║　不貪積慢法　　疾得度無極
T03n0170_p0415c27║　覺諸睡臥者　　【CL048n0514_p0055a01】療治於疾疫
T03n0170_p0415c28║　為除去憂患　　令立歡悅跡
T03n0170_p0415c29║　欲脫三千世　　縛著音響者
T03n0170_p0416a01║　為說善經義　　飽滿久貧窮
T03n0170_p0416a02║　調諸不成者　　拔出於惡道
T03n0170_p0416a03║　施盲得眼目　　令聾者得聽
T03n0170_p0416a04║　為造解脫燈　　立智慧神通
T03n0170_p0416a05║　令諸三界人　　得三忍平等
T03n0170_p0416a06║　為作慈哀雨　　度諸雲霧岸
T03n0170_p0416a07║　為一切眾人　　現其光明焰
T03n0170_p0416a08║　便持善覺意　　令脫得蔭涼
T03n0170_p0416a09║　為雨諸醫藥　　皆令得安隱
T03n0170_p0416a10║　念是已父王　　即便坐一心
T03n0170_p0416a11║　吾於一切欲　　無復志願求
T03n0170_p0416a12║　但欲索佛道　　用哀眾人故
T03n0170_p0416a13║　於諸有貪欲　　無復有志願
T03n0170_p0416a14║　孰有智黠人　　樂在於是中
T03n0170_p0416a15║　云何犯禁忌　　令人意迷亂
T03n0170_p0416a16║　若因貪愛色　　為墮大惡道
T03n0170_p0416a17║　孰行佛道者　　當復為放逸
T03n0170_p0416a18║　人皆隨水流　　我當今逆流
T03n0170_p0416a19║　不可以言說　　而致得佛道
T03n0170_p0416a20║　當放慈哀光　　照於一切人
T03n0170_p0416a21║　【CL048n0514_p0055b01】我不貪愛欲　　不縛著財物
T03n0170_p0416a22║　我今願父王　　不如與眾還
T03n0170_p0416a23║　我欲棄眾會　　及一切郡國
T03n0170_p0416a24║　人多求可意　　從是致疾病
T03n0170_p0416a25║　制意不放逸　　勝得億郡國
T03n0170_p0416a26║　不可在愛欲　　而致得佛道
T03n0170_p0416a27║　若欲得無上　　安隱快樂句
T03n0170_p0416a28║　當詣大山中　　在樹下而坐
T03n0170_p0416a29║　習在於閑居　　可得尊覺道
T03n0170_p0416b01║佛告賴吒和羅。爾時德光太子於講堂上。與
T03n0170_p0416b02║諸放逸者俱其心穢厭之時。太子作三品行。
T03n0170_p0416b03║何等為三。一者住立。二者經行。三者坐禪。
T03n0170_p0416b04║棄捐睡臥具足上行已得八住。時太子夜半
T03n0170_p0416b05║聞虛空中聲。淨居諸天嗟歎佛功德廣普具
T03n0170_p0416b06║足及歎法眾。德光太子聞已衣毛為豎。即而
T03n0170_p0416b07║墮淚愁憂不樂。叉手以偈問諸天言。
T03n0170_p0416b08║　我在厄難中　　諸天願哀我
T03n0170_p0416b09║　今且住聽言　　我欲有所問
T03n0170_p0416b10║　行在虛空中　　為歎誰功德
T03n0170_p0416b11║　【CL048n0514_p0056a01】我聞其音聲　　其心為悲喜
T03n0170_p0416b12║佛告賴吒和羅。爾時諸天為王太子德光。說
T03n0170_p0416b13║偈言。
T03n0170_p0416b14║　今世間有佛　　太子不聞耶
T03n0170_p0416b15║　佛號曰吉義　　救濟兼擁護
T03n0170_p0416b16║　奉行諸善本　　開化尊功德
T03n0170_p0416b17║　眾僧以學問　　有億那術千
T03n0170_p0416b18║德光太子。以偈問諸天言。
T03n0170_p0416b19║　我儻見世尊　　云何知是佛
T03n0170_p0416b20║　願說慈功德　　欲知於正覺
T03n0170_p0416b21║　假使往見佛　　當問道如何
T03n0170_p0416b22║　菩薩行何法　　得為一切護
T03n0170_p0416b23║於是諸天。為德光太子。說偈言。
T03n0170_p0416b24║　顛髮軟妙好　　英殊如右旋
T03n0170_p0416b25║　其頂相威神　　好譬如山巔
T03n0170_p0416b26║　眉間相光明　　威曜若日出
T03n0170_p0416b27║　生妙如右旋　　色好白如雪
T03n0170_p0416b28║　覺意為清淨　　目為紺青色
T03n0170_p0416b29║　人中尊天子　　顏色端正好
T03n0170_p0416c01║　【CL048n0514_p0056b01】面目常和悅　　放億無量光
T03n0170_p0416c02║　普遍三千國　　消滅諸惡道
T03n0170_p0416c03║　佛口中牙齒　　悉平等清淨
T03n0170_p0416c04║　鮮潔如拘文　　明如好樹光
T03n0170_p0416c05║　無亂兩二十　　合為是四十
T03n0170_p0416c06║　口中舌妙好　　還自覆其面
T03n0170_p0416c07║　口所說妙言　　令人意歡悅
T03n0170_p0416c08║　常無諸諛諂　　梵音甚清淨
T03n0170_p0416c09║　佛之所講說　　勝百千音樂
T03n0170_p0416c10║　除寂諸狐疑　　令人得利悅
T03n0170_p0416c11║　種種德無乏　　善權決道義
T03n0170_p0416c12║　已解黠法花　　為百千瓔珞
T03n0170_p0416c13║　其地之音聲　　為出天伎樂
T03n0170_p0416c14║　譬如天音響　　佛語亦如是
T03n0170_p0416c15║　真陀羅鶡鵯　　拘耆及鴛鴦
T03n0170_p0416c16║　鴈鶴及鸕鶿　　鳩那羅問言
T03n0170_p0416c17║　其音為如梵　　柔軟甚和悅
T03n0170_p0416c18║　無諂無有短　　覺了一切義
T03n0170_p0416c19║　英儒而懸絕　　可諸智者意
T03n0170_p0416c20║　清淨離誹謗　　無有諸想願
T03n0170_p0416c21║　善施行德義　　不聞作瑕穢
T03n0170_p0416c22║　彼法行正覺　　言功德如是
T03n0170_p0416c23║　世尊之身體　　【CL048n0514_p0057a01】皆有種種色
T03n0170_p0416c24║　手臂長出膝　　七合皆為滿
T03n0170_p0416c25║　其指纖長好　　有若干妙絕
T03n0170_p0416c26║　紫磨金色體　　心如明月珠
T03n0170_p0416c27║　著身毛軟好　　上向如右旋
T03n0170_p0416c28║　齊圓如隆起　　馬藏寂不現
T03n0170_p0416c29║　足下安平趾　　其下有相輪
T03n0170_p0417a01║　佛膝中政好　　平等種種色
T03n0170_p0417a02║　經行如龍王　　為如師子步
T03n0170_p0417a03║　行時默低頭　　諸根悉清淨
T03n0170_p0417a04║　若人散花者　　變成為花蓋
T03n0170_p0417a05║　有增無減時　　是為佛正法
T03n0170_p0417a06║　若得利無利　　勤苦與安樂
T03n0170_p0417a07║　嗟歎及誹謗　　其心無增減
T03n0170_p0417a08║　譬若如蓮花　　不著於泥水
T03n0170_p0417a09║　正師子如是　　無有與等者
T03n0170_p0417a10║佛告賴吒和羅。爾時國王太子德光聞嗟歎
T03n0170_p0417a11║佛功德及法比丘僧。踊躍歡喜。譬如貧窮飢
T03n0170_p0417a12║凍之人得伏匿寶藏其人歡喜。譬如盲人得
T03n0170_p0417a13║眼目。若如牢獄繫囚得解脫其人歡喜。王太
T03n0170_p0417a14║【CL048n0514_p0057b01】子德光。聞嗟歎佛功德及法比丘僧。欣喜如
T03n0170_p0417a15║是。於是國王太子德光念言。如今聞佛威神
T03n0170_p0417a16║證明經法。眾僧具足尊行無缺。在於生死為
T03n0170_p0417a17║反邪行。凡夫之士多無反復。貪身自見非是
T03n0170_p0417a18║正行。為居家多瑕穢。習著欲者當墮苦痛。
T03n0170_p0417a19║放逸行者智士所離。愚癡為闇瞑。當於其
T03n0170_p0417a20║中為作平等燈明。人意難調。名色甚深六入
T03n0170_p0417a21║無厭。不斷諸習當遇苦毒。痛痒不安恩愛為
T03n0170_p0417a22║根檔杻械諸受難捨。與有共合長為怨
T03n0170_p0417a23║會。生死難斷為人多眾事憒鬧。疾迷亂身
T03n0170_p0417a24║不堅固。會當歸死樂少憂多佛法為第一安。
T03n0170_p0417a25║不可以塵勞之行貪欲放逸之心而得立功德
T03n0170_p0417a26║行。今我在愚癡之中不得一心定意。不可以
T03n0170_p0417a27║樂生死意。與惡人會嚴治善道。何況乃欲得
T03n0170_p0417a28║無上正真道。我寧可從高樓上東向自投。莫
T03n0170_p0417a29║使我諸【CL048n0514_p0058a01】家眷屬於門中作罣礙。使吾不得出
T03n0170_p0417b01║也。
T03n0170_p0417b02║佛告賴吒和羅。爾時國王太子德光向彼吉
T03n0170_p0417b03║義如來無所著等正覺。自投口說是言。假使
T03n0170_p0417b04║世尊有一切智能悉普見者。今天中天當念
T03n0170_p0417b05║救我。於是吉義如來無所著等正覺。申右臂
T03n0170_p0417b06║放手光明照德光太子。其光明中有自然百
T03n0170_p0417b07║千葉蓮花大如車輪。其蓮花出億百千光明
T03n0170_p0417b08║皆普徹照。於是德光太子即住此蓮花上。欲
T03n0170_p0417b09║往詣吉義如來無所著等正覺所。遙叉手作
T03n0170_p0417b10║禮三反自歸。爾時吉義如來迴光還照。於
T03n0170_p0417b11║是太子尋光去至佛所。稽首佛足。見世尊諸
T03n0170_p0417b12║根寂定。爾時德光太子以偈讚吉義如來。而
T03n0170_p0417b13║說頌曰。
T03n0170_p0417b14║　吾不久睹醫王名　　今者輒得見於佛
T03n0170_p0417b15║　云何立在瑕穢行　　皆能致得一切法
T03n0170_p0417b16║　我向者夜中半時　　從諸天聞佛無想
T03n0170_p0417b17║【CL048n0514_p0058b01】　適聞愁憂無復樂　　何所是人無放逸
T03n0170_p0417b18║　其失道者示正路　　諸無眼目得等視
T03n0170_p0417b19║　今願為我現大道　　慈哀療疾使信淨
T03n0170_p0417b20║　令眾貧窮得富樂　　拘閉牢獄得解脫
T03n0170_p0417b21║　斷吾狐疑除諸結　　唯願解說其道行
T03n0170_p0417b22║　為吾現正離外道　　於闇瞑中作燈明
T03n0170_p0417b23║　為諸傷害除垢穢　　願大醫王斷吾疑
T03n0170_p0417b24║　願度脫我生死道　　斷絕去吾諸所愛
T03n0170_p0417b25║　令得超度愁憂海　　及以八道入大乘
T03n0170_p0417b26║　今壽命短法命盡　　多有妨廢功德行
T03n0170_p0417b27║　無福之人不如願　　今吾適開願解疑
T03n0170_p0417b28║　今聞導師唯決要　　云何菩薩為放逸
T03n0170_p0417b29║　能奉行佛尊妙道　　度脫人民生死惱
T03n0170_p0417c01║佛告賴吒和羅。爾時吉義如來知德光太子
T03n0170_p0417c02║心所念。方廣為解說諸菩薩行。德光太子聞
T03n0170_p0417c03║彼【CL048n0514_p0059a01】佛所說。即得無盡總持門。逮五神通即
T03n0170_p0417c04║踊在虛空化作妙花。以散吉義如來上。爾時
T03n0170_p0417c05║頞真無王。明旦聞太子宮中婇女啼泣聲面。
T03n0170_p0417c06║即為變便往到太子宮中。問何故啼泣。諸釆
T03n0170_p0417c07║女答言。德光太子不現不知所在。於是王
T03n0170_p0417c08║頞真無聞太子不現即便躃地。與數千眾俱
T03n0170_p0417c09║而舉聲啼泣。爾時城神來到其舍。告王頞真
T03n0170_p0417c10║無言。大王無得啼泣愁憂。太子東去往見吉
T03n0170_p0417c11║義如來。稽首作禮跪拜承事。王頞真無聞神
T03n0170_p0417c12║語聲。與諸眷屬大臣。及太子後宮婇女。及八
T03n0170_p0417c13║十四億那術百千人。東出往詣吉義如來所。
T03n0170_p0417c14║稽首佛足卻住一面。佛語賴吒和羅。爾時吉
T03n0170_p0417c15║義如來知國王頞真無意。即為如應說法。令
T03n0170_p0417c16║一切眾皆得不退轉無上正真道。於是王太
T03n0170_p0417c17║子德光白吉義佛。願佛受我清淨飯食請施。
T03n0170_p0417c18║佛即默【CL048n0514_p0059b01】然受之。德光太子語父母及諸眷屬。
T03n0170_p0417c19║今願仁者。勸助城郭莊飾瓔珞以奉如來。不
T03n0170_p0417c20║當有貪心有所惜也。應時皆同心勸助放心
T03n0170_p0417c21║布施。於是王太子德光及眷屬共奉吉義如
T03n0170_p0417c22║來莊飾瓔珞宮殿城郭心無遺惜。日作五百
T03n0170_p0417c23║種味以供養佛及比丘僧。為一切比丘以赤旃
T03n0170_p0417c24║檀香及七寶為房室。以摩尼為經行處。於上
T03n0170_p0417c25║作珍寶交露帳幔。南北各有花樹行列。邊有
T03n0170_p0417c26║浴池中生優缽花。其邊際清淨無垢。其花有
T03n0170_p0417c27║百千葉設百千座。一一比丘各有是具。爾時
T03n0170_p0417c28║德光太子令諸比丘不憂衣服。亦不想他比
T03n0170_p0417c29║丘獨得衣被。彼於是億歲中未曾睡臥。不念
T03n0170_p0418a01║所愛不貪其身。供養於佛所念無異。爾時未
T03n0170_p0418a02║曾有想念於欲亦無諍亂。心無所害不貪於
T03n0170_p0418a03║國。一切無所愛惜。不貪身命內外無所著。於
T03n0170_p0418a04║是聞【CL048n0514_p0060a01】佛所說法。皆悉受持不重問如來。初不
T03n0170_p0418a05║沐浴亦不洗足。亦不以香塗身。不起疲厭之
T03n0170_p0418a06║意。亦未曾坐。除其飲食左右。吉義如來
T03n0170_p0418a07║般泥曰已後。即為造起赤旃檀塔寺。於百
T03n0170_p0418a08║千歲供養。所可闍維如來處。以一切天下諸
T03n0170_p0418a09║花諸香擣香雜香伎樂以為供養。起九十四
T03n0170_p0418a10║億塔。皆用七寶珍琦之物。以為帳幔覆蓋
T03n0170_p0418a11║其上。各以五百七寶蓋供養諸塔。及百千伎
T03n0170_p0418a12║樂一切閻浮利諸花寶樹用供養塔。各然百
T03n0170_p0418a13║千燈。一一所然油其價百千。及散一切香
T03n0170_p0418a14║花。如是之比具足供養億歲中。然後德光太
T03n0170_p0418a15║子棄家學道作沙門。著三法衣常行分衛。初
T03n0170_p0418a16║不豫世事亦不睡臥。了無衣食之心。具足四
T03n0170_p0418a17║億歲中常惠法施。未曾計有我。亦不疑他人。
T03n0170_p0418a18║何況求供養。亦無生死語。為眾說法不勸令
T03n0170_p0418a19║生天上。學是行【CL048n0514_p0060b01】以。教授一切人及中宮眷
T03n0170_p0418a20║屬使為沙門。佛語賴吒和羅。爾時淨居諸天
T03n0170_p0418a21║心念言。德光太子教授一切人皆令作沙門。
T03n0170_p0418a22║我等於是亦當作行供事三寶。由是三寶得
T03n0170_p0418a23║立而不斷絕。其吉義如來般泥洹已後。其法
T03n0170_p0418a24║住至于六十四億歲。皆是德光比丘所擁護。
T03n0170_p0418a25║其德光太子如是之比供養九十四億那術百
T03n0170_p0418a26║千佛。
T03n0170_p0418a27║佛告賴吒和羅。汝知爾時國王頞真無不。答
T03n0170_p0418a28║言不及。佛言。則無量壽如來是。汝知爾時德
T03n0170_p0418a29║光太子不。答言不及。則吾身是也。爾時城
T03n0170_p0418b01║神者。則無怒覺如來是。佛語賴吒和羅。用是
T03n0170_p0418b02║故菩薩大士欲得無上正真道最正覺者。當
T03n0170_p0418b03║學德光太子之行寂寞之教。捐捨恩愛。無
T03n0170_p0418b04║放逸之行。我求無上正真道時。所行勤苦精
T03n0170_p0418b05║進乃如是。是輩無行者貪著衣食愁思無懈。
T03n0170_p0418b06║用供養故。自遠【CL048n0514_p0061a01】佛法所學無益。污亂沙門壞
T03n0170_p0418b07║菩薩法。恣其身口意妄造所願捨其本行。貪
T03n0170_p0418b08║衣被床臥具病瘦醫藥。無有慚愧之心。不樂
T03n0170_p0418b09║政行學無常之法。不奉尊教遠離佛行。於道
T03n0170_p0418b10║自棄意不樂解脫行。佛語賴吒和羅。以是故。
T03n0170_p0418b11║聞此法已。當覺了之棄惡知識。莫與無行者
T03n0170_p0418b12║相隨。棄諸貪欲。佛爾時說偈言。
T03n0170_p0418b13║　學道貪利及飲食　　即為不樂十力行
T03n0170_p0418b14║　棄捐於佛百德教　　用利供養墮他家
T03n0170_p0418b15║　剛強弊惡無慚愧　　自放恣墮諸貪會
T03n0170_p0418b16║　為起塵勞墮邪行　　便自說言我德行
T03n0170_p0418b17║　身在閑居遊於城　　利供養故作恣行
T03n0170_p0418b18║　遠於解脫空去地　　以故當棄離諸有
T03n0170_p0418b19║　為不敬佛及正法　　遠離眾僧諸功德
T03n0170_p0418b20║　棄捐善道墮三惡　　為失八百諸尊行
T03n0170_p0418b21║【CL048n0514_p0061b01】　若有聞說是經者　　審淨其意常精進
T03n0170_p0418b22║　無數億劫佛難值　　當用是故如法行
T03n0170_p0418b23║　其說得佛大乘者　　常思念是功德句
T03n0170_p0418b24║　念已審爾一心住　　當得無礙安隱道
T03n0170_p0418b25║　常立賢聖習觀德　　意念厭足自制心
T03n0170_p0418b26║　汝等勿得捐善場　　當墮五道如癡人
T03n0170_p0418b27║　習閑居止常精進　　住莫自輕勿易他
T03n0170_p0418b28║　訶教己身寂其心　　我本奉億佛教誡
T03n0170_p0418b29║　不惜身命意質朴　　精進於法行恭敬
T03n0170_p0418c01║　我故常說此言誨　　行是已後道不難
T03n0170_p0418c02║　聞是若喜大乘者　　不能精進不樂聽
T03n0170_p0418c03║　其有智者樂此言　　後當棄惡及怨結
T03n0170_p0418c04║佛告賴吒和羅。若有菩薩行五度無極。不如
T03n0170_p0418c05║學是經奉行順教。彼之功德百倍不及學此
T03n0170_p0418c06║經者。說此經時三十那術天及人。發無上正
T03n0170_p0418c07║【CL048n0514_p0062a01】真道意。皆得立不退轉地。七千比丘得無起
T03n0170_p0418c08║忍漏盡意解。於是賢者賴吒和羅白佛言。是
T03n0170_p0418c09║經名為何等。云何奉行。佛告賴吒和羅。是經
T03n0170_p0418c10║名為離癡願行清淨。當學當持正士所樂。決
T03n0170_p0418c11║菩薩行具足諸義。佛說如是。賴吒和羅諸天
T03n0170_p0418c12║世間人民龍鬼神等。皆大歡喜。起前為佛作
T03n0170_p0418c13║禮而去。
T03n0170_p0418c14║【○】【○】佛說德光太子經【○】【○】【○】【○】【○】
