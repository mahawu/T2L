T03n0156_p0130b05║【□】
T03n0156_p0130b06║【□】
T03n0156_p0130b07║【CL045n0427_p0480a01】大方便佛報恩經卷第二
T03n0156_p0130b08║【□】
T03n0156_p0130b09║　　　　失譯人名在後漢
T03n0156_p0130b10║　　對治品第三
T03n0156_p0130b11║爾時世尊處在大眾。猶如日輪光明赫弈隱
T03n0156_p0130b12║蔽眾星。喻如大龍幡蘭椿輪蒨練粲爛。睹之
T03n0156_p0130b13║眼眩。思之意亂。威光晃曜色無等喻。猶螢火
T03n0156_p0130b14║光日出不現。日月雖有百千光明。方於帝釋
T03n0156_p0130b15║譬如聚墨。帝釋雖有白淨妙光。方於大梵
T03n0156_p0130b16║王所有光明。猶如瓦礫方於夜光摩尼寶珠。
T03n0156_p0130b17║大梵天王雖有淨妙百千光明。方於如來所
T03n0156_p0130b18║有光明。亦如聚墨。何以故。如來圓光七尺。乃
T03n0156_p0130b19║能遠照十方世界。其中眾生遇斯光者。盲者
T03n0156_p0130b20║得見。僂者得伸。拘躄眾生即得手足。邪
T03n0156_p0130b21║迷眾生得睹真言。以要言之。諸不稱意皆得
T03n0156_p0130b22║如願。爾時會中有七十大菩薩摩訶薩。即從
T03n0156_p0130b23║座起。頭【CL045n0427_p0480b01】面禮佛。遶百千匝卻住一面。異口同
T03n0156_p0130b24║音說百千偈讚歎如來。
T03n0156_p0130b25║其名曰不思議菩薩。離覺音菩薩。惟念安
T03n0156_p0130b26║菩薩。離垢稱菩薩。無量音菩薩。大名聞菩
T03n0156_p0130b27║薩。明寶髻菩薩。堅師子菩薩。獨步逝菩
T03n0156_p0130b28║薩。捨所念菩薩。及智積菩薩。意善住菩
T03n0156_p0130b29║薩。無極相菩薩。慧光曜菩薩。消強意菩薩。
T03n0156_p0130c01║能擁護菩薩。至誠英菩薩。蓮花界菩薩。眾諸
T03n0156_p0130c02║安菩薩。聖慧業菩薩。將功勳菩薩。無思議菩
T03n0156_p0130c03║薩。淨梵施菩薩。寶事業菩薩。處大花菩薩。
T03n0156_p0130c04║善思惟菩薩。無限法菩薩。名聞意菩薩。已
T03n0156_p0130c05║辯積菩薩。自在門菩薩。十種力菩薩。有十力
T03n0156_p0130c06║菩薩。大聖愍菩薩。無所越菩薩。遊寂然菩
T03n0156_p0130c07║薩。在於彼菩薩。無數天菩薩。須彌光菩薩。
T03n0156_p0130c08║極重藏菩薩。因超越菩薩。而獨步菩薩。威
T03n0156_p0130c09║神勝菩薩。大部界菩薩。以山護菩薩。持三世
T03n0156_p0130c10║菩薩。有功勳菩【CL045n0427_p0481a01】薩。宣名稱菩薩。日光明菩
T03n0156_p0130c11║薩。師子英菩薩。時節王菩薩。師子藏菩薩。
T03n0156_p0130c12║示現有菩薩。光遠照菩薩。山師子菩薩。有
T03n0156_p0130c13║取施菩薩。莫能勝菩薩。為最幢菩薩。喜悅稱
T03n0156_p0130c14║菩薩。堅精進菩薩。無損減菩薩。有名稱菩
T03n0156_p0130c15║薩。無恐怖菩薩。無著天菩薩。大明燈菩薩。世
T03n0156_p0130c16║光曜菩薩。微妙音菩薩。執功勳菩薩。除闇
T03n0156_p0130c17║暝菩薩。無等倫菩薩。各於佛前發誓願言。
T03n0156_p0130c18║我等於世尊滅度之後。護持佛法。於十方界
T03n0156_p0130c19║廣令流布。使不斷絕。何以故。我等今者。睹
T03n0156_p0130c20║如來不思議妙色光明。於光明中。皆得聞不
T03n0156_p0130c21║思議佛法。既聞法已離於心障。累結永消
T03n0156_p0130c22║身心清淨。晃如天金萬品斯照。我等思惟如
T03n0156_p0130c23║是等功德利故。於如來所生大師想。生慈
T03n0156_p0130c24║父想。常念佛恩當報佛恩。何以故。得聞正
T03n0156_p0130c25║法。不久當坐道場。轉正法輪。度脫一切眾
T03n0156_p0130c26║【CL045n0427_p0481b01】生。皆令以得聞法故得成阿耨多羅三藐三
T03n0156_p0130c27║菩提。
T03n0156_p0130c28║爾時釋迦如來告一切大眾言。是七十大菩
T03n0156_p0130c29║薩摩訶薩。久於過去無量百千萬億微塵數
T03n0156_p0131a01║阿僧祇劫中。已曾供養無量百千萬億恒河
T03n0156_p0131a02║沙世界微塵數諸佛於諸佛所常修梵行。供
T03n0156_p0131a03║養諸佛。心不疲惓。以慈修身。善護佛法。
T03n0156_p0131a04║不捨大悲。常於十方利益一切。若有眾生
T03n0156_p0131a05║臨命終時。若聞一菩薩名。若二若三若四乃
T03n0156_p0131a06║至七十。稱名歸命者。命終即得往生有佛
T03n0156_p0131a07║國土。蓮華化生遠離婬欲。不處胞胎離諸臭
T03n0156_p0131a08║穢。其身清淨有妙香氣。眾所恭敬人所愛念。
T03n0156_p0131a09║為人所恭敬愛念故。其心歡喜。以歡喜心故。
T03n0156_p0131a10║即能發於阿耨多羅三藐三菩提心。以發阿
T03n0156_p0131a11║耨多羅三藐三菩提心。能於一切眾生起大
T03n0156_p0131a12║慈悲心。以發慈悲心已。次亦生於利益眾生
T03n0156_p0131a13║心。以能【CL045n0427_p0482a01】利益眾生心已。復能發於不捨眾生
T03n0156_p0131a14║心。利益眾生心。自利利彼心。滅除障礙心。
T03n0156_p0131a15║寂靜煩惱心。能親近善友常生恭敬心。專意
T03n0156_p0131a16║聽法心。憶持不忘思惟妙義心。願少聞多
T03n0156_p0131a17║解義心。不願於多聞而不解義心。次生信如
T03n0156_p0131a18║心。信如實義心。以生如實義心已。次生如
T03n0156_p0131a19║說修行心。以生如說修行心已。次生不退轉
T03n0156_p0131a20║心。以生不退轉心已。於諸眾生即生等對治
T03n0156_p0131a21║心。
T03n0156_p0131a22║如我不喜死。一切三界二十五有。有形無形
T03n0156_p0131a23║四足多足。乃至蟻子有命之屬。亦復如是。是
T03n0156_p0131a24║故菩薩。乃至自喪身命。終不枉奪他命。
T03n0156_p0131a25║如我有錢穀帛衣被飲食象馬車乘國城妻
T03n0156_p0131a26║子身體手足供養擁護不喜他人橫來侵害
T03n0156_p0131a27║者。一切眾生亦復如是。是故菩薩。乃至自
T03n0156_p0131a28║喪身命。終不於諸眾生衣財飲食生於劫奪
T03n0156_p0131a29║之心。
T03n0156_p0131b01║如我不喜【CL045n0427_p0482b01】他人欺陵斷我妙色姊妹妻妾者。
T03n0156_p0131b02║一切眾生亦復如是。是故菩薩。乃至喪身
T03n0156_p0131b03║失命。於他美色不生邪念染污之心。況行奸
T03n0156_p0131b04║惡。
T03n0156_p0131b05║如我不喜面毀兩舌惡口。一切眾生亦復如
T03n0156_p0131b06║是。是故菩薩。乃至喪失身命。終不妄言兩
T03n0156_p0131b07║舌鬥亂彼此。
T03n0156_p0131b08║如我不喜杖石鞭打搒笞拷掠者。一切眾生
T03n0156_p0131b09║亦復如是。是故菩薩。乃至喪失身命。終不
T03n0156_p0131b10║杖石楚毒拷掠眾生。
T03n0156_p0131b11║如我不喜杻械枷鎖桁械繫閉縛勒諸苦惱
T03n0156_p0131b12║者。一切眾生亦復如是。是故菩薩。乃至喪
T03n0156_p0131b13║失身命。終不枷鎖繫閉杻械眾生。
T03n0156_p0131b14║如我不喜為人所陵強力迫愶。威恩所逼
T03n0156_p0131b15║恃怙形勢壓伏戢遏不令面自炳說自顯清
T03n0156_p0131b16║白者。一切眾生亦復如是。是故菩薩。乃至
T03n0156_p0131b17║喪失身命。終不非理加於眾生。
T03n0156_p0131b18║如我為人之所供養尊重讚歎令我歡喜者。
T03n0156_p0131b19║我亦常當布【CL045n0427_p0483a01】施眾生衣被飲食臥具醫藥一
T03n0156_p0131b20║切樂具。若我造作大事。若佛事法事僧事。
T03n0156_p0131b21║智力有限。不能令其成辦。憂愁苦惱。若有
T03n0156_p0131b22║智者。見我如是憂恚懊惱。不能令事得辦。
T03n0156_p0131b23║便報我言。善男子。莫憂愁也。我當供辦稱
T03n0156_p0131b24║意所須令汝事辦。我聞是語心生歡喜。是故
T03n0156_p0131b25║我亦當常勸化眾生利益眾生。如我為王賊
T03n0156_p0131b26║水火縣官所逼。若繫若閉心生愁毒。復有智
T03n0156_p0131b27║者。見我如是遇眾苦難。便往我所。善言誘
T03n0156_p0131b28║喻。告言。莫愁苦也。我當為汝求哀國王。
T03n0156_p0131b29║若諸大臣。若供給財賄。若設餘方便。令汝
T03n0156_p0131c01║解脫。使無衰惱。我聞是語心生歡喜。
T03n0156_p0131c02║是故菩薩。常當勤修技藝。多諸工能。音樂
T03n0156_p0131c03║倡伎。曆數算計。咒術仙藥。服乘象馬。兜
T03n0156_p0131c04║矛槊箭。出陣入陣。有大武功。我有如是
T03n0156_p0131c05║眾妙技藝。一切眾人。若王大臣。不敢違
T03n0156_p0131c06║逆我意。兼我【CL045n0427_p0483b01】復有衣財飲食。珠環釵釧。
T03n0156_p0131c07║金銀琉璃。珊瑚虎珀。硨磲馬瑙。真珠玫瑰。
T03n0156_p0131c08║摩尼寶珠。象馬輦輿僮僕作使。宮人美女。
T03n0156_p0131c09║流泉浴池。七寶臺觀。如是種種微妙無量
T03n0156_p0131c10║百千。菩薩雖有如是威武隨意技藝百千寶
T03n0156_p0131c11║藏象馬車乘無量美女勝妙臺觀流泉浴池一
T03n0156_p0131c12║切五欲樂具。心不貪著。而常少欲知足。好
T03n0156_p0131c13║樂閑靜。山林樹下安禪靜默。雖處大眾言談
T03n0156_p0131c14║語論。而心常入對治門中。雖與眾生和光塵
T03n0156_p0131c15║俗。出內財產生業息利。終不為惡。利益眾
T03n0156_p0131c16║生。若有貧窮及諸苦惱。來從菩薩求索所
T03n0156_p0131c17║須。菩薩隨意稱心給與。菩薩若見有眾生
T03n0156_p0131c18║愛樂佛法。而來親近供養承事奉侍。洗足
T03n0156_p0131c19║按摩。浣濯乾曬。楊枝澡水。拂拭床敷。卷
T03n0156_p0131c20║[(辛*丸)/衣]被枕。初夜後夜供給燈燭。前食後食怛
T03n0156_p0131c21║缽那食。蒲闍尼食。佉陀尼食。及諸漿飲。
T03n0156_p0131c22║所謂【CL045n0427_p0484a01】與利師漿。馥勒奢果漿。蒲萄漿。黑
T03n0156_p0131c23║石蜜漿。如是承事。乃至一七至九十日。
T03n0156_p0131c24║為欲求請菩薩聽聞佛法。菩薩爾時雖見是
T03n0156_p0131c25║人如是供給心不歡喜。何以故。菩薩久於無
T03n0156_p0131c26║量阿僧祇劫中。為求佛法故。我為一切眾
T03n0156_p0131c27║生心無增減故。以慈悲心故。住平等心故。
T03n0156_p0131c28║時作轉輪聖王。常以十善導化一切眾生。
T03n0156_p0131c29║為我意故歡喜奉行。命終之後得生人天。受
T03n0156_p0132a01║微妙五欲快樂。尊嚴豪貴隨心適意。臥起
T03n0156_p0132a02║入宮。服乘鞍馬。遊戲園苑伎樂自娛。歡
T03n0156_p0132a03║喜飲食。無常卒至老病喪亡。家室男女愁
T03n0156_p0132a04║毒懊惱。舉聲大哭以手搥胸。或時拔髮食
T03n0156_p0132a05║飲灰土。悶絕躄地。持幡乘車啼哭送之。殯
T03n0156_p0132a06║埋既竟。室家男女手相扶持。還歸本家。
T03n0156_p0132a07║愁毒悶絕。良久躃地。或時致病。或時狂癡。
T03n0156_p0132a08║或時致死。於生者大損。於死者無益。是時轉
T03n0156_p0132a09║輪聖【CL045n0427_p0484b01】王。前後導從案行國界。見諸眾生受斯
T03n0156_p0132a10║苦惱。愍而哀傷。而作是言。夫為王者。王領
T03n0156_p0132a11║國土攝諸眾生。雖以十善導化果得如是微
T03n0156_p0132a12║妙五欲。而不免生老病死無常敗壞。當知我
T03n0156_p0132a13║雖以正法治國。無益於物。若無益於物。云何
T03n0156_p0132a14║名為大轉輪王。云何復名為大慈父。云何復
T03n0156_p0132a15║名為大醫王。云何復名為大導師。夫大導師
T03n0156_p0132a16║者。導以正路示涅槃徑。使得無為常得安樂。
T03n0156_p0132a17║我等今者名不稱行。譬如有人渴乏垂命。東
T03n0156_p0132a18║西馳走求索冷水。遙見空井心生歡喜。而作
T03n0156_p0132a19║是念。今我此身便為更生。何以故。若不得
T03n0156_p0132a20║水命去不遠。今見好井。必其望得清淨冷水。
T03n0156_p0132a21║濟我虛渴運急之命。作是念已。馳奔往趣。
T03n0156_p0132a22║往到井上。脫所著衣舉著一處。入井取水而
T03n0156_p0132a23║不得水。唯見毒蛇守宮蝮蠍百足之屬。瓦礫
T03n0156_p0132a24║荊棘及諸草【CL045n0427_p0485a01】穢。
T03n0156_p0132a25║爾時渴人失本願故。既不得水眾毒螫身。尋
T03n0156_p0132a26║欲出井。其井朽故陷墜嶔巖。其朽故井深一
T03n0156_p0132a27║箭道。既無梯蹬繩索杖木。雖復踴身上
T03n0156_p0132a28║升。勢不能高。氣力羸惙還墮井底。為諸毒
T03n0156_p0132a29║蛇之所唼食。命未斷頃而作是言。我若先
T03n0156_p0132b01║知此井無水。尚不眼視。而況往取。今日苦毒
T03n0156_p0132b02║為井所誤。爾時轉輪聖王。見諸人民室家男
T03n0156_p0132b03║女恩愛分離受苦惱時。而作是言。今我身者
T03n0156_p0132b04║喻如空井。雖有井名而無有水。現有所趣而
T03n0156_p0132b05║無所獲。喪失身命苦惱如是。我今雖處於
T03n0156_p0132b06║轉輪聖王之位。七寶具足。十善導化。正法
T03n0156_p0132b07║治國。令諸眾生生人天中。受其微妙五欲
T03n0156_p0132b08║快樂故。未能免生老病死。恩愛分離。怨憎
T03n0156_p0132b09║和合。憂悲苦惱。更相哭泣。然是我過非眾
T03n0156_p0132b10║生咎。所以者何。以我無有出世間法利益
T03n0156_p0132b11║一切眾生。雖從於我諮【CL045n0427_p0485b01】受善法望獲安樂。而
T03n0156_p0132b12║實不能越於苦海。
T03n0156_p0132b13║爾時轉輪聖王。復作是念。我身今者。喻如
T03n0156_p0132b14║無智大癡施主。爾時施主值天大旱。七年
T03n0156_p0132b15║不雨樹木燋乾。時世飢饉穀米勇貴。人民
T03n0156_p0132b16║飢餓互相茹食。飲血噉肉更相殘害。枉濫無
T03n0156_p0132b17║辜。或父食子或子食父。父母兄弟妻息男
T03n0156_p0132b18║女。更相食噉。
T03n0156_p0132b19║爾時大施主。遊行觀看。見諸眾生飢餓憔瘁
T03n0156_p0132b20║羸瘦戰掉。氣力虛微顏貌憔瘁。頭髮蓬亂形
T03n0156_p0132b21║體瘦黑。於其肩上或見擔揭。純是死人。所有
T03n0156_p0132b22║頭手節腕臂肘脊脅。肩臂臏膊足指。或是肝
T03n0156_p0132b23║膽腸胃。時大施主。微聲問言。汝所擔揭者是
T03n0156_p0132b24║何物也。答言。我所擔者。是死人頭手臂肘
T03n0156_p0132b25║節腕也。問言。汝擔是死人臂肘節腕。何所作
T03n0156_p0132b26║為。答言。汝不知耶。天時亢旱時世飢饉。
T03n0156_p0132b27║穀米勇貴人民飢餓。互相食耳。我所擔者
T03n0156_p0132b28║是我飲食。
T03n0156_p0132b29║爾【CL045n0427_p0486a01】時施主。聞是說已。心驚毛豎悶絕躃地。
T03n0156_p0132c01║以冷水灑面良久乃穌。復更問言。雖是汝
T03n0156_p0132c02║食是何人肉。爾時餓人聞是語已。舉聲大哭
T03n0156_p0132c03║憂恚斷絕。報施主言。不可言也。痛哉痛哉。
T03n0156_p0132c04║怪哉怪哉。大施主。我今情實相語。我所擔
T03n0156_p0132c05║者。或言是父。或言是母。或言妻子。或言
T03n0156_p0132c06║兄弟。宗親骨肉。爾時諸飢餓人。各各以情實
T03n0156_p0132c07║自說因緣。大施主。更無餘事。我等以飢餓
T03n0156_p0132c08║因緣故。還相噉食耳。
T03n0156_p0132c09║爾時大施主。聞是語已飲氣歎息。報眾人言。
T03n0156_p0132c10║汝等今者。更莫共相食噉肉也。若有所須
T03n0156_p0132c11║衣服飲食。種種湯藥所須之物。卻後一七。
T03n0156_p0132c12║汝等大眾皆集我家。我當隨汝所須。衣被
T03n0156_p0132c13║飲食病瘦湯藥稱意給與。眾人聞已心生歡
T03n0156_p0132c14║喜。歎言。善哉善哉。未曾有也。
T03n0156_p0132c15║爾時施主。還到其家。喚其夫人及其子息僮
T03n0156_p0132c16║僕作使。一切皆集。於眾【CL045n0427_p0486b01】人中和顏悅色發柔
T03n0156_p0132c17║軟言。告喻妻子及諸作使。汝等應當至心
T03n0156_p0132c18║聽我所說。汝等知不。天時炎旱時世饑儉。
T03n0156_p0132c19║人民飢餓死者無數。我等居家庫藏盈滿穀
T03n0156_p0132c20║米無量。可共及時種於福田。妻子聞已。善
T03n0156_p0132c21║哉善哉快善無量。我等身命亦隨施主。況於
T03n0156_p0132c22║大藏錢財飲食耶。
T03n0156_p0132c23║爾時施主心生歡喜。汝等今者。真是我無上
T03n0156_p0132c24║道伴。善哉善哉。汝等諸人。應當各各而自處
T03n0156_p0132c25║分。隨所應作隨所應為。應作者便作。應為
T03n0156_p0132c26║者速為。卻後一七必令成辦。
T03n0156_p0132c27║爾時施主。一一處分已竟。即自出外處處觀
T03n0156_p0132c28║看。何處當有平地寬博安施壇施。即時安
T03n0156_p0132c29║著清淨之處。除去沙鹵株杌荊棘。其地清
T03n0156_p0133a01║淨。安施床敷𣰽毹毾𣰆。即時安施大眾
T03n0156_p0133a02║座處已。嚴駕五百大象。負載飲食運趣
T03n0156_p0133a03║施壇。飲食如山乳酪如池。膏油餅脯種
T03n0156_p0133a04║種餚【CL045n0427_p0487a01】膳百味具足。兼有種種衣服珠環嚴釧
T03n0156_p0133a05║象馬七珍。種種具足莊嚴已竟。卻後一七
T03n0156_p0133a06║明相舉時。亦於七日朝。槌鍾鳴鼓吹大蠡
T03n0156_p0133a07║貝。高聲唱言。一切大眾。皆來集於大施主
T03n0156_p0133a08║壇。
T03n0156_p0133a09║爾時眾人聞是唱聲。心生歡喜如蒙賢聖。聞
T03n0156_p0133a10║是語已。尋聲往趣大會施壇。隨意所取。衣
T03n0156_p0133a11║被飲食珠環釵釧。百種湯藥象馬七珍。隨
T03n0156_p0133a12║所好喜恣意選取。爾時施主所施之物。眾人
T03n0156_p0133a13║持去已盡。爾時施主心生歡喜已。即還歸
T03n0156_p0133a14║家。室家妻子歡喜受樂。五欲自娛。卻後一
T03n0156_p0133a15║七聞外人言。先所受施衣被飲食者。皆藥
T03n0156_p0133a16║發而死。或未死者皆發是言。怪哉怪哉是大
T03n0156_p0133a17║施主。雖有慈悲憐愍。供給所須衣被飲食。
T03n0156_p0133a18║雖復當時充飢解渴得濟身命。於後數日藥
T03n0156_p0133a19║發喪命。時大施主憂恚懊惱。問其妻子。汝
T03n0156_p0133a20║等云何成熟飲食。使惡毒藥令【CL045n0427_p0487b01】墮食中。妻
T03n0156_p0133a21║子作使諸僮僕等。皆言不爾。若不爾者毒從
T03n0156_p0133a22║何來。答曰不審。
T03n0156_p0133a23║爾時施主重自撿校。即入家中次第案行。見
T03n0156_p0133a24║一井水而覆蓋頭。問諸人言。此是何井。家
T03n0156_p0133a25║人答言。此是施主於小兒時養三毒蛇。穿
T03n0156_p0133a26║此一井安置其中。此井是毒蛇住處。水亦是
T03n0156_p0133a27║毒。飲者殺人。施主見已問作使言。汝等先
T03n0156_p0133a28║作食時。不取此井水用作食也。作使答言。
T03n0156_p0133a29║飲食猥多。當時運急汲取此水用作飲食。大
T03n0156_p0133b01║施主言。怪哉怪哉。如我今者愚癡無智。云
T03n0156_p0133b02║何養此毒蛇作此毒井。告語妻子速往填塞。
T03n0156_p0133b03║中三毒蛇者為吾燒殺。是時作使速往除滅
T03n0156_p0133b04║爾時施主滅毒井已。出外觀看。見受施者藥
T03n0156_p0133b05║發而死。異口同音皆言。坐此施主與我毒
T03n0156_p0133b06║食。令我早喪身命。我若先知此食有毒者。
T03n0156_p0133b07║終不噉食。爾時施主聞是語已心生【CL045n0427_p0488a01】懊惱。如
T03n0156_p0133b08║彼轉輪聖王。雖復十善導化令諸眾生得生
T03n0156_p0133b09║人天。雖受如是微妙五欲微妙快樂。猶未能
T03n0156_p0133b10║免生老病死。時轉輪聖王尋發願言。我今應
T03n0156_p0133b11║當求索無上佛法出世間法。令諸眾生讀誦
T03n0156_p0133b12║翫習。遠離生死得至涅槃。
T03n0156_p0133b13║爾時轉輪聖王。為求佛法故。於閻浮提遍處
T03n0156_p0133b14║宣令。誰解佛法。大轉輪王欲得翫習。處處
T03n0156_p0133b15║宣令。皆云言無。到一邊小國中。有一婆羅
T03n0156_p0133b16║門解知佛法。爾時使者逕往詣彼。至婆羅門
T03n0156_p0133b17║所。問言。大德解佛法耶。答言解也。
T03n0156_p0133b18║爾時使者頭面禮足。報言。大師。大轉輪王欲
T03n0156_p0133b19║相顧命。惟願大師。屈神德往至彼轉輪王
T03n0156_p0133b20║所。時轉輪王遠出奉迎。頭面禮足問訊起
T03n0156_p0133b21║居。冒涉塗路得無疲惓耶。即請入宮。於
T03n0156_p0133b22║正殿上敷王御座。前請大師願坐此座。時婆
T03n0156_p0133b23║羅門即昇妙座結加趺坐。
T03n0156_p0133b24║爾時大王【CL045n0427_p0488b01】見於大師端坐已定。供給所須施
T03n0156_p0133b25║安已竟。合掌向於婆羅門白言。大師。解佛
T03n0156_p0133b26║法耶。時婆羅門報言。吾解佛法。爾時大王
T03n0156_p0133b27║報言。大師。為我解說。婆羅門言。王大愚
T03n0156_p0133b28║也。吾學是佛法。久受勤苦因乃得成。今者
T03n0156_p0133b29║大王。云何直欲得聞。
T03n0156_p0133c01║爾時大王白大師言。欲須何物。婆羅門言。
T03n0156_p0133c02║與我供養。王言。所須供養為是何物。衣被
T03n0156_p0133c03║飲食耶。金銀珍寶耶。婆羅門言。吾不須如
T03n0156_p0133c04║是供養。王言。若不須如是供養者。象馬車
T03n0156_p0133c05║乘耶。國城妻子耶。音樂倡伎耶。婆羅門言。
T03n0156_p0133c06║吾都不用如是供養也。若能就王身上。剜
T03n0156_p0133c07║作千瘡。灌滿膏油。安施燈炷。燃以供養者。
T03n0156_p0133c08║吾當為汝解說佛法。若不能者吾欲起去。王
T03n0156_p0133c09║未答頃尋下高座。
T03n0156_p0133c10║爾時大王即前抱持報言。大師。小復留懷。
T03n0156_p0133c11║今我智慧微淺功德薄少。小頃自思惟當奉
T03n0156_p0133c12║供養。
T03n0156_p0133c13║【CL045n0427_p0489a01】爾時轉輪聖王。即自思惟而作是念。我從
T03n0156_p0133c14║無始世界已來。喪身無數未曾為法。今我
T03n0156_p0133c15║此身當歸壞敗。都無所為。今日正是其時。
T03n0156_p0133c16║仰報大師言。所須供養者。當速辦之。
T03n0156_p0133c17║爾時大王即入宮中報諸夫人。而我今者共
T03n0156_p0133c18║汝等別。時諸夫人聞王語已。心驚毛豎莫
T03n0156_p0133c19║知所由。微聲問王。王欲何去。王言。今者
T03n0156_p0133c20║我身欲剜作千燈供養大師。時諸夫人聞王
T03n0156_p0133c21║語已。夗轉躃地舉聲大哭。悶絕吐逆良久
T03n0156_p0133c22║穌息。報大王言。天下所重莫若己身。恭敬尊
T03n0156_p0133c23║重隨時將養懼畏不適。今者云何毀害捐棄。
T03n0156_p0133c24║王是智人。而於今日如似顛狂鬼魅所著耶。
T03n0156_p0133c25║王言不也。若不爾者。何緣如是作此苦惱。
T03n0156_p0133c26║供養是婆羅門。何所為耶。王報夫人。欲求
T03n0156_p0133c27║佛法為一切眾生。若為一切眾生。今日云何
T03n0156_p0133c28║便見孤棄。王報諸夫人言。天下【CL045n0427_p0489b01】恩愛皆當別
T03n0156_p0133c29║離。是故吾今以身供養。欲為汝等及一切
T03n0156_p0134a01║眾生。於大闇室燃大智燈。照汝生死無明
T03n0156_p0134a02║黑闇。斷眾累結生死之患。超度眾難得至
T03n0156_p0134a03║涅槃故。汝等諸人。今者云何違逆我心。時
T03n0156_p0134a04║諸夫人聞王語已。默然不對。心悲噢噎舉聲
T03n0156_p0134a05║大哭。自拔頭髮抓摑面目。復發聲言。我
T03n0156_p0134a06║等薄相生亡我所。天王有五百太子。悉皆
T03n0156_p0134a07║端正。聰明智慧人相具足。其父愛念喻如眼
T03n0156_p0134a08║目。
T03n0156_p0134a09║爾時大王語諸子言。我於今日欲設供養。恐
T03n0156_p0134a10║身命不濟與汝等別。國土人民所有王法。從
T03n0156_p0134a11║大者治。時諸太子聞是語已。身體肢節筋
T03n0156_p0134a12║脈抽切。譬如人噎。又不能咽復不得吐。微聲
T03n0156_p0134a13║問父王言。今日云何永棄孤背。時諸太子前
T03n0156_p0134a14║抱王頸。或捉手足舉聲悲哭。怪哉怪哉。今日
T03n0156_p0134a15║云何永失覆護。
T03n0156_p0134a16║爾時大王諫曉諸子。即為宣說天【CL045n0427_p0490a01】下恩愛皆
T03n0156_p0134a17║有別離。諸子答言。雖如父王所說。心情戀慕
T03n0156_p0134a18║不能捨離。大王今日當賜一願。令諸子等持
T03n0156_p0134a19║此身命奉上大王。為王供養婆羅門師。王
T03n0156_p0134a20║言。諸子幼稚未有所識。未能堪辦如是供
T03n0156_p0134a21║養。如我今者遠請大師。許相供養不得違
T03n0156_p0134a22║錯。夫為孝子不違父意。汝今云何違逆我
T03n0156_p0134a23║心。時諸太子聞是語已。舉聲吼喚驚動神
T03n0156_p0134a24║祇。舉身投地如太山崩。爾時大王復與諸小
T03n0156_p0134a25║國王一切辭別。還至殿上往大師所。脫身瓔
T03n0156_p0134a26║珞上妙衣服。舉著一面端身正坐。告諸大臣
T03n0156_p0134a27║諸小國王。五百太子二萬夫人。汝等今者。誰
T03n0156_p0134a28║能為吾剜身千瘡。夫人太子及諸群臣。皆共
T03n0156_p0134a29║同心而作是言。我等今者。寧以利刀自剜兩
T03n0156_p0134b01║目。終不能以手剜王身也。爾時大王心生憂
T03n0156_p0134b02║惱。而我今者單子孤露。大眾之中乃無一人
T03n0156_p0134b03║見【CL045n0427_p0490b01】佐助也。
T03n0156_p0134b04║爾時大王。有一旃陀羅。其性弊惡人所怖
T03n0156_p0134b05║畏。尋聲往趣語諸太子且莫憂苦也。我有方
T03n0156_p0134b06║便。能令大王事不得成。若不成事。還王領
T03n0156_p0134b07║國如本不異。諸太子聞是語已。心生歡喜。
T03n0156_p0134b08║時旃陀羅往到王前。語大王言。大王今者何
T03n0156_p0134b09║所作為。剜身千燈供養大師。時旃陀羅言。
T03n0156_p0134b10║欲剜身者我能為之。王聞是語心生歡喜。報
T03n0156_p0134b11║旃陀羅言。汝今真是我無上道伴。時旃陀
T03n0156_p0134b12║羅。即在王前。喊㖑噏張。高聲唱言。大
T03n0156_p0134b13║王當知殺人之法。斷頭截頸割斷手足。抽筋
T03n0156_p0134b14║拔肋苦痛如是。大王今者能堪是不。王聞
T03n0156_p0134b15║是語心懷歡喜。時旃陀羅持牛舌刀就王身
T03n0156_p0134b16║上。於眴速頃。遍體剜作數滿千瘡。時旃陀
T03n0156_p0134b17║羅。謂王意退而反不移。投刀於地馳走而
T03n0156_p0134b18║去。
T03n0156_p0134b19║爾時大王於身諸瘡灌滿膏油已。取上妙細
T03n0156_p0134b20║㲲纏【CL045n0427_p0491a01】以為炷。爾時婆羅門大師。見於大王作
T03n0156_p0134b21║是事已。作是念言。我今應當先為大王宣說
T03n0156_p0134b22║佛法。何以故。大王今當燃身諸燈恐命不
T03n0156_p0134b23║濟。命若不濟誰當聽法。思惟是已。告大王
T03n0156_p0134b24║言。精進如是難為能為。修此苦行為聞佛
T03n0156_p0134b25║法。諦聽諦聽善思念之。吾當為王宣說佛
T03n0156_p0134b26║法。王聞是語心大歡喜。譬如孝子新喪父
T03n0156_p0134b27║母。其子愁毒苦不可言。父母還活其子歡
T03n0156_p0134b28║喜。王聞是語亦復如是。時婆羅門即便為王
T03n0156_p0134b29║而說半偈。謂興衰法。
T03n0156_p0134c01║　夫生輒死　　此滅為樂
T03n0156_p0134c02║王聞法已心生歡喜。告諸太子及諸大臣。而
T03n0156_p0134c03║作是言。諸人若於我有慈愍心者。應為我憶
T03n0156_p0134c04║持是法。於諸國土處處聚落有人民處城市
T03n0156_p0134c05║巷陌。宣王優命。諸人當知。大轉輪王見諸
T03n0156_p0134c06║人民一切眾生。沒於苦海未能出惡。於諸
T03n0156_p0134c07║眾生【CL045n0427_p0491b01】起大悲心。剜身千燈求於半偈。諸人
T03n0156_p0134c08║今當感大王大慈悲心。應當書寫此偈讀誦
T03n0156_p0134c09║翫習。思惟其義如說修行。諸人聞是語已。
T03n0156_p0134c10║心生歡喜。異口同音讚大王言。善哉善哉。
T03n0156_p0134c11║大王。真是大慈悲父。為諸眾生修此苦行。
T03n0156_p0134c12║我等應當速往書寫。或紙或帛。或於石上。或
T03n0156_p0134c13║於樹木瓦礫草葉蹊徑要路多人行處。亦皆
T03n0156_p0134c14║書寫。其見聞者。皆發阿耨多羅三藐三菩
T03n0156_p0134c15║提心。
T03n0156_p0134c16║爾時大王即燃千燈供養大師。其明遠照十
T03n0156_p0134c17║方世界。其燈光中亦出音聲說此半偈。其
T03n0156_p0134c18║聞法者皆發阿耨多羅三藐三菩提心。其光
T03n0156_p0134c19║上照乃至忉利天宮。其燈光明悉能蔽隱諸
T03n0156_p0134c20║天光明。時忉利天王。見此光明遠照天宮。即
T03n0156_p0134c21║作是念。以何因緣有此光明。即以天眼觀於
T03n0156_p0134c22║世間。見是大轉輪王以大慈悲熏修其心。為
T03n0156_p0134c23║一切眾生故。剜身千【CL045n0427_p0492a01】燈供養大師。為度一切
T03n0156_p0134c24║眾生故。是故我等今當往於世間。勸戒佐
T03n0156_p0134c25║助令心歡喜。即下世間化作凡人。往詣王所
T03n0156_p0134c26║問大王言。剜身千燈修此苦行。為求半偈何
T03n0156_p0134c27║所作為。報言。善男子。我為一切眾生故。令
T03n0156_p0134c28║發阿耨多羅三藐三菩提心。
T03n0156_p0134c29║爾時化人即復釋身。光明威耀曒然炳著。時
T03n0156_p0135a01║天帝釋報大王言。作是供養。願求天王耶。
T03n0156_p0135a02║魔王梵王耶。是時轉輪聖王報天帝釋言。
T03n0156_p0135a03║我亦不求人天尊貴。正欲求阿耨多羅三藐
T03n0156_p0135a04║三菩提。為一切眾生故。不安者安。不解者
T03n0156_p0135a05║解。未度者度。未得道者欲令得道。天帝
T03n0156_p0135a06║釋言。大王今者不乃愚耶。求阿耨多羅三
T03n0156_p0135a07║藐三菩提者。久受勤苦乃可得成。汝今云
T03n0156_p0135a08║何欲求無上道耶。報天帝釋言。假使熱鐵
T03n0156_p0135a09║輪在我頂上旋。終不以此苦【CL045n0427_p0492b01】退於無上道。汝
T03n0156_p0135a10║今雖發是言吾不信也。時轉輪聖王即於天
T03n0156_p0135a11║王釋前。立此誓言。我若不真實求於阿耨
T03n0156_p0135a12║多羅三藐三菩提。欺誑天王釋者。使我千
T03n0156_p0135a13║瘡終無愈時。若不爾者血當為乳千瘡平復。
T03n0156_p0135a14║說是語時即復如故。天王釋言。善哉大王。
T03n0156_p0135a15║真是大悲。修大悲者如是苦行。不久當得
T03n0156_p0135a16║阿耨多羅三藐三菩提。得三菩提時要先度
T03n0156_p0135a17║我。時天帝釋放大光明遍照王身。與百千諸
T03n0156_p0135a18║天俱時發阿耨多羅三藐三菩提心。五百大
T03n0156_p0135a19║子。見其父王身瘡平復歡喜無量。即前頭
T03n0156_p0135a20║面禮足。卻住一面。合掌向父。異口同音俱
T03n0156_p0135a21║發聲言。未曾有也。今者父王真是大悲愍傷
T03n0156_p0135a22║一切。王報太子。汝等若是孝子者。當發阿
T03n0156_p0135a23║耨多羅三藐三菩提心。是諸太子聞是語已
T03n0156_p0135a24║心生歡喜。感於【CL045n0427_p0493a01】父王重恩分故。尋聲即發
T03n0156_p0135a25║阿耨多羅三藐三菩提心。二萬夫人百千婇
T03n0156_p0135a26║女亦復如是。
T03n0156_p0135a27║爾時眾中有七十恒河沙等眾生。皆發聲聞
T03n0156_p0135a28║辟支佛心。復有無量天人及乾闥婆阿修
T03n0156_p0135a29║羅迦樓羅緊那羅摩睺羅伽人非人等。見聞
T03n0156_p0135b01║是已。皆發道心歡喜而去。
T03n0156_p0135b02║　　大方便佛報恩經發菩提心品第四
T03n0156_p0135b03║爾時會中有一大菩薩摩訶薩。名曰喜王。即
T03n0156_p0135b04║從座起。偏袒右肩右膝著地。合掌仰白如來。
T03n0156_p0135b05║而作是言。菩薩云何知恩報恩。佛告喜王
T03n0156_p0135b06║菩薩。善男子。諦聽諦聽。菩薩摩訶薩知恩
T03n0156_p0135b07║者。當發阿耨多羅三藐三菩提心。報恩者。
T03n0156_p0135b08║亦當教一切眾生令發阿耨多羅三藐三菩提
T03n0156_p0135b09║心。若發菩提心云何而發。菩薩因何事故。所
T03n0156_p0135b10║以能發。善男子。菩薩摩訶薩初發三菩提
T03n0156_p0135b11║心時。立【CL045n0427_p0493b01】大誓願作如是言。若我得阿耨多
T03n0156_p0135b12║羅三藐三菩提時。當大利益一切眾生。要
T03n0156_p0135b13║當安置一切眾生大涅槃中。復當教化一切
T03n0156_p0135b14║眾生悉令具足般若波羅蜜。是則名為自利。
T03n0156_p0135b15║亦名利他。是故初發菩提心者。則得名為菩
T03n0156_p0135b16║提因緣。眾生因緣。正義因緣。三十七助道
T03n0156_p0135b17║法因緣。攝取一切善法根本。是故菩薩名
T03n0156_p0135b18║為大善。亦名一切眾生善根。能破一切
T03n0156_p0135b19║眾生身口意等三業諸惡。一切世間所有誓
T03n0156_p0135b20║願。及出世間所有誓願。無有能勝阿耨多
T03n0156_p0135b21║羅三藐三菩提。如是誓願無勝無上。菩薩
T03n0156_p0135b22║摩訶薩初發三菩提心時。有五事。一者性。
T03n0156_p0135b23║二者行。三者境界。四者功德。五者增長。菩
T03n0156_p0135b24║薩若能發菩提心。則得名為菩薩摩訶薩。定
T03n0156_p0135b25║得阿耨多羅三藐三菩提。修大乘行。是故初
T03n0156_p0135b26║發菩提心。即能攝取一切善法。【CL045n0427_p0494a01】菩薩摩訶薩
T03n0156_p0135b27║發菩提心。修行漸得阿耨多羅三藐三菩提。
T03n0156_p0135b28║若不發心終不能得。是故發心即得阿耨多
T03n0156_p0135b29║羅三藐三菩提根本。菩薩摩訶薩見苦眾生
T03n0156_p0135c01║心生憐愍。是故菩薩因慈悲心故。能發阿耨
T03n0156_p0135c02║多羅三藐三菩提心。因阿耨多羅三藐三菩
T03n0156_p0135c03║提心。即能習三十七品。因三十七品故。得
T03n0156_p0135c04║阿耨多羅三藐三菩提。是故發心名為根本。
T03n0156_p0135c05║發菩提心故行菩薩尸羅。是故發心名根名
T03n0156_p0135c06║因。名枝名葉。亦名華名果。亦名為子。菩
T03n0156_p0135c07║薩發心畢竟不畢竟。畢竟者乃至得阿耨多
T03n0156_p0135c08║羅三藐三菩提。終不退失。不畢竟者有退有
T03n0156_p0135c09║失。退有二種。畢竟退。不畢竟退。畢竟退者。
T03n0156_p0135c10║終不能發阿耨多羅三藐三菩提心。不能推
T03n0156_p0135c11║求修習其法。不畢竟退者。求菩提心修習
T03n0156_p0135c12║其法。是菩提心有四種。一者若善男子若善
T03n0156_p0135c13║【CL045n0427_p0494b01】女人。若見若聞諸佛菩薩不可思議事。爾時
T03n0156_p0135c14║即生信敬之心。作是念言。佛菩薩事不可
T03n0156_p0135c15║思議。若佛菩薩不可思議事。是可得者。我
T03n0156_p0135c16║亦當得阿耨多羅三藐三菩提。是故至心念
T03n0156_p0135c17║於菩提。發菩提心。復有不見諸佛菩薩不思
T03n0156_p0135c18║議事。以聞諸佛菩薩祕密之藏。聞已即生信
T03n0156_p0135c19║敬之心。得生信心故。為阿耨多羅三藐三
T03n0156_p0135c20║菩提及摩訶般若。是故發菩提心。復有不見
T03n0156_p0135c21║諸佛菩薩不思議事。亦不聞法。見法滅時。
T03n0156_p0135c22║復作是念。無上佛法能滅眾生無量苦惱。作
T03n0156_p0135c23║大利益。惟諸佛菩薩。能令佛法久住不滅。
T03n0156_p0135c24║我今亦當發菩提心。令諸眾生遠離煩惱。願
T03n0156_p0135c25║我此身受大苦事。護持佛法久住於世故。發
T03n0156_p0135c26║菩提心。復有不見諸佛菩薩法滅時。唯見
T03n0156_p0135c27║惡世諸眾生等。具重煩惱貪欲瞋恚愚癡等。
T03n0156_p0135c28║無慚無愧慳【CL045n0427_p0495a01】吝等。嫉妒恚癡苦惱等。不信
T03n0156_p0135c29║邪疑懶惰等。見是事已即作此念。大惡世時
T03n0156_p0136a01║眾生不能修善。如是惡時尚不能發二乘之
T03n0156_p0136a02║心。何況阿耨多羅三藐三菩提心。我今當發
T03n0156_p0136a03║菩提心。發菩提心已。乃當教一切眾生令發
T03n0156_p0136a04║阿耨多羅三藐三菩提心。
T03n0156_p0136a05║爾時喜王菩薩復白佛言。世尊。菩薩知恩自
T03n0156_p0136a06║發菩提心。菩薩報恩教一切眾生令發菩提
T03n0156_p0136a07║心者。如來世尊於生死時。初發菩提心。因何
T03n0156_p0136a08║事發。佛言。善男子。過去久遠不可計劫生死
T03n0156_p0136a09║中。時以重煩惱。起身口意業故。墮在八大
T03n0156_p0136a10║地獄。所謂阿訶訶地獄。阿婆婆地獄。阿達
T03n0156_p0136a11║多地獄。銅釜大銅釜。黑石大黑石。乃至火
T03n0156_p0136a12║車地獄。我於爾時墮在火車地獄中。共兩
T03n0156_p0136a13║人並挽火車。牛頭阿傍在車上坐。緘脣切
T03n0156_p0136a14║齒。張目吹火。口眼耳鼻煙炎俱起。身體殊
T03n0156_p0136a15║大。臂腳【CL045n0427_p0495b01】盤結。其色赤黑。手執鐵杖隨而
T03n0156_p0136a16║鞭之。我時苦痛努力挽車。力勵前進。時我
T03n0156_p0136a17║徒伴劣弱少力。劣弱在後。是時牛頭阿傍以
T03n0156_p0136a18║鐵叉刺腹。鐵杖鞭背。血出沐浴隨體而流。
T03n0156_p0136a19║其人苦痛高聲大喚苦痛難忍。或稱父母。或
T03n0156_p0136a20║稱妻子。雖作如是唱喚無益於己。我時見是
T03n0156_p0136a21║受大苦惱心生哀愍。因慈心生故發菩提心。
T03n0156_p0136a22║為此眾罪人故。勸請牛頭阿傍。此罪人者甚
T03n0156_p0136a23║可憐愍。小復加哀垂慈憐愍。牛頭阿傍聞已
T03n0156_p0136a24║心生瞋恚。尋以鐵叉前刺我頸。尋時命終。即
T03n0156_p0136a25║得脫於火車地獄百劫中罪。我以發阿耨多
T03n0156_p0136a26║羅三藐三菩提心故。即脫火車地獄之罪。
T03n0156_p0136a27║佛告喜王。挽火車者今我身是。因發菩提心
T03n0156_p0136a28║故疾得成佛。是故當知。一切眾生發菩提心
T03n0156_p0136a29║其事非一。或因慈心。或因恚心。或因施
T03n0156_p0136b01║心。或因慳心。或因歡喜。【CL045n0427_p0496a01】或因煩惱。或因
T03n0156_p0136b02║恩愛別離。或因怨憎和合。或因親近善知
T03n0156_p0136b03║識。或因惡友。或因見佛。或因聞法。是故
T03n0156_p0136b04║當知。一切眾生發菩提心各各不同。喜王
T03n0156_p0136b05║當知。菩薩摩訶薩知恩報恩其事如是。說
T03n0156_p0136b06║是法時。萬八千人發阿耨多羅三藐三菩提
T03n0156_p0136b07║心。一切大眾中有得須陀洹乃至阿羅漢。時
T03n0156_p0136b08║天龍鬼神人及非人。亦能發聲聞辟支佛心。
T03n0156_p0136b09║聞法歡喜。頭面作禮。右遶而去。
T03n0156_p0136b10║【○】大方便佛報恩經卷第二【○】【○】【○】【○】【○】【CL045n0427_p0496b01】
