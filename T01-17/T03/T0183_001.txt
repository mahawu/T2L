T03n0183_p0457c13║【□】
T03n0183_p0457c14║【■】　　No. 183
T03n0183_p0457c15║【CL043n0416_p0697a01】一切智光明仙人慈心因緣不食
T03n0183_p0457c16║肉經
T03n0183_p0457c17║【□】
T03n0183_p0457c18║　　　　失譯人名今附秦錄
T03n0183_p0457c19║如是我聞。一時佛住摩伽提國寂滅道場彌
T03n0183_p0457c20║加女村自在天祠精舍。時有迦波利婆羅門
T03n0183_p0457c21║子。名彌勒。軀體金色三十二相八十種好。放
T03n0183_p0457c22║銀光明黃金校飾。如白銀山威光無量。來至
T03n0183_p0457c23║佛所。爾時世尊。與千二百五十比丘經行林
T03n0183_p0457c24║中。又有結髮梵志五百人等。遙見彌勒威儀
T03n0183_p0457c25║庠序相好清淨。五體投地如銀山崩。成金花
T03n0183_p0457c26║聚寶間廁。金花金臺七寶為果。於臺閣中有
T03n0183_p0457c27║妙音聲。而說偈言。
T03n0183_p0457c28║　我見牟尼尊　　面貌常清淨
T03n0183_p0457c29║　百福相奇特　　世間無倫匹
T03n0183_p0458a01║　煩惱垢永盡　　智慧悉成滿
T03n0183_p0458a02║　一向常歸命　　身心無疲倦
T03n0183_p0458a03║　故我以五體　　欲得勝安樂
T03n0183_p0458a04║　脫苦無所畏　　敬禮釋迦文
T03n0183_p0458a05║【CL043n0416_p0697b01】時諸梵志見聞此事白佛言。世尊。如此童子
T03n0183_p0458a06║威儀庠序光明無量。與佛無異。於何佛所初
T03n0183_p0458a07║發道心受持誰經。唯願天尊。為我解說。
T03n0183_p0458a08║佛告式乾梵志。汝今諦聽善思念之。吾當為
T03n0183_p0458a09║汝分別解說令汝歡喜。乃往過去無量無邊
T03n0183_p0458a10║阿僧祇劫時。有世界名勝花敷。佛號彌勒。恒
T03n0183_p0458a11║以慈心四無量法教化一切。彼佛說經名慈
T03n0183_p0458a12║三昧光大悲海雲。若有聞者。即得超越百億
T03n0183_p0458a13║萬劫生死之罪。必得成佛無有疑慮。時彼國
T03n0183_p0458a14║中有大婆羅門。名一切智光明。聰慧多智廣
T03n0183_p0458a15║博眾經。世間技藝六十四能無不綜練。聞
T03n0183_p0458a16║佛出世說慈三昧光大悲海雲經。即以世間
T03n0183_p0458a17║一切義論難詰彼佛。盡其辭辯而不能屈。
T03n0183_p0458a18║即便信伏為佛弟子。尋發阿耨多羅三藐三
T03n0183_p0458a19║菩提心。而作是言。我今於佛法中。誦持大慈
T03n0183_p0458a20║三昧光大【CL043n0416_p0698a01】悲海雲經。以此功德願於未來過
T03n0183_p0458a21║算數劫。必得成佛而號彌勒。於是捨家即入
T03n0183_p0458a22║深山。長髮為相修行梵行。八千歲中少欲無
T03n0183_p0458a23║事乞食自活。誦持是經一心除亂。彼時世間
T03n0183_p0458a24║有雨星現。國王婬荒彗星橫流。連雨不止
T03n0183_p0458a25║洪水暴漲。仙人端坐不得乞食經歷七日。時
T03n0183_p0458a26║彼林中有五百白兔。有一兔王。母子二獸見
T03n0183_p0458a27║於仙人七日不食。而作是言。今此仙人為佛
T03n0183_p0458a28║道故。不食多日命不云遠。法幢將崩法海將
T03n0183_p0458a29║竭。我今當為無上大法令得久住不惜身命。
T03n0183_p0458b01║即告諸兔。一切諸行皆悉無常。眾生愛身空
T03n0183_p0458b02║生空死未曾為法。我今欲為一切眾生作大
T03n0183_p0458b03║橋梁令法久住供養法師。爾時兔王即為群
T03n0183_p0458b04║兔。而說偈言。
T03n0183_p0458b05║　若有畜生類　　得聞諸佛名
T03n0183_p0458b06║　永離三惡道　　不生八難處
T03n0183_p0458b07║　若聞法奉行　　生處常值佛
T03n0183_p0458b08║　【CL043n0416_p0698b01】信法無疑惑　　歸依賢聖僧
T03n0183_p0458b09║　隨順諸戒行　　如是疾得佛
T03n0183_p0458b10║　必至大涅槃　　常受無上樂
T03n0183_p0458b11║爾時兔王說此偈已。告諸兔言。我今以身欲
T03n0183_p0458b12║供養法。汝等宜當各各隨喜。所以者何。我
T03n0183_p0458b13║從多劫喪身無數。三毒所使為鳥獸形。唐生
T03n0183_p0458b14║唐死未曾為法。吾今欲為無上法故棄捨身
T03n0183_p0458b15║命供養法師。時山樹神即積香薪以火然之。
T03n0183_p0458b16║兔王母子。圍遶仙人足滿七匝白言。大師。
T03n0183_p0458b17║我今為法供養尊者。仙人告言。汝是畜生。
T03n0183_p0458b18║雖有慈心何緣能辦。兔白仙人。我自以身供
T03n0183_p0458b19║養仁者。為法久住令諸眾生得饒益故。作此
T03n0183_p0458b20║語已即語其子。汝可隨意求覓水草。繫心思
T03n0183_p0458b21║惟正念三寶。爾時兔子聞母所說。跪白母言。
T03n0183_p0458b22║如尊所說無上大法欲供養者。我亦願樂。作
T03n0183_p0458b23║此語已。自投火中母隨後入。當於菩薩捨身
T03n0183_p0458b24║之時天【CL043n0416_p0699a01】地大動。乃至色界及以諸天。皆雨天
T03n0183_p0458b25║華持用供養。肉熟之後。時山樹神白仙人言。
T03n0183_p0458b26║兔王母子為供養故投身火中。今肉已熟汝
T03n0183_p0458b27║可食之。時彼仙人聞樹神語。悲不能言。以
T03n0183_p0458b28║所誦經書置樹葉。又說偈曰。
T03n0183_p0458b29║　寧當然身破眼目　　不忍行殺食眾生
T03n0183_p0458c01║　諸佛所說慈悲經　　彼經中說行慈者
T03n0183_p0458c02║　寧破骨髓出頭腦　　不忍噉肉食眾生
T03n0183_p0458c03║　如佛所說食肉者　　此人行慈不滿足
T03n0183_p0458c04║　常受短命多病身　　迷沒生死不成佛
T03n0183_p0458c05║時彼仙人說此偈已。因發誓言。願我世世不
T03n0183_p0458c06║起殺想恒不噉肉。入白光明慈三昧。乃至成
T03n0183_p0458c07║佛制斷肉戒。作此語已。自投火坑與兔併命。
T03n0183_p0458c08║是時天地六種震動。天神力故樹放光明。金
T03n0183_p0458c09║色晃曜照千國土。時彼國中諸人民等。見
T03n0183_p0458c10║金【CL043n0416_p0699b01】色光從山樹出。尋光來至。既見仙人及以
T03n0183_p0458c11║二兔死在火中。見所說偈并得佛經。持還上
T03n0183_p0458c12║王。王聞此法傳告共宣。令聞此者皆發無上
T03n0183_p0458c13║正真道心。
T03n0183_p0458c14║佛告式乾。汝今當知。爾時白兔王者。今現
T03n0183_p0458c15║我身釋迦文尼佛是。時兔兒者今羅睺羅是。
T03n0183_p0458c16║時誦經仙人者。今此眾中婆羅門子彌勒菩
T03n0183_p0458c17║薩摩訶薩是。我涅槃後五十六億萬歲。當於
T03n0183_p0458c18║穰佉轉輪聖王國土華林園中金剛座處龍
T03n0183_p0458c19║華菩提樹下。得成佛道。轉妙法輪。時五百
T03n0183_p0458c20║群兔者。今摩訶迦葉等五百比丘是。時二百
T03n0183_p0458c21║五十山樹神者。舍利弗目犍連等二百五十
T03n0183_p0458c22║比丘是。時千國王。跋陀婆羅等千菩薩是。
T03n0183_p0458c23║彼王國土諸人民等得聞經者。從我出世乃
T03n0183_p0458c24║至樓至。於其中間受法弟子得道者是。
T03n0183_p0458c25║佛告式乾。菩薩求法勤苦歷劫不惜身命。雖
T03n0183_p0458c26║復從【CL043n0416_p0700a01】報受畜生身。常能為法不惜軀命。投於
T03n0183_p0458c27║火坑以身供養。便得超越九百萬億劫生死
T03n0183_p0458c28║之罪。於是得在恒河沙等無量諸佛先。先
T03n0183_p0458c29║彌勒前得成佛道。汝等云何不勤為法。佛說
T03n0183_p0459a01║是語時。式乾等五百梵志求佛出家。佛言善
T03n0183_p0459a02║來。鬚髮自落即成沙門。佛為說法。豁然意解
T03n0183_p0459a03║成阿羅漢。八萬諸天亦發阿耨多羅三藐三
T03n0183_p0459a04║菩提心。時會大眾聞佛所說。各各稱讚菩薩
T03n0183_p0459a05║所行。舍利弗白佛言。時彼仙人投火坑已為
T03n0183_p0459a06║生何處。佛告舍利弗。時彼仙人投火坑已生
T03n0183_p0459a07║於梵世。普為一切說大梵法。乃至成佛轉大
T03n0183_p0459a08║梵輪。所說經典亦名慈三昧光大悲海雲。所
T03n0183_p0459a09║制波羅提木叉。不行慈者名犯禁人。其食肉
T03n0183_p0459a10║者犯於重禁。後身生處常飲熱銅。至彼仙人
T03n0183_p0459a11║得作佛時。如彌勒菩薩下生經說。尊者阿難。
T03n0183_p0459a12║聞佛【CL043n0416_p0700b01】所說即從坐起。偏袒右肩右膝著地。
T03n0183_p0459a13║合掌向佛叉手長跪。而白佛言。世尊。彌勒
T03n0183_p0459a14║成佛所說戒法。乃以慈心制不食肉。為犯重
T03n0183_p0459a15║禁。甚奇甚特。時會大眾異口同音皆共稱讚。
T03n0183_p0459a16║彼國眾生不食肉戒。願生彼國。世尊悉記當
T03n0183_p0459a17║得往生。尊者阿難。復白佛言。當何名此經。
T03n0183_p0459a18║云何受持之。佛告阿難。此法之要。名白兔
T03n0183_p0459a19║王菩薩不惜身命為無上道。亦名一切智光
T03n0183_p0459a20║明仙人慈心因緣不食肉經。如是受持。尊者
T03n0183_p0459a21║阿難及諸比丘。聞佛所說歡喜奉行。
T03n0183_p0459a22║一切智光明仙人慈心因緣不食肉經【○】【○】【○】【○】
