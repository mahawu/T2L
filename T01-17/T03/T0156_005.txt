T03n0156_p0148c05║【□】
T03n0156_p0148c06║【□】
T03n0156_p0148c07║【□】
T03n0156_p0148c08║【CL045n0427_p0531a01】大方便佛報恩經卷第五
T03n0156_p0148c09║【□】
T03n0156_p0148c10║　　　　失譯人名在後漢錄
T03n0156_p0148c11║　　慈品第七
T03n0156_p0148c12║爾時世尊大眾圍遶。供養恭敬尊重讚歎。爾
T03n0156_p0148c13║時如來遊於無量甚深行處。欲拔眾生三有
T03n0156_p0148c14║劇苦。欲發五蓋并解十纏。欲令一切眾生
T03n0156_p0148c15║俱得解脫安處無為。即為開示二種福田。一
T03n0156_p0148c16║者有作福田。二者無作福田。所謂父母及與
T03n0156_p0148c17║師長。諸佛法僧及諸菩薩。一切眾生修供得
T03n0156_p0148c18║福。進可成道。爾時世尊告舍利弗。大弟子
T03n0156_p0148c19║等諸大智慧。汝等當知。如來不久當取涅槃。
T03n0156_p0148c20║時舍利弗。聞是語已。身諸肢節痛如針刺。
T03n0156_p0148c21║憂愁懊惱悶絕躃地。以冷水灑面良久乃穌。
T03n0156_p0148c22║即起合掌。以偈歎佛。
T03n0156_p0148c23║　佛者譬甘露　　聽聞無厭足
T03n0156_p0148c24║　佛當有懈怠　　【CL045n0427_p0531b01】無益於一切
T03n0156_p0148c25║　五道生死海　　譬如墮污泥
T03n0156_p0148c26║　愛欲所纏故　　無智為世迷
T03n0156_p0148c27║　前世行中正　　加施而平等
T03n0156_p0148c28║　故使眉間相　　所照無有限
T03n0156_p0148c29║　其眼如月初　　徹睹十方國
T03n0156_p0149a01║　能令人心眼　　見者大歡喜
T03n0156_p0149a02║爾時舍利弗說如是等百千偈。讚歎如來已
T03n0156_p0149a03║頭面禮足遶百千匝。告諸大眾諸天龍鬼神
T03n0156_p0149a04║人及非人。諸善男子。世間虛空怪哉怪哉。
T03n0156_p0149a05║世間虛空苦哉苦哉。世間眼滅痛哉痛哉。妙
T03n0156_p0149a06║寶法橋今當碎壞。無上道樹今當摧折。妙寶
T03n0156_p0149a07║勝幢今當傾倒。無上佛日沒大涅槃山。一
T03n0156_p0149a08║切大眾聞是語已。心驚毛豎即大恐怖。日無
T03n0156_p0149a09║精光。諸山崩落地為大動。時舍利弗於大眾
T03n0156_p0149a10║中。而說偈言。
T03n0156_p0149a11║　我見佛身相　　喻如紫金山
T03n0156_p0149a12║　相好眾德滅　　【CL045n0427_p0532a01】唯有名獨存
T03n0156_p0149a13║　應當勤精進　　得出於三界
T03n0156_p0149a14║　選擇眾善業　　涅槃最安樂
T03n0156_p0149a15║時舍利弗說是偈慰喻諸大眾已。現大神力
T03n0156_p0149a16║身昇虛空。化作千頭寶象。一一象身共相
T03n0156_p0149a17║蟠結。千頭外向。一一象皆有七牙。一一牙
T03n0156_p0149a18║上有七浴池。一一浴池有七蓮花。於花臺
T03n0156_p0149a19║上有七化佛。一一化佛皆有侍者舍利弗。一
T03n0156_p0149a20║一舍利弗。放大光明。普照十方無量恒沙世
T03n0156_p0149a21║界。遠召有緣。有緣既集。時舍利弗。復現大
T03n0156_p0149a22║身滿虛空中。大而現小。入地如水。出無間
T03n0156_p0149a23║隙。入無孔竅。或身下出火身上出水。踊
T03n0156_p0149a24║沒虛空。或作千作百乃至無數。現種種神變
T03n0156_p0149a25║已。從虛空下往大眾中。廣為說法示教利喜。
T03n0156_p0149a26║令無量百千眾生發阿耨多羅三藐三菩提
T03n0156_p0149a27║心。復有無量百千眾生。得須陀洹道乃至阿
T03n0156_p0149a28║羅漢果。復有無量百千人。發【CL045n0427_p0532b01】聲聞辟支佛心。
T03n0156_p0149a29║時舍利弗作如是無量利益已。告於大眾而
T03n0156_p0149b01║作是言。我今何心。見於如來入般涅槃。
T03n0156_p0149b02║作是唱已。即昇虛空。身中出火即自燒身。取
T03n0156_p0149b03║於涅槃。爾時大眾戀慕舍利弗。目不暫捨心
T03n0156_p0149b04║生戀慕。舉聲大哭塵土坌身。日無精光天地
T03n0156_p0149b05║大動。爾時大眾收取舍利起塔供養。爾時
T03n0156_p0149b06║有無量百千大眾圍遶塔。念舍利弗故心生
T03n0156_p0149b07║苦惱。猖狂而行忘失正念。
T03n0156_p0149b08║爾時如來以慈悲力。化作舍利弗在大眾中。
T03n0156_p0149b09║爾時大眾見舍利弗。心生歡喜憂苦即除。因
T03n0156_p0149b10║歡喜心故。皆發阿耨多羅三藐三菩提心。爾
T03n0156_p0149b11║時阿難以如來神力故。觀察眾心咸皆有疑。
T03n0156_p0149b12║即從座起整衣服。偏袒右肩右膝著地。叉手
T03n0156_p0149b13║長跪而白佛言。世尊。舍利弗以何因緣。先
T03n0156_p0149b14║如來前而取滅度。令諸大眾憂苦如是。佛告
T03n0156_p0149b15║阿難及諸大眾。舍【CL045n0427_p0533a01】利弗不但今日先如來前
T03n0156_p0149b16║而取滅度。過去世時。亦不能忍見我。先取滅
T03n0156_p0149b17║度。阿難白佛言。世尊。舍利弗過去世時。先
T03n0156_p0149b18║取滅度其事云何。佛言。善聽。乃往過去阿
T03n0156_p0149b19║僧祇劫。爾時有國名波羅奈。其波羅奈王名
T03n0156_p0149b20║曰大光明。大光明王主六十小國八百聚落。
T03n0156_p0149b21║其王常懷慈心。布施一切不逆人意。爾時有
T03n0156_p0149b22║一邊小國王。常懷惡逆。爾時大光明王於
T03n0156_p0149b23║月日諸齋日。以五百大象載珍寶錢財衣被
T03n0156_p0149b24║飲食。著大市中。及著四城門外。布施一切。
T03n0156_p0149b25║時敵國怨家。聞大光明王布施一切不逆人
T03n0156_p0149b26║意。有須衣服飲食金銀珍寶者。恣意自取
T03n0156_p0149b27║而去。
T03n0156_p0149b28║爾時邊小國王聞大光明王布施之德。心生
T03n0156_p0149b29║嫉妒。即集諸臣。誰能往彼波羅奈國乞大
T03n0156_p0149c01║光明王頭。諸臣皆無能往者。王復更宣令。
T03n0156_p0149c02║誰能往彼波羅奈國乞大光明王頭【CL045n0427_p0533b01】能去者
T03n0156_p0149c03║償金千斤。其中有一婆羅門言。我能往乞
T03n0156_p0149c04║之。但給我資糧。此國去波羅奈六千餘里。
T03n0156_p0149c05║王即給資糧。遣至波羅奈國。時婆羅門往
T03n0156_p0149c06║到波羅奈國界上。其地六種震動。驚諸禽
T03n0156_p0149c07║獸四散馳走。日光障蔽月無精光。五星諸宿
T03n0156_p0149c08║違失常度。赤黑白虹晝夜常現流星崩落。於
T03n0156_p0149c09║其國中有諸流泉浴池華果茂盛。常所愛樂
T03n0156_p0149c10║者而皆枯乾。時婆羅門往到波羅奈城。在門
T03n0156_p0149c11║外立。時守門神語守門者言。此大惡婆羅門
T03n0156_p0149c12║從遠方來。欲乞大光明王頭。汝莫聽入。時
T03n0156_p0149c13║婆羅門住在門外。停滯一七不能得前語守
T03n0156_p0149c14║門者。我從遠來欲見大王。時守門者即入白
T03n0156_p0149c15║王。有一婆羅門從遠方來今在門外。王聞
T03n0156_p0149c16║是語即出奉迎。如子見父。前為作禮。所從來
T03n0156_p0149c17║耶冒涉途路得無疲倦。婆羅門言。我在他方
T03n0156_p0149c18║聞王功德【CL045n0427_p0534a01】布施不逆人意。名聲遠聞上徹蒼
T03n0156_p0149c19║天下徹黃泉。遠近歌歎實無虛言。故從遠
T03n0156_p0149c20║來歷涉山川。今欲有所得。王言。我今名為
T03n0156_p0149c21║一切之施。有所求索莫自疑難。婆羅門言。
T03n0156_p0149c22║審實爾不。我不用餘物。今欲大祠從王乞
T03n0156_p0149c23║頭。王聞是已深自思惟。我從無始生死已
T03n0156_p0149c24║來。空喪此身未曾為法。空受生死勞我精
T03n0156_p0149c25║神。今者此身深欲為求菩提誓及眾生。今不
T03n0156_p0149c26║與者違我本心。若不以此身施者。何緣當得
T03n0156_p0149c27║成於阿耨多羅三藐三菩提。王言。大善。須
T03n0156_p0149c28║我小自撿校委付國位夫人太子。過七日
T03n0156_p0149c29║已當相給與。
T03n0156_p0150a01║爾時大王即入宮中報諸夫人。天下恩愛皆
T03n0156_p0150a02║當別離。人生有死事成有敗。物生於春秋冬
T03n0156_p0150a03║自枯。夫人太子聞是語已。譬如人噎既不能
T03n0156_p0150a04║咽復不得吐。大王。今者何因緣故說如是
T03n0156_p0150a05║語。王言。有婆羅門從【CL045n0427_p0534b01】遠方來。欲乞我頭我
T03n0156_p0150a06║已許之。夫人太子聞是語已。舉身投地舉聲
T03n0156_p0150a07║大哭。自拔頭髮裂壞衣裳而作是言。大王。
T03n0156_p0150a08║天下所重莫若己身云何今日難捨能捨持用
T03n0156_p0150a09║施人。時五百大臣語婆羅門言。汝用是臭爛
T03n0156_p0150a10║膿血頭為。婆羅門言。我自乞丐用問我為。
T03n0156_p0150a11║大臣語言。卿入我國我應問卿卿應答我。
T03n0156_p0150a12║時婆羅門正欲實答心懷恐怖。懼畏大臣斷
T03n0156_p0150a13║其命根。爾時五百大臣語婆羅門。汝莫恐
T03n0156_p0150a14║怖。我等今者施汝無畏。以大王故。貧婆羅
T03n0156_p0150a15║門何急用是膿血頭為。我等五百人。人作一
T03n0156_p0150a16║七寶頭。共相貿易并與所須。令汝七世無所
T03n0156_p0150a17║乏少。婆羅門言。吾不用也。時諸大臣不果
T03n0156_p0150a18║所願。心生苦惱舉聲悲哭。白大王言。大王。
T03n0156_p0150a19║今者。何忍便欲捨此國土人民夫人太子。為
T03n0156_p0150a20║一婆羅門永棄孤背。王言。今為汝等及一【CL045n0427_p0535a01】切
T03n0156_p0150a21║眾生故捨身布施。時第一大臣。聞王語定必
T03n0156_p0150a22║欲捨身與婆羅門。即自思惟。我今云何當見
T03n0156_p0150a23║大王捨此身命。作是思惟已即入靜室便以
T03n0156_p0150a24║刀自斷其命。
T03n0156_p0150a25║爾時大王便入後園。喚婆羅門來。汝今遠來
T03n0156_p0150a26║從我乞頭。我以慈心憐愍汝故不逆汝意。令
T03n0156_p0150a27║我來世得智慧頭施於汝等。作是語已即起
T03n0156_p0150a28║合掌。向十方禮而作是言。十方諸佛哀慈憐
T03n0156_p0150a29║愍。諸尊菩薩威神護助。令我此事必得成
T03n0156_p0150b01║辦。語婆羅門隨汝持去。時婆羅門言。王有
T03n0156_p0150b02║力士之力。臨時苦痛脫能變悔不能忍苦。或
T03n0156_p0150b03║能反害於我。王審能爾者。何不以頭髮自
T03n0156_p0150b04║繫樹枝。王聞是語心生慈愍。此婆羅門怯
T03n0156_p0150b05║而且羸。若當不能斷我頭者而失大利。即
T03n0156_p0150b06║隨其言以髮自縛著樹。語婆羅門。汝斷我頭
T03n0156_p0150b07║還著我手中。我當以手授與於汝。時婆羅門
T03n0156_p0150b08║【CL045n0427_p0535b01】手自捉刀即前向樹。爾時樹神即以手拍婆
T03n0156_p0150b09║羅門頭悶絕倒地。
T03n0156_p0150b10║爾時大光明王語樹神言。汝不助我。反於
T03n0156_p0150b11║善法而起留難。爾時樹神聞是語已心生苦
T03n0156_p0150b12║惱。即唱是言。怪哉苦哉。於虛空中無雲雨
T03n0156_p0150b13║血。天地大動日無精光。時婆羅門尋斷王頭
T03n0156_p0150b14║持還本國。爾時五百太子及諸群臣。即收
T03n0156_p0150b15║大光明王所餘身骨起塔供養。佛告阿難。
T03n0156_p0150b16║爾時第一大臣。聞大光明王以頭布施心不
T03n0156_p0150b17║堪忍。尋自捨命者今舍利弗是。爾時大光
T03n0156_p0150b18║明王者今則我身釋迦如來是。菩薩如是修
T03n0156_p0150b19║習苦行。誓為眾生念諸佛恩。是故超越得
T03n0156_p0150b20║成阿耨多羅三藐三菩提。是故舍利弗。聞於
T03n0156_p0150b21║如來欲入涅槃眼不忍見。先取滅度與本不
T03n0156_p0150b22║異。過去世時不忍見我捨於身命。我於此
T03n0156_p0150b23║後園在此一樹下。捨轉輪王頭布施數滿一
T03n0156_p0150b24║千。【CL045n0427_p0536a01】況餘身分身體手足。說是苦行因緣時。
T03n0156_p0150b25║有無量百千眾生皆發阿耨多羅三藐三菩提
T03n0156_p0150b26║心。復有無量百千人得須陀洹道乃至阿羅
T03n0156_p0150b27║漢果。復有無量百千人發聲聞辟支佛心。一
T03n0156_p0150b28║切大眾諸天龍鬼神人及非人聞佛說法歡喜
T03n0156_p0150b29║而去。
T03n0156_p0150c01║復次摩伽陀國有五百群賊。常斷道劫人。枉
T03n0156_p0150c02║濫無辜。王路斷絕。
T03n0156_p0150c03║爾時摩伽陀王即起四兵而往收捕。送著深
T03n0156_p0150c04║山懸嶮之處。即取一一賊。挑其兩目刵劓
T03n0156_p0150c05║耳鼻。爾時五百群賊身體苦痛命在呼噏。爾
T03n0156_p0150c06║時五百人中有一人。是佛弟子告諸大眾。我
T03n0156_p0150c07║等今者命不云遠。何不至心歸命於佛。
T03n0156_p0150c08║爾時五百人尋共發聲唱如是言。南無釋迦
T03n0156_p0150c09║牟尼佛。爾時如來在耆闍崛山。以慈悲力
T03n0156_p0150c10║於遊乾陀山。即大風起吹動樹林。起栴檀
T03n0156_p0150c11║塵滿虛空中。風即吹往至彼深山【CL045n0427_p0536b01】諸群賊所。
T03n0156_p0150c12║坌諸賊眼及諸身瘡。平復如故。
T03n0156_p0150c13║爾時諸賊還得兩眼。身瘡平復血變為乳。俱
T03n0156_p0150c14║發是言。我等今者蒙佛重恩身體安樂。報佛
T03n0156_p0150c15║恩者應當速發阿耨多羅三藐三菩提心。作
T03n0156_p0150c16║是唱已。一切大眾異口同音而作是言。諸
T03n0156_p0150c17║未安眾生我當安之。諸未解脫眾生我當解
T03n0156_p0150c18║之。諸未度者我當度之。未得道者令得涅
T03n0156_p0150c19║槃。復次如來慈悲方便神力不可思議。佛
T03n0156_p0150c20║在舍衛國。爾時崛山中。有五百人止住其
T03n0156_p0150c21║中。斷道劫人作諸非法。如來爾時以方便力
T03n0156_p0150c22║化作一人。乘大名象身著鎧仗。帶持弓箭手
T03n0156_p0150c23║執鉾鋋。所乘大象皆以七寶而莊校之。其人
T03n0156_p0150c24║亦以七寶而自莊嚴。珠環嚴具皆出光明。單
T03n0156_p0150c25║獨一己而入嶮路往至崛山。爾時山中五百
T03n0156_p0150c26║群賊。遙見是人而相謂言。我等積年作賊未
T03n0156_p0150c27║見此也。爾時賊【CL045n0427_p0537a01】主問諸人言。汝何所見。其
T03n0156_p0150c28║人答言。見有一人乘大名象。被服瓔珞并象
T03n0156_p0150c29║乘具純是七寶。放大光明照動天地。隨路而
T03n0156_p0151a01║來。兼復單獨一己。我等若當擒獲此人資生
T03n0156_p0151a02║衣食七世無乏。爾時賊主聞是語已。心生歡
T03n0156_p0151a03║喜密共唱令而作是言。慎莫斫射徐徐捉取。
T03n0156_p0151a04║即前後圍繞一時而發。時五百人同聲唱喚
T03n0156_p0151a05║爾時化人以慈悲力愍而哀傷。尋時張弓布
T03n0156_p0151a06║箭射之。時五百人人被一箭。而瘡苦痛難可
T03n0156_p0151a07║堪忍。即皆躄地。宛轉大哭起共拔箭。其箭堅
T03n0156_p0151a08║固非力所堪。爾時五百人即懷恐怖。我等今
T03n0156_p0151a09║者必死不疑。所以者何。而此一人難為抗對
T03n0156_p0151a10║由來未有。即共同聲說偈問曰。
T03n0156_p0151a11║　卿是何等人　　為是咒術力
T03n0156_p0151a12║　為是龍鬼神　　一箭射五百
T03n0156_p0151a13║　苦痛難可陳　　我等身歸依
T03n0156_p0151a14║　【CL045n0427_p0537b01】為我出毒箭　　隨順不敢違
T03n0156_p0151a15║爾時化人。說偈答曰。
T03n0156_p0151a16║　斫瘡無過惡　　射箭無過怒
T03n0156_p0151a17║　是壯莫能拔　　唯從多聞除
T03n0156_p0151a18║爾時化人說是偈已。即復佛身。放大光明遍
T03n0156_p0151a19║照十方。一切眾生遇斯光者。盲者得睹。瘺
T03n0156_p0151a20║者得申。拘躄者得手足。若邪迷者得睹真
T03n0156_p0151a21║言。總要而言。諸不稱意皆得如願。
T03n0156_p0151a22║爾時如來為五百人示教利喜。說種種法。時
T03n0156_p0151a23║五百人聞法歡喜。身瘡平復血反為乳。尋時
T03n0156_p0151a24║即發阿耨多羅三藐三菩提心。即共同聲而
T03n0156_p0151a25║說偈言。
T03n0156_p0151a26║　我等已發心　　廣利諸眾生
T03n0156_p0151a27║　應當常恭敬　　隨順諸佛學
T03n0156_p0151a28║　念佛慈悲力　　拔苦身心安
T03n0156_p0151a29║　應當念佛恩　　菩薩及善友
T03n0156_p0151b01║　師長及父母　　及諸眾生類
T03n0156_p0151b02║　怨親心平等　　恩德無有二
T03n0156_p0151b03║【CL045n0427_p0538a01】爾時虛空中。欲界諸天憍尸迦等。雨眾天華
T03n0156_p0151b04║作天伎樂。供養如來。異口同音而說偈言。
T03n0156_p0151b05║　我等先世福　　光明甚嚴飾
T03n0156_p0151b06║　眾妙供養具　　利益於一切
T03n0156_p0151b07║　世尊甚難遇　　妙法亦難聞
T03n0156_p0151b08║　宿殖眾德本　　今遇釋中神
T03n0156_p0151b09║　我等念佛恩　　亦當發道心
T03n0156_p0151b10║　我今得見佛　　所有三業善
T03n0156_p0151b11║　為諸眾生故　　迴向無上道
T03n0156_p0151b12║爾時諸天說是偈已遶百千匝。頭面禮佛飛
T03n0156_p0151b13║空而去。
T03n0156_p0151b14║復次如來方便慈善根力不可思議。爾時毘
T03n0156_p0151b15║舍離國有一婆羅門。執著邪見貪著我慢。舍
T03n0156_p0151b16║利弗大目揵連往到其家。說法慰喻而不
T03n0156_p0151b17║信受。執著邪論。其家大富財寶無量。家無
T03n0156_p0151b18║有子。一旦崩亡財賄沒官。思惟是已。奉祠
T03n0156_p0151b19║諸山及諸樹神。過九十日其婦便覺有娠。月
T03n0156_p0151b20║滿生男。其兒端正人相具足。父母愛念眾
T03n0156_p0151b21║人【CL045n0427_p0538b01】宗敬。至年十二。共諸等侶出外遊觀。道
T03n0156_p0151b22║逢醉象馳奔踐踏。即便命終。父母聞之舉
T03n0156_p0151b23║聲大哭。自投於地生狂癡心。塵土坌身自拔
T03n0156_p0151b24║頭髮而作是言。一何薄命生亡我珍。前趣兒
T03n0156_p0151b25║所抱持死尸。舉聲慟哭絕而復穌。心發狂癡
T03n0156_p0151b26║裸形而行得睹如來。如來以慈善根力化作
T03n0156_p0151b27║其兒。
T03n0156_p0151b28║爾時父母即前抱持歡喜無量。狂癡即滅還
T03n0156_p0151b29║得本心。如來爾時即為說法。因聞法故即發
T03n0156_p0151c01║阿耨多羅三藐三菩提心。
T03n0156_p0151c02║復次如來慈善根力不可思議。爾時流離王
T03n0156_p0151c03║起四種兵伐舍維國。得諸釋子穿坑埋之。坑
T03n0156_p0151c04║悉齊腋令不動搖。過一七已。如來爾時以
T03n0156_p0151c05║慈善根力即化其地變成浴池。其浴池水具
T03n0156_p0151c06║八功德。有妙香花。所謂波頭摩花。分陀利
T03n0156_p0151c07║花。青黃赤白。大如車輪充滿其中。異類眾
T03n0156_p0151c08║鳥相和悲鳴。時諸釋子見是【CL045n0427_p0539a01】事已心生歡喜。
T03n0156_p0151c09║尋發阿耨多羅三藐三菩提心。發菩提心已。
T03n0156_p0151c10║時流離王即以酒飲五百黑象極令奔醉。腳
T03n0156_p0151c11║著鐵甲鼻繫利劍。即聲惡鼓。放諸群象踏
T03n0156_p0151c12║諸釋子。身諸肢節皮骨糜碎。狼籍在地。
T03n0156_p0151c13║以如來慈悲力故身心安樂。身心安樂故發
T03n0156_p0151c14║菩提心。以發菩提心故。於諸眾生得平等心。
T03n0156_p0151c15║心平等故不生瞋恚。心不瞋恚故命終生天。
T03n0156_p0151c16║得生天已即以天眼卻觀本緣。尋相謂言。我
T03n0156_p0151c17║等蒙佛慈恩。得生於天。七寶宮殿名衣上服
T03n0156_p0151c18║身諸光明。微妙伎樂一切樂具。皆是如來神
T03n0156_p0151c19║力。是故我等發大悲心利益眾生。隨有佛法
T03n0156_p0151c20║所流布處。若城邑聚落山林樹下宮殿舍宅
T03n0156_p0151c21║有讀誦書寫解說其義隨流布處稱意供給令
T03n0156_p0151c22║無乏少。若有刀兵疾疫飢饉。我等應當晝夜
T03n0156_p0151c23║擁護心不捨離。爾時諸天發是願【CL045n0427_p0539b01】已。身命色
T03n0156_p0151c24║力光明晃耀復倍於常。歡喜踊躍飛空而去。
T03n0156_p0151c25║復次如來方便慈善根力不可思議。爾時流
T03n0156_p0151c26║離王伐舍維國。毀害諸釋種已。選諸釋女。
T03n0156_p0151c27║擇取端正才能過人。各無數伎取五百人
T03n0156_p0151c28║前後圍遶。作倡伎樂還歸本國。夫人婇女昇
T03n0156_p0151c29║正殿上。結加趺坐告大眾言。我今快樂稱
T03n0156_p0152a01║善無量。時諸釋女問流離王言。汝今云何
T03n0156_p0152a02║快樂。答言。我得勝怨。諸釋女言。汝不得
T03n0156_p0152a03║勝。假使汝國一切四兵。不敵於我釋種一
T03n0156_p0152a04║人。然我釋種是佛弟子。不與物諍令汝得
T03n0156_p0152a05║勝。若起惡者。汝前後三四起兵向舍維國。而
T03n0156_p0152a06║常退縮。汝第一往時。我諸釋種而作是言。
T03n0156_p0152a07║此流離王。不識恩分反生惡逆。若我等與
T03n0156_p0152a08║彼戰者。賢愚不別皂白不明。我等今者。宜
T03n0156_p0152a09║應恐怖令彼退散。即立誓令。今者諸人。齊
T03n0156_p0152a10║共射之令箭莫傷。即【CL045n0427_p0540a01】起四兵往逆流離。去
T03n0156_p0152a11║四十里挽弓射之。箭箭相續筈筈相拄。時
T03n0156_p0152a12║流離王見是事已。即懷恐怖退還歸去。過九
T03n0156_p0152a13║十日。復起四兵伐諸釋種。爾時諸釋尋共
T03n0156_p0152a14║議言。流離惡人不知慚愧。而復更來欲相
T03n0156_p0152a15║危害。爾時諸釋復立誓限。今日諸人齊共射
T03n0156_p0152a16║鎧莫令傷人。時諸釋種齊共射之。悉令諸人
T03n0156_p0152a17║所著鎧仗鉀鉀斷壞裸身而住。時流離王
T03n0156_p0152a18║心懷怖懼。即集諸臣而共議言。我等今者恐
T03n0156_p0152a19║不全濟。中有第一大臣白大王言。是諸釋種
T03n0156_p0152a20║皆佛弟子。持不殺戒修行慈悲。若不爾者。
T03n0156_p0152a21║我等身命久已殞滅。王言。審如是者更可前
T03n0156_p0152a22║進。
T03n0156_p0152a23║爾時諸釋𣫍手而住。流離軍馬遂至逼近。
T03n0156_p0152a24║諸釋種中有一婆羅門。語諸釋子。今衰禍
T03n0156_p0152a25║至云何儼然。諸釋答言。我等今者不與物
T03n0156_p0152a26║諍。若與彼諍非佛弟子。時婆羅門即嫌其
T03n0156_p0152a27║【CL045n0427_p0540b01】言。踊出釋前。與流離戰一箭射七。未久之
T03n0156_p0152a28║間傷殺轉多。流離四兵即還卻退。時諸釋
T03n0156_p0152a29║種復作是念。我等今者。不應與是惡人共為
T03n0156_p0152b01║徒黨。即集釋眾。共擯出是婆羅門種。既擯
T03n0156_p0152b02║出已。流離四兵壞舍維國。以是因緣令汝
T03n0156_p0152b03║得勝。時流離王即生慚愧。喚旃陀羅。即
T03n0156_p0152b04║刵耳鼻截斷手足。斷手足已。即以車載棄
T03n0156_p0152b05║於塚間。時諸釋女宛轉無復手足。悲號酸切
T03n0156_p0152b06║苦毒纏身餘命無幾。時諸釋女各稱父母兄
T03n0156_p0152b07║弟姊妹者。或復稱天喚地者。苦切無量。惟
T03n0156_p0152b08║其中有第一釋女告諸女言。姊妹當知。我曾
T03n0156_p0152b09║從佛聞。若有一人能於運急之中發於一念
T03n0156_p0152b10║念佛至心歸命者。即得安隱各稱所願。時五
T03n0156_p0152b11║百釋女。異口同音至心念佛。南無釋迦牟
T03n0156_p0152b12║尼多陀阿伽度阿羅訶三藐三佛陀。復更唱
T03n0156_p0152b13║言。苦哉苦哉。痛哉痛哉。嗚呼【CL045n0427_p0541a01】婆伽婆修伽
T03n0156_p0152b14║陀。作是唱時。於虛空中。以如來慈善根力
T03n0156_p0152b15║故。起大悲雲雨大悲雨。雨諸女人身。既蒙
T03n0156_p0152b16║雨已。身體手足還生如故。諸女歡喜俱唱
T03n0156_p0152b17║是言。如來慈父無上世尊。世間妙藥世間眼
T03n0156_p0152b18║目。於三界中能拔其苦施與快樂。所以者
T03n0156_p0152b19║何。我等今者得脫苦難。我等今者當念佛
T03n0156_p0152b20║恩。當念報恩。諸女念言。當以何事而報佛
T03n0156_p0152b21║恩。如來身者金剛之身。常住之身。無飢渴
T03n0156_p0152b22║身。微妙色身。悉是具足百千禪定根力覺道
T03n0156_p0152b23║不可思議三十二相八十種隨形之好具二莊
T03n0156_p0152b24║嚴住大涅槃。等視眾生如羅睺羅。怨親等觀
T03n0156_p0152b25║亦不望報。我等今者欲報佛恩。當共出家修
T03n0156_p0152b26║持禁戒護持正法。思惟是已即求衣缽。往詣
T03n0156_p0152b27║王園比丘尼精舍求索出家。時有六群比丘
T03n0156_p0152b28║尼。見諸釋女年時幼稚美色端正。今云何能
T03n0156_p0152b29║捨此【CL045n0427_p0541b01】難捨而共出家。我等當為說世間五欲
T03n0156_p0152c01║快樂。待年限過然後出家。不亦快乎。彼若
T03n0156_p0152c02║還俗。必以衣缽奉施我等。思惟是已。於釋女
T03n0156_p0152c03║前。即以上事向諸女說。諸女聞已心懷苦
T03n0156_p0152c04║惱。此安隱處。云何有大恐怖。如餚膳飲食
T03n0156_p0152c05║和以毒藥。此比丘尼所說亦復如是。世間
T03n0156_p0152c06║五欲多諸過患。我已具知。云何而反讚歎其
T03n0156_p0152c07║美。而勸我等還歸本家在於五欲。作是語
T03n0156_p0152c08║已。舉聲大哭還出僧房。時有比丘尼。名曰
T03n0156_p0152c09║華色。即問諸女何為啼哭。諸女答言。不果
T03n0156_p0152c10║所願。比丘尼言。汝願何等。答言。願欲出
T03n0156_p0152c11║家不蒙聽許。時華色比丘尼問言。汝欲出家
T03n0156_p0152c12║者。我能度汝。諸女聞已心生歡喜。即便隨
T03n0156_p0152c13║從度為弟子。時諸釋女既蒙聽許。悲喜交集
T03n0156_p0152c14║而作是言。和上當知。我等在家眾苦非一。
T03n0156_p0152c15║親族喪亡。割削耳鼻截斷手足禍【CL045n0427_p0542a01】患滋甚。
T03n0156_p0152c16║爾時和上報諸弟子。汝等辛苦何足言耶。我
T03n0156_p0152c17║在家時。荷負眾苦其事眾多。時諸釋女長跪
T03n0156_p0152c18║白師。願說在家眾苦因緣。
T03n0156_p0152c19║爾時華色比丘尼。即入三昧。以神通力。放
T03n0156_p0152c20║大光明照閻浮提。請召有緣天龍鬼神人及
T03n0156_p0152c21║非人。於大眾中即自說言。我在家時。是舍
T03n0156_p0152c22║衛國人。父母嫁我與北方人。彼國風俗。其
T03n0156_p0152c23║婦有娠。垂欲產時還父母家。如是次第數年
T03n0156_p0152c24║生子。後復有娠。垂產之日皆乘車馬。夫妻
T03n0156_p0152c25║相將歸父母家。中路有河其水瀑長。其路
T03n0156_p0152c26║曠絕多諸賊難。既至河已不能得渡住宿岸
T03n0156_p0152c27║邊。於初夜時我腹卒痛即便起坐未久之間。
T03n0156_p0152c28║即便娩身生一男兒。岸邊草中有大毒蛇。
T03n0156_p0152c29║聞新血香即來趣我。未至我所。我夫及奴眠
T03n0156_p0153a01║在道中。蛇至奴所尋便螫殺。前至夫所。夫
T03n0156_p0153a02║眠不覺亦螫殺夫。我時唱喚【CL045n0427_p0542b01】蛇來蛇來。喚夫
T03n0156_p0153a03║不應夫奴已死。爾時毒蛇亦螫牛馬。至日出
T03n0156_p0153a04║已。其夫身體膖脹爛壞。骨節解散狼籍在
T03n0156_p0153a05║地。憂悲恐怖悶絕躃地。舉聲大哭以手搥
T03n0156_p0153a06║胸。自拔頭髮塵土坌身。尋復悶絕舉身投
T03n0156_p0153a07║骨。如是憂苦經留數日。獨在岸邊。其水漸
T03n0156_p0153a08║小。荷負小兒以手牽持。其新產者以裙盛
T03n0156_p0153a09║之。銜著口中即前入水。正到河半反視大兒
T03n0156_p0153a10║見一猛虎奔走馳逐。開口唱喚口即失裙。嬰
T03n0156_p0153a11║兒沒水。以手探摸而竟不獲。其背上者失手
T03n0156_p0153a12║落水尋復沒喪。其岸上者為虎所食。我見是
T03n0156_p0153a13║已心肝分裂。口吐熱血舉聲大哭。怪哉怪
T03n0156_p0153a14║哉。我今一旦見此禍酷。即到岸上悶絕躃地。
T03n0156_p0153a15║未久之間有大伴至。爾時伴中有一長者。是
T03n0156_p0153a16║我父母舊所知識。我即前問父母消息。爾時
T03n0156_p0153a17║長者即答我言。汝父母家昨夜失火。所燒蕩
T03n0156_p0153a18║【CL045n0427_p0543a01】盡父母亦喪。我聞是已悶絕躃地良久乃穌。
T03n0156_p0153a19║未久之間。有五百群賊即壞眾伴。爾時賊主
T03n0156_p0153a20║便將我去。作賊主婦法常使守門。若有緩急
T03n0156_p0153a21║為人所逐。須速開門。後於一時夫與群賊共
T03n0156_p0153a22║行抄劫。
T03n0156_p0153a23║爾時財主王及聚落。并力馳逐即還其家。爾
T03n0156_p0153a24║時其婦在其舍內娩娠生子。夫在門外再三
T03n0156_p0153a25║喚已內無人開門。
T03n0156_p0153a26║爾時賊主即作是念。今此婦者欲危害我。思
T03n0156_p0153a27║惟是已即緣牆入。語其婦言。以何事故不
T03n0156_p0153a28║開門耶。婦言。以產生故而不及耳。爾時賊
T03n0156_p0153a29║主見是事已。瞋恚小息語其婦言。人有娠
T03n0156_p0153b01║者便當有子。汝為產故危害於我。用是子為
T03n0156_p0153b02║速往殺之。爾時其婦心生憐愍不忍殺之。
T03n0156_p0153b03║爾時賊主尋拔刀斫解斷手足。語其婦言。
T03n0156_p0153b04║汝可還噉。若不食者當斷汝頭。爾時其婦以
T03n0156_p0153b05║恐怖故即還食之。既還食已瞋恚便【CL045n0427_p0543b01】息。其夫
T03n0156_p0153b06║於後續復劫盜。為王所得。即治其罪。治賊
T03n0156_p0153b07║之法要斷其命合婦生埋。我時身體著妙瓔
T03n0156_p0153b08║珞。爾時有人貪利瓔珞。於後夜時即便開塚。
T03n0156_p0153b09║取我瓔珞并將我去。復經少時王家伺官。即
T03n0156_p0153b10║伺捉得以律斷之。如治賊罪。治賊罪法即斷
T03n0156_p0153b11║其命合婦生埋。埋之不固。於後夜時多諸
T03n0156_p0153b12║虎狼。把發塚開食噉死尸。我因此故尋時
T03n0156_p0153b13║得出。既得出已荒錯迷悶不知東西。即便
T03n0156_p0153b14║馳走。路見多人即便問言。諸人當知我今苦
T03n0156_p0153b15║惱。何處能有忘憂除患。時有長老婆羅門
T03n0156_p0153b16║等。以憐愍心即語我言。曾聞釋迦牟尼佛法
T03n0156_p0153b17║之中。多諸安隱無諸衰惱。我聞是已心生歡
T03n0156_p0153b18║喜。詣大愛道憍曇彌比丘尼所出家。次第修
T03n0156_p0153b19║習即得道果。三明六通具八解脫。以是因
T03n0156_p0153b20║緣汝等當知。我在家時勤苦如是。以是因緣
T03n0156_p0153b21║自致得【CL045n0427_p0544a01】道。時諸釋女聞是語已。心大歡喜
T03n0156_p0153b22║得法眼淨。諸會聽眾各發所願歡喜而去。爾
T03n0156_p0153b23║時佛姨母憍曇彌比丘尼告一切比丘尼．式
T03n0156_p0153b24║叉摩尼．沙彌尼．優婆夷及一切女人。而作是
T03n0156_p0153b25║言。佛法大利。一切功德三種果報。唯有如來
T03n0156_p0153b26║佛法海中乃具有之。一切眾生皆悉有分。而
T03n0156_p0153b27║我等一切女人。如來不聽。以一切女人多諸
T03n0156_p0153b28║疑惑執著難捨。以執著故。使諸結業無量纏
T03n0156_p0153b29║縛癡愛覆心。覆心重故。愛水所沒不能自出
T03n0156_p0153c01║故。以二等智故。懈怠慢惰故。現身不能莊
T03n0156_p0153c02║嚴菩提獲得三十二相故。於生死中失轉輪
T03n0156_p0153c03║聖王所有勝果。以十善法攝眾生故。亦失無
T03n0156_p0153c04║上梵王之位。能為建立正法勸發諮請。使
T03n0156_p0153c05║一切眾生得利樂故。是故如來不聽女人樂
T03n0156_p0153c06║為弟子。天魔波旬及諸邪見一切外道。長夜
T03n0156_p0153c07║惡邪執著邪【CL045n0427_p0544b01】論。殘滅正法毀佛法僧。是故如
T03n0156_p0153c08║來不聽女人樂入佛法。我為一切諸女人故。
T03n0156_p0153c09║三請如來欲求佛法。如是至三。亦不聽許。
T03n0156_p0153c10║時我不果所願。心懷悵恨憂悲苦惱。即出祇
T03n0156_p0153c11║桓悲淚滿目。
T03n0156_p0153c12║爾時阿難即問我言。母人何故憂愁如此。
T03n0156_p0153c13║我時即報侍者阿難。欲求出家修行佛法。三
T03n0156_p0153c14║請如來如來不許。以是因緣我憂愁耳。爾時
T03n0156_p0153c15║阿難即報我言。母人莫愁。我當啟請如來使
T03n0156_p0153c16║母人得入佛法。憍曇彌。聞是語已心大歡
T03n0156_p0153c17║喜。爾時阿難入白佛言。世尊。今欲從佛啟
T03n0156_p0153c18║請一願。佛言。聽汝說之。阿難白佛言。憍曇
T03n0156_p0153c19║彌母人者。乳哺養育如來色身。至今得佛。
T03n0156_p0153c20║依因母人之所成立。母人於如來有大恩分。
T03n0156_p0153c21║如來猶尚聽於一切眾生入佛法中。況於母
T03n0156_p0153c22║人而不聽許。
T03n0156_p0153c23║佛告阿難。如汝所說。如來非不知母人於如
T03n0156_p0153c24║來【CL045n0427_p0545a01】所有是重恩。但不樂使女人入佛法中。如
T03n0156_p0153c25║來若聽女人入佛法中者。正法當漸微漸滅
T03n0156_p0153c26║於五百歲。是故如來不樂喜聽女人入佛法
T03n0156_p0153c27║中。爾時阿難頭面禮佛足。長跪叉手重白佛
T03n0156_p0153c28║言。世尊。阿難自念。過去諸佛具四部眾。而
T03n0156_p0153c29║我釋迦如來獨不具耶。佛告阿難。若憍曇彌。
T03n0156_p0154a01║愛樂佛法發大精進清。淨修習八敬之法者。
T03n0156_p0154a02║聽入佛法。阿難即時頭面禮佛。右遶三匝即
T03n0156_p0154a03║便出外。白母人言。阿難已勸請如來。得使
T03n0156_p0154a04║母人奉持佛法。憍曇彌。聞是語已心大歡喜
T03n0156_p0154a05║白阿難言。善哉阿難。乃能慇懃勸請如來。
T03n0156_p0154a06║得使母人稱遂本願。阿難具宣如來慇懃之
T03n0156_p0154a07║教。母人聞已悲喜交集。而我身者是無常
T03n0156_p0154a08║身。今日乃得貿易寶身。今我命者念念遷滅
T03n0156_p0154a09║代謝不定。始於今日貿易寶命。今我所有身
T03n0156_p0154a10║命財者。眾緣【CL045n0427_p0545b01】所共無有真主。今日乃得貿易
T03n0156_p0154a11║寶財。我思惟如是功德利故。於阿難所深生
T03n0156_p0154a12║恭敬供養之想。白言。大德阿難。願不有慮。
T03n0156_p0154a13║如來祕教當盡奉行。假使喪失身命終不退
T03n0156_p0154a14║失。如來即當宣說微妙八敬之法。難可毀
T03n0156_p0154a15║犯。
T03n0156_p0154a16║爾時憍曇彌母人。即以大悲熏修其心。普為
T03n0156_p0154a17║未來一切女人重白佛言。世尊若當未來惡
T03n0156_p0154a18║世之中。有善女人信樂愛敬於佛法者。唯願
T03n0156_p0154a19║聽許得蒙其例。佛言善哉。若有女人護持
T03n0156_p0154a20║佛法。漸次修學戒施多聞及諸善法。在家出
T03n0156_p0154a21║家三歸五戒乃至具戒。及諸度脫諸助道法。
T03n0156_p0154a22║皆悉聽許恣意修習。亦得是三種果報。人天
T03n0156_p0154a23║泥洹。時憍曇彌聞是說已心生歡喜而白佛
T03n0156_p0154a24║言。世尊。若是果報正是佛恩。佛言。莫作是
T03n0156_p0154a25║說。如來終不有恩於諸眾生。如來終不於諸
T03n0156_p0154a26║眾生而計有恩。計有恩【CL045n0427_p0546a01】者則破如來平等之
T03n0156_p0154a27║心。憍曇彌。當知如來於諸眾生計有恩無恩
T03n0156_p0154a28║者無有平等。何以故。若有眾生毀害於佛如
T03n0156_p0154a29║來不瞋。若有眾生以栴檀汁塗如來身如來
T03n0156_p0154b01║不喜。如來普於眾生怨親等觀。唯是阿難非
T03n0156_p0154b02║如來也。以阿難故。令諸女人得入佛法。憍
T03n0156_p0154b03║曇彌。未來末世。若有比丘尼及諸一切諸善
T03n0156_p0154b04║女人。常當至心念阿難恩。稱名供養恭敬尊
T03n0156_p0154b05║重讚歎令不斷絕。若不能常晝夜六時令心
T03n0156_p0154b06║不忘。時憍曇彌告諸比丘尼及一切諸善女
T03n0156_p0154b07║人而作是言。我等應當至心歸命阿難大師。
T03n0156_p0154b08║若有女人欲求安隱吉祥果報。常當於二月
T03n0156_p0154b09║八日八月八日。著淨潔衣。至心受持八戒
T03n0156_p0154b10║齋法。晝夜六時建大精進。阿難即以大威神
T03n0156_p0154b11║力。應聲護助如願即得。時會大眾聞法歡
T03n0156_p0154b12║喜。右遶而去。
T03n0156_p0154b13║【CL045n0427_p0546b01】【○】【○】大方便佛報恩經卷第五【○】【○】【○】【○】【○】【○】【○】【○】【○】【○】【○】【○】
