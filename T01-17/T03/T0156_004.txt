T03n0156_p0142b17║【□】
T03n0156_p0142b18║【□】
T03n0156_p0142b19║【CL045n0427_p0514a01】大方便佛報恩經卷第四
T03n0156_p0142b20║【□】
T03n0156_p0142b21║　　　　失譯人名在後漢錄
T03n0156_p0142b22║　　惡友品第六
T03n0156_p0142b23║爾時世尊大眾圍遶。供養恭敬尊重讚歎。爾
T03n0156_p0142b24║時如來凞怡微笑。從其面門放大光明。青黃
T03n0156_p0142b25║赤白。名曰大悲。遠照十方。上至阿迦膩吒
T03n0156_p0142b26║天。下至十八地獄。照提婆達多身。身諸苦
T03n0156_p0142b27║痛即得安寧。爾時大眾異口同音讚歎如來。
T03n0156_p0142b28║善哉善哉。世尊。真是大慈。真是大悲。能
T03n0156_p0142b29║於怨親其心平等。提婆達多。常懷惡心毀
T03n0156_p0142c01║害如來。而世尊不以為患。愍而哀傷。放大
T03n0156_p0142c02║悲光遠照其身。如來爾時普告大眾而作是
T03n0156_p0142c03║言。提婆達多。非適今世而傷害我。過去世
T03n0156_p0142c04║時常欲害我。我以慈悲力因乃得濟。
T03n0156_p0142c05║爾時阿難觀察眾心咸皆有疑。即從座起偏
T03n0156_p0142c06║袒右肩。右膝著地胡跪合【CL045n0427_p0514b01】掌。而白佛言。世
T03n0156_p0142c07║尊。提婆達多過去世時。毀害世尊其事云
T03n0156_p0142c08║何。
T03n0156_p0142c09║佛告阿難。善聽。吾當為汝分別解說。佛言。
T03n0156_p0142c10║過去世時無量千歲。有國名波羅奈。其中
T03n0156_p0142c11║有佛出世。號毘婆尸如來應供正遍知明行
T03n0156_p0142c12║足善逝世間解無上士調御丈夫天人師佛世
T03n0156_p0142c13║尊。在世教化滿十千歲。滅度之後。正法住
T03n0156_p0142c14║世十二千歲。像法滅後。波羅奈王。名摩訶
T03n0156_p0142c15║羅闍。聰叡仁賢正法治國。不枉人民。王主
T03n0156_p0142c16║六十小國八百聚落。五百白象。二萬夫人了
T03n0156_p0142c17║無有子。王自禱祀諸山河池樹木神祇。滿十
T03n0156_p0142c18║二年。王第一所重夫人即便有娠。第二夫人
T03n0156_p0142c19║亦皆有娠。王甚歡喜手自供養。床臥飲食皆
T03n0156_p0142c20║令細軟。至滿十月太子便生。形體端正妙色
T03n0156_p0142c21║莊嚴人相具足。第二夫人亦皆生男。王甚歡
T03n0156_p0142c22║喜。即召諸臣百官并諸相師婆羅門等。【CL045n0427_p0515a01】占相
T03n0156_p0142c23║吉凶。抱兒示之。便令立字。相師問言。此兒
T03n0156_p0142c24║生時有何瑞相。答言。第一太子。其母性行
T03n0156_p0142c25║由來弊惡。恚恨妒忌憍慢自大。從懷子已
T03n0156_p0142c26║來。其性調善。和願悅色發言含笑。先意問
T03n0156_p0142c27║訊。軟語利益。慈愍眾生喻如赤子。相師答
T03n0156_p0142c28║言。此是兒之福德。使母如此。即便立字。
T03n0156_p0142c29║名曰善友太子。第二夫人所生太子者。相師
T03n0156_p0143a01║問言。其子生時有何瑞相。答言。其母由來
T03n0156_p0143a02║性常調善。先意問訊。發言柔軟可適眾心。
T03n0156_p0143a03║懷妊已來其性卒暴。發言麤惡嫉妒恚癡。
T03n0156_p0143a04║相師答言。此是兒之業行。使母如是。應當
T03n0156_p0143a05║立字。名之惡友太子。哺乳長大至年十四。
T03n0156_p0143a06║善友太子聰明慈仁好喜布施。父母偏心愛
T03n0156_p0143a07║念視如眼目。惡友太子其性暴惡。父母憎惡
T03n0156_p0143a08║而不喜視。妒嫉於兄常欲毀害觸事。不順
T03n0156_p0143a09║其兄違逆反戾。善友太子導【CL045n0427_p0515b01】從前後。作倡
T03n0156_p0143a10║伎樂。大眾圍遶。出城觀看。見有耕者。墾
T03n0156_p0143a11║土出虫烏隨啄吞。善友太子遙見如是愍而
T03n0156_p0143a12║哀傷。生長深宮未見此事。問左右言。此作
T03n0156_p0143a13║何物共相殘害。左右答言。太子。所以有國。
T03n0156_p0143a14║依於人民。所以有人民者。依因飲食。所以
T03n0156_p0143a15║有飲食者。依因耕田種植五穀。得存性命。
T03n0156_p0143a16║太子念言。苦哉苦哉。小復前行。見諸男
T03n0156_p0143a17║女自共織作。來往顧動疲勞辛苦。太子
T03n0156_p0143a18║問曰。此作何物。左右答言。太子。此諸人
T03n0156_p0143a19║等紡織作諸衣服。以遮慚愧蔭覆五形。太子
T03n0156_p0143a20║言。此亦勞苦非一也。轉復前行。見諸人民
T03n0156_p0143a21║屠牛駝馬㓟剝豬羊。太子問曰。此是何人。
T03n0156_p0143a22║左右答言。此諸人等。屠殺賣肉以自存活。
T03n0156_p0143a23║以供衣食。太子皮毛𥌎動。而作是言。怪
T03n0156_p0143a24║哉苦哉。殺者心不忍。強弱相害傷。殺生以
T03n0156_p0143a25║養生。積結累劫殃。轉復前行。見【CL045n0427_p0516a01】諸人眾
T03n0156_p0143a26║網鳥餌魚。枉濫無辜強弱相陵。太子問言。
T03n0156_p0143a27║此是何人名何事耶。左右答言。太子。網鳥
T03n0156_p0143a28║捕魚。如是諸事以供衣食。太子聞是語已。
T03n0156_p0143a29║悲淚滿目。世間眾生造諸惡本。眾苦不息。
T03n0156_p0143b01║憂愁不悅。即迴車還宮。王問太子。出還何
T03n0156_p0143b02║故愁憂如此。太子具以上事向父王說。王聞
T03n0156_p0143b03║是語。語太子言。上來諸事未常不有。何足
T03n0156_p0143b04║愁耶。太子言。今欲從王求索一願。王見聽
T03n0156_p0143b05║不。王言。吾有汝一子。甚愛念之不逆汝
T03n0156_p0143b06║意。太子言。願欲得父王一切庫藏所有財
T03n0156_p0143b07║寶飲食用施一切。王言。隨汝所願不逆子
T03n0156_p0143b08║意。善友太子。即使傍臣開王庫藏。以五百
T03n0156_p0143b09║大象負載珍寶。出四城門外。宣令國土。其
T03n0156_p0143b10║有欲得衣被飲食者。恣意自取而去。善友太
T03n0156_p0143b11║子名聲遠聞八方。一切雲集。未久之間三
T03n0156_p0143b12║分用一。時庫藏臣。即入白【CL045n0427_p0516b01】王。所有庫藏
T03n0156_p0143b13║太子已三分用一。王宜思之。王言。此是
T03n0156_p0143b14║太子不敢違逆。復經少時。諸臣論議。所以
T03n0156_p0143b15║有國。依因庫藏。庫藏空竭國亦虛存。復往
T03n0156_p0143b16║白王。所有財寶三分用二。王宜思之。王
T03n0156_p0143b17║言。是吾太子不敢違逆。汝可小稽遲。莫稱
T03n0156_p0143b18║其心。善友太子欲開庫藏。時守藏臣。緣行
T03n0156_p0143b19║不在。鄭重追逐差互不遇。善友太子言。此
T03n0156_p0143b20║小人者。何敢違逆我意。當是父王教耳。夫
T03n0156_p0143b21║孝子者。不應傾竭父母庫藏。我今應當自
T03n0156_p0143b22║求財寶給足眾生。我若不能給足一切眾生
T03n0156_p0143b23║衣被飲食稱意與者。云何名為大王太子。
T03n0156_p0143b24║即集諸臣百官共論議言。夫求財利何業最
T03n0156_p0143b25║勝。中有第一大臣言。世間求利。莫先耕田
T03n0156_p0143b26║者。種一萬倍。復有一大臣言。世間求利。
T03n0156_p0143b27║莫先畜養眾生。放牧滋息其利最大。復有
T03n0156_p0143b28║一大臣言。世間求利。莫先【CL045n0427_p0517a01】入海採取妙寶。
T03n0156_p0143b29║若得摩尼寶珠者。便能稱意給足一切眾生。
T03n0156_p0143c01║善友太子言。唯此為快耳。即入宮中上白
T03n0156_p0143c02║父王。子今欲入大海採取妙寶。王聞此語。
T03n0156_p0143c03║譬如人噎。亦不得咽。又不得吐。語太子言。
T03n0156_p0143c04║國是汝有。庫藏珍寶隨意取用。何為方復
T03n0156_p0143c05║自入大海。汝為吾子生長深宮。臥則愇帳。
T03n0156_p0143c06║食則恣口。今者遠涉塗路。飢渴寒暑誰得
T03n0156_p0143c07║知者。又復大海之中。眾難非一。或有惡鬼
T03n0156_p0143c08║毒龍。湍浪猛風洄波涌澓。水泡之山摩
T03n0156_p0143c09║竭大魚。往者千萬。達者一二。汝今云何欲
T03n0156_p0143c10║入大海。吾不聽汝。善友太子。即便五體投
T03n0156_p0143c11║地。四布手足而作是言。父母若不聽我入
T03n0156_p0143c12║大海者。我當捨命於此終不起也。
T03n0156_p0143c13║爾時大王及諸夫人。見是事已目不暫捨。即
T03n0156_p0143c14║前勸諫太子。汝可起飲食。太子言。若不聽
T03n0156_p0143c15║我入大海者。終不飲食。王與【CL045n0427_p0517b01】夫人愁憂苦
T03n0156_p0143c16║惱。左右啼泣憂苦懊惱愁悶躃地。如是乃
T03n0156_p0143c17║至一日不飲不食。二日三日至到六日。父
T03n0156_p0143c18║母憂愁畏其不濟。七日即前嗚抱手足。善
T03n0156_p0143c19║言誘喻可起飲食。此假食身。依因飲食而
T03n0156_p0143c20║得存立。不飲食者汝命不濟。太子言。父母
T03n0156_p0143c21║若不聽許者。必沒於此終不起也。
T03n0156_p0143c22║爾時第一夫人便白王言。如子心意難可傾
T03n0156_p0143c23║動。不可違戾。何忍當見此子捨命於此。願
T03n0156_p0143c24║大王垂慈聽入大海。故當萬有一冀。今不聽
T03n0156_p0143c25║者必喪於此。王不忍拒而便聽許。
T03n0156_p0143c26║爾時善友太子。即起歡喜頭面禮父王足。左
T03n0156_p0143c27║右夫人及諸婇女百千萬人。互相問言。善友
T03n0156_p0143c28║太子今者為死活耶。答言。太子今者。已起
T03n0156_p0143c29║歡喜飲食。王問太子。汝慇懃欲入大海。何
T03n0156_p0144a01║所作為。答言。大王。欲取摩尼大寶給足一
T03n0156_p0144a02║切眾生所須。
T03n0156_p0144a03║爾時大王即遍宣【CL045n0427_p0518a01】令。誰欲入海。若往還者。
T03n0156_p0144a04║七世衣食珍寶無所乏少。吾當供給道路船
T03n0156_p0144a05║乘所須。善友太子亦欲入海採取珍妙摩尼
T03n0156_p0144a06║寶珠。眾人聞之歡喜聚集具五百人。皆言大
T03n0156_p0144a07║王。我等今者隨從太子。爾時波羅奈國。有
T03n0156_p0144a08║一海師。前後數返入於大海。善知道路通
T03n0156_p0144a09║塞之相。而年八十兩目矇盲。
T03n0156_p0144a10║爾時波羅奈大王。往導師所。報言。導師。
T03n0156_p0144a11║吾唯一子未更出門。勞屈大師入於大海。
T03n0156_p0144a12║願見隨從。爾時導師即舉聲大哭。大王。大
T03n0156_p0144a13║海留難辛苦非一。往者千萬。達者一二。大
T03n0156_p0144a14║王今者。云何乃能令太子遠涉嶮道。王報
T03n0156_p0144a15║導師。為憐愍故隨從聽許。導師言。不敢違
T03n0156_p0144a16║逆。爾時善友太子。莊嚴五百人行具。載至
T03n0156_p0144a17║大海邊。
T03n0156_p0144a18║爾時其弟惡友太子。作是念言。善友太子。父
T03n0156_p0144a19║母而常偏心愛念。今入大海採取妙寶。若
T03n0156_p0144a20║達還者。父【CL045n0427_p0518b01】母當遺棄於我。作是念已。往白父
T03n0156_p0144a21║母。今我亦欲隨從善友。入海採取妙寶。父母
T03n0156_p0144a22║聞已。答言隨意。道路急難之時。兄弟相隨
T03n0156_p0144a23║必相救護。至大海已。以七鐵鎖鎖其船舫。
T03n0156_p0144a24║停住七日。至日初出時。善友太子擊鼓唱
T03n0156_p0144a25║令。汝等諸人誰欲入海。入者默然。若當戀
T03n0156_p0144a26║著父母兄弟婦兒閻浮提樂者。從此還歸莫
T03n0156_p0144a27║為我故。所以者何。大海之中留難非一。往
T03n0156_p0144a28║者千萬。達者一二。如是唱令大眾默然。即
T03n0156_p0144a29║斷一鎖舉著船上。日日唱令至第七日。即斷
T03n0156_p0144b01║七鎖舉著船上。望風舉帆。以太子慈心福德
T03n0156_p0144b02║力故。無諸留難。得至海洲至珍寶山。到寶
T03n0156_p0144b03║所已。善友太子即便擊鼓宣令。諸人當知道
T03n0156_p0144b04║路懸遠。汝等諸人速載珍寶極停七日。復作
T03n0156_p0144b05║是言。此寶甚重。閻浮提中亦無所直。莫大
T03n0156_p0144b06║重載船舫沈沒不達所至。莫大【CL045n0427_p0519a01】輕取道路懸
T03n0156_p0144b07║遠不補勞苦。裝束已訖與諸人別。而作是言。
T03n0156_p0144b08║汝等於是善安隱歸。吾方欲前進採摩尼寶
T03n0156_p0144b09║珠。
T03n0156_p0144b10║爾時善友太子。與盲導師即前進路行一七
T03n0156_p0144b11║日。水齊到膝。復更前行一七水齊到頸。前
T03n0156_p0144b12║進一七浮而得渡。即到海處。其地純以白
T03n0156_p0144b13║銀為沙。導師問言。此地何物。太子答言。
T03n0156_p0144b14║其地純是白銀沙。導師言。四望應當有白
T03n0156_p0144b15║銀山。汝見未耶。太子言。東南方有一白銀
T03n0156_p0144b16║山現。導師言。此道在此山下。至彼山已。
T03n0156_p0144b17║導師言。次應到金沙。
T03n0156_p0144b18║爾時導師。疲乏悶絕躃地。語太子言。我身
T03n0156_p0144b19║命者。勢不得久必喪於此。太子於是東行一
T03n0156_p0144b20║七。當有金山。從山復更前進一七。其地純
T03n0156_p0144b21║是青蓮華。復前行一七。其地純是紅赤蓮
T03n0156_p0144b22║華。過是華已。應有一七寶城。純以黃金而
T03n0156_p0144b23║為卻敵。白銀以為樓櫓。以赤珊瑚為其障
T03n0156_p0144b24║板。【CL045n0427_p0519b01】車磲馬瑙雜廁間錯。真珠羅網而覆
T03n0156_p0144b25║其上。七重塹壘純紺琉璃。大海龍王所止住
T03n0156_p0144b26║處。其龍王耳中有一摩尼如意寶珠。汝往
T03n0156_p0144b27║從乞。若得此珠者。能滿閻浮提。雨眾七寶
T03n0156_p0144b28║衣被飲食病瘦醫藥音樂倡伎。總要而言。一
T03n0156_p0144b29║切眾生所須之物。隨意能雨。是故名之如意
T03n0156_p0144c01║寶珠。太子若得是珠者。必當滿汝本願。爾
T03n0156_p0144c02║時導師作是語已。氣絕命終。
T03n0156_p0144c03║爾時善友太子。即前抱持導師。舉聲悲哭。
T03n0156_p0144c04║一何薄命生失我所天。即以導師金沙覆上。
T03n0156_p0144c05║埋著地中。右遶七匝頂禮而去。前至金山。
T03n0156_p0144c06║過金山已。見青蓮華遍布其地。其蓮華下有
T03n0156_p0144c07║青毒蛇。此蛇有三種毒。所謂嚙毒觸毒氣噓
T03n0156_p0144c08║毒。此諸毒蛇。以身遶蓮華莖。張目喘息而
T03n0156_p0144c09║視太子。爾時善友太子。即入慈心三昧。以
T03n0156_p0144c10║三昧力。即起進路踏蓮華葉而去。時諸毒
T03n0156_p0144c11║【CL045n0427_p0520a01】蛇而不毀傷。以慈心力故。逕至龍王所止住
T03n0156_p0144c12║處。其城四邊有七重塹。其城塹中滿中毒龍。
T03n0156_p0144c13║以身共相蟠結。舉頭交頸守護城門。
T03n0156_p0144c14║爾時太子到城門外。見諸毒龍。即慈心念閻
T03n0156_p0144c15║浮提一切眾生。今我此身。若為此毒龍所害
T03n0156_p0144c16║者。汝等一切眾生皆當失大利益。爾時太子
T03n0156_p0144c17║即舉右手。告諸毒龍。汝等當知。我今為一
T03n0156_p0144c18║切眾生欲見龍王。
T03n0156_p0144c19║爾時諸毒龍。即開路令太子得過。乃至七重
T03n0156_p0144c20║塹守城毒龍。得至城門下。見二玉女紡頗梨
T03n0156_p0144c21║縷。太子問曰。汝是何人。答言。我是龍王
T03n0156_p0144c22║守外門婢。問已前入到中門下。見四玉女紡
T03n0156_p0144c23║白銀縷。太子復問。汝是龍王婦耶。答言。非
T03n0156_p0144c24║也。是龍王守中門婢耳。太子問已。前入到
T03n0156_p0144c25║內門所。見八玉女紡黃金縷。太子問曰。汝
T03n0156_p0144c26║是何人。答言。我是龍王守內門婢耳。太子
T03n0156_p0144c27║語言。汝為【CL045n0427_p0520b01】我通大海龍王。閻浮提波羅奈王
T03n0156_p0144c28║善友太子。故來相見。今在門下。時守門者。
T03n0156_p0144c29║即白如是。王聞是語。疑怪所以。作是念
T03n0156_p0145a01║言。自非福德純善之人。無由遠涉如是嶮
T03n0156_p0145a02║路。即請入宮王出奉迎。其龍王宮紺琉璃為
T03n0156_p0145a03║地。床座七寶。有種種光明耀動人目。即請
T03n0156_p0145a04║令坐。共相問訊。善友太子。因為說法示教
T03n0156_p0145a05║利喜。種種教化。讚說施論戒論人天之論。
T03n0156_p0145a06║時大海龍王。心大歡喜。遠屈塗涉欲須何
T03n0156_p0145a07║物。太子言。大王。閻浮提一切眾生。為衣
T03n0156_p0145a08║財飲食故。受無窮之苦。今欲從王乞左耳
T03n0156_p0145a09║中如意摩尼寶珠。龍王言。受我微供一七
T03n0156_p0145a10║日。當以奉給。
T03n0156_p0145a11║爾時善友太子。受龍王請。過七日已。得摩
T03n0156_p0145a12║尼寶珠還閻浮提。時大海龍王。使諸龍神飛
T03n0156_p0145a13║空送之。得到此岸。見弟惡友。問言。汝徒
T03n0156_p0145a14║黨伴侶今何所在。答言。善友。船舫沈【CL045n0427_p0521a01】沒一
T03n0156_p0145a15║切死盡。唯弟一身牽持死尸。而得全濟一
T03n0156_p0145a16║身。財賄一切已盡。善友答言。天下大寶莫
T03n0156_p0145a17║先己身。弟言不爾。人願富死不貧而生。何
T03n0156_p0145a18║以故知然。弟曾至塚間。聞諸死鬼作如是
T03n0156_p0145a19║論。善友太子其性真直。以實語弟。汝雖
T03n0156_p0145a20║失寶亦是閑耳。吾今已得龍王如意摩尼寶
T03n0156_p0145a21║珠。弟言。今在何處。善友答言。今在髻中。
T03n0156_p0145a22║弟聞是語心生嫉妒。憂恚懊惱作是念言。父
T03n0156_p0145a23║母而常偏心愛念。今復加得摩尼寶珠。我身
T03n0156_p0145a24║今者。父母惡賤甚於瓦礫。作是念已白善
T03n0156_p0145a25║友言。快哉甚善。得此寶珠。今此嶮路宜加
T03n0156_p0145a26║守護。
T03n0156_p0145a27║爾時善友即解寶珠。與弟惡友而誡敕言。
T03n0156_p0145a28║汝若疲乏眠臥我當守護。我若眠臥汝應守
T03n0156_p0145a29║護。爾時惡友次應守寶珠。其兄眠臥。即起
T03n0156_p0145b01║求二乾竹刺。刺兄兩目奪珠而去。
T03n0156_p0145b02║爾時善友。即喚其弟惡友。此有賊刺我【CL045n0427_p0521b01】兩目。
T03n0156_p0145b03║持寶珠去。而惡友不應。兄便懊惱。我弟
T03n0156_p0145b04║惡友似為賊所殺。如是高唱聲動神祇。經久
T03n0156_p0145b05║不應。爾時樹神即發聲言。汝弟惡友是汝惡
T03n0156_p0145b06║賊。刺汝兩目持寶珠去。汝今喚惡友何為。
T03n0156_p0145b07║善友太子聞是語已。悵然飲氣憂恚苦惱。爾
T03n0156_p0145b08║時惡友。齎持寶珠歸還本國。與父母相見。
T03n0156_p0145b09║白言。父母。我身福德而得全濟。善友太子
T03n0156_p0145b10║與諸徒伴。薄福德故沒水死盡。父母聞是語
T03n0156_p0145b11║已。舉聲大哭悶絕躃地。以冷水灑面良久乃
T03n0156_p0145b12║穌。父母語惡友言。汝云何乃能持是面來。
T03n0156_p0145b13║惡友聞是語已。心生懊惱。即以寶珠埋著
T03n0156_p0145b14║土中。
T03n0156_p0145b15║爾時善友太子。被刺兩目乾竹刺著。無人為
T03n0156_p0145b16║拔。徘徊宛轉。靡知所趣。當時苦惱大患飢
T03n0156_p0145b17║渴。求生不得求死不得。漸漸前行。到利師
T03n0156_p0145b18║跋王國。利師跋王有女。先許與波羅奈王善
T03n0156_p0145b19║友太子。利師【CL045n0427_p0522a01】跋王有一牧人名留承為利師
T03n0156_p0145b20║跋王。放五百牛隨逐水草。
T03n0156_p0145b21║爾時善友太子。坐在道中。爾時牛群垂逼
T03n0156_p0145b22║踐踏。中有牛王。即以四足騎太子上。令諸牛
T03n0156_p0145b23║群皆悉過盡。然後移足右旋宛轉。反顧迴頭。
T03n0156_p0145b24║吐舌舐太子兩目。拔出竹刺。
T03n0156_p0145b25║爾時牧牛人尋後得見。問言。汝是何人。善
T03n0156_p0145b26║友即自念言。我今不應自陳本末炳說上事。
T03n0156_p0145b27║脫令我弟得大苦惱。答言。我是盲乞兒耳。
T03n0156_p0145b28║時放牛人。遍體觀望人相有異。語言。我
T03n0156_p0145b29║家在近。當供養汝。時牧牛人。即將善友還
T03n0156_p0145c01║歸其家。與種種飲食。誡敕家中男女大小。汝
T03n0156_p0145c02║等供侍此人如我不異。如是經一月餘日。
T03n0156_p0145c03║其家厭患而作是言。家計不豐。云何能常
T03n0156_p0145c04║供是盲人。善友聞是語已。心意悵然。過是
T03n0156_p0145c05║夜已至明日旦。白主人言。我今欲去。主人
T03n0156_p0145c06║報言。有何不適而欲捨我去。善【CL045n0427_p0522b01】友答言。客
T03n0156_p0145c07║主之義勢不得久。善友言。汝若愛念我者。
T03n0156_p0145c08║為我作一鳴箏。送我著多人民處大城聚落。
T03n0156_p0145c09║爾時主人即隨意供給。送到利師跋城多人
T03n0156_p0145c10║眾處。安隱還歸。善友善巧彈箏。其音和雅
T03n0156_p0145c11║悅可眾心。一切大眾皆共供給飲食。乃至
T03n0156_p0145c12║充足。利師跋道上五百乞兒。皆得飽滿。時
T03n0156_p0145c13║國王有一果園。其園茂盛。常患鳥雀。時守
T03n0156_p0145c14║園監語善友言。為我防護鳥雀。我當好相
T03n0156_p0145c15║供給。善友答言。我無兩目。云何能為汝驅馳
T03n0156_p0145c16║鳥雀耶。守園監言。我有方便。我以繩結諸
T03n0156_p0145c17║樹頭。安施銅鈴。汝坐樹下。聞鳥雀聲牽挽
T03n0156_p0145c18║繩頭。善友答言。如是我能將至樹下。安隱
T03n0156_p0145c19║住已即捨而去。善友防護鳥雀。兼復彈箏
T03n0156_p0145c20║以自娛樂。時利師跋王女。將諸侍從入園觀
T03n0156_p0145c21║看。見此盲人即往其所。問言。汝是何人。
T03n0156_p0145c22║答言。盲乞人耳。王女【CL045n0427_p0523a01】見已心生愛念。不能
T03n0156_p0145c23║捨離。王復遣使往喚其女。女言不去。為我
T03n0156_p0145c24║送食。共此盲人飲食訖竟。白大王言。王今
T03n0156_p0145c25║持我與此盲人。甚適我願。王言。汝鬼魅所
T03n0156_p0145c26║著顛狂心亂。云何共是盲入共居。汝不知耶。
T03n0156_p0145c27║父母先以汝許與波羅奈王善友太子。善友
T03n0156_p0145c28║今者入海未還。汝今云何為乞人作婦。女言。
T03n0156_p0145c29║雖爾乃至捨命。終不捨離。王聞是語不能拒
T03n0156_p0146a01║逆。即遣使者將盲人來。閉著靜室。
T03n0156_p0146a02║爾時王女往盲人所。語言知不。我今欲共汝
T03n0156_p0146a03║作夫婦。善友報言。汝是誰家女。欲為我
T03n0156_p0146a04║婦。答言。我是利師跋王女。善友報言。汝
T03n0156_p0146a05║是王女我是乞人。云何能相恭敬。婦言。我
T03n0156_p0146a06║當盡心供奉於汝。不逆汝意。如是經九十
T03n0156_p0146a07║日。其婦小事出行。不白其夫。良久乃還。善
T03n0156_p0146a08║友責數。汝私出外而不白我。何處行還。婦
T03n0156_p0146a09║言。我不私行。婿言。【CL045n0427_p0523b01】私與不私誰當知汝。
T03n0156_p0146a10║其婦懊惱啼淚滿目。即自咒誓。我若私
T03n0156_p0146a11║行。令汝兩目始終不差。若不爾者。使汝一
T03n0156_p0146a12║目平復如故。作是願已。其夫一眼目睫𥌎
T03n0156_p0146a13║動。平復如故。睛光晃晃喻如流星。視瞻清
T03n0156_p0146a14║徹得見其婦。婦言。何如汝信我不。善友含
T03n0156_p0146a15║笑。婦言。汝不識恩養。我是大國王女。汝是
T03n0156_p0146a16║小人。而我盡心供事於汝。而不體信。婿言。
T03n0156_p0146a17║汝識我不。答言。我識汝。是乞人。婿言非
T03n0156_p0146a18║也。我是波羅奈王善友太子。婦言。汝大愚
T03n0156_p0146a19║癡人。云何乃發是言。波羅奈王善友太子。
T03n0156_p0146a20║入海未還。汝今云何言是其人。此妄言耳。
T03n0156_p0146a21║吾不信也。善友言。我從生來未曾妄語。婦
T03n0156_p0146a22║言。虛之與實。誰當信之。婿言。我若妄語欺
T03n0156_p0146a23║誑汝者。使我一目永不得愈。若實語者。使
T03n0156_p0146a24║我一目平復如故。令汝得見。作是念已。即
T03n0156_p0146a25║如所誓。睛光耀動如【CL045n0427_p0524a01】本不異。善友太子兩目
T03n0156_p0146a26║平復。面首端正人相具足。妙色超絕世無有
T03n0156_p0146a27║比。其婦見已心生歡喜。如蒙賢聖。遍體瞻
T03n0156_p0146a28║視目不暫捨。即入宮中白父王言。今我夫者
T03n0156_p0146a29║即是善友太子。王言。癡人顛狂鬼魅所著。
T03n0156_p0146b01║而作是言。善友太子入海未還。汝今云何名
T03n0156_p0146b02║是乞人為太子也。女言不也。若不信者可
T03n0156_p0146b03║一視之。王即往看。見已便識是善友太子。
T03n0156_p0146b04║即懷恐怖而作是言。波羅奈王若聞此事。嫌
T03n0156_p0146b05║我不少。即前懺謝善友太子。我實不知。太
T03n0156_p0146b06║子言無苦。為我餉致給與此牧牛人。利師跋
T03n0156_p0146b07║王。即以金銀珍寶衣被飲食。并與所放五百
T03n0156_p0146b08║頭牛。其人歡喜稱善無量。善友太子而我未
T03n0156_p0146b09║有幾許恩分。而能報我如是財賄。時放牛人。
T03n0156_p0146b10║於大眾中高聲唱言。夫陰施陽報。布施之事
T03n0156_p0146b11║果報弘廣。爾時無量大眾心生歡【CL045n0427_p0524b01】喜。皆發施
T03n0156_p0146b12║心賑濟一切。求佛為本。虛空神天讚歎其
T03n0156_p0146b13║人。遂成其言。如是如是。
T03n0156_p0146b14║爾時善友太子。未入大海在宮殿時。養一白
T03n0156_p0146b15║鴈。衣被飲食行住坐臥。而常共俱。爾時夫人
T03n0156_p0146b16║往到其所。報其鴈言。太子在時常共汝俱。今
T03n0156_p0146b17║入大海未還。生死未分。而我不能得知定實。
T03n0156_p0146b18║汝今云何不感念太子。鴈聞是語。悲鳴宛轉
T03n0156_p0146b19║啼淚滿目。報言。大王夫人。欲使求覓太子
T03n0156_p0146b20║者。不敢違命。爾時夫人。手自作書繫其鴈頸。
T03n0156_p0146b21║其鴈音響問太子大海所在。身昇虛空飛翔
T03n0156_p0146b22║宛轉而去。夫人見已心生恃賴。今者此鴈。其
T03n0156_p0146b23║必定得我子死活定實消息。飛至大海。經過
T03n0156_p0146b24║周遍求覓不見。次第往到利師跋國。遙見善
T03n0156_p0146b25║友太子在宮殿前。其鴈𣫍身擁翅往趣。到已
T03n0156_p0146b26║悲鳴歡喜。太子即取母書。頭頂禮敬發封披
T03n0156_p0146b27║讀。即知父母晝夜【CL045n0427_p0525a01】悲哭追念太子兩目失明。
T03n0156_p0146b28║爾時太子即作手書。具以上事向父母說。復
T03n0156_p0146b29║以書繫其鴈頸。其鴈歡喜還波羅奈。父母
T03n0156_p0146c01║得太子書。歡喜踊躍稱善無量。具知太子
T03n0156_p0146c02║為弟惡友之所危害。奪取寶珠苦惱無量。
T03n0156_p0146c03║父母尋時杻械惡友手腳。枷鎖頸項閉著牢
T03n0156_p0146c04║獄。遣使往告利師跋王。汝今云何擁遮太
T03n0156_p0146c05║子。令我憂苦。利師跋王。聞是語已心生恐
T03n0156_p0146c06║怖。即嚴服太子送著界上。太子遣使往白利
T03n0156_p0146c07║師跋王。善友從大海歸。爾時利師跋王。作
T03n0156_p0146c08║倡伎樂前後導從。掃灑燒香懸繒幡蓋。搥
T03n0156_p0146c09║鍾鳴鼓遠迎太子。還至宮中以女娉之。遣送
T03n0156_p0146c10║往詣波羅奈國。父母聞太子歸歡喜無量。乘
T03n0156_p0146c11║大名象作倡伎樂。掃灑燒香懸繒幡蓋。遠迎
T03n0156_p0146c12║太子。國上人民男夫女婦。聞太子入于大
T03n0156_p0146c13║海安隱還歸。歡喜無量。亦皆出迎。善友【CL045n0427_p0525b01】太子
T03n0156_p0146c14║前為父母頭面禮足。王與夫人目瞑不見太
T03n0156_p0146c15║子形容。以手捫摸。汝是我子善友非耶。父
T03n0156_p0146c16║母念汝憂苦如是。太子問訊父母起居訖竟。
T03n0156_p0146c17║舉手高聲。報謝諸小國王及諸群臣國土人
T03n0156_p0146c18║民一切大眾。而作是言。苦屈大眾從是還歸。
T03n0156_p0146c19║善友太子白父王言。我弟惡友今在何處。王
T03n0156_p0146c20║言。汝不須問訊。如是惡人今在牢獄不可放
T03n0156_p0146c21║也。善友太子言。願放惡友得與相見。如是
T03n0156_p0146c22║言至三。王不忍拒便開獄門。
T03n0156_p0146c23║爾時惡友。手腳杻械頸項枷鎖。往見善友。兄
T03n0156_p0146c24║見如是。上白父母。為弟脫於枷鎖。脫枷鎖已
T03n0156_p0146c25║即前抱持。善言誘喻軟語問訊。汝極勞苦耶。
T03n0156_p0146c26║汝持我寶珠今在何處。如是至三。而方報言。
T03n0156_p0146c27║在彼土中。善友太子還得寶珠。往父母前跪
T03n0156_p0146c28║燒妙香。即咒誓言。此寶珠是如意寶者。
T03n0156_p0146c29║令我父母兩目【CL045n0427_p0526a01】明淨如故。作是願已尋時平
T03n0156_p0147a01║復。父母得見其子。歡喜踊躍慶幸無量。
T03n0156_p0147a02║爾時善友太子。於月十五日朝。淨自澡浴著
T03n0156_p0147a03║鮮淨衣燒妙寶香。於高樓觀上。手捉香爐。
T03n0156_p0147a04║頭面頂禮摩尼寶珠。立誓願言。我為閻浮提
T03n0156_p0147a05║一切眾生故。忍太辛苦求是寶珠。爾時東
T03n0156_p0147a06║方有大風起。吹去雲霧。虛空之中皎然明淨。
T03n0156_p0147a07║并閻浮提所有糞穢。大小便利灰土草莽。涼
T03n0156_p0147a08║風動已皆令清淨。以珠威德。於閻浮提。遍雨
T03n0156_p0147a09║成熟自然粳米。香甘軟細色味具足。溝渠盈
T03n0156_p0147a10║滿積至于膝。次雨名衣上服珠環釵釧。次雨
T03n0156_p0147a11║金銀七寶眾妙伎樂。舉要言之。一切眾生所
T03n0156_p0147a12║須樂具。皆悉充足。菩薩修大慈悲行檀波羅
T03n0156_p0147a13║蜜。給足眾生一切樂具。其事如是。
T03n0156_p0147a14║佛告阿難。爾時波羅奈大王者。今現我父悅
T03n0156_p0147a15║頭檀是。爾時母者。今現我母摩耶夫人【CL045n0427_p0526b01】是。
T03n0156_p0147a16║爾時惡友太子者。今提婆達多是。爾時善友
T03n0156_p0147a17║太子者。今我身是。阿難。提婆達多過去世
T03n0156_p0147a18║時。常懷惡心毀害於我。而我以忍辱力。常
T03n0156_p0147a19║念施恩。因乃得濟。況今成佛。佛說此法時。
T03n0156_p0147a20║無量百千人得須陀洹果乃至阿羅漢果。復
T03n0156_p0147a21║有無量百千人皆發阿耨多羅三藐三菩提
T03n0156_p0147a22║心。乃至無量百千眾生。皆發聲聞辟支佛
T03n0156_p0147a23║心。阿難白佛言。當何名此經。云何奉持。佛
T03n0156_p0147a24║言。此經名佛報恩方便給足一切眾生。眾會
T03n0156_p0147a25║聞經。歡喜作禮而去。
T03n0156_p0147a26║復次提婆達多。雖復隨佛出家。嫉妒情深規
T03n0156_p0147a27║望利養。雖復能多讀誦六萬香象經。而不
T03n0156_p0147a28║能免阿鼻地獄罪。是人與阿闍世王。共為
T03n0156_p0147b01║親善。心相愛念信用其言。時提婆達多報阿
T03n0156_p0147b02║闍世王言。汝可作新王。我亦欲作新佛。阿闍
T03n0156_p0147b03║世報言。此事不然。父王存在。提婆達多【CL045n0427_p0527a01】言。汝
T03n0156_p0147b04║應除之。我亦欲滅佛。然後新王新佛教化眾
T03n0156_p0147b05║生不亦快乎。時阿闍世。即隨其言斷父王命。
T03n0156_p0147b06║王波羅奈國。提婆達多報阿闍世王言。我欲
T03n0156_p0147b07║毀害如來。阿闍世言。如來有大神力。豫知人
T03n0156_p0147b08║之所念。汝今云何乃能加害。如來兼有諸大
T03n0156_p0147b09║弟子。舍利弗大目揵連。欽婆羅阿㝹樓駄等。
T03n0156_p0147b10║提婆達多報阿闍世言。王今助我。阿闍世
T03n0156_p0147b11║言。何所作為。答言。大王。當立制限。不聽施
T03n0156_p0147b12║諸比丘衣被飲食。阿闍世王遍宣令言。若有
T03n0156_p0147b13║施諸比丘衣被飲食者。當斷汝手足。是諸大
T03n0156_p0147b14║弟子一切大眾。共佛住耆闍崛山。次第乞食
T03n0156_p0147b15║了不能得。一日乃至七日。舍利弗諸大弟子
T03n0156_p0147b16║等。皆以神力。而往諸方求衣乞食。時提婆
T03n0156_p0147b17║達多白阿闍世王言。佛諸大弟子等今皆不
T03n0156_p0147b18║在。如來單獨一身。王可遣信往請如來。若
T03n0156_p0147b19║入宮城。【CL045n0427_p0527b01】即當以酒飲五百大惡黑象。極令奔
T03n0156_p0147b20║醉。佛若受請來入城者。當放大醉象而踏
T03n0156_p0147b21║殺之。
T03n0156_p0147b22║時阿闍世王遣使往請如來。佛與五百阿羅
T03n0156_p0147b23║漢。即受王請前入王舍城。爾時阿闍世王。
T03n0156_p0147b24║即放五百醉象。奔逸唐突。樹木摧折牆壁
T03n0156_p0147b25║崩倒。哮嚇大吼向於如來。時五百阿羅漢。
T03n0156_p0147b26║皆大恐怖。踊在空中。徘徊佛上。爾時阿難
T03n0156_p0147b27║圍遶如來。恐怖不能得去。爾時如來以慈
T03n0156_p0147b28║悲力。即舉右手。於五指頭出五師子。開口
T03n0156_p0147c01║哮吼。五百醉象恐怖躃地。爾時如來。大眾
T03n0156_p0147c02║圍遶前入王宮。時阿闍世王。即出奉迎。請
T03n0156_p0147c03║佛令坐。佛即坐已。求哀懺悔。白佛言。世
T03n0156_p0147c04║尊。非是我過。提婆達多耳。佛告大王。
T03n0156_p0147c05║我亦知之。提婆達多常欲毀害。非適今也。
T03n0156_p0147c06║過去世時亦常欲毀害我。我以慈悲力乃能
T03n0156_p0147c07║得濟。
T03n0156_p0147c08║爾時阿闍世王。叉手前白佛言。世尊。提【CL045n0427_p0528a01】婆達
T03n0156_p0147c09║多過去世時。毀害如來其事云何。佛言。諦聽。
T03n0156_p0147c10║吾當為汝分別解說。乃往過去不可計劫。有
T03n0156_p0147c11║大國王。喜食鴈肉。使一獵師當網捕鴈。時有
T03n0156_p0147c12║五百群鴈。從北方來飛空南過。中有鴈王墮
T03n0156_p0147c13║落網中。爾時獵師心大歡喜。即出草菴欲取
T03n0156_p0147c14║殺之。時有一鴈。悲鳴吐血徘徊不去。爾時獵
T03n0156_p0147c15║師彎弓欲射。不避弓矢目不暫捨。即鼓兩翅
T03n0156_p0147c16║來投鴈王。五百群鴈徘徊虛空。亦復不去。爾
T03n0156_p0147c17║時獵師見此一鴈悲鳴吐血顧戀如是。爾時
T03n0156_p0147c18║獵師作是念言。鳥獸尚能共相戀慕。不惜身
T03n0156_p0147c19║命其事如是。我今當以何心而殺是鴈王。尋
T03n0156_p0147c20║時開網放使令去。爾時一鴈悲鳴歡喜。鼓翅
T03n0156_p0147c21║隨逐。五百群鴈。前後圍遶。飛空而去。爾時
T03n0156_p0147c22║獵師即白大王。網得一鴈王。應送王廚供辦
T03n0156_p0147c23║飲食。而見一鴈悲鳴吐血不避弓矢徘徊【CL045n0427_p0528b01】不
T03n0156_p0147c24║去。時念此鴈尋放鴈王。五百隨從前後圍遶。
T03n0156_p0147c25║飛空而去。爾時大王聞是語已。心意慘然尋
T03n0156_p0147c26║發慈心。鳥獸共相愛念。護惜他命其事如是。
T03n0156_p0147c27║爾時大王即斷鴈肉。誓不復捕。大王當知。
T03n0156_p0147c28║爾時王者。今大王身是。爾時獵師者。今提
T03n0156_p0148a01║婆達多是。爾時一鴈悲鳴吐血者。今阿難
T03n0156_p0148a02║是。爾時五百群鴈者。今五百阿羅漢是。爾
T03n0156_p0148a03║時鴈王者。今我身是。
T03n0156_p0148a04║爾時阿難心生顧戀如本不異。爾時五百阿
T03n0156_p0148a05║羅漢。飛騰虛空亦如本不異。爾時提婆達
T03n0156_p0148a06║多。常欲毀害於我。我以慈悲力故。因乃得
T03n0156_p0148a07║濟。說是法時。無量百千人或得初果乃至四
T03n0156_p0148a08║果。或發阿耨多羅三藐三菩提心。乃至聲
T03n0156_p0148a09║聞辟支佛心。
T03n0156_p0148a10║復次提婆達多。惡心不息而作是念。我今應
T03n0156_p0148a11║當長養十指爪甲。極令長利。於爪甲下塗以
T03n0156_p0148a12║毒藥。往如來所。頭面接足【CL045n0427_p0529a01】禮時。我當以十
T03n0156_p0148a13║指甲抓足趺上。毒藥入體其必喪命。作是
T03n0156_p0148a14║念已。如所思惟往如來所。頭面作禮以手接
T03n0156_p0148a15║足。爾時毒藥變成甘露。於如來身竟無所
T03n0156_p0148a16║為。復次提婆達多。既不果願。復作是念。如
T03n0156_p0148a17║來今者坐耆闍崛山下。我今應當上山頭頂
T03n0156_p0148a18║上排山上石下斷其命根。作是念已。上山
T03n0156_p0148a19║排石。傷佛足指。我慈悲心怨親同等。復次
T03n0156_p0148a20║提婆達多。過去久遠不可計劫。爾時有佛。
T03n0156_p0148a21║出興于世。號曰應現如來應供正遍知明行
T03n0156_p0148a22║足善逝世間解無上士調御丈夫天人師佛世
T03n0156_p0148a23║尊。佛滅度後。於像法中。有一坐禪比丘。
T03n0156_p0148a24║獨住林中。爾時比丘嘗患蟣虱。即便共虱
T03n0156_p0148a25║而作約言。我若坐禪。汝宜默然隱身寂住。
T03n0156_p0148a26║其虱如法。於後一時。有一土蚤來至虱邊。
T03n0156_p0148a27║問言。汝云何身體肌肉肥盛。虱言。我所依
T03n0156_p0148a28║主人常修禪定。教【CL045n0427_p0529b01】我飲食時節。我如法飲食
T03n0156_p0148b01║故。所以身體鮮肥。蚤言。我亦欲修習其法。
T03n0156_p0148b02║虱言。能爾隨意。爾時比丘尋便坐禪。爾時
T03n0156_p0148b03║土蚤聞血肉香。即便食噉。
T03n0156_p0148b04║爾時比丘心生苦惱。即便脫衣以火燒之。佛
T03n0156_p0148b05║言。爾時坐禪比丘者。今迦葉佛是。爾時土
T03n0156_p0148b06║蚤者。今提婆達多是。爾時虱者。今我身是。
T03n0156_p0148b07║提婆達多為利養故。毀害於我。乃至今日成
T03n0156_p0148b08║佛。亦為利養出佛身血。生入地獄。提婆達
T03n0156_p0148b09║多。常懷惡心毀害如來。若說其事窮劫不
T03n0156_p0148b10║盡。而如來常以慈悲力。愍而哀傷。我以值
T03n0156_p0148b11║遇提婆達多故。速得成佛。念其恩故常垂
T03n0156_p0148b12║慈愍。爾時如來。即遣阿難往到地獄。問訊
T03n0156_p0148b13║提婆達多。苦可忍不。爾時阿難受如來教。
T03n0156_p0148b14║至地獄門外。問牛頭阿傍言。為我喚提婆達
T03n0156_p0148b15║多。牛頭阿傍言。汝問何佛提婆達多。過去
T03n0156_p0148b16║諸佛皆有提婆達多。【CL045n0427_p0530a01】阿難言。我喚釋迦牟
T03n0156_p0148b17║尼佛提婆達多。爾時牛頭阿傍。即語提婆
T03n0156_p0148b18║達多。阿難在外欲得相見。提婆達多即言。
T03n0156_p0148b19║善來阿難。如來猶能憐念於我耶。阿難言。
T03n0156_p0148b20║如來遣我問訊。苦痛可堪忍不。提婆達多
T03n0156_p0148b21║言。我處阿鼻地獄。猶如比丘入三禪樂。佛
T03n0156_p0148b22║言。菩薩摩訶薩。修大方便引接眾生。其受
T03n0156_p0148b23║生死無量大苦。不以為患。若有人言。提婆
T03n0156_p0148b24║達多實是惡人入阿鼻獄者。無有是處。如來
T03n0156_p0148b25║爾時。即為大眾顯發提婆達多微密妙行大
T03n0156_p0148b26║方便。時無量百千菩薩得無生法忍。無量百
T03n0156_p0148b27║千人發阿耨多羅三藐三菩提心。無量百千
T03n0156_p0148b28║人得須陀洹果乃至阿羅漢道。虛空神天雨
T03n0156_p0148c01║眾天華。遍覆大眾。作天伎樂放大光明。讚
T03n0156_p0148c02║言善哉。如來所說法未曾有也。一切大眾
T03n0156_p0148c03║聞佛說法。頭面作禮。歡喜而去。
T03n0156_p0148c04║【CL045n0427_p0530b01】大方便佛報恩經卷第四【○】【○】【○】【○】【○】【○】【○】【○】【○】【○】【○】【○】【○】【○】
