T16n0705_p0812c06║【□】
T16n0705_p0812c07║【□】
T16n0705_p0812c08║【■】　　No. 705
T16n0705_p0812c09║【CL059n0805_p0446a01】佛說布施經
T16n0705_p0812c10║【□】
T16n0705_p0812c11║　　　　西天譯經三藏朝散大夫試鴻臚少卿
T16n0705_p0812c12║　　　　明教大師臣法賢奉　詔譯
T16n0705_p0812c13║如是我聞。一時佛在舍衛國祇樹給孤獨園。
T16n0705_p0812c14║與大苾芻眾說布施法。有三十七種。一以信
T16n0705_p0812c15║重心而行布施。當得離眾嫉妒人所崇敬。二
T16n0705_p0812c16║依時施。得三業清淨四時安隱。三常行施。得
T16n0705_p0812c17║身心適悅無散亂失。四親手施。得手指纖長
T16n0705_p0812c18║身相端正。五為他施。復得他人行大捨施。六
T16n0705_p0812c19║依教施。心離取相得無為福。七以妙色具施。
T16n0705_p0812c20║得身色端嚴眾所愛樂。八以上妙香具施。恒
T16n0705_p0812c21║得旃檀之香受用供養。九以上味施。得味中
T16n0705_p0812c22║上味充益肢體。十如法尊重施。得安隱快樂
T16n0705_p0812c23║眾人喜見。十一以廣大心施。得無量廣大之
T16n0705_p0812c24║福。十二以美食施。得離飢饉倉庫盈溢。十三
T16n0705_p0812c25║以漿飲施。得所往之處無諸飢渴。十四以衣
T16n0705_p0812c26║【CL059n0805_p0446b01】服施。得上妙衣莊嚴身相。十五以住處施。得
T16n0705_p0812c27║田宅寬廣樓閣莊嚴。十六以臥具施。得生貴
T16n0705_p0812c28║族資具光潔。十七以象馬車輦施。得四神足
T16n0705_p0812c29║無擁妙用。十八以湯藥施。得安隱快樂無諸疾
T16n0705_p0813a01║病。十九以經法施。得宿命等通。二十以花
T16n0705_p0813a02║果施。得七覺支花。二十一以花鬘施。得脫
T16n0705_p0813a03║貪瞋癡垢。二十二以香施。得離煩惱臭穢。二
T16n0705_p0813a04║十三以傘蓋施。得法自在。二十四以鈴鐸施。
T16n0705_p0813a05║得言音美妙。二十五以音樂施。得梵音深妙。
T16n0705_p0813a06║二十六以然燈施。得天眼清淨。二十七以繒
T16n0705_p0813a07║綵疋帛施。得解脫衣服。二十八以香水灑如
T16n0705_p0813a08║來塔廟。二十九以香水浴如來身。三十以香
T16n0705_p0813a09║油塗飾佛像。共得三十二相八十種好。三十
T16n0705_p0813a10║一以香水施浴眾僧。得富貴家生少病安樂。
T16n0705_p0813a11║三十二以慈心施。得顏貌和悅無諸瞋恨。三
T16n0705_p0813a12║十【CL059n0805_p0447a01】三以悲心施。得離殺害。三十四以喜心施。
T16n0705_p0813a13║得無所畏遠離憂惱。三十五以捨心施。得離
T16n0705_p0813a14║罣礙證寂滅樂。三十六以種種施。得種種福。
T16n0705_p0813a15║三十七以無住無相心施。得無上正等正覺。
T16n0705_p0813a16║佛告諸苾芻。如是三十七種。智者所行微妙
T16n0705_p0813a17║施行。汝今受持。
T16n0705_p0813a18║爾時舍衛國王白佛言。世尊。我等云何而行
T16n0705_p0813a19║布施。佛言。大王。若求勝妙福報而行施時。
T16n0705_p0813a20║慈心不殺離諸嫉妒。正見相應遠於不善。堅
T16n0705_p0813a21║持禁戒親近善友。閉惡趣門開生天路。自利
T16n0705_p0813a22║利他其心平等。若如是施。是真布施。是大
T16n0705_p0813a23║福田。復次行施。隨自心願獲其報應。或以
T16n0705_p0813a24║妙色名香珍味軟觸。親手布施。得眾人尊重
T16n0705_p0813a25║眷屬圓滿富貴安樂之報或以飲食布施。而
T16n0705_p0813a26║得大力。或以酥油之燈布施。而得天眼。或
T16n0705_p0813a27║以音樂布施。而得天耳。或以湯藥布施。而
T16n0705_p0813a28║【CL059n0805_p0447b01】得長壽。或以住處布施。而得樓閣田園。或以
T16n0705_p0813a29║法說布施。而得甘露。佛言。大王。若以十善
T16n0705_p0813b01║行施。復得十種報應。十善者。不殺生。不偷
T16n0705_p0813b02║盜。不婬欲。不妄語。不綺語。不惡口。不兩
T16n0705_p0813b03║舌。不貪。不瞋。不癡而得命不中夭。財無散
T16n0705_p0813b04║失。眷屬清潔。所言誠諦。離諸嫉妒。人所喜
T16n0705_p0813b05║見。親友和睦。不墮貧賤。顏貌端正。智慧相
T16n0705_p0813b06║應。獲報如是。佛言。大王。若以上妙飲食
T16n0705_p0813b07║供養三寶。得五種利益。身相端嚴。氣力增
T16n0705_p0813b08║盛。壽命延長。快樂安隱。成就辯才。如是南
T16n0705_p0813b09║贍部洲一切眾生。父母妻子男女眷屬。如上
T16n0705_p0813b10║布施隨願所求無不圓滿。說此法已。皆大歡
T16n0705_p0813b11║喜。作禮而退。
T16n0705_p0813b12║【○】【○】佛說布施經
