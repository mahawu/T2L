T16n0703_p0808b16║【□】
T16n0703_p0808b17║【□】
T16n0703_p0808b18║【■】　　No. 703
T16n0703_p0808b19║【CL058n0716_p0436a01】燈指因緣經
T16n0703_p0808b20║【□】
T16n0703_p0808b21║　　　　後秦龜茲國三藏鳩摩羅什譯
T16n0703_p0808b22║若種少善於勝福田。人天受樂。後得涅槃。是
T16n0703_p0808b23║以智者。應當勤心修集善業。言福田者。即
T16n0703_p0808b24║是佛也。佛身光明。如融金聚。功德智慧。以
T16n0703_p0808b25║自莊嚴。得圓足眼。善能觀察眾生諸根。世
T16n0703_p0808b26║間黑闇。為作燈明。眾生愚癡。為作親善。眾
T16n0703_p0808b27║善悉備。名稱普聞。牟尼世尊。眾所歸依。是
T16n0703_p0808b28║故人天。至心修福。無不獲報。
T16n0703_p0808b29║昔王舍城。五山圍繞。於五摩伽陀。最處其
T16n0703_p0808c01║裏。此王城內里巷。相當庭園廣博。臺觀
T16n0703_p0808c02║嚴麗。堂室綺妙。高軒敞朗。周匝欄楯。有
T16n0703_p0808c03║好林池。甚可愛樂。其水清淨。溫涼調適。通
T16n0703_p0808c04║渠迴流。轉相交注。林樹蕭森。枝條蓊鬱。華
T16n0703_p0808c05║實繁茂。映蔽日月。風吹花林。出微妙香。其
T16n0703_p0808c06║香苾馚。芳馨四塞。遍王舍城。諸勝智人。修
T16n0703_p0808c07║梵行者。【CL058n0716_p0436b01】咸以此地。莊嚴殊特。心生喜樂。自
T16n0703_p0808c08║遠而至。雲集其中。
T16n0703_p0808c09║時此城主。阿闍世王。道化光被遐邇所歸。正
T16n0703_p0808c10║法治國。修善者眾。國實民殷安隱快樂。爾
T16n0703_p0808c11║時城中。有一長者。其家巨富。庫藏盈溢。如
T16n0703_p0808c12║毘沙門。然無子胤。禱祀神祇。求乞有子。其
T16n0703_p0808c13║婦不久。便覺有身。滿足十月。生一男兒。是
T16n0703_p0808c14║兒先世宿殖福因。初生之日。其手一指。出
T16n0703_p0808c15║大光明。明照十里。父母歡喜。即集親族及
T16n0703_p0808c16║諸相師。施設大會。為兒立字。因其指光。字
T16n0703_p0808c17║曰燈指。諸集會者。睹其異相。歎未曾有。時
T16n0703_p0808c18║此會中。有婆羅門。名曰婆修。誦四圍陀典。
T16n0703_p0808c19║博聞多知。事無不曉。見兒姿貌。奇相非常。
T16n0703_p0808c20║含笑而言。今此兒者。或是那羅延天。釋提
T16n0703_p0808c21║桓因。日之天子。諸大德天。來現生也。時兒
T16n0703_p0808c22║父母。聞是語已。倍增歡喜。設大檀會。七日
T16n0703_p0808c23║七夜。布施作福。如是展轉。【CL058n0716_p0437a01】舉國聞知。皆云
T16n0703_p0808c24║長者產一福子。稱美之音。上徹於王。時王
T16n0703_p0808c25║聞已。即敕將來。長者受教。尋即抱兒詣王
T16n0703_p0808c26║宮門。值王宴會。作眾伎樂。無人通啟。不得
T16n0703_p0808c27║輒前。其兒指光。徹照宮庭赫然大明。照于
T16n0703_p0808c28║王身及以宮觀。一切雜物。斯皆金色。其光
T16n0703_p0808c29║遍照於王宮內。譬如大水湛然盈滿。王即怪
T16n0703_p0809a01║問。此光何來。忽照吾宮。將非世尊欲化眾
T16n0703_p0809a02║生至我門耶。又非大德諸天釋提桓因日天
T16n0703_p0809a03║子等下降來耶。王尋遣人。往門外看。使人
T16n0703_p0809a04║見已。還入白王。向者大王。所喚小兒。今在
T16n0703_p0809a05║門外。此兒手在乳母肩上。其指出光明來徹
T16n0703_p0809a06║照。故有此光。王敕使言。速將兒來。王既見
T16n0703_p0809a07║之。深異此兒。自捉兒手。觀其兒相。諦瞻睹
T16n0703_p0809a08║已。而作是言。外道六師。稱無因果。真偽誑
T16n0703_p0809a09║惑。若無因果。云何此兒。從生已來。容貌超
T16n0703_p0809a10║絕。指光炳著以【CL058n0716_p0437b01】此觀之。諸外道輩。陷諸眾
T16n0703_p0809a11║生。顛墜惡趣。定知此兒非自在天之所化生。
T16n0703_p0809a12║亦非神祇。自然而有必因宿福。獲斯善報始
T16n0703_p0809a13║知佛語誠諦不虛。佛說種種業緣。莊嚴世
T16n0703_p0809a14║間。一切眾生。眼見報應。而不修福。一何怪
T16n0703_p0809a15║哉。王復言曰。今猶未審。此指光曜。或因於
T16n0703_p0809a16║日。而有此明。必欲驗者。須待夜半。既至日
T16n0703_p0809a17║暮。即以小兒。置于象上。在前而行。王將群
T16n0703_p0809a18║臣。共入園中。而此小兒。指光所照。幽闇大
T16n0703_p0809a19║明。觀視園中。鳥獸華果。與晝無異。王觀此
T16n0703_p0809a20║已。喟然歎曰。佛之所說。何其真妙。我於今
T16n0703_p0809a21║日。於因於果。生大堅信。深鄙六師。愚迷之
T16n0703_p0809a22║甚。是故於佛。倍生宗仰。於時耆域。即白王
T16n0703_p0809a23║言。佛於修多羅中說。若不見業。故有慳貪。
T16n0703_p0809a24║以見業故。慳貪永息。今見燈指。有此福報。
T16n0703_p0809a25║假令窮困。尚應罄竭。而修善業。況復富饒。
T16n0703_p0809a26║而不作【CL058n0716_p0438a01】福。如是語頃。天已平曉。還將燈指。
T16n0703_p0809a27║入于王宮。王甚歡喜。大賜珍寶放令還家。
T16n0703_p0809a28║燈指漸漸。遂便長大。其父長者。為求婚所。
T16n0703_p0809a29║選擇高門與己等者。娉以為婦。長者既富。禮
T16n0703_p0809b01║教光備。閨門雍穆。資產轉盛。夫盛有衰。
T16n0703_p0809b02║合會有離。長者夫妻。俱時喪亡。譬如日到
T16n0703_p0809b03║沒處暉光潛翳。如日既出月光不現。如火為
T16n0703_p0809b04║灰熾炎永滅。強健好色。為病所壞。少壯之
T16n0703_p0809b05║年。為老所侵。所愛之命。為死所奪。父母既
T16n0703_p0809b06║終。生計漸損。而此燈指。少長富逸。不閑家
T16n0703_p0809b07║業。惡伴交遊。恣心放意。耽惑酒色。用錢無
T16n0703_p0809b08║度。倉庫儲積。無人料理。如月盈則闕轉就
T16n0703_p0809b09║損減。時彼國法。歲一大會。集般周山。于時
T16n0703_p0809b10║燈指。服飾奢靡。將從伎樂。皆悉嚴麗。擬於
T16n0703_p0809b11║王者。詣彼會所。彼會大眾。見其如是。無不
T16n0703_p0809b12║敬美。爾時眾人。共相酣飲。歡娛適意。鐘鼓
T16n0703_p0809b13║競【CL058n0716_p0438b01】陳。絃歌普作。歡舞平場。嬉戲原野。娛樂
T16n0703_p0809b14║之音。動山蓋谷。時後群賊。知燈指詣會未
T16n0703_p0809b15║還之間。伺其空便往到其家。劫掠錢財。一
T16n0703_p0809b16║切盡取。燈指暮歸。見己舍內。為賊劫掠。唯
T16n0703_p0809b17║有木石塼瓦等在。見此事已。悶絕躄地。傍
T16n0703_p0809b18║人水灑。方得醒寤。憂愁啼哭。而作是念。我
T16n0703_p0809b19║父昔來。廣作方宜。修治家業。劬勞積聚倉
T16n0703_p0809b20║庫財寶。是父所為。生育我身。覬有委付。如
T16n0703_p0809b21║何至我。不紹父業。浮遊懶惰。為人欺陵。父
T16n0703_p0809b22║之餘財。一旦喪失。倉庫空虛。畜產迸散。顧
T16n0703_p0809b23║瞻舍宅。唯我子然。著身瓔珞。及以服乘。當
T16n0703_p0809b24║用貿食以濟交急。用之既盡。當如之何。當
T16n0703_p0809b25║于爾時。指光亦滅。其妻厭賤捨棄而走。僮
T16n0703_p0809b26║僕逃失。親里斷絕。素與情昵極親厚者。反
T16n0703_p0809b27║如怨讎。見其貧窮。恐從乞索。逆生瞋怒。婦
T16n0703_p0809b28║尚捨棄。況於餘人。當知貧窮。比於地獄。貧
T16n0703_p0809b29║窮【CL058n0716_p0439a01】苟生。與死無別。先慣富樂。卒罹窮困。失
T16n0703_p0809c01║所依憑。栖寄無處。憂心火熾。愁毒燋然。華
T16n0703_p0809c02║色既衰。悴容轉彰。身體尪羸。飢渴消削。眼
T16n0703_p0809c03║目押陷。諸節骨立。薄皮纏綶。筋脈露現。頭
T16n0703_p0809c04║髮蓬亂。手足銳細。其色艾白。舉體皴裂。又
T16n0703_p0809c05║無衣裳。至糞穢中。拾掇麤弊。連綴相著。纔
T16n0703_p0809c06║遮人根。赤露四體。倚臥糞堆。復無席薦。諸
T16n0703_p0809c07║親舊等。見而不識。歷巷乞食。猶如餓烏。至
T16n0703_p0809c08║知友邊。欲從乞食。守門之人。遮而不聽。伺
T16n0703_p0809c09║便輒入。復為排辱。舍主既出。欲加鞭打。俯
T16n0703_p0809c10║僂曲躬。再拜謝罪。舍主輕蔑。都不迴顧。設
T16n0703_p0809c11║得入舍。輕賤之故。既不與語。又不敷座。與
T16n0703_p0809c12║少飲食。撩擲盂器。不使充飽。時彼國內。取
T16n0703_p0809c13║婦生子剃髮法皆設會。往到會中望乞殘食。
T16n0703_p0809c14║以輕賤故。不喚令坐。驅其走使。益索所須。
T16n0703_p0809c15║得少餘殘。與奴共器。便自思惟。怪哉怪【CL058n0716_p0439b01】哉。
T16n0703_p0809c16║我今云何。貧賤伶俜。忽至如此。私自念言。
T16n0703_p0809c17║如我今日。精神昏迷。心智失識。不知今者
T16n0703_p0809c18║為是本形。更受身耶。辛苦荼毒。世所無偶。
T16n0703_p0809c19║譬如林樹無花眾蜂遠離。被霜之草葉自燋
T16n0703_p0809c20║捲。枯涸之池鴻鴈不遊。被燒之林糜鹿不趣。
T16n0703_p0809c21║田苗刈盡無人捃拾。今日貧困。說往富樂。但
T16n0703_p0809c22║謂虛談。誰肯信之。世人甚眾。無知我者。由
T16n0703_p0809c23║我貧窮。所向無路。譬如曠野為火所焚。人
T16n0703_p0809c24║不喜樂。如枯樹無蔭。無依投者。如苗被雹
T16n0703_p0809c25║霜。捐棄不收。如毒蛇室。人皆遠離。如雜毒
T16n0703_p0809c26║食。無有嘗者。如空塚間。無人趣向。如惡廁
T16n0703_p0809c27║溷。臭穢盈集。如魁膾者。人所惡賤。如常偷
T16n0703_p0809c28║賊。人所猜疑。我亦如是。所向之處。動作譏
T16n0703_p0809c29║嫌。所可談說。發言生過。雖說好語。他以為
T16n0703_p0810a01║非。若造善業。他以為鄙。所為機捷。復嫌輕
T16n0703_p0810a02║躁。若復舒緩。又言重直。設復【CL058n0716_p0440a01】讚歎。人謂諂
T16n0703_p0810a03║譽。若不加譽。復生誹謗。言此貧人。常無好
T16n0703_p0810a04║語。若復教授。復言詐偽。耆舊強有所知。若
T16n0703_p0810a05║廣言說。人謂多舌。若默無言。人謂藏情。若
T16n0703_p0810a06║正直說。復云麤獷。若求人意。復言諂曲。若
T16n0703_p0810a07║數親附。復言幻惑。若不親附。復言驕誕。若
T16n0703_p0810a08║順他所說。復言詐取他意。若不隨順。復言
T16n0703_p0810a09║自專若屈意承望。罵言寒賤。若不屈意。言
T16n0703_p0810a10║是貧人猶故自我。若小自寬放。言其愚癡。無
T16n0703_p0810a11║有拘忌。若自攝撿。言其空麤。詐自端礭。若
T16n0703_p0810a12║復歡逸。言其譸張。狀似狂人。若復憂慘。言
T16n0703_p0810a13║其舍毒。初無歡心。若聞他語。有所不盡。為
T16n0703_p0810a14║其判釋。言其命趣以愚代智耐著之甚。若
T16n0703_p0810a15║復默然。復言頑嚚。不識道理。若小戲論。言
T16n0703_p0810a16║不信罪福。若有所索。言其苟得不知廉恥。若
T16n0703_p0810a17║無所索。言今雖不求後望大得。若言引經
T16n0703_p0810a18║書。復云詐作聰明。若【CL058n0716_p0440b01】言語樸素。復嫌疏鈍。
T16n0703_p0810a19║若公論事實。復言強說。若私屏正語。復言
T16n0703_p0810a20║讒佞。若著新衣。復言假借嚴飾。若著弊衣
T16n0703_p0810a21║復言儜劣寒悴。若多飲食。復言飢餓饕餐。
T16n0703_p0810a22║若少飲食。言腹中實飢詐作清廉。若說經論。
T16n0703_p0810a23║言顯己所知。彰我闇短。若不說經論。言愚
T16n0703_p0810a24║癡無識。可使放牛。若自道昔事業。言誇業
T16n0703_p0810a25║自譽。若自杜默。言門資淺薄。諸貧窮者。行
T16n0703_p0810a26║來進止言說俯仰。盡是愆過。富貴之人。作
T16n0703_p0810a27║諸非法都無過患。舉措云為。斯皆得所。貧
T16n0703_p0810a28║窮之人。如起尸鬼。一切怖畏。如遇死病。難
T16n0703_p0810a29║可療治。如曠野嶮處絕無水草。如墮大海沒
T16n0703_p0810b01║溺洪流。如人捺咽。不得出氣。如眼上翳。不
T16n0703_p0810b02║知所至。如厚垢穢。難可洗去。亦如怨家。雖
T16n0703_p0810b03║同衣食。不捨惡心。如夏暴井入中斷氣。如
T16n0703_p0810b04║入深泥滯不可出。如山暴水駃流吹漂樹木
T16n0703_p0810b05║摧折。貧亦如【CL058n0716_p0441a01】是。多諸艱難。貧窮又能毀壞。
T16n0703_p0810b06║壯年好色。氣力名聞。種族門戶。智慧持戒。
T16n0703_p0810b07║布施慚愧。仁義信行勇武意志。悉能壞之。又
T16n0703_p0810b08║復能生。飢寒怨憎。輕躁褊狹。憂愁慘毒。嫌
T16n0703_p0810b09║責罪負。如是眾苦。從貧窮生。譬如伏藏。多
T16n0703_p0810b10║有雜物。貧伏藏中。多有種種身心苦惱。夫
T16n0703_p0810b11║富貴者。有好威德。姿貌從容。意度寬廣。禮
T16n0703_p0810b12║義競興。能生智勇。增長家業。眷屬和讓。善
T16n0703_p0810b13║名遠聞。燈指思惟。我今貧厄。世間少比。正
T16n0703_p0810b14║欲捨身。不能自殞。當作何方。以自存濟。復
T16n0703_p0810b15║作是念。世人所鄙。不過擔尸。此事雖惡交。
T16n0703_p0810b16║無後世受苦之業。若當餘作。或值殺生。作
T16n0703_p0810b17║諸不善。以此而言。我請為之。爾時有人。聞
T16n0703_p0810b18║其此語。即雇擔尸。燈指取直。尋從其言。擔
T16n0703_p0810b19║負死人。到於塚間。意欲擲棄。于時死人。急
T16n0703_p0810b20║抱燈指。譬如小兒抱其父母。急捉不放。盡
T16n0703_p0810b21║力𢱍卻【CL058n0716_p0441b01】不能得去。死人著脊。猶如胡膠。不
T16n0703_p0810b22║可得脫。排推不離。甚大怖畏。作是念言。我
T16n0703_p0810b23║於今日。擔此死人。欲何處活。即詣旃陀羅
T16n0703_p0810b24║村語言。誰能卻我背上死尸。當重相雇。諸
T16n0703_p0810b25║旃陀羅。詳共盡力。共挽卻之。亦不肯去。餘
T16n0703_p0810b26║見之者。罵燈指言。狂人何為。擔負死尸。入
T16n0703_p0810b27║人村落。競以杖石。而打擲之。身體傷破。痛
T16n0703_p0810b28║懼並至。有人憐愍。將其詣城。遂到城門。既
T16n0703_p0810b29║到門下。守門之人。逆遮打之。不得近門。此
T16n0703_p0810c01║何癡人。擔負死尸。欲來入城。自見己身。被
T16n0703_p0810c02║諸杖木。身體皆破。甚懷懊惱。發聲大哭。而
T16n0703_p0810c03║作是言。我正為食。作此鄙事。今日忽然。遭
T16n0703_p0810c04║此大苦。由我貧困。不擇作處。為斯賤業。冀
T16n0703_p0810c05║得價直。以自存活。如何一旦。復值苦毒。寧
T16n0703_p0810c06║作餘死。不負尸生。且哭且言。時守門者深
T16n0703_p0810c07║生憐愍。放令還家。到自空室。先同乞索諸
T16n0703_p0810c08║貧人【CL058n0716_p0442a01】等。共住之者。遙見死尸在其背上。悉
T16n0703_p0810c09║皆捨去。既到舍已。尸自墮地。燈指于時踰
T16n0703_p0810c10║增惶怖。悶絕躄地。久乃得穌。尋見死尸。手
T16n0703_p0810c11║指純是黃金。雖復怖畏。見是好金。即前視
T16n0703_p0810c12║之以刀試割。實是真金。既得金已。心生歡
T16n0703_p0810c13║喜。復剪頭項手足。如是剪已。尋復還生。須
T16n0703_p0810c14║臾之頃。金頭手足。其積過人。譬如王者失
T16n0703_p0810c15║國還復本位。如盲得眼視瞻明了。如久思
T16n0703_p0810c16║他女得與交歡。如學禪者忽得道證。燈指歡
T16n0703_p0810c17║喜。亦復如是。庫藏珍寶。倍勝於前。威德名
T16n0703_p0810c18║譽。有過先日。親里朋友。妻子僮僕。一切還
T16n0703_p0810c19║來。燈指歎曰。嗚呼怪哉。富有大力。能使世
T16n0703_p0810c20║人來歸極疾。嗚呼怪哉。貧有大力。能使所
T16n0703_p0810c21║親捨我極速。我先貧時。素所親昵。交遊道
T16n0703_p0810c22║絕。總無一人與我語者。今日一切顒顒承
T16n0703_p0810c23║事。合掌恭敬。假使生處如帝釋。勇力如【CL058n0716_p0442b01】羅
T16n0703_p0810c24║摩知見如天師。若無錢財都無所直。富者不
T16n0703_p0810c25║問愚智。皆稱好人。實無所知。人以為智亦
T16n0703_p0810c26║得勇健。諸善名聞。雖復醜陋老弊。少壯婦
T16n0703_p0810c27║女。樂至其邊。阿闍世王。聞其還富。尋即遣
T16n0703_p0810c28║人。來取其寶。其所取者。盡是死人。還擲屋
T16n0703_p0810c29║中。見是真金。燈指知王欲得此寶。即以金
T16n0703_p0811a01║頭手足。以用上王。王既得已齎之還宮。於後
T16n0703_p0811a02║燈指作是思惟。而說偈言。
T16n0703_p0811a03║　五欲極輕動　　如電毒蛇虫
T16n0703_p0811a04║　榮樂不久停　　即生厭患心
T16n0703_p0811a05║尋以珍寶。施與眾人。於佛法中。出家求道。
T16n0703_p0811a06║精勤修習。得阿羅漢。雖獲道果。而此尸寶。
T16n0703_p0811a07║常隨逐之。
T16n0703_p0811a08║比丘問佛。燈指比丘。以何因緣。從生以來。
T16n0703_p0811a09║有是指光。以何因緣。受此貧困。復何因緣。
T16n0703_p0811a10║有此尸寶。常隨逐之。佛告比丘至心諦聽。吾
T16n0703_p0811a11║【CL058n0716_p0443a01】當為汝說其宿緣。燈指比丘。乃往古世。生
T16n0703_p0811a12║波羅奈國大長者家。為小兒時。乘車在外。
T16n0703_p0811a13║遊戲晚來。門戶已閉。大喚開門。無人來應。
T16n0703_p0811a14║良久母來。與兒開門。瞋罵母言。舉家擔。死
T16n0703_p0811a15║人去耶。賊來劫耶。何以無人與我開門。以
T16n0703_p0811a16║是業緣。死墮地獄。地獄餘報。還生人中。受
T16n0703_p0811a17║斯貧困。光指因緣。尸寶因緣。為汝更說。過
T16n0703_p0811a18║去九十一劫有佛。名毘婆尸。彼佛入涅槃後。
T16n0703_p0811a19║佛法住世。燈指爾時。為大長者。其家大富。
T16n0703_p0811a20║往至塔寺。恭敬禮拜。見有泥像。一指破落。
T16n0703_p0811a21║尋治此指。以金薄補之。修治已訖。尋發願
T16n0703_p0811a22║言。我以香華伎樂供養。治像功德因緣。持
T16n0703_p0811a23║此功德願生天上人間。常得尊豪富貴。假
T16n0703_p0811a24║令漏失尋還得之。使我於佛法中出家得道。
T16n0703_p0811a25║以治佛指故。得是指光及死尸寶聚。以惡口
T16n0703_p0811a26║故。從地獄出。得貧窮果報。佛說【CL058n0716_p0443b01】是燈指因
T16n0703_p0811a27║緣經時。諸天人民。散眾天華。作天伎樂。
T16n0703_p0811a28║供養已訖。便還天宮。以是因緣。少種福業。
T16n0703_p0811a29║於形像所得是福報。乃至涅槃形像尚爾。況
T16n0703_p0811b01║復如來法身者乎。能於佛法。如說修行如此
T16n0703_p0811b02║功德。不可限量若欲生天人中受諸快樂。應
T16n0703_p0811b03║當至心聽法。以惡口因緣。受大苦報。應畏
T16n0703_p0811b04║眾苦。遠離惡口諸不善業。以此觀之。一切
T16n0703_p0811b05║世人。富貴榮華。不足貪著。於諸人天。尊貴
T16n0703_p0811b06║不應喜樂。當知貧窮是大苦聚。欲斷貧窮不
T16n0703_p0811b07║應慳貪。是以經中。言貧窮者。甚為大苦。
T16n0703_p0811b08║燈指因緣經【○】【○】【○】【○】【CL058n0716_p0444a01】【CL058n0716_p0444b01】
