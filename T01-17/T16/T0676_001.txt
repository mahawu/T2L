T16n0676_p0688b01║【□】
T16n0676_p0688b02║【■】　　No. 676 [Nos. 675, 677-679]
T16n0676_p0688b03║【CL039n0243_p0071a01】【CL039n0243_p0071b01】【CL039n0243_p0072a01】【CL039n0243_p0072b01】解深密經卷第一
T16n0676_p0688b04║【□】
T16n0676_p0688b05║　　　　大唐三藏法師玄奘奉　詔譯
T16n0676_p0688b06║　　序品第一
T16n0676_p0688b07║如是我聞。一時薄伽梵。住最勝光曜七寶莊
T16n0676_p0688b08║嚴。放大光明普照一切無邊世界無量方所。
T16n0676_p0688b09║妙飾間列周圓無際。其量難測超過三
T16n0676_p0688b10║界。所行之處勝出世間。善根所起最極自
T16n0676_p0688b11║在。淨識為相如來所都。諸大菩薩眾所雲
T16n0676_p0688b12║集。無量天龍藥叉健達縛阿素洛揭路茶緊
T16n0676_p0688b13║捺洛牟呼洛伽。人非人等常所翼從。廣大法
T16n0676_p0688b14║味喜樂所持。作諸眾生一切義利。滅諸煩
T16n0676_p0688b15║惱災橫纏垢。遠離眾魔過諸莊嚴。如來莊
T16n0676_p0688b16║嚴之所依處。大念慧行以為遊路。大止妙觀
T16n0676_p0688b17║以為所乘。大空無相無願解脫為所入門。
T16n0676_p0688b18║無量功德眾所莊嚴。大寶花王眾所建立。大
T16n0676_p0688b19║宮殿中是薄伽梵【CL039n0243_p0073a01】最清淨覺。不二現行趣無
T16n0676_p0688b20║相法。住於佛住逮得一切佛平等性到無
T16n0676_p0688b21║障處。不可轉法所行無礙。其所成立不可
T16n0676_p0688b22║思議。遊於三世平等法性。其身流布一切世
T16n0676_p0688b23║界。於一切法智無疑滯。於一切行成就大
T16n0676_p0688b24║覺。於諸法智無有疑惑。凡所現身不可分
T16n0676_p0688b25║別。一切菩薩正所求智得佛無二住勝彼岸
T16n0676_p0688b26║不相間雜。如來解脫妙智究竟證無中邊。佛
T16n0676_p0688b27║地平等極於法界。盡虛空性窮未來際。與
T16n0676_p0688b28║無量大聲聞眾俱。一切調順皆是佛子。心善
T16n0676_p0688b29║解脫慧善解脫。戒善清淨趣求法樂。多聞聞
T16n0676_p0688c01║持其聞積集。善思所思善說所說。善作所
T16n0676_p0688c02║作捷慧速慧。利慧出慧勝決擇慧。大慧廣慧
T16n0676_p0688c03║及無等慧。慧寶成就具足三明。逮得第一
T16n0676_p0688c04║現法樂住大淨福田。威儀寂靜無不圓滿。大
T16n0676_p0688c05║忍柔和成就無減。已善奉行如來聖【CL039n0243_p0073b01】教。
T16n0676_p0688c06║復有無量菩薩摩訶薩。從種種佛土而來
T16n0676_p0688c07║集會。皆住大乘遊大乘法。於諸眾生其
T16n0676_p0688c08║心平等。離諸分別及不分別種種分別。摧伏
T16n0676_p0688c09║一切眾魔怨敵。遠離一切聲聞獨覺所有作
T16n0676_p0688c10║意。廣大法味喜樂所持。超五怖畏一向趣
T16n0676_p0688c11║入不退轉地息一切眾生一切苦惱所逼迫
T16n0676_p0688c12║地。而現在前其名曰解甚深義密意菩薩摩
T16n0676_p0688c13║訶薩。如理請問菩薩摩訶薩。法涌菩薩摩
T16n0676_p0688c14║訶薩。善清淨慧菩薩摩訶薩。廣慧菩薩摩訶
T16n0676_p0688c15║薩。德本菩薩摩訶薩。勝義生菩薩摩訶薩。觀
T16n0676_p0688c16║自在菩薩摩訶薩。慈氏菩薩摩訶薩。曼殊室
T16n0676_p0688c17║利菩薩摩訶薩等。而為上首。
T16n0676_p0688c18║　　解深密經勝義諦相品第二
T16n0676_p0688c19║爾時如理請問菩薩摩訶薩。即於佛前問解
T16n0676_p0688c20║甚深義密意菩薩言。最勝子。言一切【CL039n0243_p0074a01】法
T16n0676_p0688c21║無二。一切法無二者。何等一切法。云何為無
T16n0676_p0688c22║二。解甚深義密意菩薩。告如理請問菩薩
T16n0676_p0688c23║曰。善男子。一切法者略有二種。一者有為
T16n0676_p0688c24║二者無為。是中有為非有為非無為。無為
T16n0676_p0688c25║亦非無為非有為。如理請問菩薩。復問解
T16n0676_p0688c26║甚深義密意菩薩言。最勝子。如何有為非有
T16n0676_p0688c27║為非無為。無為亦非無為非有為。解甚深
T16n0676_p0688c28║義密意菩薩。謂如理請問菩薩曰。善男子。
T16n0676_p0688c29║言有為者。乃是本師假施設句。若是本師假
T16n0676_p0689a01║施設句。即是遍計所執言辭所說。若是遍計
T16n0676_p0689a02║所執言辭所說。即是究竟種種遍計言辭所
T16n0676_p0689a03║說。不成實故非是有為。善男子。言無為者。
T16n0676_p0689a04║亦墮言辭施設。離有為無為。少有所說其
T16n0676_p0689a05║相亦爾。然非無事而有所說。何等為事。謂
T16n0676_p0689a06║諸聖者以聖智聖見離名言故。現等正
T16n0676_p0689a07║覺。即於如是離言法性。為欲令他【CL039n0243_p0074b01】現等覺
T16n0676_p0689a08║故。假立名想謂之有為。善男子。言無為
T16n0676_p0689a09║者。亦是本師假施設句。若是本師假施設句。
T16n0676_p0689a10║即是遍計所執言辭所說。若是遍計所執
T16n0676_p0689a11║言辭所說。即是究竟種種遍計言辭所說。不
T16n0676_p0689a12║成實故非是無為。善男子。言有為者。亦墮
T16n0676_p0689a13║言辭。設離無為有為。少有所說其相亦爾。
T16n0676_p0689a14║然非無事而有所說。何等為事。謂諸聖者
T16n0676_p0689a15║以聖智聖見離名言故。現等正覺。即於
T16n0676_p0689a16║如是離言法性。為欲令他現等覺故。假
T16n0676_p0689a17║立名想謂之無為。爾時如理請問菩薩摩訶
T16n0676_p0689a18║薩。復問解甚深義密意菩薩摩訶薩言最勝
T16n0676_p0689a19║子。如何此事。彼諸聖者以聖智聖見離名
T16n0676_p0689a20║言故。現等正覺。即於如是離言法性。為
T16n0676_p0689a21║欲令他現等覺故。假立名想。或謂有為
T16n0676_p0689a22║或謂無為。解甚深義密意菩薩。謂如理請問
T16n0676_p0689a23║菩薩曰。善男子。如善幻師或彼【CL039n0243_p0075a01】弟子。住
T16n0676_p0689a24║四衢道積集瓦礫草葉木等。現作種種幻
T16n0676_p0689a25║化事業。所謂象身馬身車身步身。末尼真珠
T16n0676_p0689a26║琉璃螺貝璧玉珊瑚。種種財穀庫藏等身。若
T16n0676_p0689a27║諸眾生愚癡頑鈍。惡慧種類無所曉知。於
T16n0676_p0689a28║瓦礫草葉木等上諸幻化事。見已聞已作如
T16n0676_p0689a29║是念。此所見者實有象身。實有馬身車身
T16n0676_p0689b01║步身。末尼真珠琉璃螺貝璧玉珊瑚種種財
T16n0676_p0689b02║穀庫藏等身。如其所見如其所聞。堅固執
T16n0676_p0689b03║著隨起言說。唯此諦實餘皆愚妄。彼於後時
T16n0676_p0689b04║應更觀察。若有眾生非愚非鈍。善慧種類
T16n0676_p0689b05║有所曉知。於瓦礫草葉木等上諸幻化事。
T16n0676_p0689b06║見已聞已作如是念。此所見者無實象身。
T16n0676_p0689b07║無實馬身車身步身。末尼真珠琉璃螺貝璧
T16n0676_p0689b08║玉珊瑚。種種財穀庫藏等身。然有幻狀迷
T16n0676_p0689b09║惑眼事。於中發起大象身想。或大象身差別
T16n0676_p0689b10║之想。乃至發【CL039n0243_p0075b01】起種種財穀庫藏等想。或彼種
T16n0676_p0689b11║類差別之想。不如所見不如所聞堅固執
T16n0676_p0689b12║著隨起言說。唯此諦實餘皆愚妄。為欲表
T16n0676_p0689b13║知如是義故。亦於此中隨起言說。彼於
T16n0676_p0689b14║後時不須觀察。如是若有眾生是愚夫類
T16n0676_p0689b15║是異生類。未得諸聖出世間慧。於一切法
T16n0676_p0689b16║離言法性不能了知。彼於一切有為無為。
T16n0676_p0689b17║見已聞已。作如是念。此所得者決定實有有
T16n0676_p0689b18║為無為。如其所見如其所聞。堅固執著隨
T16n0676_p0689b19║起言說。唯此諦實餘皆癡妄彼於後時應
T16n0676_p0689b20║更觀察。若有眾生非愚夫類。已見聖諦。已
T16n0676_p0689b21║得諸聖出世間慧。於一切法離言法性如實
T16n0676_p0689b22║了知。彼於一切有為無為。見已聞已作如
T16n0676_p0689b23║是念。此所得者決定無實有為無為。然有分
T16n0676_p0689b24║別所起行相。猶如幻事迷惑覺慧。於中發
T16n0676_p0689b25║起為無為想。或為無為差別之想。不如所
T16n0676_p0689b26║見【CL039n0243_p0076a01】不如所聞。堅固執著隨起言說。唯此諦
T16n0676_p0689b27║實餘皆癡妄。為欲表知如是義故。亦於此
T16n0676_p0689b28║中隨起言說。彼於後時不須觀察。如是
T16n0676_p0689b29║善男子。彼諸聖者於此事中。以聖智聖見
T16n0676_p0689c01║離名言故現等正覺。即於如是離言法
T16n0676_p0689c02║性。為欲令他現等覺故。假立名想。謂
T16n0676_p0689c03║之有為謂之無為。爾時解甚深義密意菩
T16n0676_p0689c04║薩。欲重宣此義而說頌曰。
T16n0676_p0689c05║　佛說離言無二義　　甚深非愚之所行
T16n0676_p0689c06║　愚夫於此癡所惑　　樂著二依言戲論
T16n0676_p0689c07║　彼或不定或邪定　　流轉極長生死苦
T16n0676_p0689c08║　復違如是正智論　　當生牛羊等類中
T16n0676_p0689c09║爾時法涌菩薩白佛言世尊。從此東方過
T16n0676_p0689c10║七十二殑伽河沙等世界。有世界名具大
T16n0676_p0689c11║名稱。是中如來號廣大名稱。我於先日從
T16n0676_p0689c12║彼【CL039n0243_p0076b01】佛土發來至此。我於彼佛土曾見一
T16n0676_p0689c13║處有七萬七千外道。并其師首同一會坐。
T16n0676_p0689c14║為思諸法勝義諦相。彼共思議稱量觀察遍
T16n0676_p0689c15║推求時。於一切法勝義諦相竟不能得。唯
T16n0676_p0689c16║除種種意解。別異意解。變異意解。互相違背
T16n0676_p0689c17║共興諍論。口出矛𥎞更相𥎞已刺已惱已
T16n0676_p0689c18║壞已。各各離散。世尊。我於爾時竊作是念。
T16n0676_p0689c19║如來出世甚奇希有。由出世故乃於如是
T16n0676_p0689c20║超過一切尋思所行。勝義諦相亦有通達作
T16n0676_p0689c21║證可得。說是語已。爾時世尊告法涌菩
T16n0676_p0689c22║薩曰。善男子。如是如是如汝所說。我於超
T16n0676_p0689c23║過一切尋思。勝義諦相現等正覺。現等覺。
T16n0676_p0689c24║已為他宣說。顯現開解施設照了。何以故。我
T16n0676_p0689c25║說勝義是諸聖者內自所證尋思所行。是諸
T16n0676_p0689c26║異生展轉所證是故法涌。由此道理當知
T16n0676_p0689c27║勝義。超過一切尋思境相。復次法涌。我【CL039n0243_p0077a01】說
T16n0676_p0689c28║勝義無相所行。尋思但行有相境界。是故法
T16n0676_p0689c29║涌。由此道理當知勝義。超過一切尋思境
T16n0676_p0690a01║相。復次法涌。我說勝義不可言說。尋思但
T16n0676_p0690a02║行言說境界。是故法涌。由此道理當知勝
T16n0676_p0690a03║義。超過一切尋思境相。復次法涌。我說勝
T16n0676_p0690a04║義絕諸表示。尋思但行表示境界。是故法
T16n0676_p0690a05║涌。由此道理當知勝義。超過一切尋思境
T16n0676_p0690a06║相。復次法涌。我說勝義絕諸諍論。尋思但
T16n0676_p0690a07║行諍論境界。是故法涌。由此道理當知勝
T16n0676_p0690a08║義。超過一切尋思境相。法涌當知。譬如有
T16n0676_p0690a09║人盡其壽量習辛苦味。於蜜石蜜上妙美
T16n0676_p0690a10║味不能尋思。不能比度不能信解。或於
T16n0676_p0690a11║長夜由欲貪勝解。諸欲熾火所燒然故。於
T16n0676_p0690a12║內除滅一切色聲香味觸相。妙遠離樂不能
T16n0676_p0690a13║尋思。不能比度不能信解。或於長夜由
T16n0676_p0690a14║言說勝解。樂著世間綺言說故。於內寂靜
T16n0676_p0690a15║聖默然樂【CL039n0243_p0077b01】不能尋思。不能比度不能信
T16n0676_p0690a16║解。或於長夜由見聞覺知表示勝解。樂著
T16n0676_p0690a17║世間諸表示故。於永除斷一切表示。薩迦
T16n0676_p0690a18║耶滅究竟涅槃。不能尋思不能比度不能
T16n0676_p0690a19║信解。法涌當知。譬如有人於其長夜。由
T16n0676_p0690a20║有種種我所攝受諍論勝解。樂著世間諸諍
T16n0676_p0690a21║論故。於北拘盧洲無我所無攝受離諍論。不
T16n0676_p0690a22║能尋思不能比度不能信解。如是法涌。
T16n0676_p0690a23║諸尋思者。於超一切尋思所行勝義諦相。不
T16n0676_p0690a24║能尋思不能比度不能信解。爾時世尊
T16n0676_p0690a25║欲重宣此義。而說頌曰。
T16n0676_p0690a26║　內證無相之所行　　不可言說絕表示
T16n0676_p0690a27║　息諸諍論勝義諦　　超過一切尋思相
T16n0676_p0690a28║爾時善清淨慧菩薩白佛言。世尊甚奇。乃
T16n0676_p0690a29║至世尊善說。如世尊言。勝義諦相微細甚
T16n0676_p0690b01║深。超過諸法一異性相。難可通達。世尊。我
T16n0676_p0690b02║【CL039n0243_p0078a01】即於此曾見一處。有眾菩薩等正修行勝解
T16n0676_p0690b03║行地同一會坐。皆共思議勝義諦相。與諸行
T16n0676_p0690b04║相一異性相。於此會中一類菩薩作如是
T16n0676_p0690b05║言。勝義諦相與諸行相都無有異。一類菩
T16n0676_p0690b06║薩復作是言。非勝義諦相與諸行相都無
T16n0676_p0690b07║有異。然勝義諦相異諸行相。有餘菩薩疑
T16n0676_p0690b08║惑猶豫復作是言。是諸菩薩誰言諦實誰言
T16n0676_p0690b09║虛妄誰如理行誰不如理。或唱是言。勝義諦
T16n0676_p0690b10║相與諸行相都無有異。或唱是言。勝義諦
T16n0676_p0690b11║相異諸行相。世尊。我見彼已竊作是念。此
T16n0676_p0690b12║諸善男子。愚癡頑鈍不明不善不如理行。於
T16n0676_p0690b13║勝義諦微細甚深。超過諸行一異性相。不能
T16n0676_p0690b14║解了。說是語已。爾時世尊告善清淨慧菩
T16n0676_p0690b15║薩曰。善男子。如是如是如汝所說。彼諸善
T16n0676_p0690b16║男子。愚癡頑鈍不明不善不如理行。於勝義
T16n0676_p0690b17║諦微細甚深。【CL039n0243_p0078b01】超過諸行一異性相。不能解了。
T16n0676_p0690b18║何以故善清淨慧。非於諸行如是行時。名
T16n0676_p0690b19║能通達勝義諦相。或於勝義諦而得作證。
T16n0676_p0690b20║何以故。善清淨慧。若勝義諦相與諸行相都
T16n0676_p0690b21║無異者。應於今時一切異生皆已見諦。又
T16n0676_p0690b22║諸異生皆應已得無上方便安隱涅槃。或應
T16n0676_p0690b23║已證阿耨多羅三藐三菩提若勝義諦相與
T16n0676_p0690b24║諸行相一向異者。已見諦者於諸行相應不
T16n0676_p0690b25║除遣。若不除遣諸行相者。應於相縛不
T16n0676_p0690b26║得解脫。此見諦者於諸相縛不解脫故。於
T16n0676_p0690b27║麤重縛亦應不脫。由於二縛不解脫故。已
T16n0676_p0690b28║見諦者應不能得無上方便安隱涅槃。或
T16n0676_p0690b29║不應證阿耨多羅三藐三菩提。善清淨慧。
T16n0676_p0690c01║由於今時非諸異生。皆已見諦非諸異生。
T16n0676_p0690c02║已能獲得無上方便安隱涅槃。亦非已證阿
T16n0676_p0690c03║耨多羅三藐三菩提。是故勝義諦相與【CL039n0243_p0079a01】諸行
T16n0676_p0690c04║相。都無異相不應道理。若於此中作如
T16n0676_p0690c05║是言。勝義諦相與諸行相都無異者。由
T16n0676_p0690c06║此道理當知一切非如理行不如正理善清
T16n0676_p0690c07║淨慧。由於今時非見諦者。於諸行相不
T16n0676_p0690c08║能除遣。然能除遣非見諦者。於諸相縛不
T16n0676_p0690c09║能解脫。然能解脫非見諦者。於麤重縛不
T16n0676_p0690c10║能解脫。然能解脫以於二障能解脫故。亦
T16n0676_p0690c11║能獲得無上方便安隱涅槃。或有能證阿耨
T16n0676_p0690c12║多羅三藐三菩提。是故勝義諦相與諸行相。
T16n0676_p0690c13║一向異相不應道理。若於此中作如是言。
T16n0676_p0690c14║勝義諦相與諸行相一向異者。由此道理
T16n0676_p0690c15║當知一切非如理行不如正理。復次善清
T16n0676_p0690c16║淨慧。若勝義諦相與諸行相都無異者。如
T16n0676_p0690c17║諸行相墮雜染相。此勝義諦相。亦應如是
T16n0676_p0690c18║墮雜染相。善清淨慧。若勝義諦相與諸行
T16n0676_p0690c19║相一向異者。應非一切行相共相。名勝【CL039n0243_p0079b01】義
T16n0676_p0690c20║諦相。善清淨慧。由於今時勝義諦相。非墮
T16n0676_p0690c21║雜染相諸行共相。名勝義諦相。是故勝義諦
T16n0676_p0690c22║相與諸行相。都無異相不應道理。勝義諦
T16n0676_p0690c23║相與諸行相。一向異相不應道理。若於此
T16n0676_p0690c24║中作如是言。勝義諦相與諸行相都無有
T16n0676_p0690c25║異或勝義諦相與諸行相一向異者。由此道
T16n0676_p0690c26║理當知一切非如理行不如正理。復次善
T16n0676_p0690c27║清淨慧。若勝義諦相與諸行相都無異者。
T16n0676_p0690c28║如勝義諦相於諸行相無有差別。一切行
T16n0676_p0690c29║相亦應如是無有差別。修觀行者於諸行
T16n0676_p0691a01║中。如其所見如其所聞。如其所覺如其所
T16n0676_p0691a02║知。不應後時更求勝義。若勝義諦相與諸
T16n0676_p0691a03║行相一向異者。應非諸行唯無我性。唯無
T16n0676_p0691a04║自性之所顯現。是勝義相又應俱時別相成
T16n0676_p0691a05║立。謂雜染相及清淨相。善清淨慧。由於今時
T16n0676_p0691a06║一切行相。皆有差別非無差別。【CL039n0243_p0080a01】修觀行者
T16n0676_p0691a07║於諸行中。如其所見。如其所聞。如其所覺。
T16n0676_p0691a08║如其所知。復於後時更求勝義。又即諸行
T16n0676_p0691a09║唯無我性。唯無自性之所顯現。名勝義相。又
T16n0676_p0691a10║非俱時染淨二相別相成立。是故勝義諦相
T16n0676_p0691a11║與諸行相都無有異。或一向異不應道理。
T16n0676_p0691a12║若於此中作如是言。勝義諦相與諸行相。
T16n0676_p0691a13║都無有異或一向異者。由此道理當知一
T16n0676_p0691a14║切非如理行不如正理。善清淨慧。如螺貝上
T16n0676_p0691a15║鮮白色性。不易施設與彼螺貝一相異相。
T16n0676_p0691a16║如螺貝上鮮白色性。金上黃色亦復如是。如
T16n0676_p0691a17║箜篌聲上美妙曲性。不易施設與箜篌聲
T16n0676_p0691a18║一相異相。如黑沈上有妙香性。不易施設
T16n0676_p0691a19║與彼黑沈一相異相。如胡椒上辛猛利性。
T16n0676_p0691a20║不易施設與彼胡椒一相異相。如胡椒上
T16n0676_p0691a21║辛猛利性。訶梨淡性亦復如是。如蠹羅綿
T16n0676_p0691a22║上有柔軟性。不易【CL039n0243_p0080b01】施設與蠹羅綿一相異
T16n0676_p0691a23║相。如熟酥上所有醍醐。不易施設與彼熟
T16n0676_p0691a24║酥一相異相。又如一切行上無常性。一切有
T16n0676_p0691a25║漏法上苦性。一切法上補特伽羅無我性。不
T16n0676_p0691a26║易施設與彼行等一相異相。又如貪上不
T16n0676_p0691a27║寂靜相及雜染相。不易施設此與彼貪一
T16n0676_p0691a28║相異相。如於貪上於瞋癡上當知亦爾。如
T16n0676_p0691a29║是善清淨慧。勝義諦相。不可施設與諸行
T16n0676_p0691b01║相一相異相。善清淨慧。我於如是微細極
T16n0676_p0691b02║微細甚深極甚深。難通達極難通達。超過諸
T16n0676_p0691b03║法一異性相。勝義諦相現正等覺。現等覺
T16n0676_p0691b04║已為他宣說顯示開解施設照了。爾時世尊
T16n0676_p0691b05║欲重宣此義。而說頌曰。
T16n0676_p0691b06║　行界勝義相　　離一異性相
T16n0676_p0691b07║　若分別一異　　彼非如理行
T16n0676_p0691b08║　眾生為相縛　　及彼麤重縛
T16n0676_p0691b09║　要勤修止觀　　爾乃得解脫
T16n0676_p0691b10║【CL039n0243_p0081a01】爾時世尊告長老善現曰。善現。汝於有情
T16n0676_p0691b11║界中。知幾有情懷增上慢。為增上慢所執
T16n0676_p0691b12║持故。記別所解。汝於有情界中。知幾有情
T16n0676_p0691b13║離增上慢。記別所解。長老善現白佛言。
T16n0676_p0691b14║世尊。我知有情界中。少分有情離增上
T16n0676_p0691b15║慢記別所解。世尊。我知有情界中。有無量
T16n0676_p0691b16║無數不可說有情懷增上慢。為增上慢所
T16n0676_p0691b17║執持故。記別所解。世尊。我於一時。住阿
T16n0676_p0691b18║練若大樹林中。時有眾多苾芻。亦於此林
T16n0676_p0691b19║依近我住。我見彼諸苾芻。於日後分展轉
T16n0676_p0691b20║聚集。依有所得現觀。各說種種相法。記別
T16n0676_p0691b21║所解。於中一類由得蘊故。得蘊相故。得
T16n0676_p0691b22║蘊起故。得蘊盡故。得蘊滅故。得蘊滅作
T16n0676_p0691b23║證故。記別所解。如此一類由得蘊故。復有
T16n0676_p0691b24║一類由得處故。復有一類得緣起故。當
T16n0676_p0691b25║知亦爾。復有一類由得食故。得食相故
T16n0676_p0691b26║得食起故。【CL039n0243_p0081b01】得食盡故得食滅故。得食滅
T16n0676_p0691b27║作證故。記別所解。復有一類由得諦故。
T16n0676_p0691b28║得諦相故得諦遍知故。得諦永斷故得諦
T16n0676_p0691b29║作證故。得諦修習故記別所解。復有一類
T16n0676_p0691c01║由得界故。得界相故得界種種性故。得
T16n0676_p0691c02║界非一性故得界滅故。得界滅作證故記
T16n0676_p0691c03║別所解。復有一類由得念住故。得念住
T16n0676_p0691c04║相故。得念住能治所治故。得念住修故。
T16n0676_p0691c05║得念住未生令生故。得念住生已堅住不
T16n0676_p0691c06║忘。倍修增廣故記別所解。如有一類得
T16n0676_p0691c07║念住故。復有一類得正斷故。得神足故
T16n0676_p0691c08║得諸根故。得諸力故得覺支故。當知亦
T16n0676_p0691c09║爾。復有一類得八支聖道故。得八支聖道
T16n0676_p0691c10║相故。得八支聖道能治所治故。得八支聖
T16n0676_p0691c11║道修故。得八支聖道未生令生故。得八支
T16n0676_p0691c12║聖道生已堅住不忘。倍修增廣故記別所解。
T16n0676_p0691c13║世尊。我見彼已竊作是念。【CL039n0243_p0082a01】此諸長老依有
T16n0676_p0691c14║所得現觀。各說種種相法。記別所解。當知
T16n0676_p0691c15║彼諸長老。一切皆懷增上慢。為增上慢所執
T16n0676_p0691c16║持故。於勝義諦遍一切一味相不能解了。
T16n0676_p0691c17║是故世尊甚奇。乃至世尊善說。如世尊言。
T16n0676_p0691c18║勝義諦相微細最微細。甚深最甚深。難通達
T16n0676_p0691c19║最難通達遍一切一味相。世尊。此聖教中修
T16n0676_p0691c20║行苾芻。於勝義諦遍一切一味相。尚難通達
T16n0676_p0691c21║況諸外道。爾時世尊告長老善現曰。如是
T16n0676_p0691c22║如是。善現。我於微細最微細。甚深最甚深。
T16n0676_p0691c23║難通達最難通達。遍一切一味相勝義諦。現
T16n0676_p0691c24║正等覺。現等覺已為他宣說。顯示開解施
T16n0676_p0691c25║設照了。何以故。善現。我已顯示於一切蘊中。
T16n0676_p0691c26║清淨所緣是勝義諦。我已顯示於一切處緣
T16n0676_p0691c27║起。食諦界念住正斷神足根力覺支道支中
T16n0676_p0691c28║清淨所緣。是勝義諦此清淨所緣。於一切蘊
T16n0676_p0691c29║【CL039n0243_p0082b01】中是一味相無別異相。如於蘊中。如是於
T16n0676_p0692a01║一切處中乃至一切道支中。是一味相無別
T16n0676_p0692a02║異相。是故善現。由此道理當知勝義諦是
T16n0676_p0692a03║遍一切一味相。復次善現。修觀行苾芻。通
T16n0676_p0692a04║達一蘊真如勝義法無我性已。更不尋求各
T16n0676_p0692a05║別餘蘊諸處緣起。食諦界念住正斷神足根力
T16n0676_p0692a06║覺支道支。真如勝義法無我性。唯即隨此真
T16n0676_p0692a07║如勝義無二智為依止故。於遍一切一味
T16n0676_p0692a08║相勝義諦審察趣證。是故善現。由此道理
T16n0676_p0692a09║當知勝義諦是遍一切一味相。復次善現。
T16n0676_p0692a10║如彼諸蘊展轉異相。如彼諸處緣起。食諦界
T16n0676_p0692a11║念住正斷神足根力覺支道支展轉異相。若
T16n0676_p0692a12║一切法真如勝義法無我性亦異相者。是則
T16n0676_p0692a13║真如勝義法無我性。亦應有因從因所生。
T16n0676_p0692a14║若從因生應是有為。若是有為應非勝義。
T16n0676_p0692a15║若非勝義應更尋求餘勝義【CL039n0243_p0083a01】諦。善現。由此
T16n0676_p0692a16║真如勝義法無我性。不名有因非因所生。
T16n0676_p0692a17║亦非有為是勝義諦。得此勝義更不尋求
T16n0676_p0692a18║餘勝義諦。唯有常常時恒恒時如來出世。若
T16n0676_p0692a19║不出世。諸法法性安立法界安住。是故善現。
T16n0676_p0692a20║由此道理當知勝義諦是遍一切一味相。善
T16n0676_p0692a21║現。譬如種種非一品類異相色中。虛空無相
T16n0676_p0692a22║無分別無變異。遍一切一味相。如是異性異
T16n0676_p0692a23║相一切法中。勝義諦遍一切一味相。當知
T16n0676_p0692a24║亦然。爾時世尊欲重宣此義。而說頌曰。
T16n0676_p0692a25║　此遍一切一味相　　勝義諸佛說無異
T16n0676_p0692a26║　若有於中異分別　　彼定愚癡依上慢
T16n0676_p0692a27║　　心意識相品第三
T16n0676_p0692a28║爾時廣慧菩薩摩訶薩白佛言。世尊。如世尊
T16n0676_p0692a29║說。於心意識祕密善巧。菩薩於心意識祕
T16n0676_p0692b01║密善巧。菩薩者齊何名為於心意識祕密善
T16n0676_p0692b02║巧。【CL039n0243_p0083b01】菩薩如來齊何施設。彼為於心意識祕
T16n0676_p0692b03║密善巧。菩薩說是語已。爾時世尊告廣慧
T16n0676_p0692b04║菩薩摩訶薩曰。善哉善哉。廣慧。汝今乃能請
T16n0676_p0692b05║問如來如是深義。汝今為欲利益安樂無
T16n0676_p0692b06║量眾生。哀愍世間及諸天人阿素洛等。為令
T16n0676_p0692b07║獲得義利安樂。故發斯問。汝應諦聽。吾當
T16n0676_p0692b08║為汝說心意識祕密之義。廣慧當知。於六
T16n0676_p0692b09║趣生死。彼彼有情墮彼彼有情眾中。或在卵
T16n0676_p0692b10║生。或在胎生。或在濕生。或在化生身分生
T16n0676_p0692b11║起。於中最初一切種子。心識成熟展轉和合
T16n0676_p0692b12║增長廣大。依二執受。一者有色諸根及所依
T16n0676_p0692b13║執受。二者相名分別言說戲論習氣執受。有色
T16n0676_p0692b14║界中具二執受。無色界中不具二種。廣慧。
T16n0676_p0692b15║此識亦名阿陀那識。何以故。由此識於身
T16n0676_p0692b16║隨逐執持故。亦名阿賴耶識。何以故。由此
T16n0676_p0692b17║識於身攝受藏隱同安【CL039n0243_p0084a01】危義故。亦名為心。何
T16n0676_p0692b18║以故。由此識色聲香味觸等積集滋長故。廣
T16n0676_p0692b19║慧。阿陀那識為依止。為建立故。六識身轉。
T16n0676_p0692b20║謂眼識耳鼻舌身意識。此中有識。眼及色為
T16n0676_p0692b21║緣生眼識。與眼識俱隨行。同時同境有分
T16n0676_p0692b22║別意識轉。有識。耳鼻舌身及聲香味觸為
T16n0676_p0692b23║緣。生耳鼻舌身識。與耳鼻舌身識俱隨行。
T16n0676_p0692b24║同時同境有分別意識轉。廣慧。若於爾時
T16n0676_p0692b25║一眼識轉。即於此時唯有一分別意識。與
T16n0676_p0692b26║眼識同所行轉。若於爾時二三四五諸識身
T16n0676_p0692b27║轉。即於此時唯有一分別意識。與五識身
T16n0676_p0692b28║同所行轉。廣慧。譬如大瀑水流。若有一浪
T16n0676_p0692b29║生緣現前唯一浪轉。若二若多浪。生緣現前
T16n0676_p0692c01║有多浪轉。然此瀑水自類恒流無斷無盡。
T16n0676_p0692c02║又如善淨鏡面。若有一影生緣現前唯一影
T16n0676_p0692c03║起。若二若多影。生緣現前有多影起。非此
T16n0676_p0692c04║鏡面【CL039n0243_p0084b01】轉變為影。亦無受用滅盡可得。如是
T16n0676_p0692c05║廣慧。由似瀑流阿陀那識。為依止為建
T16n0676_p0692c06║立故。若於爾時有一眼識生緣現前。即於
T16n0676_p0692c07║此時一眼識轉。若於爾時乃至有五識身
T16n0676_p0692c08║生緣現前。即於此時五識身轉。廣慧。如是
T16n0676_p0692c09║菩薩雖由法住智。為依止為建立故。於
T16n0676_p0692c10║心意識祕密善巧。然諸如來不齊於此施
T16n0676_p0692c11║設彼。為於心意識一切祕密善巧菩薩。廣
T16n0676_p0692c12║慧。若諸菩薩於內各別。如實不見阿陀那。
T16n0676_p0692c13║不見阿陀那識。不見阿賴耶。不見阿賴耶
T16n0676_p0692c14║識。不見積集不見心。不見眼色及眼識。
T16n0676_p0692c15║不見耳聲及耳識。不見鼻香及鼻識。不見
T16n0676_p0692c16║舌味及舌識。不見身觸及身識。不見意法
T16n0676_p0692c17║及意識。是名勝義善巧菩薩。如來施設彼。
T16n0676_p0692c18║為勝義善巧菩薩。廣慧。齊此名為於心意
T16n0676_p0692c19║識一切祕密善巧菩薩。如來齊此施設彼。為
T16n0676_p0692c20║於心意【CL039n0243_p0085a01】識一切祕密善巧菩薩。爾時世尊欲
T16n0676_p0692c21║重宣此義。而說頌曰。
T16n0676_p0692c22║　阿陀那識甚深細　　我於凡愚不開演
T16n0676_p0692c23║　一切種子如瀑流　　恐彼分別執為我
T16n0676_p0692c24║解深密經卷第一【○】【○】【○】【○】【○】【○】【○】【○】【○】【○】【CL039n0243_p0085b01】
