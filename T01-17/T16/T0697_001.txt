T16n0697_p0798c02║【□】
T16n0697_p0798c03║【□】
T16n0697_p0798c04║【□】
T16n0697_p0798c05║【■】　　No. 697 [No. 698]
T16n0697_p0798c06║【CL039n0289_p0542a01】佛說浴像功德經
T16n0697_p0798c07║【□】
T16n0697_p0798c08║　　　　大唐天竺三藏寶思惟譯
T16n0697_p0798c09║如是我聞。一時薄伽梵。在王舍城鷲峰山中。
T16n0697_p0798c10║與大苾芻眾及與無量諸大菩薩摩訶薩俱。
T16n0697_p0798c11║爾時會中有一菩薩。名清淨慧。作是思惟。以
T16n0697_p0798c12║何因緣諸佛如來得清淨身。又復念言。若佛
T16n0697_p0798c13║在世親近供養。及滅度後供養舍利。此二種
T16n0697_p0798c14║人所獲福德功德齊不。作是念已。承佛威神
T16n0697_p0798c15║從座而起。頂禮佛足白言。世尊。諸佛如來以
T16n0697_p0798c16║何因緣得清淨身。若佛在世親近供養。及滅
T16n0697_p0798c17║度後供養舍利。此二種人所獲福德其功等
T16n0697_p0798c18║不。爾時世尊告清淨慧菩薩言。善哉善哉。汝
T16n0697_p0798c19║今乃能為未來世諸眾生故。發如是問。汝當
T16n0697_p0798c20║善聽。我今為汝分別解說。爾時清淨慧菩薩
T16n0697_p0798c21║白佛言。唯然世尊。願樂欲聞。佛告清淨慧
T16n0697_p0798c22║【CL039n0289_p0542b01】菩薩言。諸佛如來為求菩提。於往昔時所修
T16n0697_p0798c23║三昧。戒定忍辱智慧慈悲喜捨解脫解脫知
T16n0697_p0798c24║見。力無所畏一切佛法。一切種智悉皆清淨。
T16n0697_p0798c25║是故如來得清淨身。又以華香幡蓋而以供
T16n0697_p0798c26║養。復以香水浴如來身。復以寶蓋彌覆其上。
T16n0697_p0798c27║以諸飲食鼓樂弦歌讚詠如來。以此功德迴
T16n0697_p0798c28║向一切種智。所得功德無量無邊。乃至得成
T16n0697_p0798c29║無上菩提。何以故。如來智慧無量無邊不可
T16n0697_p0799a01║思議。所有福德亦復如是。清淨慧。我滅
T16n0697_p0799a02║度後有二種舍利。一者法身。二者化身。若
T16n0697_p0799a03║善男子善女人等。供養舍利造佛形像如大
T16n0697_p0799a04║麥等。造塔如菴羅果。表剎如針。蓋如浮萍。
T16n0697_p0799a05║持佛舍利如芥子大安置其中。所得功德。如
T16n0697_p0799a06║我在世等無差別。如是之人得十五種功德。
T16n0697_p0799a07║一者得淨念心。二者得順法心。三者得慚
T16n0697_p0799a08║愧心。四【CL039n0289_p0543a01】者得見如來。五者發淨信心。六者
T16n0697_p0799a09║能持正法。七者如說修行。八者得親近諸佛。
T16n0697_p0799a10║九者諸佛國土隨意受生。十者若生人中生
T16n0697_p0799a11║大姓家。其心柔軟人所敬重。十一者纔生人
T16n0697_p0799a12║中得念佛心。十二者諸魔軍眾不能惱亂。十
T16n0697_p0799a13║三者於末法時能護正法。十四者常得十方
T16n0697_p0799a14║諸佛如來恒加覆護。十五者速得成就五分
T16n0697_p0799a15║法身。爾時世尊。而說頌曰。
T16n0697_p0799a16║　若以清淨心　　於如來滅後
T16n0697_p0799a17║　供養舍利者　　或造於塔廟
T16n0697_p0799a18║　及如來形像　　於彼塔像前
T16n0697_p0799a19║　掃塗漫陀羅　　以種種花香
T16n0697_p0799a20║　散布於其上　　以諸妙香水
T16n0697_p0799a21║　而浴於佛像　　上妙諸飲食
T16n0697_p0799a22║　淨持以供養　　讚禮佛功德
T16n0697_p0799a23║　無量難思議　　智慧及神通
T16n0697_p0799a24║　諸善巧方便　　悉皆到彼岸
T16n0697_p0799a25║爾時清淨慧菩薩聞佛世尊說是頌已。而白
T16n0697_p0799a26║【CL039n0289_p0543b01】佛言。世尊。若佛在世及滅度後。未來世中
T16n0697_p0799a27║諸眾生等。云何浴像。唯願如來為眾生故。
T16n0697_p0799a28║開示演說。佛言。清淨慧如佛在世。諸眾生
T16n0697_p0799a29║等發起淨心。於佛滅後亦應如是。不作執空
T16n0697_p0799b01║有想。於諸善品心懷渴仰不生疲厭。何以故。
T16n0697_p0799b02║為成就如來法報身故。我已曾為汝說四真
T16n0697_p0799b03║諦法十二因緣六波羅蜜。我今為汝說浴像
T16n0697_p0799b04║法。諸供養中最為殊勝。善男子。若欲沐像。
T16n0697_p0799b05║應以牛頭栴檀紫檀多摩羅香甘松芎藭白
T16n0697_p0799b06║檀鬱金龍腦沈香麝香丁香。以如是等種種
T16n0697_p0799b07║妙香。隨所得者。以為湯水置淨器中。先作
T16n0697_p0799b08║方壇敷妙床座。於上置佛。以諸香水次第浴
T16n0697_p0799b09║之。用諸香水周遍訖已。復以淨水於上淋
T16n0697_p0799b10║洗其浴像者。各取少許洗像之水。置自頭上
T16n0697_p0799b11║燒種種香以為供養。初於像上下水之時。應
T16n0697_p0799b12║誦以偈。
T16n0697_p0799b13║【CL039n0289_p0544a01】　我今灌沐諸如來　　淨智功德莊嚴聚
T16n0697_p0799b14║　五濁眾生令離垢　　願證如來淨法身
T16n0697_p0799b15║燒香之時當誦斯偈。
T16n0697_p0799b16║　戒定慧解知見香　　遍十方剎常芬馥
T16n0697_p0799b17║　願此香煙亦如是　　迴作自他五種身
T16n0697_p0799b18║爾時世尊說是法已。眾中有無量菩薩摩訶
T16n0697_p0799b19║薩。獲得清淨無垢三昧。即從座而起。無量
T16n0697_p0799b20║天人得不退轉無上菩提。爾時阿難白佛言。
T16n0697_p0799b21║世尊。當何名此經。我等云何奉持。佛言。此
T16n0697_p0799b22║經名為洗浴諸佛得身清淨。應如是持。說是
T16n0697_p0799b23║經已。一切眾會皆大歡喜。信受奉行。
T16n0697_p0799b24║【○】【○】【○】佛說浴像功德經【CL039n0289_p0544b01】
