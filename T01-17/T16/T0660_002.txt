T16n0660_p0288b01║【□】
T16n0660_p0288b02║【CL034n0147_p0229a01】佛說寶雨經卷第二
T16n0660_p0288b03║【□】
T16n0660_p0288b04║　　　　唐天竺三藏達摩流支譯
T16n0660_p0288b05║復次善男子。菩薩摩訶薩成就十種法得忍
T16n0660_p0288b06║圓滿。何等為十。一者內忍圓滿。二者外忍圓
T16n0660_p0288b07║滿。三者法忍圓滿。四者隨佛教忍圓滿。五者
T16n0660_p0288b08║無分限忍圓滿。六者無分別忍圓滿。七者不
T16n0660_p0288b09║待事忍圓滿。八者無恚忍圓滿。九者悲忍圓
T16n0660_p0288b10║滿。十者誓願忍圓滿。云何菩薩內忍圓滿。善
T16n0660_p0288b11║男子。謂諸菩薩於內所有憂悲苦惱。能安忍
T16n0660_p0288b12║住心無逼迫。是名菩薩內忍圓滿。云何菩薩
T16n0660_p0288b13║外忍圓滿。善男子。謂諸菩薩聞他麤言罵詈
T16n0660_p0288b14║毀呰父母親屬阿遮利耶鄔波馱耶。及聞誹
T16n0660_p0288b15║謗佛法僧寶。菩薩聞已不起瞋恨反報毀呰。
T16n0660_p0288b16║亦不為彼瞋恚隨眠之所隨逐。堪忍彼惱能
T16n0660_p0288b17║安隱住。是名菩薩外忍圓滿。云何菩薩法忍
T16n0660_p0288b18║【CL034n0147_p0229b01】圓滿。謂諸菩薩於佛所說素怛纜中一切甚深
T16n0660_p0288b19║微妙法義。無來無去自性寂靜。離分別取自
T16n0660_p0288b20║性涅槃。菩薩聞已不驚不怖。作是思惟。我若
T16n0660_p0288b21║不了諸深妙法。終不能得阿耨多羅三藐三
T16n0660_p0288b22║菩提。由是因緣攝取諸法。思惟修習心生信
T16n0660_p0288b23║解是名菩薩法忍圓滿。云何菩薩隨佛教忍
T16n0660_p0288b24║圓滿。謂諸菩薩若起瞋恚為損害時。菩薩自
T16n0660_p0288b25║應如是思惟。而此瞋恚從何而起從何而滅。
T16n0660_p0288b26║是誰所起云何而起有所緣耶。菩薩如是思
T16n0660_p0288b27║惟。彼能起之因了不可得。能滅之因亦不可
T16n0660_p0288b28║得。能起既無所起非有。乃至所緣皆不可得。
T16n0660_p0288b29║由是菩薩安忍而住瞋無緣起。是名菩薩隨
T16n0660_p0288c01║佛教忍圓滿。云何菩薩無分限忍圓滿。謂諸
T16n0660_p0288c02║菩薩非晝分忍夜分不忍。非夜分忍晝分不
T16n0660_p0288c03║忍。非自國忍他國不忍。非他國忍自國不【CL034n0147_p0230a01】忍。
T16n0660_p0288c04║非於名聞者忍無名聞者不忍。非於無名聞
T16n0660_p0288c05║者忍有名聞者不忍。由是菩薩於一切時及
T16n0660_p0288c06║一切國名聞有無皆悉能忍。是名菩薩無分
T16n0660_p0288c07║限忍圓滿。云何菩薩無分別忍圓滿。謂諸菩
T16n0660_p0288c08║薩非惟父母妻子親屬於是處忍餘所不忍。
T16n0660_p0288c09║是故菩薩下至旃荼羅等亦能行忍。是名菩
T16n0660_p0288c10║薩無分別忍圓滿。云何菩薩不待事忍圓滿。
T16n0660_p0288c11║謂諸菩薩修忍辱時。不為財物。不為驚怖。不
T16n0660_p0288c12║為行恩。不為順世及羞恥故。如是菩薩自性
T16n0660_p0288c13║常忍。是名菩薩不待事忍圓滿。云何菩薩得
T16n0660_p0288c14║無恚忍圓滿。謂諸菩薩設未遇彼瞋恚因緣。
T16n0660_p0288c15║及未遇他瞋心常安忍。若遇因緣及遇他瞋。
T16n0660_p0288c16║或復輕欺拳打手搏刀杖損害麤言毀責。菩
T16n0660_p0288c17║薩遇已作是思惟。被輕毀業是我所造我今
T16n0660_p0288c18║應受。定非父母親屬所造。是故我今歡喜
T16n0660_p0288c19║【CL034n0147_p0230b01】忍受。亦非內外地界所受。水火風界亦復如
T16n0660_p0288c20║是。菩薩由是無倒觀察。遇因緣時於瞋不瞋
T16n0660_p0288c21║二俱能忍。是名菩薩得無恚忍圓滿。云何菩
T16n0660_p0288c22║薩悲忍圓滿。謂諸菩薩。於彼貧苦一切有情。
T16n0660_p0288c23║為作君主若王小王。有大財寶多諸資具。若
T16n0660_p0288c24║為一切貧苦有情。罵詈呵責惱亂之時。終無
T16n0660_p0288c25║恚恨損害之心。亦不自高現主威勢。但起思
T16n0660_p0288c26║惟。此諸有情是我所攝。我應養育而守護之。
T16n0660_p0288c27║由是菩薩不生損害。以是因緣起大悲心忍
T16n0660_p0288c28║受安住。是名菩薩悲忍圓滿。云何菩薩誓願
T16n0660_p0288c29║忍圓滿。謂諸菩薩如是思惟。我曾於彼一切
T16n0660_p0289a01║如來應正等覺所。作師子吼誓修菩提。成正
T16n0660_p0289a02║覺已於生死海煩惱泥中。濟拔一切諸有情
T16n0660_p0289a03║等。菩薩由是不生瞋惱。是故我應精勤修習。
T16n0660_p0289a04║為拔濟故。為成熟故。為欲調伏安樂有情。若
T16n0660_p0289a05║【CL034n0147_p0231a01】自起瞋及損害彼即不含容。云何而能生於
T16n0660_p0289a06║悲忍拔濟有情。善男子。如有良醫善能針
T16n0660_p0289a07║療見有眾生患目翳者。作是思惟。我應愍
T16n0660_p0289a08║彼為除眼翳令無暗障。爾時良醫起思惟
T16n0660_p0289a09║已自患眼暗。善男子。汝意云何。而此醫師堪
T16n0660_p0289a10║能療彼有情眼翳除暗障不。止蓋菩薩白佛
T16n0660_p0289a11║言不也世尊。佛告止蓋菩薩言。善男子。菩薩
T16n0660_p0289a12║亦爾作是思惟。我今不應以般若針斷世
T16n0660_p0289a13║間翳。由自心有無明暗障。如何能滅他無
T16n0660_p0289a14║明惑。由是因緣。終不損害修忍安住。是名菩
T16n0660_p0289a15║薩得誓願忍圓滿。善男子。菩薩成就此十種
T16n0660_p0289a16║法得忍圓滿。
T16n0660_p0289a17║復次善男子。菩薩成就十種法得精進圓滿。
T16n0660_p0289a18║何等為十。一者如金剛精進。二者得無逮精
T16n0660_p0289a19║進。三者離二邊精進。四者廣大精進。五者熾
T16n0660_p0289a20║盛精進。六者性常精進。七者清淨精進。八者
T16n0660_p0289a21║【CL034n0147_p0231b01】不共精進。九者不輕賤精進。十者不倨傲精
T16n0660_p0289a22║進。善男子。云何如金剛精進。謂諸菩薩發起
T16n0660_p0289a23║精進。勤修而住諸有情界。未涅槃者令證涅
T16n0660_p0289a24║槃。未得度者令其得度。未解脫者令得解脫。
T16n0660_p0289a25║未安隱者令得安隱。未現等覺者令現等覺。
T16n0660_p0289a26║菩薩如是勤修而住。爾時天魔伺求其短將
T16n0660_p0289a27║欲破壞。至菩薩所作如是言。善男子。汝勿作
T16n0660_p0289a28║此勤苦精進。何以故。我曾如是發起精進。勤
T16n0660_p0289a29║修而住諸有情界。未涅槃者令證涅槃。未得
T16n0660_p0289b01║度者皆令得度。未解脫者令得解脫。未安隱
T16n0660_p0289b02║者令得安隱。未現等覺者令現等覺。如此精
T16n0660_p0289b03║進誑惑愚夫。皆為虛妄非真實法。善男子。如
T16n0660_p0289b04║是勤修起精進者。我未曾見一有情能於阿
T16n0660_p0289b05║耨多羅三藐三菩提而現等覺。善男子。我知
T16n0660_p0289b06║無量俱胝有情。皆能證入二乘涅槃。善男子。
T16n0660_p0289b07║【CL034n0147_p0232a01】汝徒精進求虛妄法。速捨是心離諸苦惱。爾
T16n0660_p0289b08║時菩薩作是思惟。決定是魔惱壞於我。菩薩
T16n0660_p0289b09║悟已知是魔說而告之言。汝惡思惟欲破壞
T16n0660_p0289b10║我。汝但自憂勿憂我事。世尊已說。魔羅波旬
T16n0660_p0289b11║一切世間各隨逐業。若自若共而感生處。魔
T16n0660_p0289b12║羅汝今亦隨逐業。亦自亦共而感生處。汝應
T16n0660_p0289b13║如是隨業而往。莫惱亂我無義利故。又於
T16n0660_p0289b14║長夜自受苦惱。爾時魔羅情智狹劣。自生慚
T16n0660_p0289b15║恥即捨惡自隱沒不現。由是菩薩。若一切魔
T16n0660_p0289b16║王及諸魔眾來惱亂時。欲求其短故相破壞。
T16n0660_p0289b17║而菩薩心終不傾動。無下勇捍堅固不退。
T16n0660_p0289b18║是名菩薩如金剛精進。善男子。云何菩薩得
T16n0660_p0289b19║無逮精進。謂諸菩薩發起如是種種精進。諸
T16n0660_p0289b20║餘菩薩雖復久遠積集淨業安住真性終不及
T16n0660_p0289b21║此發起種種精進菩薩。數分不及。迦羅等分
T16n0660_p0289b22║乃【CL034n0147_p0232b01】至計喻及鄔波尼殺曇分亦不能及。何況
T16n0660_p0289b23║一切聲聞緣覺。是中菩薩發心精進力。能攝
T16n0660_p0289b24║取一切佛法。復能捨離一切罪業諸不善法。
T16n0660_p0289b25║是名菩薩得無逮精進。云何菩薩離二邊精
T16n0660_p0289b26║進。謂諸菩薩常起精進不增不減。何以故。以
T16n0660_p0289b27║極增上生倨傲故。以極下劣生懈怠故。是故
T16n0660_p0289b28║精進常不增減。是名菩薩離二邊精進。云何
T16n0660_p0289b29║菩薩廣大精進。謂諸菩薩發起精進。願我如
T16n0660_p0289c01║是當得如來妙色端嚴。諸佛所有無見頂相。
T16n0660_p0289c02║圓光隨好微妙具足。又復發起如是精進。願
T16n0660_p0289c03║我當得無量無礙諸佛大智。及大威德勝義
T16n0660_p0289c04║性等。是名菩薩廣大精進。善男子。云何菩薩
T16n0660_p0289c05║熾盛精進。謂諸菩薩發起精進。永離一切塵
T16n0660_p0289c06║垢過患。如末尼珠及紫金等。遠離一切塵垢
T16n0660_p0289c07║過患。光明炫曜殊妙赫奕。菩薩精進如是熾
T16n0660_p0289c08║盛。【CL034n0147_p0233a01】永離一切塵垢過患。何者名為精進塵垢。
T16n0660_p0289c09║何者名為精進過患。所謂惰怠嬾惰。不節飲
T16n0660_p0289c10║食。不自知量。非理作意。起惡思惟。如是說名
T16n0660_p0289c11║精進塵垢。亦名過患。菩薩精進永能捨離。是
T16n0660_p0289c12║故精進清淨無垢鮮白熾盛無復過患。是名
T16n0660_p0289c13║菩薩熾盛精進。云何菩薩性恒精進。謂諸菩
T16n0660_p0289c14║薩於諸威儀能常發起種種精進。性恒勤勇
T16n0660_p0289c15║無休廢時。若身若心曾無懈倦。是名菩薩性
T16n0660_p0289c16║恒精進。云何菩薩清淨精進。謂諸菩薩發起
T16n0660_p0289c17║如是恒常精進。所有眾罪諸不善法無利益
T16n0660_p0289c18║事。障礙於道乃至微細極小不善一念惡心
T16n0660_p0289c19║亦不發起。況復廣大諸不善法。是故菩薩皆
T16n0660_p0289c20║悉除斷順涅槃理。聖道資糧趣菩提分。如是
T16n0660_p0289c21║善法菩薩修習令增長廣大圓滿菩提。是名
T16n0660_p0289c22║菩薩清淨精進。云何菩薩不共精進。謂諸菩
T16n0660_p0289c23║薩【CL034n0147_p0233b01】如是思惟。設使十方殑伽沙界。火聚遍滿
T16n0660_p0289c24║如阿鼻獄過彼世界。有一眾生受諸苦惱。無
T16n0660_p0289c25║歸無依及無怙恃。菩薩哀愍彼一有情。度猛
T16n0660_p0289c26║火聚往彼教化尚不辭勞。況多有惱而不救
T16n0660_p0289c27║濟。菩薩如是大悲精進。外道二乘所不能及。
T16n0660_p0289c28║是名菩薩不共精進。云何菩薩不輕賤精進。
T16n0660_p0289c29║謂諸菩薩終不起心。以我精進微弱下劣及
T16n0660_p0290a01║懈怠故。修習菩提自謂難得。又復不作如是
T16n0660_p0290a02║思惟。我亦不能荷擔。如是於無量劫及千萬
T16n0660_p0290a03║劫積集苦行。如救頭然方證菩提。不作如是
T16n0660_p0290a04║退屈之心。由是菩薩發如是心。所有過去如
T16n0660_p0290a05║來應正等覺。現在如來應正等覺。未來如來
T16n0660_p0290a06║應正等覺。彼諸如來於無量劫精進修行皆
T16n0660_p0290a07║現等覺。由是諸佛非不多時修行精進。得有
T16n0660_p0290a08║如是現正等覺。我亦如是理應多劫修種種
T16n0660_p0290a09║行。【CL034n0147_p0234a01】當得阿耨多羅三藐三菩提。以三世如來
T16n0660_p0290a10║同行精進已成佛故。又我寧為一切有情。精
T16n0660_p0290a11║勤修習而處地獄。終不為己修行精進而證
T16n0660_p0290a12║涅槃。是名菩薩不輕賤精進。云何菩薩不倨
T16n0660_p0290a13║傲精進。謂此菩薩起精進時。終不味著自倨
T16n0660_p0290a14║輕他。誰有智者希他恩念而行精進。是名菩
T16n0660_p0290a15║薩不倨傲精進。善男子。菩薩摩訶薩。能成就
T16n0660_p0290a16║此十種法故得精進圓滿。
T16n0660_p0290a17║復次善男子。菩薩成就十種法得靜慮圓滿。
T16n0660_p0290a18║何等為十。一者積集福德。二者能多厭離。三
T16n0660_p0290a19║者勤修精進。四者具足多聞。五者得不顛倒
T16n0660_p0290a20║勤修領受。六者法隨法行。七者成利根性。八
T16n0660_p0290a21║者得心善巧。九者得奢摩他毘缽舍那善巧。
T16n0660_p0290a22║十者得不執著。云何菩薩積集福德。謂諸菩
T16n0660_p0290a23║薩愛樂大乘。復能積集一切善根。所生之處
T16n0660_p0290a24║攝善知識。而能修【CL034n0147_p0234b01】習種種妙行。又常願生大
T16n0660_p0290a25║婆羅門家。剎帝利家。大居士家。所生之處恒
T16n0660_p0290a26║得正信。由是因緣增長無量廣大善根。為常
T16n0660_p0290a27║不離善知識故。善知識者。所謂諸佛一切菩
T16n0660_p0290a28║薩。由是菩薩。串習善根增長熾盛。觀察世間
T16n0660_p0290a29║苦惱逼迫。眾病所集愚暗所蔽無所安住。何
T16n0660_p0290b01║以故。以欲因緣故。云何菩薩能多厭離。謂諸
T16n0660_p0290b02║菩薩由前因緣。我今不應於此世間行於貪
T16n0660_p0290b03║欲。以彼貪欲但由妄情分別生故。諸佛廣說
T16n0660_p0290b04║一切貪欲種種過患。所謂欲如尖摽如鑹如
T16n0660_p0290b05║劍亦如利刀。又如毒蛇。如水聚沫。如肉腐敗
T16n0660_p0290b06║臭穢可惡。由是菩薩起厭離心。剃除鬚髮而
T16n0660_p0290b07║披法服出家正信趣於非家。云何菩薩勤修
T16n0660_p0290b08║精進。謂此菩薩既出家已發大精進。未得令
T16n0660_p0290b09║得。未解令解。未證令證。云何菩薩具足多聞。
T16n0660_p0290b10║謂此菩薩由前因【CL034n0147_p0235a01】緣多聞領受。於世俗諦及
T16n0660_p0290b11║勝義諦深妙理中善能宣說。云何菩薩得不
T16n0660_p0290b12║顛倒勤修領受。謂此菩薩於諸諦理領納於
T16n0660_p0290b13║心。精勤修習無倒善巧。云何菩薩法隨法
T16n0660_p0290b14║行。謂此菩薩得善巧已法隨法行。所謂正語
T16n0660_p0290b15║正業正命正思惟正精進正念正定正見。是
T16n0660_p0290b16║為菩薩修習道支。云何菩薩而得利根。謂此
T16n0660_p0290b17║菩薩習道支已。利根明悟能正了知。菩薩由
T16n0660_p0290b18║此安住寂靜。遠離執著一切憒鬧不樂多言。
T16n0660_p0290b19║復能捨離欲尋恚尋害尋及不死尋。遠離眷
T16n0660_p0290b20║屬名稱利養。云何菩薩得心善巧。謂此菩薩
T16n0660_p0290b21║由前因緣。得心善巧身常寂靜。觀察其心於
T16n0660_p0290b22║善不善及與無記。自念我今心住何性。若住
T16n0660_p0290b23║勝善清淨心生信樂歡喜。云何勝善。謂三十
T16n0660_p0290b24║七菩提分法。若住不善應當厭離。發起精進
T16n0660_p0290b25║便能永斷諸不善法。【CL034n0147_p0235b01】云何名為諸不善法。謂
T16n0660_p0290b26║貪瞋癡。貪有三種。謂上中下。云何上貪。謂
T16n0660_p0290b27║此貪欲遍滿身心。隨順下劣心常染著。於一
T16n0660_p0290b28║切時無有慚愧。云何無慚。謂貪欲者恒起思
T16n0660_p0290b29║惟尋求欲境。心生愛重耽著讚美。是名無慚。
T16n0660_p0290c01║云何無愧。謂貪欲者為欲因緣。能於父母及
T16n0660_p0290c02║餘尊者起於諍論。輕欺損害重彼貪欲。是名
T16n0660_p0290c03║無愧。謂貪欲者由是因緣生於惡處。是故
T16n0660_p0290c04║說名增上貪欲。云何中貪。謂貪欲者。行貪欲
T16n0660_p0290c05║已即生厭離。起變悔心不復隨順。是名中貪。
T16n0660_p0290c06║云何下貪。謂貪欲者起貪欲時。或摩觸身纔
T16n0660_p0290c07║共語言。或時見已欲心便息。是名下貪。所有
T16n0660_p0290c08║一切活命資具。心若執著總說名貪。云何名
T16n0660_p0290c09║瞋。是瞋應知亦有三種。謂上中下。云何上
T16n0660_p0290c10║瞋。謂瞋恚者起種種瞋。於五無間隨造一業。
T16n0660_p0290c11║或謗正法。謗正法者。其罪過【CL034n0147_p0236a01】彼五無間業。數
T16n0660_p0290c12║分不及。迦羅分不及。乃至計喻鄔波尼殺曇
T16n0660_p0290c13║分亦所不及。由是因緣生捺洛迦。若生人中
T16n0660_p0290c14║形貌慘黑眼目恒赤。為人暴惡常行損害。由
T16n0660_p0290c15║是因緣生捺洛迦。是名上瞋。云何中瞋。謂瞋
T16n0660_p0290c16║恚者造罪業已。速能改悔即起對除。是名中
T16n0660_p0290c17║瞋。云何下瞋。謂瞋恚者由起瞋故出麤惡言
T16n0660_p0290c18║輕調譏嫌集不善業。經一剎那及一臘縛一牟
T16n0660_p0290c19║呼栗多。即能改悔修習對除。是名下瞋。是
T16n0660_p0290c20║癡應知亦有三種。謂上中下。云何上癡。謂愚
T16n0660_p0290c21║癡者恒住貪瞋曾無憂悔。是名上癡。云何中
T16n0660_p0290c22║癡。謂愚癡者起少不善。即能於彼梵行者前
T16n0660_p0290c23║發露懺悔。不見惡業可受重故。是名中癡。
T16n0660_p0290c24║云何下癡。謂愚癡者於佛所制非性戒中少
T16n0660_p0290c25║有毀犯。或一二三便能捨離。是名下癡。菩薩
T16n0660_p0290c26║於彼貪瞋癡法。皆能遮止由心【CL034n0147_p0236b01】善巧。得善巧
T16n0660_p0290c27║已終無喜樂於彼染著。何以故。得心善巧故。
T16n0660_p0290c28║若住無記即勤觀察惟起正念。云何無記。謂
T16n0660_p0290c29║起心時心不在內亦不在外。非住於善非住
T16n0660_p0291a01║不善。不住毘缽舍那亦復不住於奢摩他。而
T16n0660_p0291a02║心下劣引起睡眠。令心昧略。猶如士夫極重
T16n0660_p0291a03║睡眠初覺之時根識惛昧不能明了。住無記
T16n0660_p0291a04║心亦復如是。以無記心不明了故。菩薩於中
T16n0660_p0291a05║心精勇銳安住歡喜。是名菩薩得心善巧。云
T16n0660_p0291a06║何菩薩得奢摩他毘缽舍那善巧。謂此菩薩
T16n0660_p0291a07║心善巧已。觀察諸法如幻如夢。思惟諸法此
T16n0660_p0291a08║是善法。此非善法。此出離法。此不出離法。謂
T16n0660_p0291a09║諸菩薩觀一切法皆依於心。心為自性。心為
T16n0660_p0291a10║上首。能攝受心。善調伏心。善了知心。故能攝
T16n0660_p0291a11║此一切諸法。既善調伏又善了知。由此因緣
T16n0660_p0291a12║便能修習奢摩他法。如是繫心【CL034n0147_p0237a01】如是止心及
T16n0660_p0291a13║安住心。勤修如是奢摩他故。便能安住心一
T16n0660_p0291a14║境性。菩薩住心一境性已。入定觀察得離生
T16n0660_p0291a15║喜樂。心得喜已。遠離欲界惡不善法及有尋
T16n0660_p0291a16║有伺。是名修行住初靜慮。又離尋伺不味喜
T16n0660_p0291a17║樂。觀無常已出初靜慮。住內等淨得定生
T16n0660_p0291a18║喜樂。是名菩薩入第二靜慮。次厭離喜及觀
T16n0660_p0291a19║苦已。住捨正念正知及樂心安正受。佛說成
T16n0660_p0291a20║就住捨念樂入第三靜慮修行而住。作空解
T16n0660_p0291a21║已入第四靜慮。便捨我執。捨我執故。苦樂亦
T16n0660_p0291a22║斷。憂喜滅故。住不苦樂捨念清淨。是名修習
T16n0660_p0291a23║第四靜慮。又菩薩觀身與虛空等。既信解已。
T16n0660_p0291a24║捨諸色想。滅有對想。離種種想。捨色想故。滅
T16n0660_p0291a25║有對想。離異想故。入無邊空。是謂修習空無
T16n0660_p0291a26║邊處。超過一切空無邊已。有識等生入無邊
T16n0660_p0291a27║識。是謂修住識無邊處。超過一切【CL034n0147_p0237b01】識無邊已。
T16n0660_p0291a28║入無所有。是謂修住無所有處。超無所有修
T16n0660_p0291a29║習而住非想非非想處。又諸菩薩遠離能緣
T16n0660_p0291b01║想受心故。名住滅定。雖入彼定終不樂著。出
T16n0660_p0291b02║彼定已與慈心俱。捨怨憎心遠損害想。廣大
T16n0660_p0291b03║無量平等無二極善修習。於一方面意解遍
T16n0660_p0291b04║滿入定而住。諸餘三方四維上下周遍世間
T16n0660_p0291b05║與悲心俱。捨怨憎心離損害意。廣大無量平
T16n0660_p0291b06║等無二極善修習。於一方面無邊世界。意解
T16n0660_p0291b07║遍滿入定而住。諸餘三方四維上下周遍世
T16n0660_p0291b08║間。菩薩與喜心俱。捨怨憎心離損害意。廣大
T16n0660_p0291b09║無量平等無二極善修習。於一方面意解周
T16n0660_p0291b10║遍入定而住。諸餘三方四維上下周遍世間。
T16n0660_p0291b11║菩薩與捨心俱。離怨憎心捨損害意。廣大無
T16n0660_p0291b12║量平等無二極善修習。於一方面意解周遍
T16n0660_p0291b13║入定而住。諸餘三方四維上下周【CL034n0147_p0238a01】遍世間。云
T16n0660_p0291b14║何菩薩得不執著。謂此菩薩得五神通亦不
T16n0660_p0291b15║執著。常能希求菩提資糧諸法圓滿。善男子。
T16n0660_p0291b16║菩薩摩訶薩。成就此十種法故。得靜慮圓滿。
T16n0660_p0291b17║復次善男子。菩薩成就十種法得般若圓滿。
T16n0660_p0291b18║何等為十。一者無我善巧。二者業果善巧。三
T16n0660_p0291b19║者有為善巧。四者生死流轉善巧。五者捨離
T16n0660_p0291b20║生死善巧。六者得二乘善巧。七者大乘善巧。
T16n0660_p0291b21║八者捨離魔業善巧。九者得不顛倒般若。十
T16n0660_p0291b22║者得無等般若。善男子。云何菩薩得無我善
T16n0660_p0291b23║巧。謂諸菩薩。學般若故能正觀色受想行識。
T16n0660_p0291b24║觀察色時生不可得。集不可得。滅不可得。如
T16n0660_p0291b25║是觀察受想行識生集滅法俱不可得。以勝
T16n0660_p0291b26║義中不可得故非於世俗。勝義世俗諸法自
T16n0660_p0291b27║性。但有言說實無可得。由是因緣菩薩長時
T16n0660_p0291b28║不捨精進。為欲利益諸有情故如【CL034n0147_p0238b01】救頭然。由
T16n0660_p0291b29║是菩薩得無我善巧。云何菩薩得業果善巧。
T16n0660_p0291c01║謂諸菩薩如是思惟。一切世間自性皆空。如
T16n0660_p0291c02║戲場處健達縛城。一切有情雖非實有然執
T16n0660_p0291c03║著我。由是不能通達聖道。是諸有情如是思
T16n0660_p0291c04║惟。若無有我。及無有情命者生者意生士夫。
T16n0660_p0291c05║若補特伽羅摩納縛迦。若養育者。即無善惡
T16n0660_p0291c06║業異熟果體性可得。以正般若如實了知。是
T16n0660_p0291c07║名菩薩得業果善巧。云何菩薩得有為善巧。
T16n0660_p0291c08║謂諸菩薩以正般若了知一切諸有為法。如
T16n0660_p0291c09║是思惟。諸有為法念念遷謝無久住相。猶如
T16n0660_p0291c10║危露譬若瀑流。云何如是法中。而生貪著即
T16n0660_p0291c11║懷憂惱。若起執著易壞諸法。何名智者。由是
T16n0660_p0291c12║因緣於滅壞法不樂執著起厭離心。是名菩
T16n0660_p0291c13║薩得有為善巧。云何菩薩得生死流轉善巧。
T16n0660_p0291c14║謂諸菩薩如是思惟。一切世間無【CL034n0147_p0239a01】明所覆。常
T16n0660_p0291c15║處生死為愛罥縛。由愛為因而生於取。由取
T16n0660_p0291c16║為因生善惡業。由生業故令有相續。由有為
T16n0660_p0291c17║因而起於生。由生為因故有老死憂悲苦惱。
T16n0660_p0291c18║眾苦集故如是展轉相續不斷。如汲灌輪上
T16n0660_p0291c19║下迴轉。生死相續亦復如是。由此菩薩以
T16n0660_p0291c20║正般若如實了知。是名菩薩得生死流轉善
T16n0660_p0291c21║巧。云何菩薩得捨離生死善巧。謂諸菩薩如
T16n0660_p0291c22║是思惟。離無明故不著諸行。捨諸行故則無
T16n0660_p0291c23║有愛。遠離愛故則無有取。能離取故有不相
T16n0660_p0291c24║續。捨彼有故則無有生。能離生故永斷老死
T16n0660_p0291c25║憂悲苦惱。由是菩薩以正般若如實了知。是
T16n0660_p0291c26║名菩薩得捨離生死善巧。云何菩薩得二乘
T16n0660_p0291c27║善巧。謂諸菩薩如是思惟。此法得能預流一
T16n0660_p0291c28║來及不還果阿羅漢故。永盡諸漏斷諸結習
T16n0660_p0291c29║無復相續。生死流轉遊履涅槃。思惟【CL034n0147_p0239b01】此法得
T16n0660_p0292a01║辟支佛。如犀角喻。獨一而行。一切菩薩以正
T16n0660_p0292a02║般若了知此法。終不取證。何以故。若諸菩薩
T16n0660_p0292a03║如是思惟。我為利益諸有情界。作師子吼。我
T16n0660_p0292a04║當拔濟住於生死諸有情類。發大誓願終不
T16n0660_p0292a05║獨一出離生死。是名菩薩得二乘善巧。云何
T16n0660_p0292a06║菩薩得大乘善巧。謂諸菩薩於學戒中。觀學
T16n0660_p0292a07║者不可得。所學亦不可得。戒所得果亦不可
T16n0660_p0292a08║得。然不執空墮於斷見。是名菩薩大乘善巧。
T16n0660_p0292a09║云何菩薩而得捨離魔業善巧。謂諸菩薩遠
T16n0660_p0292a10║離一切不善丈夫。亦不住彼惡國之中。又能
T16n0660_p0292a11║遠離隨世俗見修習咒術。而求利養及尊重
T16n0660_p0292a12║供養。復能遠離障菩提法諸煩惱等。而能修
T16n0660_p0292a13║習諸對除道。是名捨離魔業善巧。云何菩薩
T16n0660_p0292a14║得不顛倒般若。謂諸菩薩修習般若。於諸世
T16n0660_p0292a15║間經書咒術工巧處中。常為教化諸【CL034n0147_p0240a01】有情故。
T16n0660_p0292a16║終不為已求知解故。亦不為身得名聞故。又
T16n0660_p0292a17║復不為得利養故。為開演聖教大威德故。終
T16n0660_p0292a18║不欲為顯己德故。專起思惟殊勝正教。於如
T16n0660_p0292a19║來制毘奈耶中。示現功德終不墮於異道諸
T16n0660_p0292a20║見。是名菩薩得不顛倒善巧。云何菩薩得無
T16n0660_p0292a21║等般若謂諸菩薩所學般若。超過二乘。一切
T16n0660_p0292a22║世間天魔梵世及諸外道婆羅門等八部諸眾
T16n0660_p0292a23║一切有情。而無等於菩薩般若。惟除如來應
T16n0660_p0292a24║正等覺。是名菩薩無等般若。善男子。菩薩能
T16n0660_p0292a25║成就此十種法。得般若圓滿。
T16n0660_p0292a26║佛說寶雨經卷第二【○】【○】【○】【○】
T16n0660_p0292a27║【★】　(大周長壽二年歲次癸巳九月丁亥三月己丑佛授記寺
T16n0660_p0292a28║　譯)
T16n0660_p0292a29║　(大白馬寺大德沙門懷義監譯)
T16n0660_p0292b01║　(南印度沙門摩流支宣釋梵本)
T16n0660_p0292b02║　(中印度王使沙門梵摩兼宣梵本)
T16n0660_p0292b03║　(京濟法寺沙門戰陀譯語)
T16n0660_p0292b04║　(佛授記寺沙門慧智證譯語)
T16n0660_p0292b05║　(佛授記寺沙門道昌證梵文)
T16n0660_p0292b06║　(天宮寺沙門摩難陀證梵文)
T16n0660_p0292b07║　(大周東寺都維那清源縣開國公沙門處一筆受)
T16n0660_p0292b08║　(佛授記寺都維那昌平縣開國公沙門德感筆受)
T16n0660_p0292b09║　(佛授記寺沙門思玄綴文)
T16n0660_p0292b10║　(長壽寺主沙門智𭳮綴文)
T16n0660_p0292b11║　(佛授記寺都維那贊皇縣開國公沙門知靜證議)
T16n0660_p0292b12║　(佛授記寺主渤海縣開國公沙門行感證議)
T16n0660_p0292b13║　(大周東寺都維預章縣開國公沙門惠儼證議)
T16n0660_p0292b14║　(天宮寺上座沙門知道證議)
T16n0660_p0292b15║　(大周東寺上座江陵縣開國公沙門法明證議)
T16n0660_p0292b16║　(長壽寺上座沙門知機證議)
T16n0660_p0292b17║　(大奉光寺上座當陽縣開國公沙門惠稜證議)
T16n0660_p0292b18║　(佛授記寺沙門神英證議)
T16n0660_p0292b19║　(京西明寺沙門圓測證議)
T16n0660_p0292b20║　(波羅門僧般若證譯)
T16n0660_p0292b21║　(波羅門僧臣度破具寫梵本)
T16n0660_p0292b22║　(鴻州度山縣人臣叱干智藏寫梵本)
T16n0660_p0292b23║　(婆羅門臣迦葉烏擔寫梵本)
T16n0660_p0292b24║　(婆羅門臣剎利烏臺寫梵本)
T16n0660_p0292b25║　(尚方監匠臣李審[暴-日]裝)
T16n0660_p0292b26║　(麟臺揩書令史臣杜大賓寫)
T16n0660_p0292b27║　(專當典并寫麟臺揩書令史臣徐元處)
T16n0660_p0292b28║　(專當使文林郎守左術翊二府兵曹參軍事臣傅守真)
T16n0660_p0292b29║　(敕撿挍翻經使典司賓寺府史趙思泰)
T16n0660_p0292b30║　(敕撿挍翻經使司賓寺錄事攝然孫承辟)【☆】【CL034n0147_p0240b01】
