T16n0685_p0779a22║【□】
T16n0685_p0779a23║【□】
T16n0685_p0779a24║【■】　　No. 685 [No. 686]
T16n0685_p0779a25║【CL039n0299_p0573a01】佛說盂蘭盆經
T16n0685_p0779a26║【□】
T16n0685_p0779a27║　　　　西晉月氏三藏竺法護譯
T16n0685_p0779a28║聞如是。一時佛在舍衛國祇樹給孤獨園。大
T16n0685_p0779a29║目乾連始得六通。欲度父母報乳哺之恩。即
T16n0685_p0779b01║以道眼觀視世間。見其亡母生餓鬼中。不見
T16n0685_p0779b02║飲食皮骨連立。目連悲哀。即缽盛飯往餉
T16n0685_p0779b03║其母。母得缽飯。便以左手障飯右手摶飯
T16n0685_p0779b04║食未入口化成火炭。遂不得食。目連大叫悲
T16n0685_p0779b05║號啼泣。馳還白佛。具陳如此。
T16n0685_p0779b06║佛言。汝母罪根深結。非汝一人力所奈何。汝
T16n0685_p0779b07║雖孝順聲動天地。天神地神邪魔外道。道
T16n0685_p0779b08║士四天王神。亦不能奈何。當須十方眾僧威
T16n0685_p0779b09║神之力。乃得解脫。
T16n0685_p0779b10║吾今當為汝說救濟之法。令一切難皆離憂
T16n0685_p0779b11║苦罪障消除。
T16n0685_p0779b12║佛告目蓮。十方眾僧於七月十五日僧自恣
T16n0685_p0779b13║時。當為七世父母。及現在父母厄難中者。具
T16n0685_p0779b14║飯百味【CL039n0299_p0573b01】五果汲灌盆器。香油錠燭床敷臥具。
T16n0685_p0779b15║盡世甘美以著盆中。供養十方大德眾僧。當
T16n0685_p0779b16║此之日。一切聖眾或在山間禪定或得四道
T16n0685_p0779b17║果。或樹下經行。或六通自在教化聲聞緣
T16n0685_p0779b18║覺。或十地菩薩大人權現比丘。在大眾中皆
T16n0685_p0779b19║同一心受缽和羅飯。具清淨戒聖眾之道其
T16n0685_p0779b20║德汪洋。其有供養此等自恣僧者。現在父
T16n0685_p0779b21║母七世父母六種親屬。得出三途之苦。應
T16n0685_p0779b22║時解脫衣食自然。若復有人父母現在者福
T16n0685_p0779b23║樂百年。若已亡七世父母生天。自在化生入
T16n0685_p0779b24║天華光。受無量快樂時佛敕十方眾僧。皆
T16n0685_p0779b25║先為施主家咒願。七世父母。行禪定意然
T16n0685_p0779b26║後受食。初受盆時。先安在佛塔前。眾僧咒
T16n0685_p0779b27║願竟。便自受食。
T16n0685_p0779b28║爾時目連比丘及此大會大菩薩眾。皆大
T16n0685_p0779b29║歡喜。而目連悲啼泣聲釋然除滅。是時目
T16n0685_p0779c01║連其母。即於是日得脫一劫餓鬼之苦。
T16n0685_p0779c02║爾時目連復白【CL039n0299_p0574a01】佛言。弟子所生父母。得蒙
T16n0685_p0779c03║三寶功德之力。眾僧威神之力故。若未來世
T16n0685_p0779c04║一切佛弟子。行孝順者亦應奉此盂蘭盆。
T16n0685_p0779c05║救度現在父母乃至七世父母。為可爾不。
T16n0685_p0779c06║佛言。大善快問。我正欲說。汝今復問。善男
T16n0685_p0779c07║子。若有比丘比丘尼。國王太子王子大臣
T16n0685_p0779c08║宰相。三公百官萬民庶人。行孝慈者。皆應
T16n0685_p0779c09║為所生現在父母。過去七世父母。於七月十
T16n0685_p0779c10║五日。佛歡喜日。僧自恣日。以百味飲食安
T16n0685_p0779c11║盂蘭盆中。施十方自恣僧。乞願便使現在
T16n0685_p0779c12║父母壽命百年無病。無一切苦惱之患。乃至
T16n0685_p0779c13║七世父母離餓鬼苦。得生天人中福樂無
T16n0685_p0779c14║極。
T16n0685_p0779c15║佛告諸善男子善女人是佛弟子修孝順者。
T16n0685_p0779c16║應念念中常憶父母供養乃至七世父母。年
T16n0685_p0779c17║年七月十五日。常以孝順慈憶所生父母。
T16n0685_p0779c18║乃至七世父母為作盂蘭盆施佛及僧。以報
T16n0685_p0779c19║父母長養慈愛之恩。若一切佛弟子。應當奉
T16n0685_p0779c20║持是法。
T16n0685_p0779c21║爾時目連比丘。四輩【CL039n0299_p0574b01】弟子。聞佛所說歡喜
T16n0685_p0779c22║奉行。
T16n0685_p0779c23║【○】【○】【○】佛說盂蘭盆經【○】【○】【○】【○】【○】【○】【○】【○】【○】【○】
