T16n0711_p0821b05║【□】
T16n0711_p0821b06║【□】
T16n0711_p0821b07║【□】
T16n0711_p0821b08║【■】　　No. 711 [Nos. 708-710, 712]
T16n0711_p0821b09║【CL060n0862_p0241a01】大乘舍黎娑擔摩經
T16n0711_p0821b10║【□】
T16n0711_p0821b11║　　　　西天譯經三藏朝散大夫試鴻臚卿
T16n0711_p0821b12║　　　　傳法大師臣施護奉　詔譯
T16n0711_p0821b13║如是我聞。一時世尊在王舍城鷲峰山中。與
T16n0711_p0821b14║大苾芻眾千二百五十人俱。復有菩薩摩訶
T16n0711_p0821b15║薩眾。慈氏菩薩而為上首。
T16n0711_p0821b16║爾時世尊。觀舍黎娑擔摩已。告諸苾芻言。若
T16n0711_p0821b17║有苾芻。於十二緣生而能見了。是名見法。見
T16n0711_p0821b18║是法已。即名見佛。世尊作是說已默然而住。
T16n0711_p0821b19║爾時舍利子。尋作是念。今我世尊說如是法。
T16n0711_p0821b20║當云何義云何了知。即往詣慈氏菩薩所。到
T16n0711_p0821b21║已相見。各用軟語互相問訊即與慈氏菩薩
T16n0711_p0821b22║坐大石下。時舍利子白慈氏言。今者世尊。為
T16n0711_p0821b23║諸苾芻說舍黎娑擔摩經言。諸苾芻若於十
T16n0711_p0821b24║二緣生而能見者。是名見法。見是法已。即
T16n0711_p0821b25║名見佛。菩薩。我今不解斯義。何等名十二
T16n0711_p0821b26║緣生。云何名法。云何名【CL060n0862_p0241b01】佛。唯願菩薩。略
T16n0711_p0821b27║為解說。
T16n0711_p0821b28║爾時慈氏菩薩告尊者舍利子言。如來法王
T16n0711_p0821b29║具一切智。隨宜所說甚深微妙。汝今問我。我
T16n0711_p0821c01║今略說。舍利子。如世尊言若有苾芻於十
T16n0711_p0821c02║二緣生而能見了。是名見法。若見是法。即
T16n0711_p0821c03║名見佛。舍利子。十二緣生者。所謂。無明緣
T16n0711_p0821c04║行。行緣識。識緣名色。名色緣六入。六入緣
T16n0711_p0821c05║觸。觸緣受。受緣愛。愛緣取。取緣有。有緣生。
T16n0711_p0821c06║生緣老死憂悲苦惱。如是生者即一大苦蘊
T16n0711_p0821c07║生。舍利子。彼無明滅即行滅。行滅即識滅。
T16n0711_p0821c08║識滅即名色滅。名色滅即六入滅。六入滅即
T16n0711_p0821c09║觸滅。觸滅即受滅。受滅即愛滅。愛滅即取
T16n0711_p0821c10║滅。取滅即有滅。有滅即生滅。生滅即老死
T16n0711_p0821c11║憂悲苦惱滅。如是滅即一大苦蘊滅。舍利子。
T16n0711_p0821c12║世尊如是說為十二緣生。舍利子言。云何名
T16n0711_p0821c13║法。菩薩告言。聖八正道。名之為法。所謂正
T16n0711_p0821c14║【CL060n0862_p0242a01】見正思惟正語正業正命正勤正念正定。舍
T16n0711_p0821c15║利子。是八正道果報涅盤。是故世尊略說
T16n0711_p0821c16║名法。舍利子言。云何名佛。菩薩告言。若知
T16n0711_p0821c17║一切法。名之為佛。如是得聖慧眼。見菩提
T16n0711_p0821c18║分法乃證法身。
T16n0711_p0821c19║復次云何。見十二緣如佛所說。若人恒見此
T16n0711_p0821c20║十二緣。無生無滅無作無為無取無著。如實
T16n0711_p0821c21║不顛倒寂靜無怖。大聖無盡止息悉皆無性。
T16n0711_p0821c22║若如是見是人見法。若能如是恒見無生無
T16n0711_p0821c23║滅無作無為無取無著。如實不顛倒寂靜無
T16n0711_p0821c24║怖。大聖無盡止息見法無性。彼人是見無上
T16n0711_p0821c25║法身。佛是得正法正智止息三昧。
T16n0711_p0821c26║復次舍利子白言。以何故名為十二緣。菩薩
T16n0711_p0821c27║告言。以有因有緣名十二緣。舍利子。是法
T16n0711_p0821c28║亦非因非緣。亦非不因緣。又從緣有。子今
T16n0711_p0821c29║略說其相。如來出生及不出生。是因緣法常
T16n0711_p0822a01║住平等。【CL060n0862_p0242b01】如實非虛是真實法。離顛倒故。又
T16n0711_p0822a02║舍利子。如是緣生分為二義。何等為二。一
T16n0711_p0822a03║者從因。二者從緣。此二種義分為內外。外
T16n0711_p0822a04║緣從因所生者。謂從種生芽。從芽生苗。從
T16n0711_p0822a05║苗生莖。從莖生枝葉。從枝葉生華果。若無
T16n0711_p0822a06║種子即不生苗。乃至華果亦無所有。若有種
T16n0711_p0822a07║子即生苗莖。乃至華果無不有故。舍利子。
T16n0711_p0822a08║彼種子不作念我能生芽。芽亦不作念我能
T16n0711_p0822a09║生苗莖。如是乃至華亦不作念我能生果。果
T16n0711_p0822a10║亦不作念我能從華生。如是外因緣從因生
T16n0711_p0822a11║法可見。又舍利子。外因緣從緣生者。謂緣
T16n0711_p0822a12║六界合集故。云何六界。所謂地界水界火界
T16n0711_p0822a13║風界虛空界時界。彼地界能安立。水界能滋
T16n0711_p0822a14║潤。火界能溫煖。風界能動搖。空界能無礙。時
T16n0711_p0822a15║界能成就。如是六界各各緣合。種子得生芽
T16n0711_p0822a16║苗華實。無不具足。如是六界一【CL060n0862_p0243a01】不合者。種即
T16n0711_p0822a17║不生乃至華實亦不可得。然彼六界各無有
T16n0711_p0822a18║我。彼地不言我能安立。水亦不言我能滋潤。
T16n0711_p0822a19║火亦不言我能溫煖。風亦不言我能動搖。空
T16n0711_p0822a20║亦不言我能無礙。時亦不言我能成就。然彼
T16n0711_p0822a21║種子不言我能生芽。芽亦不言我從諸緣得
T16n0711_p0822a22║生。彼芽等所生。非自作非他作。亦非自他
T16n0711_p0822a23║合有。非自在天所化。亦非時化。亦非緣生。
T16n0711_p0822a24║亦不一事生。亦非不因生。然彼地水火風虛
T16n0711_p0822a25║空時分。及種子華實而彼從生。不即不離。無
T16n0711_p0822a26║盡滅故。此外緣生復有五義。何者為五。謂不
T16n0711_p0822a27║常不斷雖滅不盡。少因多果互為所緣。云何
T16n0711_p0822a28║不常。謂種子與芽名別異故。云何不斷。謂從
T16n0711_p0822a29║種有芽芽生枝葉故。云何雖滅不盡。雖滅者。
T16n0711_p0822b01║謂種壞似滅。不盡者。謂傳種生芽。云何少
T16n0711_p0822b02║因多果。謂一子為因果實繁倍。云何互【CL060n0862_p0243b01】為所
T16n0711_p0822b03║緣。謂因種有芽乃至華實。相似連鐶復為
T16n0711_p0822b04║種子故。復次云何內十二緣。此十二緣。復
T16n0711_p0822b05║有二義。云何為二。謂一從因。二從緣。云何
T16n0711_p0822b06║從因所為。因於無明乃生於行。乃至生老死
T16n0711_p0822b07║憂悲苦惱。若無無明行亦不立。乃至無老死
T16n0711_p0822b08║憂悲苦惱。而彼無明不作念我能生行。行亦
T16n0711_p0822b09║不作念我從無明生。乃至生亦不作念我能
T16n0711_p0822b10║生老死憂悲苦惱。老死等亦不作念我從生
T16n0711_p0822b11║生。是謂從因所生之相。云何從緣所生。所
T16n0711_p0822b12║謂緣於六界得和合故。何等為六。謂地水
T16n0711_p0822b13║火風空識。此六界合時。是名從緣生故。云
T16n0711_p0822b14║何名地界。謂身堅實此名地界。若身滋潤此
T16n0711_p0822b15║名水界。若身溫煖此名火界。若出入息此名
T16n0711_p0822b16║風界。若身無障礙此名空界。眼識乃至第八
T16n0711_p0822b17║識此名識界。如是等六界緣和合故。乃生其
T16n0711_p0822b18║身。然彼地【CL060n0862_p0244a01】界不作念我能堅實。水界亦不作
T16n0711_p0822b19║念我能滋潤。火界亦不作念我能溫煖。風界
T16n0711_p0822b20║亦不作念我能出入息。空界亦不作念我能
T16n0711_p0822b21║無障礙。識亦不作念我能成就。身亦不作念
T16n0711_p0822b22║我從眾緣生。然非眾緣身亦不立。而彼地界
T16n0711_p0822b23║無我無人無眾生無壽命。非男非女亦無自
T16n0711_p0822b24║無他。乃至水火風空識界亦無我無人無眾
T16n0711_p0822b25║生無壽命。非男非女亦無自無他。又復若於
T16n0711_p0822b26║如是六界。而作一想凡夫想常想實想久想
T16n0711_p0822b27║樂想我想人想眾生想壽命想蠕動想。由無
T16n0711_p0822b28║智故作如是等種種之想。是故說名無明。由
T16n0711_p0822b29║無明故。即生貪慾瞋恚無明緣行。行亦如
T16n0711_p0822c01║是著於假名。生諸妄想名識。識生名色。名
T16n0711_p0822c02║色生六入。六入生觸。觸故生受。受故生愛。
T16n0711_p0822c03║愛故生取。取故生有。以有故能生後蘊名生。
T16n0711_p0822c04║生已衰變為老。蘊【CL060n0862_p0244b01】敗壞故為死。以愚癡故。即
T16n0711_p0822c05║發生憂悲苦惱。又以眾苦集聚逼切身心。處
T16n0711_p0822c06║大黑闇名為無明。造作為行。分別為識。安立
T16n0711_p0822c07║相為名色。六根門為六入。對塵名觸。得苦
T16n0711_p0822c08║樂名受。飢渴名愛。追求名取。復生業為有。
T16n0711_p0822c09║後蘊生為生。蘊熟為老。彼壞為死。思懼為
T16n0711_p0822c10║憂。慘切為悲。眾苦為苦。勞擾為惱。又復翻
T16n0711_p0822c11║真實為虛妄。以邪見為正見。以是無智故名
T16n0711_p0822c12║無明。行有三種。謂福行非福行無相行。作
T16n0711_p0822c13║福行得福行智。作非福行得非福行智。作無
T16n0711_p0822c14║相行得無相行智。如是乃至老死憂悲苦惱。
T16n0711_p0822c15║此十二緣各各有因有果。非常非斷非有為
T16n0711_p0822c16║不離有為。非心法非盡法非滅法。本來自有
T16n0711_p0822c17║所生不斷。譬如江河流注無絕。
T16n0711_p0822c18║爾時慈氏菩薩復告舍利子言。彼十二緣復
T16n0711_p0822c19║以四緣增長。所謂無明愛業識等。彼識種
T16n0711_p0822c20║子。【CL060n0862_p0245a01】以自性為因。以業為地。以無明愛煩惱
T16n0711_p0822c21║覆蓋。識種發生。彼業與識為地。愛與識為
T16n0711_p0822c22║滋潤。無明覆蓋識得成就。彼業不作念我能
T16n0711_p0822c23║與識種子為地。愛亦不作念我能與識種子
T16n0711_p0822c24║為滋潤。無明亦不作念我能與識種子為覆
T16n0711_p0822c25║蓋。以是緣故。識種成就。識亦不作念我從
T16n0711_p0822c26║眾緣生復次業為識地愛為滋潤。無明覆蓋
T16n0711_p0822c27║種子乃生。處母胎中為名色芽。彼名色芽。非
T16n0711_p0822c28║自生非他生。非自他合生。亦非自在天生。亦
T16n0711_p0822c29║非時化生。亦不從本所生。亦非無因緣生是
T16n0711_p0823a01║法實從父母眾緣和合得生。然彼名色芽本
T16n0711_p0823a02║無主。亦無取捨。自性因緣如虛空幻化。
T16n0711_p0823a03║復次眼識所生。有五種因緣。何者為五。謂眼
T16n0711_p0823a04║色明照虛空意念。以此五緣而生眼識。以眼
T16n0711_p0823a05║為所住。以色為所著。以明得觀照。以虛空
T16n0711_p0823a06║得無礙。是故意念【CL060n0862_p0245b01】起諸為作。以是緣故眼識
T16n0711_p0823a07║得生。若眼色明照虛空意念等。緣不和合眼
T16n0711_p0823a08║識不生。然眼不作念我能為眼識所住。色亦
T16n0711_p0823a09║不作念我能令識之所著。明亦不作念我能
T16n0711_p0823a10║令識得觀照。空亦不作念我能令識無障礙。
T16n0711_p0823a11║意亦不作念我能令識起為作。識亦不作念
T16n0711_p0823a12║我能從眾緣生。然眼識實從眾緣和合而生。
T16n0711_p0823a13║如是諸根次第所生。皆亦如是。
T16n0711_p0823a14║復次無有法從今世至後世。但以業果因緣
T16n0711_p0823a15║妄想所生。又如明鏡照面。面現鏡中實無面
T16n0711_p0823a16║入鏡內。由妄想因緣而顯現故。又如滿月高
T16n0711_p0823a17║處虛空。去地四萬二千由旬。影現眾水。非
T16n0711_p0823a18║月沒彼而生此水。亦由妄想因緣故現。又如
T16n0711_p0823a19║取火得薪即燃薪盡即滅。
T16n0711_p0823a20║復次舍利子。無有眾生從此世至後世。亦非
T16n0711_p0823a21║後世至此世。但以業結成識種子處處得生。
T16n0711_p0823a22║託母胎【CL060n0862_p0246a01】藏生名色芽。此因緣法本來無主無
T16n0711_p0823a23║我無取無捨。如虛空如幻化。無有實法。而
T16n0711_p0823a24║善惡之業報應不亡。
T16n0711_p0823a25║又十二緣復以五事說。何等為五。謂無常不
T16n0711_p0823a26║斷無滅少因多果相似。云何無常。謂此蘊滅
T16n0711_p0823a27║彼蘊生。滅即非生生即非滅。生滅異故。故名
T16n0711_p0823a28║無常。云何不斷。謂如秤高下此滅彼生。故
T16n0711_p0823a29║云不斷。云何不滅。謂眾生界所作因業皆不
T16n0711_p0823b01║滅故。云何少因多果。謂凡所造因亦如事田。
T16n0711_p0823b02║專心勤力故獲果廣多。云何相似。謂所造因
T16n0711_p0823b03║業不獲異報。故云相似。復次舍利子。如佛所
T16n0711_p0823b04║說。若有能觀十二因緣者名為正觀正智慧。
T16n0711_p0823b05║云何正觀五智慧。謂觀過去未來現在三世
T16n0711_p0823b06║所生。不作有無之想。來無所從去無所至。若
T16n0711_p0823b07║沙門婆羅門及世間人。能觀是法。不生不滅
T16n0711_p0823b08║無作無為無取無捨不顛倒寂靜止【CL060n0862_p0246b01】息無性。
T16n0711_p0823b09║若能如是見法。寂靜了知無病無瘡。如眴
T16n0711_p0823b10║息間我見即除。如斷多羅樹頭不復更生。是
T16n0711_p0823b11║得不生滅法。舍利子。是人獲法忍。具足。如
T16n0711_p0823b12║來應供正等正覺明行足善逝世間解無上士
T16n0711_p0823b13║調御丈夫天人師佛世尊。當為授阿耨多羅
T16n0711_p0823b14║三藐三菩提記。
T16n0711_p0823b15║爾時慈氏菩薩說是法已。尊者舍利子。及天
T16n0711_p0823b16║人阿修羅乾闥婆等。歡喜信受頂禮而退。
T16n0711_p0823b17║【○】大乘舍黎娑擔摩經【○】【○】【○】【○】【○】
