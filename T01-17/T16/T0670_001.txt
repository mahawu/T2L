T16n0670_p0479a01║【□】
T16n0670_p0479a02║【■】　　No. 670 [Nos. 671, 672]
T16n0670_p0479a03║【CL036n0171_p0139a01】【CL036n0171_p0139b01】【CL036n0171_p0140a01】【★】　　楞伽阿跋多羅寶經序
T16n0670_p0479a04║
T16n0670_p0479a05║　　　　朝議大夫直龍圖閣權江淮荊淛
T16n0670_p0479a06║　　　　等路制置鹽礬兼發運副使上護軍
T16n0670_p0479a07║　　　　賜紫金魚袋蔣之奇撰
T16n0670_p0479a08║之奇嘗苦楞伽經難讀。又難得善本。會南都
T16n0670_p0479a09║太子太保致政張公施此經。而眉山蘇子瞻
T16n0670_p0479a10║為書而刻之板。以為金山常住。金山長老佛
T16n0670_p0479a11║印大師了元持以見寄。之奇為之言曰。佛之
T16n0670_p0479a12║所說經總十二部。而其多至於五千卷。方其
T16n0670_p0479a13║正法流行之時。人有聞半偈得一句而悟入
T16n0670_p0479a14║者蓋不可為量數。至於像法末法之後。去聖
T16n0670_p0479a15║既遠。人始溺於文字。有入海算沙之困。而於
T16n0670_p0479a16║一真之體。乃漫不省解。於是有祖師出焉。直
T16n0670_p0479a17║指人心見性成佛。以為教外別傳。於動容發
T16n0670_p0479a18║語之頃。而上根利器之人。已目擊而得之矣。
T16n0670_p0479a19║故雲門至於罵佛。而藥山至戒人不得讀經。
T16n0670_p0479a20║皆此意也。由是去佛而謂之禪。離義而謂之
T16n0670_p0479a21║玄。故學佛者。必詆禪。而諱義者。亦必宗玄。
T16n0670_p0479a22║二家之徒。更相非而不知。其相為用也。且禪
T16n0670_p0479a23║者。六度之一也。顧豈異於佛哉。之奇以為。禪
T16n0670_p0479a24║出於佛。而玄出於義。不以佛廢禪。不以玄廢
T16n0670_p0479a25║義。則其近之矣。冉求問。聞斯行諸。孔子曰。
T16n0670_p0479a26║聞斯行之。子路問。聞斯行諸。曰有父兄在。如
T16n0670_p0479a27║之何。其聞斯行之。求也退故進之。由也兼人
T16n0670_p0479a28║故退之。說豈有常哉。救其偏而已。學佛之敝。
T16n0670_p0479a29║至於溺經文惑句義。而人不體玄。則言禪以
T16n0670_p0479b01║救之。學禪之敝。至於馳空言玩琦辯。而人不
T16n0670_p0479b02║了義。則言佛以救之。二者更相救。而佛法完
T16n0670_p0479b03║矣。昔達磨西來。既已傳心印於二祖。且云。吾
T16n0670_p0479b04║有楞伽經四卷。亦用付汝。即是如來心地要
T16n0670_p0479b05║門。令諸眾生開示悟入。此亦佛與禪並傳。而
T16n0670_p0479b06║玄與義俱付也。至五祖。始易以金剛經傳授。
T16n0670_p0479b07║故六祖聞客讀金剛經。而問其所從來。客云。
T16n0670_p0479b08║我從蘄州黃梅縣東五祖山來。五祖大師常
T16n0670_p0479b09║勸僧俗。但持金剛經。即自見性成佛矣。則
T16n0670_p0479b10║是持金剛經者。始於五祖。故金剛以是盛行
T16n0670_p0479b11║於世。而楞伽遂無傳焉。今之傳者。寔自張
T16n0670_p0479b12║公倡之。之奇過南都謁張公。親聞公說楞
T16n0670_p0479b13║伽因緣。始張公自三司使翰林學士出守滁。
T16n0670_p0479b14║一日入琅琊僧舍。見一經函。發而視之。乃
T16n0670_p0479b15║楞伽經也。恍然覺其前生之所書。筆畫宛然。
T16n0670_p0479b16║其殆神先受之甚明也。之奇聞。羊叔子五歲
T16n0670_p0479b17║時。令乳母取所弄金鐶。乳母謂之。汝初無是
T16n0670_p0479b18║物。祜即自詣鄰人李氏東垣桑木中。探得之。
T16n0670_p0479b19║主人驚曰。此吾亡兒所失物也。云何持去。乳
T16n0670_p0479b20║母具言之。知祜之前身為李氏子也。白樂天
T16n0670_p0479b21║始生七月。姆指之無兩字。雖試百數不差。九
T16n0670_p0479b22║歲諳識聲律。史氏以為篤於才章。蓋天稟。然
T16n0670_p0479b23║而樂天固自以為宿習之緣矣。人之以是一真
T16n0670_p0479b24║不滅之性。而死生去來於天地之間。其為世
T16n0670_p0479b25║數。雖折天下之草木以為籌箸。不能算之矣。
T16n0670_p0479b26║然以淪於死生。神識疲耗不能復記。惟圓明
T16n0670_p0479b27║不昧之人知焉。有如張公以高文大冊再中
T16n0670_p0479b28║制。舉登侍從。秉鈞軸出入朝廷。逾四十年。風
T16n0670_p0479b29║烈事業。播人耳目。則其前身。嘗為大善知識。
T16n0670_p0479c01║無足疑者。其能記憶前世之事。豈不謂信然
T16n0670_p0479c02║哉。故因讀楞伽新經。而記其因緣於經之端
T16n0670_p0479c03║云。
T16n0670_p0479c04║
T16n0670_p0479c05║
T16n0670_p0479c06║　　楞伽阿跋多羅寶經序
T16n0670_p0479c07║
T16n0670_p0479c08║　　　　朝奉郎新差知登州軍州兼管內勸
T16n0670_p0479c09║　　　　農事騎都尉借緋蘇軾書
T16n0670_p0479c10║楞伽阿跋多羅寶經。先佛所說。微妙第一真
T16n0670_p0479c11║實了義。故謂之佛語心品。祖師達磨。以付二
T16n0670_p0479c12║祖曰。吾觀震旦所有經教。惟楞伽四卷。可以
T16n0670_p0479c13║印心。祖祖相授。以為心法。如醫之難經。句句
T16n0670_p0479c14║皆理。字字皆法。後世達者。神而明之。如盤走
T16n0670_p0479c15║珠。如珠走盤。無不可者。若出新意。而棄舊
T16n0670_p0479c16║學。以為無用。非愚無知。則狂而已。近歲學
T16n0670_p0479c17║者。各宗其師。務從簡便。得一句一偈。自謂
T16n0670_p0479c18║子證。至使婦人孺子。抵掌嬉笑。爭談禪悅。高
T16n0670_p0479c19║者為名。下者為利。餘波末流。無所不至。而佛
T16n0670_p0479c20║法微矣。譬如俚俗醫師。不由經論。直授方藥。
T16n0670_p0479c21║以之療病。非不或中。至於遇病。輒應懸斷死
T16n0670_p0479c22║生。則與知經學古者。不可同日語矣。世人徒
T16n0670_p0479c23║見其有一至之功。或捷於古人。因謂難經不
T16n0670_p0479c24║學而可。豈不誤哉。楞伽義輒幽𦕈。文字簡古。
T16n0670_p0479c25║讀者或不能句。而況遺文以得義。忘義以了
T16n0670_p0479c26║心者乎。此其所以寂寥於世。幾廢而僅存也。
T16n0670_p0479c27║太子太保樂全先生張公安道。以廣大心。得
T16n0670_p0479c28║清淨覺。慶曆中嘗為滁州。至一僧舍。偶見此
T16n0670_p0479c29║經入手。恍然如獲舊物。開卷未終。夙障冰解。
T16n0670_p0480a01║細視筆畫。手跡宛然。悲喜太息。從是悟入。
T16n0670_p0480a02║常以經首四偈。發明心要。軾遊於公之門。三
T16n0670_p0480a03║十年矣。今年二月過南都。見公於私第。公時
T16n0670_p0480a04║年七十九。幻滅都盡。惠光渾圜。而軾亦老於
T16n0670_p0480a05║憂患百念灰冷。公以為可教者。乃授此經。且
T16n0670_p0480a06║以錢三十萬。使印施於江淮間。而金山長老。
T16n0670_p0480a07║佛印大師了元曰。印施有盡。若書而刻之則
T16n0670_p0480a08║無盡。軾乃為書之。而元使其侍者曉機走錢
T16n0670_p0480a09║塘。求善工刻之板。遂以為金山常住。
T16n0670_p0480a10║元豐八年九月九日【☆】
T16n0670_p0480a11║【□】
T16n0670_p0480a12║【□】
T16n0670_p0480a13║【CL036n0171_p0140b01】楞伽阿跋多羅寶經卷第一
T16n0670_p0480a14║【□】
T16n0670_p0480a15║　　　　宋天竺三藏求那跋陀羅譯
T16n0670_p0480a16║　　一切佛語心品第一之一
T16n0670_p0480a17║如是我聞。一時佛住南海濱楞伽山頂。種種
T16n0670_p0480a18║寶華以為莊嚴。與大比丘僧及大菩薩眾
T16n0670_p0480a19║俱。從彼種種異佛剎來。是諸菩薩摩訶薩。
T16n0670_p0480a20║無量三昧自在之力神通遊戲。大慧菩薩摩
T16n0670_p0480a21║訶薩而為上首。一切諸佛手灌其頂。自心現
T16n0670_p0480a22║境界善解其義。種種眾生。種種心色。無量度
T16n0670_p0480a23║門隨類普現。於五法自性識二種無我。究竟
T16n0670_p0480a24║通達。爾時大慧菩薩與摩帝菩薩。俱遊一切
T16n0670_p0480a25║諸佛剎土。承佛神力。從坐而起偏袒右肩
T16n0670_p0480a26║右膝著地合掌恭敬。以偈讚曰。
T16n0670_p0480a27║　世間離生滅　　猶如虛空華
T16n0670_p0480a28║　智不得有無　　而興大悲心
T16n0670_p0480a29║　一切法如幻　　遠離於心識
T16n0670_p0480b01║　【CL036n0171_p0141a01】智不得有無　　而興大悲心
T16n0670_p0480b02║　遠離於斷常　　世間恒如夢
T16n0670_p0480b03║　智不得有無　　而興大悲心
T16n0670_p0480b04║　知人法無我　　煩惱及爾炎
T16n0670_p0480b05║　常清淨無相　　而興大悲心
T16n0670_p0480b06║　一切無涅槃　　無有涅槃佛
T16n0670_p0480b07║　無有佛涅槃　　遠離覺所覺
T16n0670_p0480b08║　若有若無有　　是二悉俱離
T16n0670_p0480b09║　牟尼寂靜觀　　是則遠離生
T16n0670_p0480b10║　是名為不取　　今世後世淨
T16n0670_p0480b11║爾時大慧菩薩。偈讚佛已自說姓名。
T16n0670_p0480b12║　我名為大慧　　通達於大乘
T16n0670_p0480b13║　今以百八義　　仰諮尊中上
T16n0670_p0480b14║　世間解之士　　聞彼所說偈
T16n0670_p0480b15║　觀察一切眾　　告諸佛子言
T16n0670_p0480b16║　汝等諸佛子　　今皆恣所問
T16n0670_p0480b17║　我當為汝說　　自覺之境界
T16n0670_p0480b18║爾時大慧菩薩摩訶薩承佛所聽。頂禮佛足
T16n0670_p0480b19║合掌恭敬。以偈問曰。
T16n0670_p0480b20║　云何淨其念　　云何念增長
T16n0670_p0480b21║　云何見癡惑　　【CL036n0171_p0141b01】云何惑增長
T16n0670_p0480b22║　何故剎土化　　相及諸外道
T16n0670_p0480b23║　云何無受欲　　何故名無受
T16n0670_p0480b24║　何故名佛子　　解脫至何所
T16n0670_p0480b25║　誰縛誰解脫　　何等禪境界
T16n0670_p0480b26║　云何有三乘　　唯願為解說
T16n0670_p0480b27║　緣起何所生　　云何作所作
T16n0670_p0480b28║　云何俱異說　　云何為增長
T16n0670_p0480b29║　云何無色定　　及以滅正受
T16n0670_p0480c01║　云何為想滅　　何因從定覺
T16n0670_p0480c02║　云何所作生　　進去及持身
T16n0670_p0480c03║　云何現分別　　云何生諸地
T16n0670_p0480c04║　破三有者誰　　何處身云何
T16n0670_p0480c05║　往生何所至　　云何最勝子
T16n0670_p0480c06║　何因得神通　　及自在三昧
T16n0670_p0480c07║　云何三昧心　　最勝為我說
T16n0670_p0480c08║　云何名為藏　　云何意及識
T16n0670_p0480c09║　云何生與滅　　云何見已還
T16n0670_p0480c10║　云何為種姓　　非種及心量
T16n0670_p0480c11║　云何建立相　　及與非我義
T16n0670_p0480c12║　云何無眾生　　云何世俗說
T16n0670_p0480c13║　云何為斷見　　及常見不生
T16n0670_p0480c14║　云何佛外道　　其相不相違
T16n0670_p0480c15║　【CL036n0171_p0142a01】云何當來世　　種種諸異部
T16n0670_p0480c16║　云何空何因　　云何剎那壞
T16n0670_p0480c17║　云何胎藏生　　云何世不動
T16n0670_p0480c18║　何因如幻夢　　及揵闥婆城
T16n0670_p0480c19║　世間熱時炎　　及與水月光
T16n0670_p0480c20║　何因說覺支　　及與菩提分
T16n0670_p0480c21║　云何國土亂　　云何作有見
T16n0670_p0480c22║　云何不生滅　　世如虛空華
T16n0670_p0480c23║　云何覺世間　　云何說離字
T16n0670_p0480c24║　離妄想者誰　　云何虛空譬
T16n0670_p0480c25║　如實有幾種　　幾波羅蜜心
T16n0670_p0480c26║　何因度諸地　　誰至無所受
T16n0670_p0480c27║　何等二無我　　云何爾炎淨
T16n0670_p0480c28║　諸智有幾種　　幾戒眾生性
T16n0670_p0480c29║　誰生諸寶性　　摩尼真珠等
T16n0670_p0481a01║　誰生諸語言　　眾生種種性
T16n0670_p0481a02║　明處及伎術　　誰之所顯示
T16n0670_p0481a03║　伽陀有幾種　　長頌及短頌
T16n0670_p0481a04║　成為有幾種　　云何名為論
T16n0670_p0481a05║　云何生飲食　　及生諸愛欲
T16n0670_p0481a06║　云何名為王　　轉輪及小王
T16n0670_p0481a07║　云何守護國　　諸天有幾種
T16n0670_p0481a08║　云何名為地　　【CL036n0171_p0142b01】星宿及日月
T16n0670_p0481a09║　解脫修行者　　是各有幾種
T16n0670_p0481a10║　弟子有幾種　　云何阿闍梨
T16n0670_p0481a11║　佛復有幾種　　復有幾種生
T16n0670_p0481a12║　魔及諸異學　　彼各有幾種
T16n0670_p0481a13║　自性及與心　　彼復各幾種
T16n0670_p0481a14║　云何施設量　　唯願最勝說
T16n0670_p0481a15║　云何空風雲　　云何念聰明
T16n0670_p0481a16║　云何為林樹　　云何為蔓草
T16n0670_p0481a17║　云何象馬鹿　　云何而捕取
T16n0670_p0481a18║　云何為卑陋　　何因而卑陋
T16n0670_p0481a19║　云何六師攝　　云何一闡提
T16n0670_p0481a20║　男女及不男　　斯皆云何生
T16n0670_p0481a21║　云何修行退　　云何修行生
T16n0670_p0481a22║　禪師以何法　　建立何等人
T16n0670_p0481a23║　眾生生諸趣　　何相何像類
T16n0670_p0481a24║　云何為財富　　何因致財富
T16n0670_p0481a25║　云何為釋種　　何因有釋種
T16n0670_p0481a26║　云何甘[這-言+蔗]種　　無上尊願說
T16n0670_p0481a27║　云何長苦仙　　彼云何教授
T16n0670_p0481a28║　如來云何於　　一切時剎現
T16n0670_p0481a29║　種種名色類　　最勝子圍遶
T16n0670_p0481b01║　云何不食肉　　云何制斷肉
T16n0670_p0481b02║　【CL036n0171_p0143a01】食肉諸種類　　何因故食肉
T16n0670_p0481b03║　云何日月形　　須彌及蓮華
T16n0670_p0481b04║　師子勝相剎　　側住覆世界
T16n0670_p0481b05║　如因陀羅網　　或悉諸珍寶
T16n0670_p0481b06║　箜篌細腰鼓　　狀種種諸華
T16n0670_p0481b07║　或離日月光　　如是等無量
T16n0670_p0481b08║　云何為化佛　　云何報生佛
T16n0670_p0481b09║　云何如如佛　　云何智慧佛
T16n0670_p0481b10║　云何於欲界　　不成等正覺
T16n0670_p0481b11║　何故色究竟　　離欲得菩提
T16n0670_p0481b12║　善逝般涅槃　　誰當持正法
T16n0670_p0481b13║　天師住久如　　正法幾時住
T16n0670_p0481b14║　悉檀及與見　　各復有幾種
T16n0670_p0481b15║　毘尼比丘分　　云何何因緣
T16n0670_p0481b16║　彼諸最勝子　　緣覺及聲聞
T16n0670_p0481b17║　何因百變易　　云何百無受
T16n0670_p0481b18║　云何世俗通　　云何出世間
T16n0670_p0481b19║　云何為七地　　唯願為演說
T16n0670_p0481b20║　僧伽有幾種　　云何為壞僧
T16n0670_p0481b21║　云何醫方論　　是復何因緣
T16n0670_p0481b22║　何故大牟尼　　唱說如是言
T16n0670_p0481b23║　迦葉拘留孫　　拘那含是我
T16n0670_p0481b24║　何故說斷常　　【CL036n0171_p0143b01】及與我無我
T16n0670_p0481b25║　何不一切時　　演說真實義
T16n0670_p0481b26║　而復為眾生　　分別說心量
T16n0670_p0481b27║　何因男女林　　訶梨阿摩勒
T16n0670_p0481b28║　雞羅及鐵圍　　金剛等諸山
T16n0670_p0481b29║　無量寶莊嚴　　仙闥婆充滿
T16n0670_p0481c01║　無上世間解　　聞彼所說偈
T16n0670_p0481c02║　大乘諸度門　　諸佛心第一
T16n0670_p0481c03║　(此心如樹木堅實心非念慮心也)　　善哉善哉問
T16n0670_p0481c04║　大慧善諦聽　　我今當次第
T16n0670_p0481c05║　如汝所問說　　生及與不生
T16n0670_p0481c06║　涅槃空剎那　　趣至無自性
T16n0670_p0481c07║　佛諸波羅蜜　　佛子與聲聞
T16n0670_p0481c08║　緣覺諸外道　　及與無色行
T16n0670_p0481c09║　如是種種事　　須彌巨海山
T16n0670_p0481c10║　洲渚剎土地　　星宿及日月
T16n0670_p0481c11║　外道天修羅　　解脫自在通
T16n0670_p0481c12║　力禪三摩提　　滅及如意足
T16n0670_p0481c13║　覺支及道品　　諸禪定無量
T16n0670_p0481c14║　諸陰身往來　　正受滅盡定
T16n0670_p0481c15║　三昧起心說　　心意及與識
T16n0670_p0481c16║　無我法有五　　自性想所想
T16n0670_p0481c17║　及與現二見　　乘及諸種性
T16n0670_p0481c18║　金銀摩尼等　　【CL036n0171_p0144a01】一闡提大種
T16n0670_p0481c19║　荒亂及一佛　　智爾焰得向
T16n0670_p0481c20║　眾生有無有　　象馬諸禽獸
T16n0670_p0481c21║　云何而捕取　　譬因成悉檀
T16n0670_p0481c22║　及與作所作　　鬱林迷惑通
T16n0670_p0481c23║　心量不現有　　諸地不相至
T16n0670_p0481c24║　百變百無受　　醫方工巧論
T16n0670_p0481c25║　伎術諸明處　　諸山須彌地
T16n0670_p0481c26║　巨海日月量　　下中上眾生
T16n0670_p0481c27║　身各幾微塵　　一一剎幾塵
T16n0670_p0481c28║　弓弓數有幾　　肘步拘樓舍
T16n0670_p0481c29║　半由延由延　　兔毫窗塵蟻
T16n0670_p0482a01║　羊毛[麩-夫+黃]麥塵　　缽他幾[麩-夫+廣]麥
T16n0670_p0482a02║　阿羅[麩-夫+廣]麥幾　　獨籠那佉梨
T16n0670_p0482a03║　勒叉及舉利　　乃至頻婆羅
T16n0670_p0482a04║　是各有幾數　　為有幾阿㝹
T16n0670_p0482a05║　名舍梨沙婆　　幾舍梨沙婆
T16n0670_p0482a06║　名為一賴提　　幾賴提摩沙
T16n0670_p0482a07║　為摩沙陀那　　幾摩沙陀那
T16n0670_p0482a08║　名為陀那羅　　復幾陀那羅
T16n0670_p0482a09║　為迦梨沙那　　幾迦梨沙那
T16n0670_p0482a10║　為成一波羅　　此等積聚相
T16n0670_p0482a11║　【CL036n0171_p0144b01】幾波羅彌樓　　是等所應請
T16n0670_p0482a12║　何須問餘事　　聲聞辟支佛
T16n0670_p0482a13║　佛及最勝子　　身各有幾數
T16n0670_p0482a14║　何故不問此　　火焰幾阿㝹
T16n0670_p0482a15║　風阿㝹復幾　　根根幾阿㝹
T16n0670_p0482a16║　毛孔眉毛幾　　護財自在王
T16n0670_p0482a17║　轉輪聖帝王　　云何王守護
T16n0670_p0482a18║　云何為解脫　　廣說及句說
T16n0670_p0482a19║　如汝之所問　　眾生種種欲
T16n0670_p0482a20║　種種諸飲食　　云何男女林
T16n0670_p0482a21║　金剛堅固山　　云何如幻夢
T16n0670_p0482a22║　野鹿渴愛譬　　云何山天仙
T16n0670_p0482a23║　犍闥婆莊嚴　　解脫至何所
T16n0670_p0482a24║　誰縛誰解脫　　云何禪境界
T16n0670_p0482a25║　變化及外道　　云何無因作
T16n0670_p0482a26║　云何有因作　　有因無因作
T16n0670_p0482a27║　及非有無因　　云何現已滅
T16n0670_p0482a28║　云何淨諸覺　　云何諸覺轉
T16n0670_p0482a29║　及轉諸所作　　云何斷諸想
T16n0670_p0482b01║　云何三昧起　　破三有者誰
T16n0670_p0482b02║　何處為何身　　云何無眾生
T16n0670_p0482b03║　而說有吾我　　云何世俗說
T16n0670_p0482b04║　唯願廣分別　　【CL036n0171_p0145a01】所問相云何
T16n0670_p0482b05║　及所問非我　　云何為胎藏
T16n0670_p0482b06║　及種種異身　　云何斷常見
T16n0670_p0482b07║　云何心得定　　言說及諸智
T16n0670_p0482b08║　戒種性佛子　　云何成及論
T16n0670_p0482b09║　云何師弟子　　種種諸眾生
T16n0670_p0482b10║　斯等復云何　　云何為飲食
T16n0670_p0482b11║　聰明廣施設　　云何樹葛縢
T16n0670_p0482b12║　最勝子所問　　云何種種剎
T16n0670_p0482b13║　仙人長苦行　　云何為族姓
T16n0670_p0482b14║　從何師受學　　云何為醜陋
T16n0670_p0482b15║　云何人修行　　欲界何不覺
T16n0670_p0482b16║　阿迦膩吒成　　云何俗神通
T16n0670_p0482b17║　云何為比丘　　云何為化佛
T16n0670_p0482b18║　云何為報佛　　云何為如如
T16n0670_p0482b19║　平等智慧佛　　云何為眾僧
T16n0670_p0482b20║　佛子如是問　　箜篌腰鼓花
T16n0670_p0482b21║　剎土離光明　　心地者有七
T16n0670_p0482b22║　所問皆如實　　此及餘眾多
T16n0670_p0482b23║　佛子所應問　　一一相相應
T16n0670_p0482b24║　遠離諸見過　　悉檀離言說
T16n0670_p0482b25║　我今當顯示　　次第建立句
T16n0670_p0482b26║　佛子善諦聽　　此上百八句
T16n0670_p0482b27║　【CL036n0171_p0145b01】如諸佛所說
T16n0670_p0482b28║不生句生句。常句無常句。相句無相句。住異
T16n0670_p0482b29║句非住異句。剎那句非剎那句。自性句離自
T16n0670_p0482c01║性句。空句不空句。斷句不斷句。邊句非邊句。
T16n0670_p0482c02║中句非中句。常句非常句(凡有三常此常梵音與上常音異也)。
T16n0670_p0482c03║緣句非緣句。因句非因句。煩惱句非煩惱句。
T16n0670_p0482c04║愛句非愛句。方便句非方便句。巧句非巧句。
T16n0670_p0482c05║淨句非淨句。成句非成句。譬句非譬句。弟子
T16n0670_p0482c06║句非弟子句。師句非師句。種性句非種性句。
T16n0670_p0482c07║三乘句非三乘句。所有句無所有句。願句非
T16n0670_p0482c08║願句。三輪句非三輪句。相句非相句。有品句
T16n0670_p0482c09║非有品句。俱句非俱句。緣自聖智現法樂句
T16n0670_p0482c10║非現法樂句。剎土句非剎土句。阿㝹句非阿
T16n0670_p0482c11║㝹句。水句非水句。弓句非弓句。實句非實句。
T16n0670_p0482c12║數句非數句(此物之數也)。數句非數句(此數霜縷反)。
T16n0670_p0482c13║明句非明句。虛空句非虛空句。雲句【CL036n0171_p0146a01】非雲句。
T16n0670_p0482c14║工巧伎術明處句。非明處句。風句非風句。
T16n0670_p0482c15║地句非地句。心句非心句。施設句非施設句。
T16n0670_p0482c16║自性句非自性句。陰句非陰句。眾生句非眾
T16n0670_p0482c17║生句。慧句非慧句。涅槃句非涅槃句。爾焰句
T16n0670_p0482c18║非爾焰句。外道句非外道句。荒亂句非荒亂
T16n0670_p0482c19║句。幻句非幻句。夢句非夢句。焰句非焰句。像
T16n0670_p0482c20║句非像句。輪句非輪句。揵闥婆句非揵闥婆
T16n0670_p0482c21║句。天句非天句。飲食句非飲食句。婬欲句非
T16n0670_p0482c22║婬欲句。見句非見句。波羅蜜句非波羅蜜句。
T16n0670_p0482c23║戒句非戒句。日月星宿句非日月星宿句。諦
T16n0670_p0482c24║句非諦句。果句非果句。滅起句非滅起句。治
T16n0670_p0482c25║句非治句。相句非相句。支句非支句。巧明處
T16n0670_p0482c26║句非巧明處句。禪句非禪句。迷句非迷句。現
T16n0670_p0482c27║句非現句。護句非護句。族句非族句。仙句非
T16n0670_p0482c28║仙句。王句非王句。攝受句非攝受句。實【CL036n0171_p0146b01】句
T16n0670_p0482c29║非實句。記句非記句。一闡提句非一闡提
T16n0670_p0483a01║句。女男不男句非女男不男句。味句非味句。
T16n0670_p0483a02║事句非事句。身句非身句。覺句非覺句。動句
T16n0670_p0483a03║非動句。根句非根句。有為句非有為句。無
T16n0670_p0483a04║為句非無為句。因果句非因果句。色究竟句
T16n0670_p0483a05║非色究竟句。節句非節句。鬱樹藤句非鬱
T16n0670_p0483a06║樹藤句。雜句非雜句。說句非說句。毘尼句
T16n0670_p0483a07║非毘尼句。比丘句非比丘句。處句非處句。字
T16n0670_p0483a08║句非字句。大慧。是百八句先佛所說。汝及諸
T16n0670_p0483a09║菩薩摩訶薩。應當修學。
T16n0670_p0483a10║爾時大慧菩薩摩訶薩復白佛言。世尊。諸識
T16n0670_p0483a11║有幾種生住滅。佛告大慧。諸識有二種生
T16n0670_p0483a12║住滅。非思量所知。諸識有二種生。謂流注
T16n0670_p0483a13║生及相生。有二種住。謂流注住及相住。有
T16n0670_p0483a14║二種滅。謂流注滅及相滅。諸識有三種相。
T16n0670_p0483a15║謂轉相業【CL036n0171_p0147a01】相真相。大慧。略說有三種識。廣
T16n0670_p0483a16║說有八相。何等為三。謂真識現識及分別事
T16n0670_p0483a17║識。大慧。譬如明鏡持諸色像。現識處現亦
T16n0670_p0483a18║復如是。大慧。現識及分別事識。此二壞不
T16n0670_p0483a19║壞。相展轉因。大慧。不思議薰。及不思議變。
T16n0670_p0483a20║是現識因。大慧。取種種塵。及無始妄想薰。
T16n0670_p0483a21║是分別事識因。大慧。若覆彼真識。種種不實
T16n0670_p0483a22║諸虛妄滅。則一切根識滅。大慧。是名相滅。
T16n0670_p0483a23║大慧。相續滅者。相續所因滅則相續滅。所從
T16n0670_p0483a24║滅及所緣滅則相續滅。大慧。所以者何。是其
T16n0670_p0483a25║所依故。依者謂無始妄想薰。緣者謂自心
T16n0670_p0483a26║見等識境妄想。大慧。譬如泥團微塵非異
T16n0670_p0483a27║非不異。金莊嚴具亦復如是。大慧。若泥團
T16n0670_p0483a28║微塵異者。非彼所成而實彼成。是故不異。
T16n0670_p0483a29║若不異者。則泥團微塵應無分別。如是大
T16n0670_p0483b01║慧。轉識藏識真相若異者。藏識非因。若【CL036n0171_p0147b01】不
T16n0670_p0483b02║異者。轉識滅藏識亦應滅。而自真相實不
T16n0670_p0483b03║滅。是故大慧。非自真相識滅。但業相滅。若
T16n0670_p0483b04║自真相滅者。藏識則滅。大慧。藏識滅者。
T16n0670_p0483b05║不異外道斷見論議。大慧。彼諸外道作如
T16n0670_p0483b06║是論。謂攝受境界滅識流注亦滅。若識流注
T16n0670_p0483b07║滅者。無始流注應斷。大慧。外道說流注生
T16n0670_p0483b08║因非眼識色明集會而生。更有異因。大慧。
T16n0670_p0483b09║彼因者說言。若勝妙若士夫若自在若時若
T16n0670_p0483b10║微塵。
T16n0670_p0483b11║復次大慧。有七種性自性。所謂集性自性。
T16n0670_p0483b12║性自性。相性自性。大種性自性。因性自性。
T16n0670_p0483b13║緣性自性。成性自性。復次大慧。有七種第
T16n0670_p0483b14║一義。所謂心境界。慧境界。智境界。見境
T16n0670_p0483b15║界。超二見境界。超子地境界。如來自到境界。
T16n0670_p0483b16║大慧。此是過去未來現在諸如來應供等正
T16n0670_p0483b17║覺性自性第一義心(此心梵音肝栗大肝栗大宋言心謂如樹木心非念慮
T16n0670_p0483b18║心念慮心梵音云質多也)。以性自性第一義心。成就如來世
T16n0670_p0483b19║間【CL036n0171_p0148a01】出世間出世間上上法。聖慧眼入自共相
T16n0670_p0483b20║建立。如所建立。不與外道論惡見共。大慧。
T16n0670_p0483b21║云何外道論惡見共。所謂自境界妄想見。不
T16n0670_p0483b22║覺識自心所現。分齊不通。大慧。愚癡凡夫
T16n0670_p0483b23║性無性自性第一義作二見論。復次大慧。
T16n0670_p0483b24║妄想三有苦滅。無知愛業緣滅。自心所現幻
T16n0670_p0483b25║境。隨見今當說。大慧。若有沙門婆羅門。欲
T16n0670_p0483b26║令無種有種因果現。及事時住。緣陰界入
T16n0670_p0483b27║生住。或言生已滅。大慧。彼若相續若事若生
T16n0670_p0483b28║若有若涅槃若道若業若果若諦。破壞斷滅
T16n0670_p0483b29║論。所以者何。以此現前不可得及見始
T16n0670_p0483c01║非分故。大慧。譬如破瓶不作瓶事。亦如焦
T16n0670_p0483c02║種不作牙事。如是大慧。若陰界入性。已滅
T16n0670_p0483c03║今滅當滅。自心妄想見。無因故彼無次第生。
T16n0670_p0483c04║大慧。若復說無種有種識三緣合生者。龜
T16n0670_p0483c05║應生毛。沙應出油。汝宗則壞。【CL036n0171_p0148b01】違決定義。
T16n0670_p0483c06║有種無種說有如是過。所作事業悉空無
T16n0670_p0483c07║義。大慧。彼諸外道說有三緣合生者。所
T16n0670_p0483c08║作方便因果自相。過去未來現在有種無種
T16n0670_p0483c09║相。從本已來成事相承覺想地轉。自見過
T16n0670_p0483c10║習氣。作如是說。如是大慧。愚癡凡夫惡見
T16n0670_p0483c11║所害。邪曲迷醉。無智妄稱一切智說。大慧。
T16n0670_p0483c12║若復諸餘沙門婆羅門。見離自性浮雲火輪
T16n0670_p0483c13║揵闥婆城。無生幻焰水月及夢。內外心現妄
T16n0670_p0483c14║想。無始虛偽不離自心。妄想因緣滅盡。離
T16n0670_p0483c15║妄想說所說觀所觀。受用建立身之藏識。於
T16n0670_p0483c16║識境界攝受及攝受者不相應。無所有境界
T16n0670_p0483c17║離生住滅。自心起隨入分別。大慧。彼菩薩
T16n0670_p0483c18║不久當得生死涅槃平等。大悲巧方便無開
T16n0670_p0483c19║發方便。大慧。彼一切眾生界皆悉如幻。不
T16n0670_p0483c20║勤因緣遠離內外境界。心外無所見。次第
T16n0670_p0483c21║隨入無相處。次【CL036n0171_p0149a01】第隨入從地至地三昧境
T16n0670_p0483c22║界。解三界如幻。分別觀察。當得如幻三昧。
T16n0670_p0483c23║度自心現無所有。得住般若波羅蜜。捨離
T16n0670_p0483c24║彼生所作方便。金剛喻三摩提隨入如來身。
T16n0670_p0483c25║隨入如如化。神通自在慈悲方便具足莊嚴
T16n0670_p0483c26║等入一切佛剎外道入處。離心意意識。是菩
T16n0670_p0483c27║薩漸次轉身得如來身。大慧。是故欲得如
T16n0670_p0483c28║來隨入身者。當遠離陰界入心因緣所作
T16n0670_p0483c29║方便生住滅妄想虛偽。唯心直進。觀察無始
T16n0670_p0484a01║虛偽過妄想習氣因三有思惟無所有佛地
T16n0670_p0484a02║無生到自覺聖趣。自心自在到無開發行。
T16n0670_p0484a03║如隨眾色摩尼。隨入眾生微細之心。而以
T16n0670_p0484a04║化身隨心量度。諸地漸次相續建立。是故
T16n0670_p0484a05║大慧。自悉檀善應當修學。爾時大慧菩薩復
T16n0670_p0484a06║白佛言。世尊。所說心意意識五法自性相。
T16n0670_p0484a07║一切諸佛菩薩所行。自心見等所緣境【CL036n0171_p0149b01】界不
T16n0670_p0484a08║和合。顯示一切說成真實相。一切佛語心。
T16n0670_p0484a09║為楞伽國摩羅耶山海中住處諸大菩薩。說
T16n0670_p0484a10║如來所歎海浪藏識境界法身。爾時世尊告
T16n0670_p0484a11║大慧菩薩言。四因緣故眼識轉。何等為四。
T16n0670_p0484a12║謂自心現攝受不覺。無始虛偽過色習氣計
T16n0670_p0484a13║著。識性自性欲見種種色相。大慧。是名四種
T16n0670_p0484a14║因緣。水流處藏識轉識浪生。大慧。如眼識
T16n0670_p0484a15║一切諸根微塵毛孔俱生。隨次境界生亦復
T16n0670_p0484a16║如是。譬如明鏡現眾色像。大慧。猶如猛風
T16n0670_p0484a17║吹大海水。外境界風飄蕩心海識浪不斷。
T16n0670_p0484a18║因所作相異不異。合業生相深入計著。不
T16n0670_p0484a19║能了知色等自性。故五識身轉。大慧。即彼
T16n0670_p0484a20║五識身俱因。差別分段相知。當知是意識
T16n0670_p0484a21║因。彼身轉。彼不作是念。我展轉相因。自心
T16n0670_p0484a22║現妄想計著轉。而彼各各壞相俱轉。分別境
T16n0670_p0484a23║界分段差別。謂彼轉【CL036n0171_p0150a01】如修行者入禪三昧。
T16n0670_p0484a24║微細習氣轉。而不覺知而作是念。識滅然
T16n0670_p0484a25║後入禪正受。實不識滅而入正受。以習氣
T16n0670_p0484a26║種子不滅故不滅。以境界轉攝受不具故
T16n0670_p0484a27║滅。大慧。如是微細藏識究竟邊際。除諸如
T16n0670_p0484a28║來及住地菩薩。諸聲聞緣覺外道修行所得三
T16n0670_p0484a29║昧智慧之力。一切不能測量決了。餘地相智
T16n0670_p0484b01║慧巧便。分別決斷句義。最勝無邊善根成熟。
T16n0670_p0484b02║離自心現妄想虛偽。宴坐山林下中上修。
T16n0670_p0484b03║能見自心妄想流注。無量剎土諸佛灌頂。得
T16n0670_p0484b04║自在力神通三昧。諸善知識佛子眷屬。彼心
T16n0670_p0484b05║意意識自心所現自性境界。虛妄之想生死
T16n0670_p0484b06║有海。業愛無知。如是等因悉以超度。是故
T16n0670_p0484b07║大慧。諸修行者應當親近最勝知識。爾時世
T16n0670_p0484b08║尊欲重宣此義而說偈言。
T16n0670_p0484b09║　譬如巨海浪　　斯由猛風起
T16n0670_p0484b10║　洪波鼓冥壑　　【CL036n0171_p0150b01】無有斷絕時
T16n0670_p0484b11║　藏識海常住　　境界風所動
T16n0670_p0484b12║　種種諸識浪　　騰躍而轉生
T16n0670_p0484b13║　青赤種種色　　珂乳及石蜜
T16n0670_p0484b14║　淡味眾華果　　日月與光明
T16n0670_p0484b15║　非異非不異　　海水起波浪
T16n0670_p0484b16║　七識亦如是　　心俱和合生
T16n0670_p0484b17║　譬如海水變　　種種波浪轉
T16n0670_p0484b18║　七識亦如是　　心俱和合生
T16n0670_p0484b19║　謂彼藏識處　　種種諸識轉
T16n0670_p0484b20║　謂以彼意識　　思惟諸相義
T16n0670_p0484b21║　不壞相有八　　無相亦無相
T16n0670_p0484b22║　譬如海波浪　　是則無差別
T16n0670_p0484b23║　諸識心如是　　異亦不可得
T16n0670_p0484b24║　心名採集業　　意名廣採集
T16n0670_p0484b25║　諸識識所識　　現等境說五
T16n0670_p0484b26║爾時大慧菩薩。以偈問曰。
T16n0670_p0484b27║　青赤諸色像　　眾生發諸識
T16n0670_p0484b28║　如浪種種法　　云何唯願說
T16n0670_p0484b29║爾時世尊。以偈答曰。
T16n0670_p0484c01║　【CL036n0171_p0151a01】青赤諸雜色　　波浪悉無有
T16n0670_p0484c02║　採集業說心　　開悟諸凡夫
T16n0670_p0484c03║　彼業悉無有　　自心所攝離
T16n0670_p0484c04║　所攝無所攝　　與彼波浪同
T16n0670_p0484c05║　受用建立身　　是眾生現識
T16n0670_p0484c06║　於彼現諸業　　譬如水波浪
T16n0670_p0484c07║爾時大慧菩薩。復說偈言。
T16n0670_p0484c08║　大海波浪性　　鼓躍可分別
T16n0670_p0484c09║　藏與業如是　　何故不覺知
T16n0670_p0484c10║爾時世尊。以偈答曰。
T16n0670_p0484c11║　凡夫無智慧　　藏識如巨海
T16n0670_p0484c12║　業相猶波浪　　依彼譬類通
T16n0670_p0484c13║爾時大慧菩薩。復說偈言。
T16n0670_p0484c14║　日出光等照　　下中上眾生
T16n0670_p0484c15║　如來照世間　　為愚說真實
T16n0670_p0484c16║　已分部諸法　　何故不說實
T16n0670_p0484c17║爾時世尊。以偈答曰。
T16n0670_p0484c18║　若說真實者　　彼心無真實
T16n0670_p0484c19║　譬如海波浪　　【CL036n0171_p0151b01】鏡中像及夢
T16n0670_p0484c20║　一切俱時現　　心境界亦然
T16n0670_p0484c21║　境界不具故　　次第業轉生
T16n0670_p0484c22║　識者識所識　　意者意謂然
T16n0670_p0484c23║　五則以顯現　　無有定次第
T16n0670_p0484c24║　譬如工畫師　　及與畫弟子
T16n0670_p0484c25║　布彩圖眾形　　我說亦如是
T16n0670_p0484c26║　彩色本無文　　非筆亦非素
T16n0670_p0484c27║　為悅眾生故　　綺錯繢眾像
T16n0670_p0484c28║　言說別施行　　真實離名字
T16n0670_p0484c29║　分別應初業　　修行示真實
T16n0670_p0485a01║　真實自悟處　　覺想所覺離
T16n0670_p0485a02║　此為佛子說　　愚者廣分別
T16n0670_p0485a03║　種種皆如幻　　雖現無真實
T16n0670_p0485a04║　如是種種說　　隨事別施設
T16n0670_p0485a05║　所說非所應　　於彼為非說
T16n0670_p0485a06║　彼彼諸病人　　良醫隨處方
T16n0670_p0485a07║　如來為眾生　　隨心應量說
T16n0670_p0485a08║　妄想非境界　　聲聞亦非分
T16n0670_p0485a09║　哀愍者所說　　自覺之境界
T16n0670_p0485a10║復次大慧。若菩薩摩訶薩欲知自心現量
T16n0670_p0485a11║攝受及攝受者妄想境界。當離群聚習俗睡
T16n0670_p0485a12║眠。初【CL036n0171_p0152a01】中後夜常自覺悟修行方便。當離惡
T16n0670_p0485a13║見經論言說及諸聲聞緣覺乘相。當通達自
T16n0670_p0485a14║心現妄想之相。復次大慧。菩薩摩訶薩建立
T16n0670_p0485a15║智慧相住已。於上聖智三相當勤修學。何
T16n0670_p0485a16║等為聖智三相當勤修學。所謂無所有相。
T16n0670_p0485a17║一切諸佛自願處相。自覺聖智究竟之相。修
T16n0670_p0485a18║行得此已。能捨跛驢心慧智相。得最勝子
T16n0670_p0485a19║第八之地。則於彼上三相修生。大慧。無所
T16n0670_p0485a20║有相者。謂聲聞緣覺及外道相彼修習生。大
T16n0670_p0485a21║慧。自願處相者。謂諸先佛自願處修生。大慧。
T16n0670_p0485a22║自覺聖智究竟相者。一切法相無所計著。
T16n0670_p0485a23║得如幻三昧身。諸佛地處進趣行生。大慧。是
T16n0670_p0485a24║名聖智三相。若成就此聖智三相者。能到
T16n0670_p0485a25║自覺聖智境界。是故大慧。聖智三相當勤
T16n0670_p0485a26║修學。爾時大慧菩薩摩訶薩。知大菩薩眾心
T16n0670_p0485a27║之所念。名聖智事分別自【CL036n0171_p0152b01】性經。承一切佛威
T16n0670_p0485a28║神之力。而白佛言。世尊。唯願為說聖智事
T16n0670_p0485a29║分別自性經百八句分別所依。如來應供等
T16n0670_p0485b01║正覺。依此分別說菩薩摩訶薩入自相共
T16n0670_p0485b02║相妄想自性。以分別說妄想自性故則能
T16n0670_p0485b03║善知。周遍觀察人法無我。淨除妄想照明
T16n0670_p0485b04║諸地。超越一切聲聞緣覺及諸外道諸禪定
T16n0670_p0485b05║樂觀察如來不可思議所行境界。畢定捨
T16n0670_p0485b06║離五法自性。諸佛如來法身智慧。善自莊嚴。
T16n0670_p0485b07║超幻境界。昇一切佛剎兜率天宮乃至色
T16n0670_p0485b08║究竟天宮。逮得如來常住法身。佛告大慧。
T16n0670_p0485b09║有一種外道。作無所有妄想計著。覺知因
T16n0670_p0485b10║盡。兔無角想。如兔無角一佛法亦復如
T16n0670_p0485b11║是。大慧。復有餘外道。見種．求那．極微．陀
T16n0670_p0485b12║羅驃．形處．橫法各各差別。見已計著無兔
T16n0670_p0485b13║角橫法。作牛有角想。大慧。彼墮二見不
T16n0670_p0485b14║解心量。自心境界妄【CL036n0171_p0153a01】想增長。身受用建立妄
T16n0670_p0485b15║想限量。大慧。一切法性亦復如是。離有無
T16n0670_p0485b16║不應作想。大慧。若復離有無而作兔無
T16n0670_p0485b17║角想。是名邪想。彼因待觀故兔無角不應
T16n0670_p0485b18║作想。乃至微塵分別事性悉不可得。大慧聖
T16n0670_p0485b19║境界離。不應作牛有角想。爾時大慧菩薩
T16n0670_p0485b20║摩訶薩白佛言。世尊。得無妄想者。見不生
T16n0670_p0485b21║想已。隨比思量觀察不生妄想言無耶。佛
T16n0670_p0485b22║告大慧。非觀察不生妄想言無。所以者何。
T16n0670_p0485b23║妄想者。因彼生故。依彼角生妄想。以依
T16n0670_p0485b24║角生妄想。是故言依因。故離異不異。故非
T16n0670_p0485b25║觀察不生妄想言無角。大慧。若復妄想異
T16n0670_p0485b26║角者。則不因角生。若不異者。則因彼故。乃
T16n0670_p0485b27║至微塵分析推求悉不可得。不異角故。彼
T16n0670_p0485b28║亦非性。二俱無性者。何法何故而言無耶。大
T16n0670_p0485b29║慧。若無故無角。觀有故言兔無角者。不
T16n0670_p0485c01║應作想。大慧。不正【CL036n0171_p0153b01】因故。而說有無二俱不
T16n0670_p0485c02║成。大慧。復有餘外道見。計著色空事形處
T16n0670_p0485c03║橫法不能善知虛空分齊。言色離虛空。
T16n0670_p0485c04║起分齊見妄想。大慧。虛空是色。隨入色種。
T16n0670_p0485c05║大慧。色是虛空。持所持處所建立性。色空
T16n0670_p0485c06║事分別當知。大慧。四大種生時自相各別。亦
T16n0670_p0485c07║不住虛空。非彼無虛空。如是大慧。觀牛
T16n0670_p0485c08║有角故兔無角。大慧。有牛角者析為微塵。
T16n0670_p0485c09║又分別微塵剎那不住。彼何所觀故而言
T16n0670_p0485c10║無耶。若言觀餘物者。彼法亦然。
T16n0670_p0485c11║爾時世尊告大慧菩薩摩訶薩言。當離兔
T16n0670_p0485c12║角牛角虛空形色異見妄想。汝等諸菩薩摩
T16n0670_p0485c13║訶薩。當思惟自心現妄想。隨入為一切剎
T16n0670_p0485c14║土最勝子。以自心現方便而教授之。爾時
T16n0670_p0485c15║世尊欲重宣此義。而說偈言。
T16n0670_p0485c16║　色等及心無　　色等長養心
T16n0670_p0485c17║　身．受用．安立　　【CL036n0171_p0154a01】識藏現眾生
T16n0670_p0485c18║　心意及與識　　自性法有五
T16n0670_p0485c19║　無我二種淨　　廣說者所說
T16n0670_p0485c20║　長短有無等　　展轉互相生
T16n0670_p0485c21║　以無故成有　　以有故成無
T16n0670_p0485c22║　微塵分別事　　不起色妄想
T16n0670_p0485c23║　心量安立處　　惡見所不樂
T16n0670_p0485c24║　覺想非境界　　聲聞亦復然
T16n0670_p0485c25║　救世之所說　　自覺之境界
T16n0670_p0485c26║爾時大慧菩薩。為淨自心現流故。復請如
T16n0670_p0485c27║來白佛言。世尊。云何淨除一切眾生自心
T16n0670_p0485c28║現流。為頓為漸耶。佛告大慧。漸淨非頓。
T16n0670_p0485c29║如菴羅果漸熟非頓如來淨除一切眾生
T16n0670_p0486a01║自心現流。亦復如是。漸淨非頓。譬如陶家
T16n0670_p0486a02║造作諸器。漸成非頓。如來淨除一切眾生
T16n0670_p0486a03║自心現流亦復如是。漸淨非頓。譬如大地
T16n0670_p0486a04║漸生萬物非頓生也。如來淨除一切眾生
T16n0670_p0486a05║自心現流。亦復如是。漸淨非頓。譬如人學
T16n0670_p0486a06║音樂書畫種種技術。漸【CL036n0171_p0154b01】成非頓。如來淨除
T16n0670_p0486a07║一切眾生自心現流。亦復如是。漸淨非頓。
T16n0670_p0486a08║譬如明鏡頓現一切無相色像。如來淨除一
T16n0670_p0486a09║切眾生自心現流。亦復如是。頓現無相無
T16n0670_p0486a10║有所有清淨境界。如日月輪頓照顯示一
T16n0670_p0486a11║切色像。如來為離自心現習氣過患眾生。亦
T16n0670_p0486a12║復如是。頓為顯示不思議智最勝境界。譬
T16n0670_p0486a13║如藏識頓分別知自心現及身安立受用境
T16n0670_p0486a14║界。彼諸依佛亦復如是(依者胡本云津膩謂化佛是真佛氣分也)。頓
T16n0670_p0486a15║熟眾生所處境界。以修行者安處於彼色究
T16n0670_p0486a16║竟天。譬如法佛所作依佛光明照曜。自覺聖
T16n0670_p0486a17║趣亦復如是。彼於法相有性無性惡見妄
T16n0670_p0486a18║想。照令除滅。大慧。法依佛說一切法入自
T16n0670_p0486a19║相共相。自心現習氣因。相續妄想自性計著
T16n0670_p0486a20║因。種種無實幻種種計著不可得。復次大慧。
T16n0670_p0486a21║計著緣起自性生妄想自性相。大慧。如工
T16n0670_p0486a22║幻師依草木瓦石【CL036n0171_p0155a01】作種種幻。起一切眾生
T16n0670_p0486a23║若干形色。起種種妄想彼諸妄想亦無真實。
T16n0670_p0486a24║如是大慧。依緣起自性。起妄想自性。種種
T16n0670_p0486a25║妄想心種種想行事妄想相計著習氣妄想。
T16n0670_p0486a26║大慧。是為妄想自性相生。大慧。是名依佛
T16n0670_p0486a27║說法。大慧。法佛者。離心自性相。自覺聖所
T16n0670_p0486a28║緣境界建立施作。大慧。化佛者。說施戒忍精
T16n0670_p0486a29║進禪定及心智慧離陰界入解脫識相分別
T16n0670_p0486b01║觀察建立。超外道見無色見。大慧。又法佛
T16n0670_p0486b02║者。離攀緣所緣離一切所作根量相滅。非
T16n0670_p0486b03║諸凡夫聲聞緣覺外道計著我相所著境界。
T16n0670_p0486b04║自覺聖究竟差別相建立。是故大慧。自覺聖
T16n0670_p0486b05║差別相當勤修學。自心現見應當除滅。
T16n0670_p0486b06║復次大慧。有二種聲聞乘通分別相。謂得自
T16n0670_p0486b07║覺聖差別相。及性妄想自性計著相。云何得
T16n0670_p0486b08║自覺聖差別相聲聞。謂無常苦空無我【CL036n0171_p0155b01】境界。
T16n0670_p0486b09║真諦離欲寂滅。息陰界入自共相外不壞相。
T16n0670_p0486b10║如實知心得寂止。心寂止已。禪定解脫三昧
T16n0670_p0486b11║道果正受解脫。不離習氣不思議變易死。
T16n0670_p0486b12║得自覺聖樂住聲聞。是名得自覺聖差別相
T16n0670_p0486b13║聲聞。大慧。得自覺聖差別樂住菩薩摩訶薩。
T16n0670_p0486b14║非滅門樂正受樂。顧愍眾生及本願不作
T16n0670_p0486b15║證。大慧。是名聲聞得自覺聖差別相樂。菩薩
T16n0670_p0486b16║摩訶薩。於彼得自覺聖差別相樂。不應修
T16n0670_p0486b17║學。大慧。云何性妄想自性計著相聲聞。所謂
T16n0670_p0486b18║大種青黃赤白堅濕煖動。非作生自相共相。
T16n0670_p0486b19║先勝善說。見已於彼起自性妄想菩薩摩訶
T16n0670_p0486b20║薩於彼應知應捨。隨入法無我想。滅人
T16n0670_p0486b21║無我相見。漸次諸地相續建立。是名諸聲聞
T16n0670_p0486b22║性妄想自性計著相。
T16n0670_p0486b23║爾時大慧菩薩摩訶薩白佛言。世尊。世尊所
T16n0670_p0486b24║說常及不思議自覺聖趣境界【CL036n0171_p0156a01】及第一義境
T16n0670_p0486b25║界。世尊。非諸外道所說常不思議因緣耶。
T16n0670_p0486b26║佛告大慧。非諸外道因緣得常不思議。所
T16n0670_p0486b27║以者何。諸外道常不思議。不因自相成。若
T16n0670_p0486b28║常不思議。不因自相成者。何因顯現常不
T16n0670_p0486b29║思議。
T16n0670_p0486c01║復次大慧。不思議若因自相成者。彼則應
T16n0670_p0486c02║常。由作者因相。故常不思議不成。大慧。
T16n0670_p0486c03║我第一義常不思議。第一義因相成。離性非
T16n0670_p0486c04║性得自覺性故有相。第一義智因故有因。
T16n0670_p0486c05║離性非性故。譬如無作虛空涅槃滅盡故
T16n0670_p0486c06║常。如是大慧。不同外道常不思議論如是
T16n0670_p0486c07║大慧。此常不思議諸如來自覺聖智所得。是
T16n0670_p0486c08║故常不思議自覺聖智所得。應得修學。
T16n0670_p0486c09║復次大慧。外道常不思議。無常性異相因故。
T16n0670_p0486c10║非自作因相力故常。復次大慧。諸外道常不
T16n0670_p0486c11║思議於所作性非性無常見已思量計常。大
T16n0670_p0486c12║慧。我亦以【CL036n0171_p0156b01】如是因緣。所作者性非性。無常
T16n0670_p0486c13║見已。自覺聖境界說彼常無因。大慧。若復諸
T16n0670_p0486c14║外道因相成常不思議。因自相性非性。同於
T16n0670_p0486c15║兔角。此常不思議但言說妄想。諸外道輩有
T16n0670_p0486c16║如是過。所以者何。謂但言說妄想同於兔
T16n0670_p0486c17║角。自因相非分。大慧。我常不思議。因自覺
T16n0670_p0486c18║得相故。離所作性非性故常。非外性非性
T16n0670_p0486c19║無常思量計常。大慧。若復外性非性無常。思
T16n0670_p0486c20║量計常不思議常。而彼不知常不思議自因
T16n0670_p0486c21║之相。去得自覺聖智境界相遠。彼不應說。
T16n0670_p0486c22║復次大慧。諸聲聞畏生死妄想苦。而求涅槃。
T16n0670_p0486c23║不知生死涅槃差別一切性妄想非性。未來
T16n0670_p0486c24║諸根境界休息作涅槃想。非自覺聖智趣藏
T16n0670_p0486c25║識轉。是故凡愚說有三乘。說心量趣無所
T16n0670_p0486c26║有。是故大慧。彼不知過去未來現在諸如來
T16n0670_p0486c27║自心現境界。計著外心【CL036n0171_p0157a01】現境界。生死輪常轉。
T16n0670_p0486c28║復次大慧。一切法不生。是過去未來現在諸
T16n0670_p0486c29║如來所說。所以者何。謂自心現性非性。離有
T16n0670_p0487a01║非有生故。大慧。一切性不生一切法如兔馬
T16n0670_p0487a02║等角。愚癡凡夫不實妄想自性妄想故。大
T16n0670_p0487a03║慧。一切法不生。自覺聖智趣境界者。一切性
T16n0670_p0487a04║自性相不生。非彼愚夫妄想二境界。自性身
T16n0670_p0487a05║財建立趣自性相。大慧。藏識攝所攝相轉。愚
T16n0670_p0487a06║夫墮生住滅二見。悕望一切性生。有非有
T16n0670_p0487a07║妄想生。非賢聖也。大慧。於彼應當修學。
T16n0670_p0487a08║復次大慧。有五無間種性。云何為五。謂聲
T16n0670_p0487a09║聞乘無間種性。緣覺乘無間種性。如來乘
T16n0670_p0487a10║無間種性。不定種性。各別種性。云何知聲
T16n0670_p0487a11║聞乘無間種性。若聞說得陰界入自共相斷
T16n0670_p0487a12║知時。舉身毛孔熙怡欣悅。及樂修相智。不
T16n0670_p0487a13║修緣起發悟之相。是名聲聞乘無間種性。聲
T16n0670_p0487a14║【CL036n0171_p0157b01】聞無間見第八地。起煩惱斷。習氣煩惱不
T16n0670_p0487a15║斷。不度不思議變易死。度分段死正師子
T16n0670_p0487a16║吼。我生已盡梵行已立。不受後有。如實知
T16n0670_p0487a17║修習人無我。乃至得般涅槃覺。大慧。各別
T16n0670_p0487a18║無間者。我人眾生壽命長養士夫。彼諸眾生
T16n0670_p0487a19║作如是覺求般涅槃。復有異外道說。悉
T16n0670_p0487a20║由作者見一切性已。言此是般涅槃。作如
T16n0670_p0487a21║是覺。法無我見非分。彼無解脫。大慧。此諸
T16n0670_p0487a22║聲聞乘無間外道種性。不出出覺。為轉彼惡
T16n0670_p0487a23║見故應當修學。大慧。緣覺乘無間種性者。
T16n0670_p0487a24║若聞說各別緣無間。舉身毛豎悲泣流淚。
T16n0670_p0487a25║不相近緣。所有不著。種種自身種種神通。
T16n0670_p0487a26║若離若合種種變化。聞說是時其心隨入。若
T16n0670_p0487a27║知彼緣覺乘無間種性已。隨順為說緣覺之
T16n0670_p0487a28║乘。是名緣覺乘無間種性相。大慧。彼如來乘
T16n0670_p0487a29║無間種性。有四種。謂自性法【CL036n0171_p0158a01】無間種性。離自
T16n0670_p0487b01║相法無間種性。得自覺聖無間種性。外剎殊
T16n0670_p0487b02║勝無間種性。大慧。若聞此四事一一說時。
T16n0670_p0487b03║及說自心現身財建立不思議境界時。心不
T16n0670_p0487b04║驚怖者。是名如來乘無間種性相。大慧。不
T16n0670_p0487b05║定種性者。謂說彼三種時。隨說而入隨彼
T16n0670_p0487b06║而成。大慧。此是初治地者。謂種性建立。為
T16n0670_p0487b07║超入無所有地故作是建立。彼自覺藏者。
T16n0670_p0487b08║自煩惱習淨。見法無我得三昧樂住聲聞。
T16n0670_p0487b09║當得如來最勝之身。爾時世尊欲重宣此
T16n0670_p0487b10║義說偈言。
T16n0670_p0487b11║　須陀槃那果　　往來及不還
T16n0670_p0487b12║　逮得阿羅漢　　是等心惑亂
T16n0670_p0487b13║　三乘與一乘　　非乘我所說
T16n0670_p0487b14║　愚夫少智慧　　諸聖遠離寂
T16n0670_p0487b15║　第一義法門　　遠離於二教
T16n0670_p0487b16║　住於無所有　　何建立三乘
T16n0670_p0487b17║　諸禪無量等　　無色三摩提
T16n0670_p0487b18║　受想悉寂滅　　【CL036n0171_p0158b01】亦無有心量
T16n0670_p0487b19║大慧。彼一闡提非一闡提。世間解脫誰轉。大
T16n0670_p0487b20║慧。一闡提有二種。一者捨一切善根。及於
T16n0670_p0487b21║無始眾生發願。云何捨一切善根。謂謗菩
T16n0670_p0487b22║薩藏及作惡言。此非隨順修多羅毘尼解
T16n0670_p0487b23║脫之說。捨一切善根故不般涅槃。二者菩
T16n0670_p0487b24║薩本自願方便故。非不般涅槃。一切眾生而
T16n0670_p0487b25║般涅槃。大慧。彼般涅槃。是名不般涅槃法相。
T16n0670_p0487b26║此亦到一闡提趣。大慧白佛言。世尊。此中
T16n0670_p0487b27║云何畢竟不般涅槃。佛告大慧。菩薩一闡提
T16n0670_p0487b28║者。知一切法本來般涅槃已。畢竟不般涅
T16n0670_p0487b29║槃。而非捨一切善根一闡提也。大慧。捨一
T16n0670_p0487c01║切善根一闡提者。復以如來神力故。或時
T16n0670_p0487c02║善根生所以者何。謂如來不捨一切眾生
T16n0670_p0487c03║故。以是故。菩薩一闡提不般涅槃。
T16n0670_p0487c04║復次大慧。菩薩摩訶薩當善三自【CL036n0171_p0159a01】性。云何三
T16n0670_p0487c05║自性。謂妄想自性。緣起自性。成自性。大慧。
T16n0670_p0487c06║妄想自性從相生。大慧白佛言。世尊。云何
T16n0670_p0487c07║妄想自性從相生。佛告大慧。緣起自性事相
T16n0670_p0487c08║相行。顯現事相相。計著有二種妄想自性。
T16n0670_p0487c09║如來應供等正覺之所建立。謂名相計著相。
T16n0670_p0487c10║及事相計著相。名相計著相者。謂內外法計
T16n0670_p0487c11║著。事相計著相者。謂即彼如是內外自共相
T16n0670_p0487c12║計著。是名二種妄想自性相。若依若緣生。是
T16n0670_p0487c13║名緣起。云何成自性。謂離名相事相妄想。
T16n0670_p0487c14║聖智所得及自覺聖智趣所行境界。是名成
T16n0670_p0487c15║自性如來藏心。爾時世尊欲重宣此義而說
T16n0670_p0487c16║偈言。
T16n0670_p0487c17║　名相覺想　　自性二相　　正智如如
T16n0670_p0487c18║　是則成相
T16n0670_p0487c19║大慧。是名觀察五法自性相經。自覺聖智趣
T16n0670_p0487c20║所行境界。汝等諸菩薩摩訶薩。應當修學。復
T16n0670_p0487c21║【CL036n0171_p0159b01】次大慧。菩薩摩訶薩善觀二種無我相。云何
T16n0670_p0487c22║二種無我相。謂人無我及法無我。云何人無
T16n0670_p0487c23║我。謂離我我所。陰界入聚。無知業愛生。眼色
T16n0670_p0487c24║等攝受計著生識。一切諸根自心現器身等
T16n0670_p0487c25║藏自妄想相。施設顯示。如河流如種子。如
T16n0670_p0487c26║燈如風如雲。剎那展轉壞。躁動如猿猴。樂
T16n0670_p0487c27║不淨處如飛蠅。無厭足如風火。無始虛偽
T16n0670_p0487c28║習氣因如汲水輪。生死趣有輪。種種身色。
T16n0670_p0487c29║幻術神咒機發像起。善彼相知。是名人無我
T16n0670_p0487c30║智。云何法無我智。謂覺陰界入妄想相自性。
T16n0670_p0488a01║如陰界入離我我所。陰界入積聚。因業愛
T16n0670_p0488a02║繩縛。展轉相緣生無動搖。諸法亦爾。離自共
T16n0670_p0488a03║相不實妄想相。妄想力是凡夫生。非聖賢
T16n0670_p0488a04║也。心意識五法自性離故。大慧。菩薩摩訶薩。
T16n0670_p0488a05║當善分別一切法無我。善法無我菩薩摩
T16n0670_p0488a06║訶薩。不久當得初【CL036n0171_p0160a01】地菩薩無所有觀地相。
T16n0670_p0488a07║觀察開覺歡喜。次第漸進超九地相。得法
T16n0670_p0488a08║雲地。於彼建立無量寶莊嚴大寶蓮華王像
T16n0670_p0488a09║大寶宮殿。幻自性境界修習生。於彼而坐同
T16n0670_p0488a10║一像類。諸最勝子眷屬圍繞。從一切佛剎來
T16n0670_p0488a11║佛手灌頂。如轉輪聖王太子灌頂。超佛子
T16n0670_p0488a12║地到自覺聖法趣。當得如來自在法身。
T16n0670_p0488a13║見法無我故。是名法無我相。汝等諸菩薩
T16n0670_p0488a14║摩訶薩。應當修學。
T16n0670_p0488a15║爾時大慧菩薩摩訶薩復白佛言。世尊。建立
T16n0670_p0488a16║誹謗相。唯願說之。令我及諸菩薩摩訶薩。
T16n0670_p0488a17║離建立誹謗二邊惡見。疾得阿耨多羅三藐
T16n0670_p0488a18║三菩提。覺已離常建立斷誹謗見。不謗正
T16n0670_p0488a19║法。爾時世尊受大慧菩薩請已。而說偈言。
T16n0670_p0488a20║　建立及誹謗　　無有彼心量
T16n0670_p0488a21║　身受用建立　　及心不能知
T16n0670_p0488a22║　愚癡無智慧　　建立及誹謗
T16n0670_p0488a23║【CL036n0171_p0160b01】爾時世尊於此偈義。復重顯示告大慧言。
T16n0670_p0488a24║有四種非有有建立。云何為四。謂非有相
T16n0670_p0488a25║建立。非有見建立。非有因建立。非有性建立。
T16n0670_p0488a26║是名四種建立。又誹謗者。謂於彼所立無
T16n0670_p0488a27║所得。觀察非分而起誹謗。是名建立誹謗
T16n0670_p0488a28║相。復次大慧。云何非有相建立相。謂陰界入
T16n0670_p0488a29║非有自共相而起計著。此如是。此不異。是
T16n0670_p0488b01║名非有相建立相。此非有相建立妄想。無始
T16n0670_p0488b02║虛偽過種種習氣計著生。大慧。非有見建立
T16n0670_p0488b03║相者。若彼如是陰界入我人眾生壽命長養
T16n0670_p0488b04║士夫見建立。是名非有見建立相。大慧。非有
T16n0670_p0488b05║因建立相者。謂初識無因生。後不實如幻本
T16n0670_p0488b06║不生。眼色眼界念。前生生已實已還壞。是
T16n0670_p0488b07║名非有因建立相。大慧。非有性建立相者。謂
T16n0670_p0488b08║虛空滅般涅槃非作。計性建立。此離性非
T16n0670_p0488b09║性。一切法如兔馬【CL036n0171_p0161a01】等角。如垂髮現。離有非
T16n0670_p0488b10║有。建立及誹謗愚夫妄想。不善觀察自心
T16n0670_p0488b11║現量非賢聖也。是名非有性建立相。是
T16n0670_p0488b12║故離建立誹謗惡見。應當修學。
T16n0670_p0488b13║復次大慧。菩薩摩訶薩善知心意意識五法
T16n0670_p0488b14║自性二無我相。趣究竟為安眾生故。作種
T16n0670_p0488b15║種類像。如妄想自性處依於緣起。譬如眾
T16n0670_p0488b16║色如意寶珠。普現一切諸佛剎土一切如來
T16n0670_p0488b17║大眾集會。悉於其中聽受經法。所謂一切
T16n0670_p0488b18║法如幻。如夢光影水月。於一切法離生滅
T16n0670_p0488b19║斷常。及離聲聞緣覺之法。得百千三昧乃至
T16n0670_p0488b20║百千億那由他三昧。得三昧已。遊諸佛剎
T16n0670_p0488b21║供養諸佛。生諸天宮宣揚三寶示現佛身。
T16n0670_p0488b22║聲聞菩薩大眾圍繞。以自心現量度脫眾
T16n0670_p0488b23║生。分別演說外性無性。悉令遠離有無等
T16n0670_p0488b24║見。爾時世尊欲重宣此義而說偈言。
T16n0670_p0488b25║　【CL036n0171_p0161b01】心量世間　　佛子觀察　　種類之身
T16n0670_p0488b26║　離所作行　　得力神通　　自在成就
T16n0670_p0488b27║爾時大慧菩薩摩訶薩復請佛言。唯願世
T16n0670_p0488b28║尊。為我等說一切法空無生無二離自性
T16n0670_p0488b29║相。我等及餘諸菩薩眾。覺悟是空無生無二
T16n0670_p0488c01║離自性相已。離有無妄想。疾得阿耨多羅
T16n0670_p0488c02║三藐三菩提。爾時世尊告大慧菩薩摩訶薩
T16n0670_p0488c03║言。諦聽諦聽善思念之。今當為汝廣分別
T16n0670_p0488c04║說。大慧白佛言。善哉世尊。唯然受教。佛告
T16n0670_p0488c05║大慧。空空者。即是妄想自性處。大慧。妄想自
T16n0670_p0488c06║性計著者。說空無生無二離自性相。大慧。彼
T16n0670_p0488c07║略說七種空。謂相空。性自性空。行空。無行
T16n0670_p0488c08║空。一切法離言說空。第一義聖智大空。彼彼
T16n0670_p0488c09║空。云何相空。謂一切性自共相空。觀展轉積
T16n0670_p0488c10║聚故。分別無性自共相不生。自他俱性無性
T16n0670_p0488c11║故相不住。是故【CL036n0171_p0162a01】說一切性相空。是名相空。
T16n0670_p0488c12║云何性自性空。謂自己性自性不生。是名一
T16n0670_p0488c13║切法性自性空。是故說性自性空。云何行空。
T16n0670_p0488c14║謂陰離我我所。因所成所作業方便生。是名
T16n0670_p0488c15║行空。大惠。即此如是行空展轉緣起。自性
T16n0670_p0488c16║無性。是名無行空。云何一切法離言說空。謂
T16n0670_p0488c17║妄想自性無言說故一切法離言說。是名
T16n0670_p0488c18║一切法離言說空。云何一切法第一義聖智
T16n0670_p0488c19║大空。謂得自覺聖智。一切見過習氣空。是
T16n0670_p0488c20║名一切法第一義聖智大空。云何彼彼空。謂
T16n0670_p0488c21║於彼無彼空。是名彼彼空。大慧。譬如鹿子
T16n0670_p0488c22║母舍。無象馬牛羊等。非無比丘眾。而說彼
T16n0670_p0488c23║空。非舍舍性空。亦非比丘比丘性空。非餘
T16n0670_p0488c24║處無象馬。是名一切法自相。彼於彼無彼。
T16n0670_p0488c25║是名彼彼空。是名七種空。彼彼空者。是空
T16n0670_p0488c26║最麤。汝等遠離。大慧。不自生。非不生。除
T16n0670_p0488c27║【CL036n0171_p0162b01】住三昧。是名無生。離自性即是無生。離自
T16n0670_p0488c28║性剎那相續流注及異性現。一切性離自性。
T16n0670_p0488c29║是故一切性離自性。云何無二。謂一切法如
T16n0670_p0489a01║冷熱如長短如黑白。大慧。一切法無二。
T16n0670_p0489a02║非於涅槃彼生死。非於生死彼涅槃。異相
T16n0670_p0489a03║因有性故。是名無二。如涅槃生死。一切法
T16n0670_p0489a04║亦如是。是故空無生無二離自性相。應當修
T16n0670_p0489a05║學。爾時世尊欲重宣此義而說偈言。
T16n0670_p0489a06║　我常說空法　　遠離於斷常
T16n0670_p0489a07║　生死如幻夢　　而彼業不壞
T16n0670_p0489a08║　虛空及涅槃　　滅二亦如是
T16n0670_p0489a09║　愚夫作妄想　　諸聖離有無
T16n0670_p0489a10║爾時世尊復告大慧菩薩摩訶薩言。大慧。空
T16n0670_p0489a11║無生無二離自性相。普入諸佛一切修多羅。
T16n0670_p0489a12║凡所有經悉說此義。諸修多羅悉隨眾生悕
T16n0670_p0489a13║望心故。為分別說顯示其義。而非真實在
T16n0670_p0489a14║於【CL036n0171_p0163a01】言說。如鹿渴想誑惑群鹿。鹿於彼相計
T16n0670_p0489a15║著水性。而彼水無如是一切修多羅所說
T16n0670_p0489a16║諸法。為令愚夫發歡喜故。非實聖智在於
T16n0670_p0489a17║言說。是故當依於義莫著言說。
T16n0670_p0489a18║楞伽阿跋多羅寶經卷第一【○】【○】【○】【○】【○】【○】【○】【○】【○】【○】【CL036n0171_p0163b01】
