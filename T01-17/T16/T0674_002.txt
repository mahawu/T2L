T16n0674_p0659b01║【□】
T16n0674_p0659b02║【CL038n0192_p0106a01】證契大乘經卷下(亦名入一切佛境智陪盧遮那藏經)
T16n0674_p0659b03║【□】
T16n0674_p0659b04║　　　　唐天竺三藏地婆訶羅譯
T16n0674_p0659b05║爾時彌勒菩薩摩訶薩。作是念。何因緣故佛
T16n0674_p0659b06║今現大神通未曾有事莊嚴佛剎。當問如來
T16n0674_p0659b07║應正等覺決所不了。於是彌勒菩薩摩訶薩
T16n0674_p0659b08║從坐而起偏袒右肩。即以右膝跪蓮華上。曲
T16n0674_p0659b09║躬合掌而白佛言。世尊。我有所疑欲請開曉
T16n0674_p0659b10║願垂聽許。佛告彌勒。汝有所疑恣汝所問如
T16n0674_p0659b11║來應正等覺當為除斷。彌勒菩薩摩訶薩蒙
T16n0674_p0659b12║佛聽許白佛言。世尊。何因何緣是誰之故。此
T16n0674_p0659b13║娑訶世界現大希奇未曾有法。如來神通一
T16n0674_p0659b14║切佛土功德莊嚴。廣博殊麗清淨光明。除一
T16n0674_p0659b15║切惡不可言說。昔未曾見昔未曾聞。世尊。
T16n0674_p0659b16║當有何事。一切菩薩見大神通現此世界咸
T16n0674_p0659b17║不能了。彌勒菩薩以偈問曰。
T16n0674_p0659b18║　【CL038n0192_p0106b01】何大牟尼尊　　奇特現於此
T16n0674_p0659b19║　地動極海際　　世界清淨住
T16n0674_p0659b20║　金光網遍照　　普滅世間闇
T16n0674_p0659b21║　寶蓮無數億　　寶樹眾華嚴
T16n0674_p0659b22║　俱胝蓋幢幡　　珠纓寶鈴鐸
T16n0674_p0659b23║　眾福智慧光　　盡除諸惡道
T16n0674_p0659b24║　持德誰因緣　　娑訶佛土淨
T16n0674_p0659b25║說此偈已。佛告彌勒。汝可復坐。未曾有法現
T16n0674_p0659b26║此世界。我當為汝說其因緣。彌勒。東方過此
T16n0674_p0659b27║阿僧祇恒河沙佛土有世界。名勝妙清淨功
T16n0674_p0659b28║德聚寶莊嚴場作光明。佛號最上微妙開敷
T16n0674_p0659b29║光明莊嚴神通法界場一蓋顯現吼音自在教
T16n0674_p0659c01║智毘盧遮那藏建立神通王如來應正等覺。
T16n0674_p0659c02║今現在以立持安說法教化。世界清淨無諸
T16n0674_p0659c03║惡道。十地菩薩摩訶薩眾止住其中。彼有菩
T16n0674_p0659c04║薩摩訶薩。名海勝持深遊戲智神通。一切菩
T16n0674_p0659c05║薩禪定三昧三摩缽底神通陀羅尼通達【CL038n0192_p0107a01】無
T16n0674_p0659c06║礙。今與眾寶莊嚴之宮及過數量菩薩摩訶
T16n0674_p0659c07║薩眾。乘空來此娑訶佛土。彼正士故。現斯莊
T16n0674_p0659c08║嚴神通以為先相。佛說此語時。大光寶宮無
T16n0674_p0659c09║量俱胝光網。周匝莊嚴於空中現。百千音樂
T16n0674_p0659c10║歌唱諧會散眾天華。百億那由他種種光明
T16n0674_p0659c11║赫奕普照。至此娑訶世界。
T16n0674_p0659c12║爾時海勝持深遊戲智神通菩薩摩訶薩。置
T16n0674_p0659c13║寶莊嚴宮於欲界色界中間。徒眾圍繞從空
T16n0674_p0659c14║而下來詣佛所。合掌向佛頂禮雙足。右繞三
T16n0674_p0659c15║匝俱修敬已。海勝持深遊戲智神通菩薩摩
T16n0674_p0659c16║訶薩白佛言。世尊。惟願悲愍受我寶莊嚴
T16n0674_p0659c17║宮。佛坐此宮與諸菩薩摩訶薩眾。說無等等
T16n0674_p0659c18║甚深妙法。佛告海勝持深遊戲智神通菩薩
T16n0674_p0659c19║摩訶薩言。善哉善哉。正士。汝以寶莊嚴宮奉
T16n0674_p0659c20║獻如來應正等覺。毘婆尸佛等及賢劫千佛。
T16n0674_p0659c21║汝皆以寶莊嚴宮【CL038n0192_p0107b01】次第供養。今供養我。善哉
T16n0674_p0659c22║正士。以此寶莊嚴宮莊嚴娑訶佛剎。爾時娑
T16n0674_p0659c23║竭羅龍王白佛言。世尊。寶莊嚴宮今何所在
T16n0674_p0659c24║其量大小。佛告娑竭羅龍王。寶莊嚴宮今於
T16n0674_p0659c25║欲色界間虛空中住。其量大小如三千大千
T16n0674_p0659c26║世界。龍王。彼寶莊嚴宮。是一切佛菩薩神通
T16n0674_p0659c27║三昧力生。一切菩薩法遊戲樂供養如來。佛
T16n0674_p0659c28║所行止。佛善根成。淨菩薩心照明十方世界。
T16n0674_p0659c29║滿樂無量眾生之心。超勝一切諸天宮殿。十
T16n0674_p0660a01║方菩薩咸悉集會。無邊勝色周妙莊嚴。龍王。
T16n0674_p0660a02║寶莊嚴宮白琉璃為地。閻浮檀金為壁。以勝
T16n0674_p0660a03║藏寶為都攔拏。諸門樓觀皆是馬瑙摩尼藏
T16n0674_p0660a04║寶以為俠榻。無垢光寶為其欄楯。普光妙寶
T16n0674_p0660a05║為臺殿等。覆以一切妙寶半月。無邊長剎暉
T16n0674_p0660a06║赫妙麗。其數八十樹於寶宮。俱胝那由他百
T16n0674_p0660a07║千莊嚴光明顯現。【CL038n0192_p0108a01】種種妙寶周匝間飾。咸是
T16n0674_p0660a08║如來所應勝境。垂諸瓔珞樹眾幢剎。懸無量
T16n0674_p0660a09║無邊阿僧祇妙麗幡繖繒貫鈴網。龍貞栴檀
T16n0674_p0660a10║磨以塗地。焚沈水等貞妙之香。龍珠寶華種
T16n0674_p0660a11║種天華布散供養。諸幢剎上有千俱胝諸天
T16n0674_p0660a12║童子坐作眾樂。五聲間和雜音部次。勝妙清
T16n0674_p0660a13║亮暢心悅耳。普流世界咸悉適樂。龍王。寶莊
T16n0674_p0660a14║嚴宮處積風上。千俱胝數眾七寶池金沙布底
T16n0674_p0660a15║清明皎潔八支水滿。無量俱胝那由他百千眾
T16n0674_p0660a16║妙七寶雜色蓮華光明暉煥。開敷廣大猶如
T16n0674_p0660a17║車輪。寶林周布劫樹間列。種種寶華種種鈴
T16n0674_p0660a18║網。珠頸瓔珞繒貫衣物。迦羅波等微妙莊嚴。
T16n0674_p0660a19║眾香馚馥寶臺錯峙。光明交映芬芳煥爛。
T16n0674_p0660a20║諸法樹下各有高廣勝妙師子之座具足莊
T16n0674_p0660a21║嚴。敷天妙衣周匝垂覆。是佛菩薩之所應坐。
T16n0674_p0660a22║十方世界所有【CL038n0192_p0108b01】妙好麗飾殊勝莊嚴。及香華
T16n0674_p0660a23║寶雨。皆悉現此寶宮之中。龍王。寶莊嚴宮處
T16n0674_p0660a24║及形量。當知如是。爾時佛告海勝持深遊戲
T16n0674_p0660a25║智神通菩薩眾言。諸正士。咸宜與我同昇寶
T16n0674_p0660a26║宮。我坐寶宮當令海勝持深遊戲智神通菩
T16n0674_p0660a27║薩摩訶薩所願滿足。於是世尊從座而起。過
T16n0674_p0660a28║算數量菩薩摩訶薩眾。供養恭敬前後圍繞。
T16n0674_p0660a29║海勝持深遊戲智神通菩薩侍右。彌勒菩薩
T16n0674_p0660b01║侍左。容與安詳乘空而往。佛與諸菩薩眾。
T16n0674_p0660b02║昇于寶宮正中東面坐高廣無量由旬師子
T16n0674_p0660b03║之座。佛昇師子座時。寶莊嚴宮六種震動。
T16n0674_p0660b04║俱胝那由他百千青黃赤白。銀紫頗梨種種
T16n0674_p0660b05║異色。大光明網從宮流出。諸天童子擊吹歌
T16n0674_p0660b06║唱作眾音樂。雨大天華燒天妙香。馨馥繽紛
T16n0674_p0660b07║散漫流墜。佛告諸菩薩。汝等宜各坐已蓮華
T16n0674_p0660b08║如所施設。時諸菩薩【CL038n0192_p0109a01】承佛教坐。眾皆坐已。海
T16n0674_p0660b09║勝持深遊戲智神通菩薩。首於佛前與菩薩
T16n0674_p0660b10║眾俱作是念。我等今當供養如來應正等覺
T16n0674_p0660b11║請問佛地。
T16n0674_p0660b12║爾時海勝持深遊戲智神通菩薩摩訶薩。即
T16n0674_p0660b13║從坐起。如心而作最上勝妙過人境量無量
T16n0674_p0660b14║無邊。種種華鬘燒塗末香。衣幢幡繖擊吹歌
T16n0674_p0660b15║唱。眾音和發梵頌唄讚。與菩薩眾恭敬尊重。
T16n0674_p0660b16║奇特至誠供養於佛及菩薩已。復更重修無
T16n0674_p0660b17║上供養以供養佛。寶頸珠瓔龍貞栴檀。七寶
T16n0674_p0660b18║華蕊不空寶藏。清淨光明大摩尼寶。持散如
T16n0674_p0660b19║來并用敷布。頂禮雙足右繞世尊數百千匝。
T16n0674_p0660b20║合掌向佛。以偈頌曰。
T16n0674_p0660b21║　開敷殊勝眾妙相　　無等圓滿莊嚴身
T16n0674_p0660b22║　頂髻淨髮紺右旋　　猶如孔雀黑蜂光
T16n0674_p0660b23║　額廣平正潤明顯　　毫端皎白開俱茂
T16n0674_p0660b24║【CL038n0192_p0109b01】　雙眉曲半如初月　　鼻相端嚴無與比
T16n0674_p0660b25║　目若新開青蓮葉　　耳垂柔澤芭蕉莖
T16n0674_p0660b26║　勝齒光鮮白齊密　　皎如俱茂華初發
T16n0674_p0660b27║　舌相廣薄赤銅暉　　第一味中得勝味
T16n0674_p0660b28║　面如滿月光照朗　　丹脣色類頻婆果
T16n0674_p0660b29║　頰頷豐滿洪盛顯　　妙臂垂長如娑羅
T16n0674_p0660c01║　鵝王網鞔脩妙指　　勝甲光色如赤銅
T16n0674_p0660c02║　掌中安相妙輪文　　俱胝積生廣施德
T16n0674_p0660c03║　牟尼前分若師子　　妙好勝相莊嚴頸
T16n0674_p0660c04║　金剛相腰遮波腹　　下密祕相隱不現
T16n0674_p0660c05║　髀脛順直如象鼻　　鵝網妙指勝麗踝
T16n0674_p0660c06║　足下平正輪莊嚴　　聖尊遊行師子步
T16n0674_p0660c07║　具眾勝相逮正覺　　我今頂禮德相尊
T16n0674_p0660c08║爾時海勝持深遊戲智神通菩薩摩訶薩。偈
T16n0674_p0660c09║頌佛已白佛言。世尊。欲有所問。惟願如來應
T16n0674_p0660c10║【CL038n0192_p0110a01】正等覺垂愍聽許。佛言。正士。恣汝所問。當如
T16n0674_p0660c11║汝問為汝解說令汝開曉。海勝持深遊戲智
T16n0674_p0660c12║神通菩薩。蒙佛聽許便白佛言。世尊。如來地
T16n0674_p0660c13║有幾。一切菩薩所不能行。非諸聲聞獨覺境
T16n0674_p0660c14║界。佛讚海勝持深遊戲智神通菩薩言。善哉
T16n0674_p0660c15║善哉。正士。今問如來此義。普與一切菩薩。發
T16n0674_p0660c16║大光明開佛實智。作大利益作大安樂。諦聽
T16n0674_p0660c17║諦聽善思念之。當為汝說。正士。如來地有十。
T16n0674_p0660c18║一切菩薩摩訶薩尚不能行。況諸聲聞獨覺。
T16n0674_p0660c19║如來十地者。第一名最勝甚深難識毘富羅
T16n0674_p0660c20║光明智作地。第二名無垢身威莊嚴不思議
T16n0674_p0660c21║光明作地。第三名作妙光明月幢寶幟海藏
T16n0674_p0660c22║地。第四名淨妙金光功德神通智作地。第五
T16n0674_p0660c23║名光明味場威藏照作地。第六名空中勝淨
T16n0674_p0660c24║無垢持炬開敷作地。第七名勝廣法界藏光【CL038n0192_p0110b01】明
T16n0674_p0660c25║起地。第八名最勝妙淨佛智藏光明遍照清
T16n0674_p0660c26║淨諸障智通地。第九名無邊莊嚴俱胝願毘
T16n0674_p0660c27║盧遮那光作地。第十名智海陪盧遮那地。正
T16n0674_p0660c28║士。是名不可言說如來智十地。
T16n0674_p0660c29║如來初地微細習氣皆悉正斷。於一切法自
T16n0674_p0661a01║在無礙。如來二地轉正法輪顯甚深法。如來
T16n0674_p0661a02║三地施設聲聞教戒安立三乘。如來四地說
T16n0674_p0661a03║八萬四千法聚降伏四魔。如來五地摧諸異
T16n0674_p0661a04║論及其邪法。調伏一切行惡道者。如來六地
T16n0674_p0661a05║安立無邊眾生於六神通及六大通。所謂示
T16n0674_p0661a06║現無邊佛土。以佛功德莊嚴清淨。示現無邊
T16n0674_p0661a07║菩薩侍奉圍繞。示現佛土廣博無邊。示現於
T16n0674_p0661a08║無邊佛土顯現自身。示現滅度乃至現法隱
T16n0674_p0661a09║沒。示現無邊神力神通變化。如來七地七菩
T16n0674_p0661a10║提分以無自性無所著故。為諸菩薩如實開
T16n0674_p0661a11║顯。如來八【CL038n0192_p0111a01】地以四記法授一切菩薩阿耨多
T16n0674_p0661a12║羅三藐三菩提記。如來九地以善方便示諸
T16n0674_p0661a13║菩薩。如來十地以一切法無性。教諸菩薩開
T16n0674_p0661a14║大般涅槃聲。說一切法究竟般涅槃。說此如
T16n0674_p0661a15║來十地名時。從娑訶佛土。乃至十方不可說
T16n0674_p0661a16║諸佛國土皆現十八大相。所謂動大動普動。
T16n0674_p0661a17║搖大搖普搖。轉大轉普轉。聲大聲普聲。吼大
T16n0674_p0661a18║吼普吼。擊聲大擊聲普擊聲。一切佛土東涌
T16n0674_p0661a19║西沒西涌東沒。南涌北沒北涌南沒。中涌邊
T16n0674_p0661a20║沒邊涌中沒。諸佛國土皆現十二相轉。而諸
T16n0674_p0661a21║眾生無有怖害咸悉安隱。一切佛土放大光
T16n0674_p0661a22║明。一切極闇幽冥乃至世界中間皆大明照。
T16n0674_p0661a23║一切世界若成若壞有佛無佛。皆現此土。天
T16n0674_p0661a24║諸妙華普雨十方。不可言說無邊佛土。所謂
T16n0674_p0661a25║曼陀羅華摩訶曼陀羅華。曼殊沙華摩訶曼
T16n0674_p0661a26║殊沙華。光【CL038n0192_p0111b01】華大光華。月華大月華。乃至一切
T16n0674_p0661a27║佛土眾音樂器不作自鳴。皆悉大現未曾有
T16n0674_p0661a28║法。一切佛土佛之親侍。皆從坐起各問己佛。
T16n0674_p0661a29║此大奇特未曾有法。諸佛各各如問廣說。爾
T16n0674_p0661b01║時海勝持深遊戲智神通菩薩等坐寶莊嚴
T16n0674_p0661b02║宮。菩薩眾會咸悉歎異。諸佛所行如來深境。
T16n0674_p0661b03║最上難知微妙難見。一切菩薩所不能行。況
T16n0674_p0661b04║諸聲聞獨覺。何以故。此不可思議如來十地。
T16n0674_p0661b05║我輩昔未曾聞。今應同請如來阿羅訶三藐
T16n0674_p0661b06║三佛陀廣說斯義。時諸菩薩各從坐起。曲躬
T16n0674_p0661b07║合掌。以偈請曰。
T16n0674_p0661b08║　無等世勝尊　　說諸佛地號
T16n0674_p0661b09║　昔所未曾聞　　無上無倫比
T16n0674_p0661b10║　踊躍一心請　　希廣演地義
T16n0674_p0661b11║　如飢思妙膳　　渴者思美飲
T16n0674_p0661b12║　願佛普垂愍　　具說如來地
T16n0674_p0661b13║【CL038n0192_p0112a01】諸菩薩眾偈請佛已。右繞三匝頂禮雙足。各
T16n0674_p0661b14║各退坐蓮華之座。爾時世尊師子嚬伸周顧
T16n0674_p0661b15║十方。告海勝持深遊戲智神通菩薩摩訶薩
T16n0674_p0661b16║言。正士。如來地義最上深妙。難識難入難悟
T16n0674_p0661b17║非言語境。出過一切音聲辯說。所以者何。聲
T16n0674_p0661b18║聞獨覺之地尚不可說。況菩薩地如來地而
T16n0674_p0661b19║得言說。海勝持深遊戲智神通菩薩白佛言。
T16n0674_p0661b20║世尊。聲聞地有幾。佛言。聲聞地有十。謂住三
T16n0674_p0661b21║歸行地。隨信行地。隨法行地。善凡夫地。學戒
T16n0674_p0661b22║地。第八人地。須陀洹地。斯陀含地。阿那含
T16n0674_p0661b23║地。阿羅漢地。世尊。獨覺地有幾。佛言。獨覺
T16n0674_p0661b24║地有十。謂眾善資地。自覺深緣起地。覺四聖
T16n0674_p0661b25║諦地。勝深利智地。八聖支道地。知法界虛空
T16n0674_p0661b26║界眾生界地。證滅地。六通性地。入微妙地。習
T16n0674_p0661b27║氣薄地。世尊。菩薩地有幾。佛言。菩薩地有
T16n0674_p0661b28║十。謂歡【CL038n0192_p0112b01】喜地。無垢地。明地。焰地。極難勝地。
T16n0674_p0661b29║現前地。遠行地。不動地。善慧地。法雲地。世
T16n0674_p0661c01║尊。一切自地從何而生。佛言。正士。從如來
T16n0674_p0661c02║地生諸自地。世尊。諸解脫云何差別。佛言。
T16n0674_p0661c03║河水大海水云何差別。世尊。河水海水大小
T16n0674_p0661c04║為差。佛言。如是如是。正士。聲聞獨覺解脫猶
T16n0674_p0661c05║如河水。如來解脫如大海水。世尊。大河小河
T16n0674_p0661c06║一切眾流。豈不皆入海耶。佛言。如是如是。如
T16n0674_p0661c07║汝所言。若聲聞法。若獨覺法。若菩薩法。若佛
T16n0674_p0661c08║法。一切同入智海陪盧遮那藏。世尊。請現住
T16n0674_p0661c09║如來初地。如來自境非一切菩薩所知。況諸
T16n0674_p0661c10║聲聞獨覺。爾時世尊現自佛土名無邊阿僧
T16n0674_p0661c11║祇功德寶蓋不可思議莊嚴。其土廣博。俱胝
T16n0674_p0661c12║那由他恒河沙三千大千世界微塵等佛土。
T16n0674_p0661c13║一一皆入無邊阿僧祇功德寶蓋不可思議莊
T16n0674_p0661c14║嚴佛土王中。其【CL038n0192_p0113a01】佛土王。彌樓須彌摩訶彌樓
T16n0674_p0661c15║及諸黑山。眾流河海川阜堆險。土石凡礫糞
T16n0674_p0661c16║污諸蟲泥穢不淨。地獄畜生閻魔鬼界。天龍
T16n0674_p0661c17║夜叉乾闥婆阿修羅迦樓羅緊那羅摩睺羅伽
T16n0674_p0661c18║人與非人。及舊佛土莊嚴咸悉除去。地平如
T16n0674_p0661c19║掌琉璃所成。佛土正中紺寶之地從金剛際
T16n0674_p0661c20║起。最上勝妙寶華莊嚴。無憂菩提樹王。七寶
T16n0674_p0661c21║體成挺特煥麗。高無量恒河沙佛土微塵等
T16n0674_p0661c22║世界廣覆亦爾。寶葉寶華寶果種種莊嚴。枝
T16n0674_p0661c23║幹欑茂皆妙寶成。摩尼諸珍不空寶蕊光明
T16n0674_p0661c24║顯發。珠頸瓔珞繒貫鈴網垂懸蒙覆。流電鬘
T16n0674_p0661c25║光金光摩尼帝青頗梨日愛月愛等光。又出
T16n0674_p0661c26║沈水多伽羅黑沈多摩羅葉迦羅努娑利龍貞
T16n0674_p0661c27║栴檀牛頭栴檀種種勝妙悅意之香遍滿佛
T16n0674_p0661c28║土。眾樂流聲一切世界普雨眾寶。菩提樹東
T16n0674_p0661c29║有菩提池【CL038n0192_p0113b01】王名無垢最上清淨。其池廣大無
T16n0674_p0662a01║量恒河沙三千大千世界微塵等世界之量。
T16n0674_p0662a02║七寶體成八支水滿。閻浮檀金沙遍布其底。
T16n0674_p0662a03║四隅四階眾寶鈿飾。種種寶榻欄楯備設周匝
T16n0674_p0662a04║列布。菩提池中有菩提蓮華王名妙開敷面。
T16n0674_p0662a05║廣大無量恒河沙三千大千世界微塵等世界
T16n0674_p0662a06║之量。其蓮華葉無量俱胝那由他百千種種
T16n0674_p0662a07║七寶莊嚴。柔潤光澤微妙香潔。蓮華臺上
T16n0674_p0662a08║有菩提殿王名無邊莊嚴。高廣無數恒河沙
T16n0674_p0662a09║三千大千世界微塵等世界之量。七寶體成。
T16n0674_p0662a10║勝上妙好神通顯盛。過前寶莊嚴宮億俱胝
T16n0674_p0662a11║倍。譬如螢火而對日輪。寶莊嚴宮對菩提殿
T16n0674_p0662a12║諸光不現。亦復如是。菩提殿王無邊勝妙莊
T16n0674_p0662a13║嚴神通光明熾盛。日月息照無有威色。一切
T16n0674_p0662a14║帝釋梵天淨居天等。光咸隱蔽嚴好不現。菩
T16n0674_p0662a15║提殿中【CL038n0192_p0114a01】有大菩提師子座王。名妙光明不空
T16n0674_p0662a16║蕊嚴。其座之量高廣正等。如無量那由他恒
T16n0674_p0662a17║河沙世界微塵等世界。極妙光色種種七寶
T16n0674_p0662a18║周匝莊嚴。迦尸迦毘陀訶憍奢耶等。微妙天
T16n0674_p0662a19║繒覆垂敷布。釋迦牟尼佛。號無垢光明功德
T16n0674_p0662a20║華離染月照陪盧遮那藏幢毘琉璃場莊嚴圓
T16n0674_p0662a21║光妙相功德聚神通勝藏日月智光王如來。
T16n0674_p0662a22║坐於菩提師子座上。身量大如俱胝百恒河
T16n0674_p0662a23║沙佛土微塵等三千大千世界。體分圓滿。三
T16n0674_p0662a24║十二相八十種好。圓光莊嚴妙髮勝頂無能
T16n0674_p0662a25║見者。微妙顯淨猶如日光入於明鏡。非血肉
T16n0674_p0662a26║骨髓迦羅邏身。至妙清淨光色赫奕如閻浮檀
T16n0674_p0662a27║金。皎潔明徹如毘琉璃帝青等寶。滅除一切
T16n0674_p0662a28║微細習氣。大覺世尊具一切勝一切智師。於
T16n0674_p0662a29║一切法自在無礙。無上度。一切解。最上大悲。
T16n0674_p0662b01║最【CL038n0192_p0114b01】上丈夫。丈夫師子。極盡漏流。金剛之身百
T16n0674_p0662b02║福莊嚴。具佛十力大功德聚四無所畏佛十八
T16n0674_p0662b03║不共法。吼正師子吼。壽量無邊無有衰老。於
T16n0674_p0662b04║清淨土證三菩提。得自真自光。化生無量菩
T16n0674_p0662b05║薩摩訶薩眾供養圍繞。其諸菩薩各各如己色
T16n0674_p0662b06║相資用。於寶池中蓮華之臺寶殿之內眾寶
T16n0674_p0662b07║樹下師子座上。如佛所應莊嚴而現莊嚴。此
T16n0674_p0662b08║佛世界功德莊嚴勝妙清淨。佛身徒眾勝妙
T16n0674_p0662b09║清淨。劫勝清淨。劫名大劫王。其劫限量及莊
T16n0674_p0662b10║嚴量皆不可說。佛土限量如來境界。出過言
T16n0674_p0662b11║語無有處所。如是證三菩提。說名住如來地。
T16n0674_p0662b12║爾時佛告海勝持深遊戲智神通菩薩摩訶薩
T16n0674_p0662b13║言。正士。汝見如來此盛事不。海勝持深遊戲
T16n0674_p0662b14║智神通菩薩言。唯然已見世尊已見。修伽多。
T16n0674_p0662b15║佛言。正士。最勝甚深難識。毘富羅光智【CL038n0192_p0115a01】作如
T16n0674_p0662b16║來初地。佛住此地神通如是。如我今現神通。
T16n0674_p0662b17║其決定願莊嚴功德幟場一蓋音自在威王寶
T16n0674_p0662b18║積陪盧遮那藏勝相起頂髻清淨面阿閦無間
T16n0674_p0662b19║光如來。亦於歡喜世界如是現大神通。天人
T16n0674_p0662b20║敬奉。勝威德蓮華生眾德勝莊嚴摩尼光王
T16n0674_p0662b21║如來。無邊光如來。蓮華開敷宿王神通那伽
T16n0674_p0662b22║自在王如來。寶積如來。如是等佛。及餘現在
T16n0674_p0662b23║當來諸佛。處於勝妙清淨土者。當知皆悉住
T16n0674_p0662b24║於佛地。海勝持深遊戲智神通菩薩白佛言。
T16n0674_p0662b25║世尊。現在當來諸佛。於五濁世成正等覺者。
T16n0674_p0662b26║豈皆不得如來地耶。佛言。正士。諸佛菩薩方
T16n0674_p0662b27║便大悲。見諸眾生深溺三有處無明闇愛網
T16n0674_p0662b28║纏裹邪見顛倒信根虧缺墜於無邊眾苦之內
T16n0674_p0662b29║往來六趣。諸眾生界漂淪無始莫知其本。不
T16n0674_p0662c01║知佛不知佛法不知菩薩法。不【CL038n0192_p0115b01】能如實知出離
T16n0674_p0662c02║道。諸佛菩薩愍此眾生。故以化身現生惡土。
T16n0674_p0662c03║或示滅遷轉。或現處胎生長盛年戲樂遊宮
T16n0674_p0662c04║妓內。或現厭離出修苦行。詣於道場降伏魔
T16n0674_p0662c05║軍證三菩提。勸請說法轉大法輪。摧外道論
T16n0674_p0662c06║制破邪法。趣惡邪者調令歸正。乃至示現短
T16n0674_p0662c07║壽大般涅槃。以三昧力碎身支分猶如芥子。
T16n0674_p0662c08║建立俱胝那由他百千舍利之藏。無量天龍
T16n0674_p0662c09║乃至人非人等。奇特至誠尊重供養。或於教
T16n0674_p0662c10║中出家受法修行。或植成佛之種出生死海。
T16n0674_p0662c11║正士。如是諸佛微妙法性。拔濟無邊阿僧祇
T16n0674_p0662c12║流轉生死苦海眾生。以神通方便示生穢土。
T16n0674_p0662c13║或菩薩神通方便化身。示現菩薩及菩薩眾。
T16n0674_p0662c14║海勝持深遊戲智神通菩薩言。世尊。如來身
T16n0674_p0662c15║有幾佛言。正士。如來身略說有三。謂滿資用
T16n0674_p0662c16║身化身。自性身。世尊。云何如【CL038n0192_p0116a01】來滿資用身。
T16n0674_p0662c17║佛言。正士。汝今見我者。是如來滿資用身。及
T16n0674_p0662c18║餘諸佛於清淨土證三佛陀。現證當證。當知
T16n0674_p0662c19║皆是如來滿資用身。世尊。云何如來化身。佛
T16n0674_p0662c20║言。正士。如力超勇佛。破魔佛。大悲思佛。及
T16n0674_p0662c21║餘諸佛。現於穢土證三佛陀。已證當證。或示
T16n0674_p0662c22║遷逝示眾法住正光像法。乃至示現一切佛
T16n0674_p0662c23║法隱沒滅盡。正士。汝皆勿作實解。何以故。如
T16n0674_p0662c24║是諸法。當知皆為大悲方便如應化現。世尊。
T16n0674_p0662c25║云何如來法身(亦名自性身)。佛言。正士。法身者無
T16n0674_p0662c26║色無現無礙無似無表無住無依無取不滅不
T16n0674_p0662c27║生不可譬喻。如是正士。如來自性之身不可
T16n0674_p0662c28║言說。如來之身是法身智身無等身。無等等
T16n0674_p0662c29║身。陪盧遮那身。虛空身。不斷身。不壞身。無
T16n0674_p0663a01║量身。最上身。真實身。無譬喻身。自性身。世
T16n0674_p0663a02║尊。如來自性身。若無色無現乃【CL038n0192_p0116b01】至不可言說
T16n0674_p0663a03║者。豈非是斷相耶。佛言。正士。於意云何。虛
T16n0674_p0663a04║空界是斷耶是有耶。世尊。虛空界非斷非有。
T16n0674_p0663a05║何以故。虛空界若是斷者。即無無礙作用。若
T16n0674_p0663a06║是有者。即有積聚量色物體。世尊。是故虛空
T16n0674_p0663a07║界非斷非有普遍一切。佛言。正士。善哉善哉。
T16n0674_p0663a08║如是如是。如來自性身非斷非有。所以者何。
T16n0674_p0663a09║正士。如來自性身若是斷者。即無佛出世示
T16n0674_p0663a10║現無量神通作大利益。若是有者。即有積聚
T16n0674_p0663a11║處所可取與。一切婆羅凡夫等無有異。應無前
T16n0674_p0663a12║後同時得佛。是故如來自性之身非斷非有。
T16n0674_p0663a13║與一切眾生作諸佛事。世尊。供養如來自性
T16n0674_p0663a14║身滿資用身化身。何者福大。佛言。正士。若供
T16n0674_p0663a15║養一如來身。即為供養一切如來之身。何以
T16n0674_p0663a16║故。一切光明皆能除闇作照。無有光明與闇
T16n0674_p0663a17║俱者。如是正士。如來諸身隨供【CL038n0192_p0117a01】養者。彼皆善
T16n0674_p0663a18║根廣大滅除一切無明積闇。開照涅槃解脫
T16n0674_p0663a19║之路。一切障闇皆不與俱。世尊。請示如來第
T16n0674_p0663a20║二之地。佛言。正士。汝能見耶。世尊。望得觀
T16n0674_p0663a21║相。於是佛便於一毛孔出無性光。乃至普照
T16n0674_p0663a22║不可言說諸佛國土。無一切色凡所有相皆
T16n0674_p0663a23║悉不現。佛告諸菩薩。汝等今何所見。時諸菩
T16n0674_p0663a24║薩俱白佛言。惟見光明更無所見。佛言。汝等
T16n0674_p0663a25║所見光明其光如何。諸菩薩言。無量恒河沙
T16n0674_p0663a26║俱胝那由他百千佛土微塵等佛土。我等惟
T16n0674_p0663a27║見一普光場。如是語已。佛攝光網諸佛剎土
T16n0674_p0663a28║還復如故。佛告諸菩薩。汝等於如來二地。尚
T16n0674_p0663a29║不能識不能曉了。況能說能見如來三地乃
T16n0674_p0663b01║至十地。諸正士。譬如日月。眾生資其光明以
T16n0674_p0663b02║自生育。由日月流運而有晝夜博叉月歲羅
T16n0674_p0663b03║婆謨忽氣序時節使眾生知。而諸【CL038n0192_p0117b01】眾生但見
T16n0674_p0663b04║日月宮之光相。日月具足色身皆不能見。諸
T16n0674_p0663b05║正士。如是如來應正等覺。養育一切眾生。由
T16n0674_p0663b06║如來故眾生知法善及不善世與出世有漏無
T16n0674_p0663b07║漏。眾生知已如實修行。得渡生死眾苦有野。
T16n0674_p0663b08║而諸眾生皆不能見如來圓滿資用具足身
T16n0674_p0663b09║色。惟見如來大悲神力方便應化。諸正士。當
T16n0674_p0663b10║知如來之地出過一切音聲言語。我今但以
T16n0674_p0663b11║名字說耳。
T16n0674_p0663b12║爾時海勝持深遊戲智神通菩薩白佛言。世
T16n0674_p0663b13║尊。誰能超渡一切惡道。佛言。正士。此入一
T16n0674_p0663b14║切佛境智陪盧遮那藏最勝甚深如來十地證
T16n0674_p0663b15║契大乘法門。若聞聞已深信。信已受持讀誦
T16n0674_p0663b16║書寫為他解說廣宣流布。若但持此法門之
T16n0674_p0663b17║名。斯皆超渡一切惡道眾苦之地。世尊。誰發
T16n0674_p0663b18║菩提心。佛言。正士。受持此法門。乃至但持名
T16n0674_p0663b19║者發菩提心。世尊。誰【CL038n0192_p0118a01】行菩薩行。佛言。正士。
T16n0674_p0663b20║持此法門者行菩薩行。世尊。誰能少勞滿足
T16n0674_p0663b21║六波羅蜜。佛言。正士。持此法門者。世尊。誰
T16n0674_p0663b22║與佛俱。佛言。聞此法門者。世尊。誰能易得授
T16n0674_p0663b23║記。佛言。正士。持此如來深祕密者。世尊。誰
T16n0674_p0663b24║與一切眾生作大導師。佛言。正士。持此如來
T16n0674_p0663b25║藏者。世尊。誰是佛子。佛言。正士。深信此法
T16n0674_p0663b26║門者。世尊。誰得一切菩薩地。佛言。正士。聽
T16n0674_p0663b27║此法門者。世尊。誰得一切佛法。佛言。正士。
T16n0674_p0663b28║供養尊重此法炬者。世尊。誰知聲聞獨覺乘
T16n0674_p0663b29║法而不以其乘度。佛言。正士。修行此正法藏
T16n0674_p0663c01║者。世尊。當何名斯經。云何奉持。佛言。正士。
T16n0674_p0663c02║此法門名證契大乘。亦名入一切佛境智陪
T16n0674_p0663c03║盧遮那藏。當如是持。爾時世尊。而說偈言。
T16n0674_p0663c04║　若欲證悟佛菩提　　無上廣勝真實道
T16n0674_p0663c05║【CL038n0192_p0118b01】　開不思議最上智　　轉聖無漏妙法輪
T16n0674_p0663c06║　欲豎法幟擊法鼓　　耀大法炬吹法螺
T16n0674_p0663c07║　欲以智光破無明　　解脫眾生處覺智
T16n0674_p0663c08║　欲降魔軍供養佛　　最上光明照一切
T16n0674_p0663c09║　世法不著無染智　　為利眾生修淨土
T16n0674_p0663c10║　咸當聽持此寶經　　書寫讀誦廣流布
T16n0674_p0663c11║　宣說思惟佛勝藏　　一切如來深妙地
T16n0674_p0663c12║佛說此經已。海勝持深遊戲智神通菩薩摩
T16n0674_p0663c13║訶薩。并諸菩薩摩訶薩眾。聞佛所說歡喜奉
T16n0674_p0663c14║行。
T16n0674_p0663c15║證契大乘經卷下【○】【○】【○】【○】
