T10n0279_p0105c13║【□】
T10n0279_p0105c14║【□】
T10n0279_p0105c15║【CL025n0084_p0671a01】大方廣佛華嚴經卷第二十
T10n0279_p0105c16║【□】
T10n0279_p0105c17║　　　　于闐國三藏實叉難陀奉　制譯
T10n0279_p0105c18║　　十行品第二十一之二
T10n0279_p0105c19║佛子何等。為菩薩摩訶薩。無著行。佛子。此菩
T10n0279_p0105c20║薩以無著心。於念念中。能入阿僧祇世界。嚴
T10n0279_p0105c21║淨阿僧祇世界。於諸世界。心無所著。往詣阿
T10n0279_p0105c22║僧祇。諸如來所。恭敬禮拜。承事供養。以阿
T10n0279_p0105c23║僧祇華。阿僧祇香。阿僧祇鬘。阿僧祇塗香。末
T10n0279_p0105c24║香。衣服珍寶。幢幡妙蓋。諸莊嚴具。各阿僧
T10n0279_p0105c25║祇。以用供養。如是供養。為究竟無作法故。
T10n0279_p0105c26║為住不思議法故。於念念中。見無數佛。於
T10n0279_p0105c27║諸佛所。心無所著。於諸佛剎。亦無所著。於佛
T10n0279_p0105c28║相好。亦無所著。見佛光明。聽佛說法。亦無所
T10n0279_p0105c29║著。於十方世界。及佛菩薩。所有眾會。亦無
T10n0279_p0106a01║所著。聽佛法已。心生歡喜。志力廣大。能攝能
T10n0279_p0106a02║行。諸菩薩行。【CL025n0084_p0671b01】然於佛法。亦無所著。此菩薩。
T10n0279_p0106a03║於不可說劫。見不可說佛。出興於世。一一佛
T10n0279_p0106a04║所。承事供養。皆悉盡。於不可說劫。心無厭足。
T10n0279_p0106a05║見佛聞法。及見菩薩。眾會莊嚴。皆無所著。
T10n0279_p0106a06║見不淨世界。亦無憎惡。何以故。此菩薩。如
T10n0279_p0106a07║諸佛法。而觀察故。諸佛法中。無垢無淨。無闇
T10n0279_p0106a08║無明。無異無一。無實無妄。無安隱無險難。無
T10n0279_p0106a09║正道無邪道。菩薩如是。深入法界。教化眾生。
T10n0279_p0106a10║而於眾生。不生執著。受持諸法。而於諸法。
T10n0279_p0106a11║不生執著。發菩提心。住於佛住。而於佛住。不
T10n0279_p0106a12║生執著。雖有言說。而於言說。心無所著。入眾
T10n0279_p0106a13║生趣。於眾生趣。心無所著。了知三昧。能入能
T10n0279_p0106a14║住。而於三昧。心無所著。往詣無量諸佛國土。
T10n0279_p0106a15║若入若見。若於中住。而於佛土。心無所著。捨
T10n0279_p0106a16║去之時。亦無顧戀。菩薩摩訶薩。以能如是。無
T10n0279_p0106a17║所著故。於佛法中。心無【CL025n0084_p0672a01】障礙。了佛菩提。證法
T10n0279_p0106a18║毘尼。住佛正教。修菩薩行。住菩薩心。思惟菩
T10n0279_p0106a19║薩解脫之法。於菩薩住處。心無所染。於菩薩
T10n0279_p0106a20║所行。亦無所著。淨菩薩道。受菩薩記。得受記
T10n0279_p0106a21║已。作如是念。凡夫愚癡。無知無見。無信無
T10n0279_p0106a22║解。無聰敏行。頑嚚貪著。流轉生死。不求見
T10n0279_p0106a23║佛。不隨明導。不信調御。迷誤失錯。入於險
T10n0279_p0106a24║道。不敬十力王。不知菩薩恩。戀著住處。聞諸
T10n0279_p0106a25║法空。心大驚怖。遠離正法。住於邪法。捨夷坦
T10n0279_p0106a26║道。入險難道。棄背佛意。隨逐魔意。於諸有
T10n0279_p0106a27║中。堅執不捨。菩薩如是。觀諸眾生。增長大
T10n0279_p0106a28║悲。生諸善根。而無所著。菩薩爾時。復作是
T10n0279_p0106a29║念。我當為一眾生。於十方世界。一一國土。
T10n0279_p0106b01║經不可說不可說劫。教化成熟。如為一眾生。
T10n0279_p0106b02║為一切眾生。皆亦如是。終不以此。而生疲厭。
T10n0279_p0106b03║捨而餘去。又以毛端。遍量法界。於一毛端【CL025n0084_p0672b01】處。
T10n0279_p0106b04║盡不可說不可說劫。教化調伏一切眾生。如
T10n0279_p0106b05║一毛端處。一一毛端處。皆亦如是。乃至不於
T10n0279_p0106b06║一彈指頃。執著於我。起我我所想。於一一毛
T10n0279_p0106b07║端處。盡未來劫。修菩薩行。不著身。不著法。
T10n0279_p0106b08║不著念。不著願。不著三昧。不著觀察。不著寂
T10n0279_p0106b09║定。不著境界。不著教化調伏眾生。亦復不著
T10n0279_p0106b10║入於法界。何以故。菩薩作是念。我應觀一切
T10n0279_p0106b11║法界如幻。諸佛如影。菩薩行如夢。佛說法如
T10n0279_p0106b12║響。一切世間如化。業報所持故。差別身如幻。
T10n0279_p0106b13║行力所起故。一切眾生如心。種種雜染故。一
T10n0279_p0106b14║切法如實際。不可變異故。又作是念。我當盡
T10n0279_p0106b15║虛空遍法界。於十方國土中。行菩薩行。念念
T10n0279_p0106b16║明達。一切佛法。正念現前。無所取著。菩薩如
T10n0279_p0106b17║是。觀身無我。見佛無礙。為化眾生。演說諸
T10n0279_p0106b18║法。令於佛法。發生無量。歡喜淨信。救護一
T10n0279_p0106b19║切。心【CL025n0084_p0673a01】無疲厭。無疲厭故。於一切世界。有
T10n0279_p0106b20║眾生。未成熟。未調伏處。悉詣於彼。方便化
T10n0279_p0106b21║度。其中眾生。種種音聲。種種諸業。種種取
T10n0279_p0106b22║著。種種施設。種種和合。種種流轉。種種所
T10n0279_p0106b23║作。種種境界。種種生。種種沒。以大誓願。安
T10n0279_p0106b24║住其中。而教化之。不令其心。有動有退。亦不
T10n0279_p0106b25║一念。生染著想。何以故。得無所著。無所依
T10n0279_p0106b26║故。自利利他。清淨滿足。是名菩薩摩訶薩。
T10n0279_p0106b27║第七無著行。
T10n0279_p0106b28║佛子。何等為菩薩摩訶薩。難得行。此菩薩。
T10n0279_p0106b29║成就難得善根。難伏善根。最勝善根。不可壞
T10n0279_p0106c01║善根。無能過善根。不思議善根。無盡善根。
T10n0279_p0106c02║自在力善根。大威德善根。與一切佛。同一性
T10n0279_p0106c03║善根。此菩薩。修諸行時。於佛法中。得最勝
T10n0279_p0106c04║解。於佛菩提。得廣大解。於菩薩願。未曾休
T10n0279_p0106c05║息。盡一切劫。心無疲倦。於一切苦。不生厭
T10n0279_p0106c06║離。一切眾魔。所不能動。一【CL025n0084_p0673b01】切諸佛之所護
T10n0279_p0106c07║念。具行一切菩薩苦行。修菩薩行。精勤匪
T10n0279_p0106c08║懈。於大乘願。恒不退轉。是菩薩。安住此難
T10n0279_p0106c09║得行已。於念念中。能轉阿僧祇劫生死。而不
T10n0279_p0106c10║捨菩薩大願。若有眾生。承事供養。乃至見聞。
T10n0279_p0106c11║皆於阿耨多羅三藐三菩提。得不退轉。此菩
T10n0279_p0106c12║薩。雖了眾生非有。而不捨一切眾生界。譬如
T10n0279_p0106c13║船師。不住此岸。不住彼岸。不住中流。而能運
T10n0279_p0106c14║度此岸眾生。至於彼岸。以往返無休息故。菩
T10n0279_p0106c15║薩摩訶薩。亦復如是。不住生死。不住涅槃。亦
T10n0279_p0106c16║復不住生死中流。而能運度此岸眾生。置於
T10n0279_p0106c17║彼岸。安隱無畏。無憂惱處。亦不於眾生數。而
T10n0279_p0106c18║有所著。不捨一眾生。著多眾生。不捨多眾生。
T10n0279_p0106c19║著一眾生。不增眾生界。不減眾生界。不生眾
T10n0279_p0106c20║生界。不滅眾生界。不盡眾生界。不長眾生界。
T10n0279_p0106c21║不分別眾生界。不二眾生界。何以【CL025n0084_p0674a01】故。菩薩深
T10n0279_p0106c22║入眾生界。如法界。眾生界法界。無有二。無二
T10n0279_p0106c23║法中。無增無減。無生無滅。無有無無。無取無
T10n0279_p0106c24║依。無著無二。何以故。菩薩了一切法。法界無
T10n0279_p0106c25║二故。菩薩如是。以善方便。入深法界。住於無
T10n0279_p0106c26║相。以清淨相。莊嚴其身。了法無性。而能分別
T10n0279_p0106c27║一切法相。不取眾生。而能了知眾生之數。不
T10n0279_p0106c28║著世界。而現身佛剎。不分別法。而善入佛法。
T10n0279_p0106c29║深達義理。而廣演言教。了一切法。離欲真際。
T10n0279_p0107a01║而不斷菩薩道。不退菩薩行。常勤修習無盡
T10n0279_p0107a02║之行。自在入於清淨法界。譬如鑽木。以出於
T10n0279_p0107a03║火。火事無量。而火不滅。菩薩如是。化眾生事。
T10n0279_p0107a04║無有窮盡。而在世間。常住不滅。非究竟。非不
T10n0279_p0107a05║究竟。非取。非不取。非依。非無依。非世法。非
T10n0279_p0107a06║佛法。非凡夫。非得果。菩薩成就如是難得心。
T10n0279_p0107a07║修菩薩行時。不說二乘法。不說佛法。【CL025n0084_p0674b01】不說世
T10n0279_p0107a08║間。不說世間法。不說眾生。不說無眾生。不說
T10n0279_p0107a09║垢。不說淨。何以故。菩薩知一切法。無染無
T10n0279_p0107a10║取。不轉不退故。菩薩於如是。寂滅微妙。甚深
T10n0279_p0107a11║最勝法中。修行時。亦不生念。我現修此行。已
T10n0279_p0107a12║修此行。當修此行。不著蘊界處。內世間。外世
T10n0279_p0107a13║間。內外世間。所起大願。諸波羅蜜。及一切法。
T10n0279_p0107a14║皆無所著。何以故。法界中。無有法名。向聲
T10n0279_p0107a15║聞乘。向獨覺乘。無有法名。向菩薩乘。向阿耨
T10n0279_p0107a16║多羅三藐三菩提。無有法名。向凡夫界。無有
T10n0279_p0107a17║法名。向染向淨。向生死向涅槃。何以故。諸法
T10n0279_p0107a18║無二。無不二故。譬如虛空。於十方中。若去來
T10n0279_p0107a19║今。求不可得。然非無虛空。菩薩如是。觀一切
T10n0279_p0107a20║法。皆不可得。然非無一切法。如實無異。不失
T10n0279_p0107a21║所作。普示修行菩薩諸行。不捨大願。調伏眾
T10n0279_p0107a22║生。轉正法輪。不壞因果。亦不違於平等妙【CL025n0084_p0675a01】法。
T10n0279_p0107a23║普與三世。諸如來等。不斷佛種。不壞實相。深
T10n0279_p0107a24║入於法。辯才無盡。聞法不著。至法淵底。善能
T10n0279_p0107a25║開演。心無所畏。不捨佛住。不違世法。普現世
T10n0279_p0107a26║間。而不著世間。菩薩如是。成就難得智慧
T10n0279_p0107a27║心。修習諸行。於三惡趣。拔出眾生。教化
T10n0279_p0107a28║調伏。安置三世。諸佛道中。令不動搖。復作是
T10n0279_p0107a29║念。世間眾生。不知恩報。更相雙對。邪見執
T10n0279_p0107b01║著。迷惑顛倒。愚癡無智。無有信心。隨逐惡
T10n0279_p0107b02║友。起諸惡慧。貪愛無明。種種煩惱。皆悉
T10n0279_p0107b03║充滿。是我所修。菩薩行處。設有知恩。聰明慧
T10n0279_p0107b04║解。及善知識。充滿世間。我不於中。修菩薩
T10n0279_p0107b05║行。何以故。我於眾生。無所適莫。無所冀望。
T10n0279_p0107b06║乃至不求一縷一毫。及以一字。讚美之言。
T10n0279_p0107b07║盡未來劫。修菩薩行。未曾一念。自為於己。但
T10n0279_p0107b08║欲度脫一切眾生。令其清淨。永得出離。何
T10n0279_p0107b09║以故。於眾生中。為明導者。【CL025n0084_p0675b01】法應如是。不取不
T10n0279_p0107b10║求。但為眾生。修菩薩道。令其得至安隱彼岸。
T10n0279_p0107b11║成阿耨多羅三藐三菩提。是名菩薩摩訶薩。
T10n0279_p0107b12║第八難得行。佛子。何等為菩薩摩訶薩。善
T10n0279_p0107b13║法行。此菩薩。為一切世間。天人魔梵。沙門婆
T10n0279_p0107b14║羅門。乾闥婆等。作清涼法池。攝持正法。不斷
T10n0279_p0107b15║佛種。得清淨光明。陀羅尼故。說法授記。辯才
T10n0279_p0107b16║無盡。得具足義。陀羅尼故。義辯無盡。得覺悟
T10n0279_p0107b17║實法。陀羅尼故。法辯無盡。得訓釋言辭。陀
T10n0279_p0107b18║羅尼故。辭辯無盡。得無邊文句。無盡義
T10n0279_p0107b19║無礙門。陀羅尼故。無礙辯無盡。得佛灌頂陀
T10n0279_p0107b20║羅尼。灌其頂故。歡喜辯無盡。得不由他悟。陀
T10n0279_p0107b21║羅尼門故。光明辯無盡。得同辯陀羅尼門故。
T10n0279_p0107b22║同辯無盡。得種種義身。句身文身中。訓釋陀
T10n0279_p0107b23║羅尼門故。訓釋辯無盡。得無邊旋陀羅尼故。
T10n0279_p0107b24║無邊辯無盡。此菩薩。大悲堅固。普攝【CL025n0084_p0676a01】眾生。
T10n0279_p0107b25║於三千大千世界。變身金色。施作佛事。隨諸
T10n0279_p0107b26║眾生。根性欲樂。以廣長舌。於一音中。現無量
T10n0279_p0107b27║音。應時說法。皆令歡喜。假使有不可說。種種
T10n0279_p0107b28║業報。無數眾生。共會一處。其會廣大充滿。不
T10n0279_p0107b29║可說世界。菩薩。於彼眾會中坐是。中眾生。一
T10n0279_p0107c01║一皆有不可說。阿僧祇口。一一口。能出百千
T10n0279_p0107c02║億。那由他音。同時發聲。各別言辭。各別所
T10n0279_p0107c03║問。菩薩於一念中。悉能領受。皆為酬對。令除
T10n0279_p0107c04║疑惑。如一眾會中。於不可說眾會中。悉亦如
T10n0279_p0107c05║是。復次假使一毛端處。念念出不可說不可
T10n0279_p0107c06║說。道場眾會。一切毛端處。皆亦如是。盡未來
T10n0279_p0107c07║劫。彼劫可盡。眾會無盡。是諸眾會。於念念
T10n0279_p0107c08║中。以各別言辭。各別所問。菩薩於一念中。
T10n0279_p0107c09║悉能領受。無怖無怯。無疑無謬。而作是念。設
T10n0279_p0107c10║一切眾生。以如是語業。俱來問我。我為說法。
T10n0279_p0107c11║無【CL025n0084_p0676b01】斷無盡。皆令歡喜。住於善道。復令善解一
T10n0279_p0107c12║切言辭。能為眾生。說種種法。而於言語。無
T10n0279_p0107c13║所分別。假使不可說不可說。種種言辭。而
T10n0279_p0107c14║來問難。一念悉領。一音咸答。普使開悟。無有
T10n0279_p0107c15║遺餘。以得一切智灌頂故。以得無礙藏故。以
T10n0279_p0107c16║得一切法。圓滿光明故。具足一切智智故。佛
T10n0279_p0107c17║子。此菩薩摩訶薩。安住善法行已。能自清淨。
T10n0279_p0107c18║亦能以無所著方便。而普饒益一切眾生。不
T10n0279_p0107c19║見有眾生。得出離者。如於此三千大千世界。
T10n0279_p0107c20║如是乃至於不可說。三千大千世界。變身金
T10n0279_p0107c21║色。妙音具足。於一切法。無所障礙。而作佛
T10n0279_p0107c22║事。佛子。此菩薩摩訶薩。成就十種身。所謂。
T10n0279_p0107c23║入無邊法界。非趣身。滅一切世間故。入無
T10n0279_p0107c24║邊法界。諸趣身。生一切世間故。不生身。住無
T10n0279_p0107c25║生平等法故。不滅身。一切滅言說不可得故。
T10n0279_p0107c26║不實身。得如實【CL025n0084_p0677a01】故。不妄身。隨應現故。不
T10n0279_p0107c27║遷身。離死此生彼故。不壞身。法界性無壞故。
T10n0279_p0107c28║一相身。三世語言道斷故。無相身。善能觀察
T10n0279_p0107c29║法相故。菩薩成就如是十種身。為一切眾生
T10n0279_p0108a01║舍。長養一切善根故。為一切眾生救。令其
T10n0279_p0108a02║得大安隱故。為一切眾生歸。與其作大依處
T10n0279_p0108a03║故。為一切眾生導。令得無上出離故。為一切
T10n0279_p0108a04║眾生師。令入真實法中故。為一切眾生燈。
T10n0279_p0108a05║令其明見業報故。為一切眾生光。令照甚深
T10n0279_p0108a06║妙法故。為一切三世炬。令其曉悟實法故。為
T10n0279_p0108a07║一切世間照。令入光明地中故。為一切諸趣
T10n0279_p0108a08║明。示現如來自在故。佛子。是名菩薩摩訶
T10n0279_p0108a09║薩。第九善法行。菩薩安住此行。為一切眾
T10n0279_p0108a10║生。作清涼法池。能盡一切佛法源故。
T10n0279_p0108a11║佛子。何等為菩薩摩訶薩。真實行。此菩薩。成
T10n0279_p0108a12║就第一誠諦之語。如說能行。如行能說。【CL025n0084_p0677b01】此
T10n0279_p0108a13║菩薩。學三世諸佛真實語。入三世諸佛種性。
T10n0279_p0108a14║與三世諸佛善根同等。得三世諸佛無二語。
T10n0279_p0108a15║隨如來學。智慧成就。此菩薩。成就知眾生。是
T10n0279_p0108a16║處非處智。去來現在業報智。諸根利鈍智。種
T10n0279_p0108a17║種界智。種種解智。一切至處道智。諸禪解脫。
T10n0279_p0108a18║三昧垢淨。起時非時智。一切世界。宿住隨念
T10n0279_p0108a19║智。天眼智。漏盡智。而不捨一切菩薩行。何以
T10n0279_p0108a20║故。欲教化一切眾生悉令清淨故。此菩薩。復
T10n0279_p0108a21║生如是增上心。若我不令一切眾生。住無上
T10n0279_p0108a22║解脫道。而我先成阿耨多羅三藐三菩提者。
T10n0279_p0108a23║則違我本願。是所不應。是故要當。先令一切
T10n0279_p0108a24║眾生。得無上菩提。無餘涅槃。然後成佛。何以
T10n0279_p0108a25║故。非眾生請我發心。我自為眾生。作不請
T10n0279_p0108a26║之友。欲先令一切眾生。滿足善根。成一切
T10n0279_p0108a27║智。是故我為最勝。不著一切世間故。我為最
T10n0279_p0108a28║上。【CL025n0084_p0678a01】住無上調御地故。我為離翳。解眾生無際
T10n0279_p0108a29║故。我為已辦。本願成就故。我為善變化。菩薩
T10n0279_p0108b01║功德莊嚴故。我為善依怙。三世諸佛攝受
T10n0279_p0108b02║故。此菩薩摩訶薩。不捨本願故。得入無上智
T10n0279_p0108b03║慧莊嚴。利益眾生。悉令滿足。隨本誓願。皆得
T10n0279_p0108b04║究竟。於一切法中。智慧自在。令一切眾生。普
T10n0279_p0108b05║得清淨。念念遍遊十方世界。念念普詣不可
T10n0279_p0108b06║說不可說。諸佛國土。念念悉見不可說不可
T10n0279_p0108b07║說諸佛。及佛莊嚴。清淨國土。示現如來。自在
T10n0279_p0108b08║神力。普遍法界。虛空界。此菩薩。現無量身。
T10n0279_p0108b09║普入世間。而無所依。於其身中。現一切剎。一
T10n0279_p0108b10║切眾生。一切諸法。一切諸佛。此菩薩。知眾生
T10n0279_p0108b11║種種想。種種欲。種種解。種種業報。種種善
T10n0279_p0108b12║根。隨其所應。為現其身。而調伏之。觀諸菩薩
T10n0279_p0108b13║如幻。一切法如化。佛出世如影。一切世間如
T10n0279_p0108b14║夢。得義身【CL025n0084_p0678b01】文身無盡藏。正念自在。決定了知
T10n0279_p0108b15║一切諸法。智慧最勝。入一切三昧。真實相。
T10n0279_p0108b16║住一性無二地。菩薩摩訶薩。以諸眾生。皆
T10n0279_p0108b17║著於二。安住大悲。修行如是寂滅之法。得佛
T10n0279_p0108b18║十力。入因陀羅網法界。成就如來。無礙解
T10n0279_p0108b19║脫。人中雄猛。大師子吼。得無所畏。能轉無礙
T10n0279_p0108b20║清淨法輪。得智慧解脫。了知一切世間境
T10n0279_p0108b21║界。絕生死迴流。入智慧大海。為一切眾生。護
T10n0279_p0108b22║持三世諸佛正法。到一切佛法海。實相源底。
T10n0279_p0108b23║菩薩。住此真實行已。一切世間。天人魔梵。沙
T10n0279_p0108b24║門婆羅門。乾闥婆阿脩羅等。有親近者。皆令
T10n0279_p0108b25║開悟。歡喜清淨。是名菩薩摩訶薩。第十真
T10n0279_p0108b26║實行。
T10n0279_p0108b27║爾時。佛神力故。十方各有佛剎。微塵數世界。
T10n0279_p0108b28║六種震動。所謂。動。遍動。等遍動。起。遍起。等
T10n0279_p0108b29║遍起。涌。遍涌。等遍涌。震。遍震。等遍震。
T10n0279_p0108c01║吼。遍吼。等遍吼。擊。遍擊。等遍【CL025n0084_p0679a01】擊。雨天妙華。
T10n0279_p0108c02║天香天末香。天鬘天衣。天寶天莊嚴具。奏天
T10n0279_p0108c03║樂音。放天光明演暢諸天微妙音聲。如此
T10n0279_p0108c04║世界。夜摩天宮。說十行法。所現神變。十方世
T10n0279_p0108c05║界。悉亦如是。復以佛神力故。十方各過十萬
T10n0279_p0108c06║佛剎。微塵數世界外。有十萬佛剎。微塵數菩
T10n0279_p0108c07║薩俱。來詣此土。充滿十方。語功德林菩薩言。
T10n0279_p0108c08║佛子。善哉善哉。善能演說諸菩薩行。我等一
T10n0279_p0108c09║切同名功德林。所住世界。皆名功德幢。彼土
T10n0279_p0108c10║如來。同名普功德。我等佛所。亦說此法。眾會
T10n0279_p0108c11║眷屬。言辭義理。悉亦如是。無有增減。佛子。
T10n0279_p0108c12║我等皆承佛神力。來入此會。為汝作證。十方
T10n0279_p0108c13║世界。悉亦如是。
T10n0279_p0108c14║爾時。功德林菩薩。承佛神力。普觀十方。一切
T10n0279_p0108c15║眾會。暨于法界。欲令佛種性不斷故。欲令菩
T10n0279_p0108c16║薩種性。清淨故。欲令願種性。不退轉故。欲令
T10n0279_p0108c17║行種性。常相續故。欲【CL025n0084_p0679b01】令三世種性。悉平等故。
T10n0279_p0108c18║欲攝三世一切。佛種性故。欲開演所種。諸善
T10n0279_p0108c19║根故。欲觀察一切諸根欲解煩惱習氣。心
T10n0279_p0108c20║行所作故。欲照了一切佛菩提故。而說頌
T10n0279_p0108c21║曰。
T10n0279_p0108c22║　一心敬禮十力尊　　離垢清淨無礙見
T10n0279_p0108c23║　境界深遠無倫匹　　住如虛空道中者
T10n0279_p0108c24║　過去人中諸最勝　　功德無量無所著
T10n0279_p0108c25║　勇猛第一無等倫　　彼離塵者行斯道
T10n0279_p0108c26║　現在十方諸國土　　善能開演第一義
T10n0279_p0108c27║　離諸過惡最清淨　　彼無依者行斯道
T10n0279_p0108c28║　未來所有人師子　　周遍遊行於法界
T10n0279_p0108c29║　已發諸佛大悲心　　彼饒益者行斯道
T10n0279_p0109a01║　三世所有無比尊　　自然除滅愚癡暗
T10n0279_p0109a02║　於一切法皆平等　　彼大力人行此道
T10n0279_p0109a03║　普見無量無邊界　　一切諸有及諸趣
T10n0279_p0109a04║【CL025n0084_p0680a01】　見已其心不分別　　彼無動者行斯道
T10n0279_p0109a05║　法界所有皆明了　　於第一義最清淨
T10n0279_p0109a06║　永破瞋慢及愚癡　　彼功德者行斯道
T10n0279_p0109a07║　於諸眾生善分別　　悉入法界真實性
T10n0279_p0109a08║　自然覺悟不由他　　彼等空者行斯道
T10n0279_p0109a09║　盡空所有諸國土　　悉往說法廣開諭
T10n0279_p0109a10║　所說清淨無能壞　　彼勝牟尼行此道
T10n0279_p0109a11║　具足堅固不退轉　　成就尊重最勝法
T10n0279_p0109a12║　願力無盡到彼岸　　彼善修者所行道
T10n0279_p0109a13║　無量無邊一切地　　廣大甚深妙境界
T10n0279_p0109a14║　悉能知見靡有遺　　彼論師子所行道
T10n0279_p0109a15║　一切句義皆明了　　所有異論悉摧伏
T10n0279_p0109a16║　於法決定無所疑　　彼大牟尼行此道
T10n0279_p0109a17║　遠離世間諸過患　　普與眾生安隱樂
T10n0279_p0109a18║　能為無等大導師　　彼勝德者行斯道
T10n0279_p0109a19║【CL025n0084_p0680b01】　恒以無異施眾生　　普令一切皆欣慶
T10n0279_p0109a20║　其心清淨離染濁　　彼無等者行斯道
T10n0279_p0109a21║　意業清淨極調善　　離諸戲論無口過
T10n0279_p0109a22║　威光圓滿眾所欽　　彼最勝者行斯道
T10n0279_p0109a23║　入真實義到彼岸　　住功德處心永寂
T10n0279_p0109a24║　諸佛護念恒不忘　　彼滅有者行斯道
T10n0279_p0109a25║　遠離於我無惱害　　恒以大音宣正法
T10n0279_p0109a26║　十方國土靡不周　　彼絕譬者行斯道
T10n0279_p0109a27║　檀波羅蜜已成滿　　百福相好所莊嚴
T10n0279_p0109a28║　眾生見者皆欣悅　　彼最勝慧行斯道
T10n0279_p0109a29║　智地甚深難可入　　能以妙慧善安住
T10n0279_p0109b01║　其心究竟不動搖　　彼堅固行行斯道
T10n0279_p0109b02║　法界所有悉能入　　隨所入處咸究竟
T10n0279_p0109b03║　神通自在靡不該　　彼法光明行此道
T10n0279_p0109b04║　諸無等等大牟尼　　勤修三昧無二相
T10n0279_p0109b05║【CL025n0084_p0681a01】　心常在定樂寂靜　　彼普見者行斯道
T10n0279_p0109b06║　微細廣大諸國土　　更相涉入各差別
T10n0279_p0109b07║　如其境界悉了知　　彼智山王行此道
T10n0279_p0109b08║　意常明潔離諸垢　　於三界中無所著
T10n0279_p0109b09║　護持眾戒到彼岸　　此淨心者行斯道
T10n0279_p0109b10║　智慧無邊不可說　　普遍法界虛空界
T10n0279_p0109b11║　善能修學住其中　　彼金剛慧行斯道
T10n0279_p0109b12║　三世一切佛境界　　智慧善入悉周遍
T10n0279_p0109b13║　未嘗暫起疲厭心　　彼最勝者行斯道
T10n0279_p0109b14║　善能分別十力法　　了知一切至處道
T10n0279_p0109b15║　身業無礙得自在　　彼功德身行此道
T10n0279_p0109b16║　十方無量無邊界　　所有一切諸眾生
T10n0279_p0109b17║　我皆救護而不捨　　彼無畏者行斯道
T10n0279_p0109b18║　於諸佛法勤修習　　心常精進不懈倦
T10n0279_p0109b19║　淨治一切諸世間　　彼大龍王行此道
T10n0279_p0109b20║【CL025n0084_p0681b01】　了知眾生根不同　　欲解無量各差別
T10n0279_p0109b21║　種種諸界皆明達　　此普入者行斯道
T10n0279_p0109b22║　十方世界無量剎　　悉往受生無有數
T10n0279_p0109b23║　未曾一念生疲厭　　彼歡喜者行斯道
T10n0279_p0109b24║　普放無量光明網　　照耀一切諸世間
T10n0279_p0109b25║　其光所照入法性　　此善慧者行斯道
T10n0279_p0109b26║　震動十方諸國土　　無量億數那由他
T10n0279_p0109b27║　不令眾生有驚怖　　此利世者所行道
T10n0279_p0109b28║　善解一切語言法　　問難酬對悉究竟
T10n0279_p0109b29║　聰哲辯慧靡不知　　此無畏者所行道
T10n0279_p0109c01║　善解覆仰諸國土　　分別思惟得究竟
T10n0279_p0109c02║　悉使住於無盡地　　此勝慧者所行道
T10n0279_p0109c03║　功德無量那由他　　為求佛道皆修習
T10n0279_p0109c04║　於其一切到彼岸　　此無盡行所行道
T10n0279_p0109c05║　超出世間大論師　　辯才第一師子吼
T10n0279_p0109c06║【CL025n0084_p0682a01】　普使群生到彼岸　　此淨心者所行道
T10n0279_p0109c07║　諸佛灌頂第一法　　已得此法灌其頂
T10n0279_p0109c08║　心恒安住正法門　　彼廣大心行此道
T10n0279_p0109c09║　一切眾生無量別　　了達其心悉周遍
T10n0279_p0109c10║　決定護持佛法藏　　彼如須彌行此道
T10n0279_p0109c11║　能於一一語言中　　普為示現無量音
T10n0279_p0109c12║　令彼眾生隨類解　　此無礙見行斯道
T10n0279_p0109c13║　一切文字語言法　　智皆善入不分別
T10n0279_p0109c14║　住於真實境界中　　此見性者所行道
T10n0279_p0109c15║　安住甚深大法海　　善能印定一切法
T10n0279_p0109c16║　了法無相真實門　　此見實者所行道
T10n0279_p0109c17║　一一佛土皆往詣　　盡於無量無邊劫
T10n0279_p0109c18║　觀察思惟靡暫停　　此匪懈者所行道
T10n0279_p0109c19║　無量無數諸如來　　種種名號各不同
T10n0279_p0109c20║　於一毛端悉明見　　此淨福者所行道
T10n0279_p0109c21║【CL025n0084_p0682b01】　一毛端處見諸佛　　其數無量不可說
T10n0279_p0109c22║　一切法界悉亦然　　彼諸佛子行斯道
T10n0279_p0109c23║　無量無邊無數劫　　於一念中悉明見
T10n0279_p0109c24║　知其修促無定相　　此解脫行所行道
T10n0279_p0109c25║　能令見者無空過　　皆於佛法種因緣
T10n0279_p0109c26║　而於所作心無著　　彼諸最勝所行道
T10n0279_p0109c27║　那由他劫常遇佛　　終不一念生疲厭
T10n0279_p0109c28║　其心歡喜轉更增　　此不空見所行道
T10n0279_p0109c29║　盡於無量無邊劫　　觀察一切眾生界
T10n0279_p0110a01║　未曾見有一眾生　　此堅固士所行道
T10n0279_p0110a02║　修習無邊福智藏　　普作清涼功德池
T10n0279_p0110a03║　利益一切諸群生　　彼第一人行此道
T10n0279_p0110a04║　法界所有諸品類　　普遍虛空無數量
T10n0279_p0110a05║　了彼皆依言說住　　此師子吼所行道
T10n0279_p0110a06║　能於一一三昧中　　普入無數諸三昧
T10n0279_p0110a07║【CL025n0084_p0683a01】　悉至法門幽奧處　　此論月者行斯道
T10n0279_p0110a08║　忍力勤修到彼岸　　能忍最勝寂滅法
T10n0279_p0110a09║　其心平等不動搖　　此無邊智所行道
T10n0279_p0110a10║　於一世界一坐處　　其身不動恒寂然
T10n0279_p0110a11║　而於一切普現身　　彼無邊身行此道
T10n0279_p0110a12║　無量無邊諸國土　　悉令共入一塵中
T10n0279_p0110a13║　普得包容無障礙　　彼無邊思行此道
T10n0279_p0110a14║　了達是處及非處　　於諸力處普能入
T10n0279_p0110a15║　成就如來最上力　　彼第一力所行道
T10n0279_p0110a16║　過去未來現在世　　無量無邊諸業報
T10n0279_p0110a17║　恒以智慧悉了知　　此達解者所行道
T10n0279_p0110a18║　了達世間時非時　　如應調伏諸眾生
T10n0279_p0110a19║　悉順其宜而不失　　此善了者所行道
T10n0279_p0110a20║　善守身語及意業　　恒令依法而修行
T10n0279_p0110a21║　離諸取著降眾魔　　此智心者所行道
T10n0279_p0110a22║【CL025n0084_p0683b01】　於諸法中得善巧　　能入真如平等處
T10n0279_p0110a23║　辯才宣說無有窮　　此佛行者所行道
T10n0279_p0110a24║　陀羅尼門已圓滿　　善能安住無礙藏
T10n0279_p0110a25║　於諸法界悉通達　　此深入者所行道
T10n0279_p0110a26║　三世所有一切佛　　悉與等心同智慧
T10n0279_p0110a27║　一性一相無有殊　　此無礙種所行道
T10n0279_p0110a28║　已決一切愚癡膜　　深入廣大智慧海
T10n0279_p0110a29║　普施眾生清淨眼　　此有目者所行道
T10n0279_p0110b01║　已具一切諸導師　　平等神通無二行
T10n0279_p0110b02║　獲於如來自在力　　此善修者所行道
T10n0279_p0110b03║　遍遊一切諸世間　　普雨無邊妙法雨
T10n0279_p0110b04║　悉令於義得決了　　此法雲者所行道
T10n0279_p0110b05║　能於佛智及解脫　　深生淨信永不退
T10n0279_p0110b06║　以信而生智慧根　　此善學者所行道
T10n0279_p0110b07║　能於一念悉了知　　一切眾生無有餘
T10n0279_p0110b08║【CL025n0084_p0684a01】　了彼眾生心自性　　達無性者所行道
T10n0279_p0110b09║　法界一切諸國土　　悉能化往無有數
T10n0279_p0110b10║　其身最妙絕等倫　　此無比行所行道
T10n0279_p0110b11║　佛剎無邊無有數　　無量諸佛在其中
T10n0279_p0110b12║　菩薩於彼悉現前　　親近供養生尊重
T10n0279_p0110b13║　菩薩能以獨一身　　入於三昧而寂定
T10n0279_p0110b14║　令見其身無有數　　一一皆從三昧起
T10n0279_p0110b15║　菩薩所住最深妙　　所行所作超戲論
T10n0279_p0110b16║　其心清淨常悅樂　　能令眾生悉歡喜
T10n0279_p0110b17║　諸根方便各差別　　能以智慧悉明見
T10n0279_p0110b18║　而了諸根無所依　　調難調者所行道
T10n0279_p0110b19║　能以方便巧分別　　於一切法得自在
T10n0279_p0110b20║　十方世界各不同　　悉在其中作佛事
T10n0279_p0110b21║　諸根微妙行亦然　　能為眾生廣說法
T10n0279_p0110b22║　誰其聞者不欣慶　　此等虛空所行道
T10n0279_p0110b23║【CL025n0084_p0684b01】　智眼清淨無與等　　於一切法悉明見
T10n0279_p0110b24║　如是智慧巧分別　　此無等者所行道
T10n0279_p0110b25║　所有無盡廣大福　　一切修行使究竟
T10n0279_p0110b26║　令諸眾生悉清淨　　此無比者所行道
T10n0279_p0110b27║　普勸修成助道法　　悉令得住方便地
T10n0279_p0110b28║　度脫眾生無有數　　未曾暫起眾生想
T10n0279_p0110b29║　一切機緣悉觀察　　先護彼意令無諍
T10n0279_p0110c01║　普示眾生安隱處　　此方便者所行道
T10n0279_p0110c02║　成就最上第一智　　具足無量無邊智
T10n0279_p0110c03║　於諸四眾無所畏　　此方便智所行道
T10n0279_p0110c04║　一切世界及諸法　　悉能遍入得自在
T10n0279_p0110c05║　亦入一切眾會中　　度脫群生無有數
T10n0279_p0110c06║　十方一切國土中　　擊大法鼓悟群生
T10n0279_p0110c07║　為法施主最無上　　此不滅者所行道
T10n0279_p0110c08║　一身結跏而正坐　　充滿十方無量剎
T10n0279_p0110c09║【CL025n0084_p0685a01】　而令其身不迫隘　　此法身者所行道
T10n0279_p0110c10║　能於一義一文中　　演說無量無邊法
T10n0279_p0110c11║　而其邊際不可得　　此無邊智所行道
T10n0279_p0110c12║　於佛解脫善修學　　得佛智慧無障礙
T10n0279_p0110c13║　成就無畏為世雄　　此方便者所行道
T10n0279_p0110c14║　了知十方世界海　　亦知一切佛剎海
T10n0279_p0110c15║　智海法海悉了知　　眾生見者咸欣慶
T10n0279_p0110c16║　或現入胎及初生　　或現道場成正覺
T10n0279_p0110c17║　如是皆令世間見　　此無邊者所行道
T10n0279_p0110c18║　無量億數國土中　　示現其身入涅槃
T10n0279_p0110c19║　實不捨願歸寂滅　　此雄論者所行道
T10n0279_p0110c20║　堅固微密一妙身　　與佛平等無差別
T10n0279_p0110c21║　隨諸眾生各異見　　一實身者所行道
T10n0279_p0110c22║　法界平等無差別　　具足無量無邊義
T10n0279_p0110c23║　樂觀一相心不移　　三世智者所行道
T10n0279_p0110c24║【CL025n0084_p0685b01】　於諸眾生及佛法　　建立加持悉究竟
T10n0279_p0110c25║　所有持力同於佛　　最上持者行斯道
T10n0279_p0110c26║　神足無礙猶如佛　　天眼無礙最清淨
T10n0279_p0110c27║　耳根無礙善聽聞　　此無礙意所行道
T10n0279_p0110c28║　所有神通皆具足　　隨其智慧悉成就
T10n0279_p0110c29║　善知一切靡所儔　　此賢智者所行道
T10n0279_p0111a01║　其心正定不搖動　　其智廣大無邊際
T10n0279_p0111a02║　所有境界皆明達　　一切見者所行道
T10n0279_p0111a03║　已到一切功德岸　　能隨次第度眾生
T10n0279_p0111a04║　其心畢竟無厭足　　此常勤者所行道
T10n0279_p0111a05║　三世所有諸佛法　　於此一切咸知見
T10n0279_p0111a06║　從於如來種性生　　彼諸佛子行斯道
T10n0279_p0111a07║　隨順言辭已成就　　乖違談論善摧伏
T10n0279_p0111a08║　常能趣向佛菩提　　無邊慧者所行道
T10n0279_p0111a09║　一光照觸無涯限　　十方國土悉充遍
T10n0279_p0111a10║【CL025n0084_p0686a01】　普使世間得大明　　此破闇者所行道
T10n0279_p0111a11║　隨其應見應供養　　為現如來清淨身
T10n0279_p0111a12║　教化眾生百千億　　莊嚴佛剎亦如是
T10n0279_p0111a13║　為令眾生出世間　　一切妙行皆修習
T10n0279_p0111a14║　此行廣大無邊際　　云何而有能知者
T10n0279_p0111a15║　假使分身不可說　　而與法界虛空等
T10n0279_p0111a16║　悉共稱揚彼功德　　百千萬劫無能盡
T10n0279_p0111a17║　菩薩功德無有邊　　一切修行皆具足
T10n0279_p0111a18║　假使無量無邊佛　　於無量劫說不盡
T10n0279_p0111a19║　何況世間天及人　　一切聲聞及緣覺
T10n0279_p0111a20║　能於無量無邊劫　　讚歎稱揚得究竟
T10n0279_p0111a21║【○】【○】【○】大方廣佛華嚴經卷第二十【CL025n0084_p0686b01】
