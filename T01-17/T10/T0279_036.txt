T10n0279_p0189b15║【□】
T10n0279_p0189b16║【□】
T10n0279_p0189b17║【CL026n0084_p0149a01】大方廣佛華嚴經卷第三十六
T10n0279_p0189b18║【□】
T10n0279_p0189b19║　　　　于闐國三藏實叉難陀奉　制譯
T10n0279_p0189b20║　　十地品第二十六之三
T10n0279_p0189b21║　佛子聞此廣大行　　可樂深妙殊勝地
T10n0279_p0189b22║　心皆踊悅大歡喜　　普散眾華供養佛
T10n0279_p0189b23║　演說如是妙法時　　大地海水皆震動
T10n0279_p0189b24║　一切天女咸歡喜　　悉吐妙音同讚歎
T10n0279_p0189b25║　自在天王大欣慶　　雨摩尼寶供養佛
T10n0279_p0189b26║　讚言佛為我出興　　演說第一功德行
T10n0279_p0189b27║　如是智者諸地義　　於百千劫甚難得
T10n0279_p0189b28║　我今忽然而得聞　　菩薩勝行妙法音
T10n0279_p0189b29║　願更演說聰慧者　　後地決定無餘道
T10n0279_p0189c01║　利益一切諸天人　　此諸佛子皆樂聞
T10n0279_p0189c02║　勇猛大心解脫月　　請金剛藏言佛子
T10n0279_p0189c03║　從此轉入第四地　　所有行相願宣說
T10n0279_p0189c04║【CL026n0084_p0149b01】爾時金剛藏菩薩。告解脫月菩薩言。佛子。菩
T10n0279_p0189c05║薩摩訶薩。第三地善清淨已。欲入第四焰慧
T10n0279_p0189c06║地。當修行十法明門。何等為十。所謂觀察眾
T10n0279_p0189c07║生界。觀察法界。觀察世界。觀察虛空界。觀察
T10n0279_p0189c08║識界。觀察欲界。觀察色界。觀察無色界。觀察
T10n0279_p0189c09║廣心信解界。觀察大心信解界。菩薩以此十
T10n0279_p0189c10║法明門。得入第四焰慧地。
T10n0279_p0189c11║佛子。菩薩住此焰慧地。則能以十種智。成熟
T10n0279_p0189c12║法故。得彼內法。生如來家。何等為十。所謂深
T10n0279_p0189c13║心不退故。於三寶中。生淨信。畢竟不壞故。觀
T10n0279_p0189c14║諸行生滅故。觀諸法自性無生故。觀世間成
T10n0279_p0189c15║壞故。觀因業有生故。觀生死涅槃故。觀眾生
T10n0279_p0189c16║國土業故。觀前際後際故。觀無所有盡故。是
T10n0279_p0189c17║為十。佛子。菩薩住此第四地。觀內身循身
T10n0279_p0189c18║觀。勤勇念知。除世間貪憂。觀外身循身觀。勤
T10n0279_p0189c19║勇念知。除世間貪憂。【CL026n0084_p0150a01】觀內外身循身觀。勤
T10n0279_p0189c20║勇念知。除世間貪憂。如是。觀內受外受內外
T10n0279_p0189c21║受循受觀。觀內心外心內外心循心觀。觀內
T10n0279_p0189c22║法外法內外法循法觀。勤勇念知。除世間貪
T10n0279_p0189c23║憂。復次此菩薩。未生諸惡不善法為不生故。
T10n0279_p0189c24║欲生勤精進發心正斷已生諸惡不善法為斷
T10n0279_p0189c25║故。欲生勤精進發心正斷。未生諸善法為生
T10n0279_p0189c26║故。欲生勤精進發心正行。已生諸善法為住
T10n0279_p0189c27║不失故。修令增廣故。欲生勤精進發心正行。
T10n0279_p0189c28║復次此菩薩。修行欲定斷行。成就神足。依止
T10n0279_p0189c29║厭。依止離。依止滅。迴向於捨。修行精進定心
T10n0279_p0190a01║定觀定斷行。成就神足。依止厭。依止離。依止
T10n0279_p0190a02║滅。迴向於捨。復次此菩薩。修行信根。依止
T10n0279_p0190a03║厭。依止離。依止滅。迴向於捨。修行精進根。
T10n0279_p0190a04║念根。定根。慧根。依止厭。依止離。依止滅。迴
T10n0279_p0190a05║向於捨。復次此菩薩。修行信【CL026n0084_p0150b01】力。依止厭。依止
T10n0279_p0190a06║離。依止滅。迴向於捨。修行精進力。念力。定
T10n0279_p0190a07║力。慧力。依止厭。依止離。依止滅。迴向於捨。
T10n0279_p0190a08║復次此菩薩。修行念覺分。依止厭。依止離。依
T10n0279_p0190a09║止滅。迴向於捨。修行擇法覺分。精進覺分。喜
T10n0279_p0190a10║覺分。猗覺分。定覺分。捨覺分。依止厭。依止
T10n0279_p0190a11║離。依止滅。迴向於捨。復次此菩薩。修行正
T10n0279_p0190a12║見。依止厭。依止離。依止滅。迴向於捨。修行
T10n0279_p0190a13║正思惟。正語正業。正命正精進。正念正定。依
T10n0279_p0190a14║止厭。依止離。依止滅。迴向於捨。菩薩修行如
T10n0279_p0190a15║是功德。為不捨一切眾生故。本願所持故。大
T10n0279_p0190a16║悲為首故。大慈成就故。思念一切智智故。成
T10n0279_p0190a17║就莊嚴佛土故。成就如來力無所畏不共佛
T10n0279_p0190a18║法相好音聲悉具足故。求於上上殊勝道故。
T10n0279_p0190a19║隨順所聞甚深佛解脫故。思惟大智善巧方
T10n0279_p0190a20║便故。
T10n0279_p0190a21║佛子。菩薩住此焰慧地。所有身見為【CL026n0084_p0151a01】首。我人
T10n0279_p0190a22║眾生。壽命。蘊界處。所起執著。出沒思惟。觀
T10n0279_p0190a23║察治故。我所故。財物故。著處故。於如是等。
T10n0279_p0190a24║一切皆離。此菩薩。若見業。是如來所訶。煩惱
T10n0279_p0190a25║所染。皆悉捨離。若見業。是順菩薩道。如來所
T10n0279_p0190a26║讚。皆悉修行。
T10n0279_p0190a27║佛子。此菩薩。隨所起方便慧。修習於道及
T10n0279_p0190a28║助道分。如是而得潤澤心。柔軟心。調順心。利
T10n0279_p0190a29║益安樂心。無雜染心。求上上勝法心。求殊勝
T10n0279_p0190b01║智慧心。救一切世間心。恭敬尊德無違教命
T10n0279_p0190b02║心。隨所聞法皆善修行心。此菩薩。知恩知報
T10n0279_p0190b03║恩。心極和善。同住安樂。質直柔軟。無稠林
T10n0279_p0190b04║行。無有我慢。善受教誨。得說者意。此菩薩。
T10n0279_p0190b05║如是忍成就。如是調柔成就。如是寂滅成就。
T10n0279_p0190b06║如是忍調柔寂滅成就。淨治後地業。作意修
T10n0279_p0190b07║行時。得不休息精進。不雜染精進。不退轉精
T10n0279_p0190b08║進。廣大精進。無邊精進。熾然精進。無【CL026n0084_p0151b01】等等
T10n0279_p0190b09║精進。無能壞精進。成熟一切眾生精進。善
T10n0279_p0190b10║分別道非道精進。是菩薩。心界清淨。深心不
T10n0279_p0190b11║失。悟解明利。善根增長。離世垢濁。斷諸疑
T10n0279_p0190b12║惑。明斷具足。喜樂充滿。佛親護念。無量志
T10n0279_p0190b13║樂。皆悉成就。佛子。菩薩住此焰慧地。以願
T10n0279_p0190b14║力故。得見多佛。所謂見多百佛。見多千佛。見
T10n0279_p0190b15║多百千佛。乃至見多百千億那由他佛。皆恭
T10n0279_p0190b16║敬尊重。承事供養。衣服臥具。飲食湯藥。一切
T10n0279_p0190b17║資生。悉以奉施。亦以供養一切眾僧。以此善
T10n0279_p0190b18║根。皆悉迴向阿耨多羅三藐三菩提。於彼佛
T10n0279_p0190b19║所。恭敬聽法。聞已受持。具足修行。復於彼諸
T10n0279_p0190b20║佛法中。出家修道。又更修治。深心信解。經無
T10n0279_p0190b21║量百千億那由他劫。令諸善根。轉復明淨。佛
T10n0279_p0190b22║子。譬如金師鍊治真金。作莊嚴具。餘所有
T10n0279_p0190b23║金。皆不能及。菩薩摩訶薩。亦復如是。住於此
T10n0279_p0190b24║地。所有【CL026n0084_p0152a01】善根。下地善根。所不能及。如摩尼
T10n0279_p0190b25║寶。清淨光輪。能放光明。非諸餘寶之所能及。
T10n0279_p0190b26║風雨等緣。悉不能壞。菩薩摩訶薩。亦復如是。
T10n0279_p0190b27║住於此地。下地菩薩。所不能及。眾魔煩惱。
T10n0279_p0190b28║悉不能壞。此菩薩。於四攝中。同事偏多。十波
T10n0279_p0190b29║羅蜜中。精進偏多。餘非不修。但隨力隨分。佛
T10n0279_p0190c01║子。是名略說菩薩摩訶薩第四焰慧地。菩薩
T10n0279_p0190c02║住此地。多作須夜摩天王。以善方便。能除眾
T10n0279_p0190c03║生身見等惑。令住正見。布施愛語。利行同事。
T10n0279_p0190c04║如是一切諸所作業。皆不離念佛。不離念法。
T10n0279_p0190c05║不離念僧。乃至不離念具足一切種。一切智
T10n0279_p0190c06║智。復作是念。我當於一切眾生中為首。為勝
T10n0279_p0190c07║為殊勝。為妙為微妙。為上為無上。乃至為一
T10n0279_p0190c08║切智智依止者。是菩薩。若發勤精進。於一念
T10n0279_p0190c09║頃。得入億數三昧。得見億數佛。得知億數佛
T10n0279_p0190c10║神力。能動億【CL026n0084_p0152b01】數世界。乃至能示現億數身。一
T10n0279_p0190c11║一身。億數菩薩。以為眷屬。若以菩薩。殊勝願
T10n0279_p0190c12║力。自在示現。過於此數。百劫千劫。乃至百千
T10n0279_p0190c13║億那由他劫。不能數知。爾時金剛藏菩薩。欲
T10n0279_p0190c14║重宣其義。而說頌言。
T10n0279_p0190c15║　菩薩已淨第三地　　次觀眾生世法界
T10n0279_p0190c16║　空界識界及三界　　心解悉了能趣入
T10n0279_p0190c17║　始登焰地增勢力　　生如來家永不退
T10n0279_p0190c18║　於佛法僧信不壞　　觀法無常無有起
T10n0279_p0190c19║　觀世成壞業有生　　生死涅槃剎等業
T10n0279_p0190c20║　觀前後際亦觀盡　　如是修行生佛家
T10n0279_p0190c21║　得是法已增慈愍　　轉更勤修四念處
T10n0279_p0190c22║　身受心法內外觀　　世間貪愛皆除遣
T10n0279_p0190c23║　菩薩修治四勤行　　惡法除滅善增長
T10n0279_p0190c24║　神足根力悉善修　　七覺八道亦如是
T10n0279_p0190c25║【CL026n0084_p0153a01】　為度眾生修彼行　　本願所護慈悲首
T10n0279_p0190c26║　求一切智及佛土　　亦念如來十種力
T10n0279_p0190c27║　四無所畏不共法　　殊特相好深美音
T10n0279_p0190c28║　亦求妙道解脫處　　及大方便修行彼
T10n0279_p0190c29║　身見為首六十二　　我及我所無量種
T10n0279_p0191a01║　蘊界處等諸取著　　此四地中一切離
T10n0279_p0191a02║　如來所訶煩惱行　　以無義利皆除斷
T10n0279_p0191a03║　智者修行清淨業　　為度眾生無不作
T10n0279_p0191a04║　菩薩勤修不懈怠　　即得十心皆具足
T10n0279_p0191a05║　專求佛道無厭倦　　志期受職度眾生
T10n0279_p0191a06║　恭敬尊德修行法　　知恩易誨無慍暴
T10n0279_p0191a07║　捨慢離諂心調柔　　轉更精勤不退轉
T10n0279_p0191a08║　菩薩住此焰慧地　　其心清淨永不失
T10n0279_p0191a09║　悟解決定善增長　　疑網垢濁悉皆離
T10n0279_p0191a10║　此地菩薩人中勝　　供那由他無量佛
T10n0279_p0191a11║【CL026n0084_p0153b01】　聽聞正法亦出家　　不可沮壞如真金
T10n0279_p0191a12║　菩薩住此具功德　　以智方便修行道
T10n0279_p0191a13║　不為眾魔心退轉　　譬如妙寶無能壞
T10n0279_p0191a14║　住此多作焰天王　　於法自在眾所尊
T10n0279_p0191a15║　普化群生除惡見　　專求佛智修善業
T10n0279_p0191a16║　菩薩勤加精進力　　獲三昧等皆億數
T10n0279_p0191a17║　若以願智力所為　　過於此數無能知
T10n0279_p0191a18║　如是菩薩第四地　　所行清淨微妙道
T10n0279_p0191a19║　功德義智共相應　　我為佛子已宣說
T10n0279_p0191a20║【■】　　第五地
T10n0279_p0191a21║　菩薩聞此勝地行　　於法解悟心歡喜
T10n0279_p0191a22║　空中雨華讚歎言　　善哉大士金剛藏
T10n0279_p0191a23║　自在天王與天眾　　聞法踊躍住虛空
T10n0279_p0191a24║　普放種種妙光雲　　供養如來喜充遍
T10n0279_p0191a25║　天諸采女奏天樂　　亦以言辭歌讚佛
T10n0279_p0191a26║　悉以菩薩威神故　　於彼聲中發是言
T10n0279_p0191a27║【CL026n0084_p0154a01】　佛願久遠今乃滿　　佛道久遠今乃得
T10n0279_p0191a28║　釋迦文佛至天宮　　利天人者久乃見
T10n0279_p0191a29║　大海久遠今始動　　佛光久遠今乃放
T10n0279_p0191b01║　眾生久遠始安樂　　大悲音聲久乃聞
T10n0279_p0191b02║　功德彼岸皆已到　　憍慢黑闇皆已滅
T10n0279_p0191b03║　最極清淨如虛空　　不染世法猶蓮華
T10n0279_p0191b04║　大牟尼尊現於世　　譬如須彌出巨海
T10n0279_p0191b05║　供養能盡一切苦　　供養必得諸佛智
T10n0279_p0191b06║　此應供處供無等　　是故歡心供養佛
T10n0279_p0191b07║　如是無量諸天女　　發此言辭稱讚已
T10n0279_p0191b08║　一切恭敬喜充滿　　瞻仰如來默然住
T10n0279_p0191b09║　是時大士解脫月　　復請無畏金剛藏
T10n0279_p0191b10║　第五地中諸行相　　唯願佛子為宣說
T10n0279_p0191b11║爾時金剛藏菩薩。告解脫月菩薩言。佛子。菩
T10n0279_p0191b12║薩摩訶薩。第四地所行道。善圓滿已。欲入第
T10n0279_p0191b13║【CL026n0084_p0154b01】五難勝地。當以十種平等清淨心趣入。何等
T10n0279_p0191b14║為十。所謂於過去佛法平等清淨心。未來佛
T10n0279_p0191b15║法平等清淨心。現在佛法平等清淨心。戒平
T10n0279_p0191b16║等清淨心。心平等清淨心。除見疑悔平等清
T10n0279_p0191b17║淨心。道非道智平等清淨心。修行智見平等
T10n0279_p0191b18║清淨心。於一切菩提分法上上觀察平等清
T10n0279_p0191b19║淨心。教化一切眾生平等清淨心。菩薩摩訶
T10n0279_p0191b20║薩。以此十種平等清淨心。得入菩薩第五地。
T10n0279_p0191b21║佛子。菩薩摩訶薩。住此第五地已。以善修菩
T10n0279_p0191b22║提分法故。善淨深心故。復轉求上勝道故。隨
T10n0279_p0191b23║順真如故。願力所持故。於一切眾生慈愍不
T10n0279_p0191b24║捨故。積集福智助道故。精勤修習不息故。出
T10n0279_p0191b25║生善巧方便故。觀察照明上上地故。受如來
T10n0279_p0191b26║護念故。念智力所持故。得不退轉心。佛子。此
T10n0279_p0191b27║菩薩摩訶薩。如實知此是苦聖諦。此是苦集
T10n0279_p0191b28║【CL026n0084_p0155a01】聖諦。此是苦滅聖諦。此是苦滅道聖諦。善知
T10n0279_p0191b29║俗諦。善知第一義諦。善知相諦。善知差別諦。
T10n0279_p0191c01║善知成立諦。善知事諦。善知生諦。善知盡無
T10n0279_p0191c02║生諦。善知入道智諦。善知一切菩薩地。次第
T10n0279_p0191c03║成就諦。乃至善知如來智成就諦。此菩薩。隨
T10n0279_p0191c04║眾生心樂令歡喜故。知俗諦通達一實相故。
T10n0279_p0191c05║知第一義諦覺法自相共相故。知相諦了諸
T10n0279_p0191c06║法分位差別故。知差別諦善分別蘊界處故。
T10n0279_p0191c07║知成立諦覺身心苦惱故。知事諦覺諸趣生
T10n0279_p0191c08║相續故。知生諦一切熱惱畢竟滅故。知盡無
T10n0279_p0191c09║生智諦出生無二故。知入道智諦正覺一切
T10n0279_p0191c10║行相故。善知一切菩薩地。次第相續成就。乃
T10n0279_p0191c11║至如來智成就諦。以信解智力知。非以究竟
T10n0279_p0191c12║智力知。佛子。此菩薩摩訶薩。得如是諸諦
T10n0279_p0191c13║智已。如實知一切有為法。虛妄詐偽。誑惑愚
T10n0279_p0191c14║夫。【CL026n0084_p0155b01】菩薩爾時。於諸眾生。轉增大悲。生大慈光
T10n0279_p0191c15║明。佛子。此菩薩摩訶薩。得如是智力。不捨一
T10n0279_p0191c16║切眾生。常求佛智。如實觀一切有為行。前
T10n0279_p0191c17║際後際。知從前際無明。有愛故生生死流轉。
T10n0279_p0191c18║於諸蘊宅。不能動出。增長苦聚。無我無壽者。
T10n0279_p0191c19║無養育者。無更數取後趣身者。離我我所。如
T10n0279_p0191c20║前際後際。亦如是。皆無所有。虛妄貪著。斷盡
T10n0279_p0191c21║出離。若有若無。皆如實知。佛子。此菩薩摩訶
T10n0279_p0191c22║薩。復作是念。此諸凡夫。愚癡無智。甚為可
T10n0279_p0191c23║愍。有無數身。已滅。今滅。當滅。如是盡滅。不
T10n0279_p0191c24║能於身而生厭想。轉更增長。機關苦事。隨生
T10n0279_p0191c25║死流。不能還返。於諸蘊宅。不求出離。不知憂
T10n0279_p0191c26║畏四大毒蛇。不能拔出諸慢見箭。不能息滅
T10n0279_p0191c27║貪恚癡火。不能破壞無明黑暗。不能乾竭愛
T10n0279_p0191c28║欲大海。不求十力大聖導師。入魔意稠林。於
T10n0279_p0191c29║生死海中。【CL026n0084_p0156a01】為覺觀波濤之所漂溺。佛子。此菩
T10n0279_p0192a01║薩摩訶薩。復作是念。此諸眾生。受如是苦。孤
T10n0279_p0192a02║窮困迫。無救無依。無洲無舍。無導無目。無明
T10n0279_p0192a03║覆翳。黑暗纏裹。我今為彼一切眾生。修行福
T10n0279_p0192a04║智助道之法。獨一發心。不求伴侶。以是功德。
T10n0279_p0192a05║令諸眾生。畢竟清淨。乃至獲得如來十力。無
T10n0279_p0192a06║礙智慧。佛子。此菩薩摩訶薩。以如是智慧。觀
T10n0279_p0192a07║察所修善根。皆為救護一切眾生。利益一切
T10n0279_p0192a08║眾生。安樂一切眾生。哀愍一切眾生。成就一
T10n0279_p0192a09║切眾生。解脫一切眾生。攝受一切眾生。令一
T10n0279_p0192a10║切眾生。離諸苦惱。令一切眾生。普得清淨。令
T10n0279_p0192a11║一切眾生。悉皆調伏。令一切眾生。入般涅槃。
T10n0279_p0192a12║佛子。菩薩摩訶薩。住此第五難勝地。名為念
T10n0279_p0192a13║者。不忘諸法故。名為智者。能善決了故。名為
T10n0279_p0192a14║有趣者。知經意趣。次第連合故。名為慚愧者。
T10n0279_p0192a15║自護護他【CL026n0084_p0156b01】故。名為堅固者。不捨戒行故。名為
T10n0279_p0192a16║覺者。能觀是處非處故。名為隨智者。不隨於
T10n0279_p0192a17║他故。名為隨慧者。善知義非義句差別故。名
T10n0279_p0192a18║為神通者。善修禪定故。名為方便善巧者。能
T10n0279_p0192a19║隨世行故。名為無厭足者。善集福德故。名為
T10n0279_p0192a20║不休息者。常求智慧故。名為不疲倦者。集大
T10n0279_p0192a21║慈悲故。名為為他勤修者。欲令一切眾生。入
T10n0279_p0192a22║涅槃故。名為勤求不懈者。求如來力無畏不
T10n0279_p0192a23║共法故。名為發意能行者。成就莊嚴佛土故。
T10n0279_p0192a24║名為勤修種種善業者。能具足相好故。名為
T10n0279_p0192a25║常勤修習者。求莊嚴佛身語意故。名為大尊
T10n0279_p0192a26║重恭敬法者。於一切菩薩法師處。如教而行
T10n0279_p0192a27║故。名為心無障礙者。以大方便。常行世間故。
T10n0279_p0192a28║名為日夜遠離餘心者。常樂教化一切眾生
T10n0279_p0192a29║故。佛子。菩薩摩訶薩。如是勤修行時。以布施
T10n0279_p0192b01║教化眾生。【CL026n0084_p0157a01】以愛語利行同事。教化眾生。示現
T10n0279_p0192b02║色身。教化眾生。演說諸法。教化眾生。開示菩
T10n0279_p0192b03║薩行。教化眾生顯示如來大威力。教化眾生。
T10n0279_p0192b04║示生死過患。教化眾生。稱讚如來智慧利益。
T10n0279_p0192b05║教化眾生。現大神通力。教化眾生。以種種方
T10n0279_p0192b06║便行。教化眾生。佛子。此菩薩摩訶薩。能如是
T10n0279_p0192b07║勤方便。教化眾生。心恒相續。趣佛智慧。所作
T10n0279_p0192b08║善根。無有退轉。常勤修學殊勝行法。佛子。此
T10n0279_p0192b09║菩薩摩訶薩。為利益眾生故。世間技藝。靡不
T10n0279_p0192b10║該習。所謂文字算數。圖書印璽。地水火風。種
T10n0279_p0192b11║種諸論。咸所通達。又善方藥。療治諸病。顛狂
T10n0279_p0192b12║乾消。鬼魅蠱毒。悉能除斷。文筆讚詠。歌舞
T10n0279_p0192b13║妓樂。戲笑談說。悉善其事。國城村邑。宮宅
T10n0279_p0192b14║園苑。泉流陂池。草樹花藥。凡所布列。咸得其
T10n0279_p0192b15║宜。金銀摩尼。真珠琉璃。螺貝璧玉。珊瑚等
T10n0279_p0192b16║藏。悉知其處。出以【CL026n0084_p0157b01】示人。日月星宿。鳥鳴地
T10n0279_p0192b17║震。夜夢吉凶。身相休咎。咸善觀察。一無錯
T10n0279_p0192b18║謬。持戒入禪。神通無量。四無色等。及餘一切
T10n0279_p0192b19║世間之事。但於眾生。不為損惱。為利益故。咸
T10n0279_p0192b20║悉開示。漸令安住無上佛法。
T10n0279_p0192b21║佛子。菩薩住是難勝地。以願力故。得見多佛。
T10n0279_p0192b22║所謂見多百佛。見多千佛。見多百千佛。乃至
T10n0279_p0192b23║見多百千億那由他佛。悉恭敬尊重。承事供
T10n0279_p0192b24║養。衣服飲食。臥具湯藥。一切資生。悉以奉
T10n0279_p0192b25║施。亦以供養一切眾僧。以此善根。迴向阿耨
T10n0279_p0192b26║多羅三藐三菩提。於諸佛所。恭敬聽法。聞已
T10n0279_p0192b27║受持。隨力修行。復於彼諸佛法中。而得出家。
T10n0279_p0192b28║既出家已。又更聞法。得陀羅尼。為聞持法師。
T10n0279_p0192b29║住此地中。經於百劫。經於千劫。乃至無量百
T10n0279_p0192c01║千億那由他劫。所有善根。轉更明淨。佛子。譬
T10n0279_p0192c02║如真金。以硨磲磨瑩。轉更明淨。此地菩薩。【CL026n0084_p0158a01】所
T10n0279_p0192c03║有善根。亦復如是。以方便慧。思惟觀察。轉更
T10n0279_p0192c04║明淨。佛子。菩薩住此難勝地。以方便智。成就
T10n0279_p0192c05║功德。下地善根。所不能及。佛子。如日月星
T10n0279_p0192c06║宿。宮殿光明。風力所持。不可沮壞。亦非餘風
T10n0279_p0192c07║所能傾動。此地菩薩。所有善根。亦復如是。以
T10n0279_p0192c08║方便智。隨逐觀察。不可沮壞。亦非一切聲聞
T10n0279_p0192c09║獨覺世間善根所能傾動。此菩薩。十波羅蜜
T10n0279_p0192c10║中。禪波羅蜜偏多。餘非不修。但隨力隨分。佛
T10n0279_p0192c11║子。是名略說菩薩摩訶薩第五難勝地。菩薩
T10n0279_p0192c12║住此地。多作兜率陀天王。於諸眾生。所作自
T10n0279_p0192c13║在。摧伏一切外道邪見。能令眾生。住實諦中。
T10n0279_p0192c14║布施愛語利行同事。如是一切諸所作業。皆
T10n0279_p0192c15║不離念佛。不離念法。不離念僧。乃至不離念
T10n0279_p0192c16║具足一切種。一切智智。復作是念。我當於眾
T10n0279_p0192c17║生中。為首。為勝為殊勝。為妙為微妙。為上為
T10n0279_p0192c18║【CL026n0084_p0158b01】無上。乃至為一切智智依止者。此菩薩。若發
T10n0279_p0192c19║勤精進。於一念頃。得千億三昧。見千億佛。知
T10n0279_p0192c20║千億佛神力。能動千億佛世界。乃至示現千
T10n0279_p0192c21║億身。一一身。示千億菩薩。以為眷屬。若以菩
T10n0279_p0192c22║薩殊勝願力。自在示現。過於此數。百劫千劫。
T10n0279_p0192c23║乃至百千億那由他劫。不能數知。爾時金剛
T10n0279_p0192c24║藏菩薩。欲重宣其義。而說頌曰。
T10n0279_p0192c25║　菩薩四地已清淨　　思惟三世佛平等
T10n0279_p0192c26║　戒心除疑道非道　　如是觀察入五地
T10n0279_p0192c27║　念處為弓根利箭　　正勤為馬神足車
T10n0279_p0192c28║　五力堅鎧破怨敵　　勇健不退入五地
T10n0279_p0192c29║　慚愧為衣覺分鬘　　淨戒為香禪塗香
T10n0279_p0193a01║　智慧方便妙莊嚴　　入總持林三昧苑
T10n0279_p0193a02║　如意為足正念頸　　慈悲為眼智慧牙
T10n0279_p0193a03║　人中師子無我吼　　破煩惱怨入五地
T10n0279_p0193a04║【CL026n0084_p0159a01】　菩薩住此第五地　　轉修勝上清淨道
T10n0279_p0193a05║　志求佛法不退轉　　思念慈悲無厭倦
T10n0279_p0193a06║　積集福智勝功德　　精勤方便觀上地
T10n0279_p0193a07║　佛力所加具念慧　　了知四諦皆如實
T10n0279_p0193a08║　善知世諦勝義諦　　相諦差別成立諦
T10n0279_p0193a09║　事諦生盡及道諦　　乃至如來無礙諦
T10n0279_p0193a10║　如是觀諦雖微妙　　未得無礙勝解脫
T10n0279_p0193a11║　以此能生大功德　　是故超過世智慧
T10n0279_p0193a12║　既觀諦已知有為　　體性虛偽無堅實
T10n0279_p0193a13║　得佛慈愍光明分　　為利眾生求佛智
T10n0279_p0193a14║　觀諸有為先後際　　無明黑闇愛纏縛
T10n0279_p0193a15║　流轉遲迴苦聚中　　無我無人無壽命
T10n0279_p0193a16║　愛取為因受來苦　　欲求邊際不可得
T10n0279_p0193a17║　迷妄漂流無返期　　此等可愍我應度
T10n0279_p0193a18║　蘊宅界蛇諸見箭　　心火猛熾癡闇重
T10n0279_p0193a19║【CL026n0084_p0159b01】　愛河漂轉不暇觀　　苦海淪胥闕明導
T10n0279_p0193a20║　如是知已勤精進　　所作皆為度眾生
T10n0279_p0193a21║　名為有念有慧者　　乃至覺解方便者
T10n0279_p0193a22║　習行福智無厭足　　恭敬多聞不疲倦
T10n0279_p0193a23║　國土相好皆莊嚴　　如是一切為眾生
T10n0279_p0193a24║　為欲教化諸世間　　善知書數印等法
T10n0279_p0193a25║　亦復善解諸方藥　　療治眾病悉令愈
T10n0279_p0193a26║　文詞歌舞皆巧妙　　宮宅園池悉安隱
T10n0279_p0193a27║　寶藏非一咸示人　　利益無量眾生故
T10n0279_p0193a28║　日月星宿地震動　　乃至身相亦觀察
T10n0279_p0193a29║　四禪無色及神通　　為益世間皆顯示
T10n0279_p0193b01║　智者住此難勝地　　供那由佛亦聽法
T10n0279_p0193b02║　如以妙寶磨真金　　所有善根轉明淨
T10n0279_p0193b03║　譬如星宿在虛空　　風力所持無損動
T10n0279_p0193b04║　亦如蓮華不著水　　如是大士行於世
T10n0279_p0193b05║【CL026n0084_p0160a01】　住此多作兜率王　　能摧異道諸邪見
T10n0279_p0193b06║　所修諸善為佛智　　願得十力救眾生
T10n0279_p0193b07║　彼復修行大精進　　即時供養千億佛
T10n0279_p0193b08║　得定動剎亦復然　　願力所作過於是
T10n0279_p0193b09║　如是第五難勝地　　人中最上真實道
T10n0279_p0193b10║　我以種種方便力　　為諸佛子宣說竟
T10n0279_p0193b11║【○】【○】【○】大方廣佛華嚴經卷第三十六【○】【○】【○】【○】【○】【CL026n0084_p0160b01】
