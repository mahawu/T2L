T10n0279_p0434c23║【□】
T10n0279_p0434c24║【□】
T10n0279_p0434c25║【CL027n0084_p0061a01】大方廣佛華嚴經卷第七十九
T10n0279_p0434c26║【□】
T10n0279_p0434c27║　　　　于闐國三藏實叉難陀奉　制譯
T10n0279_p0434c28║　　入法界品第三十九之二十
T10n0279_p0434c29║爾時善財童子。恭敬右遶彌勒菩薩摩訶薩
T10n0279_p0435a01║已。而白之言。唯願大聖。開樓閣門令我得入。
T10n0279_p0435a02║時彌勒菩薩。前詣樓閣。彈指出聲。其門即開。
T10n0279_p0435a03║命善財入。善財心喜。入已還閉。見其樓閣。廣
T10n0279_p0435a04║博無量。同於虛空。阿僧祇寶以為其地。阿僧
T10n0279_p0435a05║祇宮殿。阿僧祇門闥。阿僧祇窗牖。阿僧祇
T10n0279_p0435a06║階陛。阿僧祇欄楯。阿僧祇道路。皆七寶成。阿
T10n0279_p0435a07║僧祇幡。阿僧祇幢。阿僧祇蓋。周迴間列。阿僧
T10n0279_p0435a08║祇眾寶瓔珞。阿僧祇真珠瓔珞。阿僧祇赤
T10n0279_p0435a09║真珠瓔珞。阿僧祇師子珠瓔珞。處處垂下。
T10n0279_p0435a10║阿僧祇半月。阿僧祇繒帶。阿僧祇寶網以為
T10n0279_p0435a11║嚴飾。阿僧祇寶鐸風動成音。散阿僧祇天諸
T10n0279_p0435a12║雜華。懸【CL027n0084_p0061b01】阿僧祇天寶鬘帶。嚴阿僧祇眾寶香
T10n0279_p0435a13║爐。雨阿僧祇細末金屑。懸阿僧祇寶鏡。然
T10n0279_p0435a14║阿僧祇寶燈。布阿僧祇寶衣。列阿僧祇寶帳。
T10n0279_p0435a15║設阿僧祇寶坐。阿僧祇寶繒以敷座上。阿僧
T10n0279_p0435a16║祇閻浮檀金童女像。阿僧祇雜寶諸形像。阿
T10n0279_p0435a17║僧祇妙寶菩薩像。處處充遍。阿僧祇眾鳥出
T10n0279_p0435a18║和雅音。阿僧祇寶優缽羅華。阿僧祇寶波頭
T10n0279_p0435a19║摩華。阿僧祇寶拘物頭華。阿僧祇寶芬陀利
T10n0279_p0435a20║華。以為莊嚴。阿僧祇寶樹次第行列。阿僧
T10n0279_p0435a21║祇摩尼寶放大光明。如是等無量阿僧祇諸
T10n0279_p0435a22║莊嚴具。以為莊嚴。又見其中。有無量百千
T10n0279_p0435a23║諸妙樓閣。一一嚴飾悉如上說。廣博嚴麗。皆
T10n0279_p0435a24║同虛空。不相障礙亦無雜亂。善財童子。於
T10n0279_p0435a25║一處中見一切處。一切諸處悉如是見。爾時
T10n0279_p0435a26║善財童子。見毘盧遮那莊嚴藏樓閣如是種
T10n0279_p0435a27║種不可思議自在【CL027n0084_p0062a01】境界。生大歡喜。踊躍無量。
T10n0279_p0435a28║身心柔軟。離一切想。除一切障。滅一切惑。所
T10n0279_p0435a29║見不忘。所聞能憶。所思不亂。入於無礙解
T10n0279_p0435b01║脫之門。普運其心。普見一切。普申敬禮。纔始
T10n0279_p0435b02║稽首。以彌勒菩薩威神之力。自見其身。遍
T10n0279_p0435b03║在一切諸樓閣中。具見種種不可思議自在
T10n0279_p0435b04║境界。所謂或見彌勒菩薩。初發無上菩提心
T10n0279_p0435b05║時。如是名字。如是種族。如是善友之所開悟。
T10n0279_p0435b06║令其種植如是善根。住如是壽。在如是劫。
T10n0279_p0435b07║值如是佛。處於如是莊嚴剎土。修如是行。發
T10n0279_p0435b08║如是願。彼諸如來如是眾會。如是壽命。經爾
T10n0279_p0435b09║許時。親近供養。悉皆明見。或見彌勒最初
T10n0279_p0435b10║證得慈心三昧。從是已來。號為慈氏。或見彌
T10n0279_p0435b11║勒修諸妙行。成滿一切諸波羅蜜。或見得忍。
T10n0279_p0435b12║或見住地。或見成就清淨國土。或見護持如
T10n0279_p0435b13║來正教。為大法師。得無生忍。【CL027n0084_p0062b01】某時某處。某如
T10n0279_p0435b14║來所。受於無上菩提之記。或見彌勒為轉輪
T10n0279_p0435b15║王勸諸眾生。住十善道。或為護世饒益眾
T10n0279_p0435b16║生。或為釋天呵責五欲。或為焰摩天王讚不
T10n0279_p0435b17║放逸。或為兜率天王稱歎一生菩薩功德。或
T10n0279_p0435b18║為化樂天王。為諸天眾。現諸菩薩。變化莊嚴。
T10n0279_p0435b19║或為他化自在天王。為諸天眾演說一切諸
T10n0279_p0435b20║佛之法。或作魔王說一切法皆悉無常。或為
T10n0279_p0435b21║梵王說諸禪定無量喜樂。或為阿脩羅王入
T10n0279_p0435b22║大智海。了法如幻。為其眾會常演說法。斷除
T10n0279_p0435b23║一切憍慢醉傲。或復見其處閻羅界放大光
T10n0279_p0435b24║明救地獄苦。或見在於餓鬼之處。施諸飲食
T10n0279_p0435b25║濟彼飢渴。或見在於畜生之道。種種方便調
T10n0279_p0435b26║伏眾生。或復見為護世天王眾會說法。或復
T10n0279_p0435b27║見為忉利天王眾會說法。或復見為焰摩天
T10n0279_p0435b28║王眾會說法。或復見為兜率天【CL027n0084_p0063a01】王眾會說法。
T10n0279_p0435b29║或復見為化樂天王眾會說法。或復見為他
T10n0279_p0435c01║化自在天王眾會說法。或復見為大梵王眾
T10n0279_p0435c02║會說法。或復見為龍王眾會說法。或復見為
T10n0279_p0435c03║夜叉羅剎王眾會說法。或復見為乾闥婆緊
T10n0279_p0435c04║那羅王眾會說法。或復見為阿脩羅陀那婆
T10n0279_p0435c05║王眾會說法。或復見為迦樓羅摩睺羅伽王
T10n0279_p0435c06║眾會說法。或復見為其餘一切人非人等眾
T10n0279_p0435c07║會說法。或復見為聲聞眾會說法。或復見為
T10n0279_p0435c08║緣覺眾會說法。或復見為初發心乃至一生
T10n0279_p0435c09║所繫已灌頂者諸菩薩眾。而演說法。或見讚
T10n0279_p0435c10║說初地乃至十地所有功德。或見讚說滿足
T10n0279_p0435c11║一切諸波羅蜜。或見讚說入諸忍門。或見讚
T10n0279_p0435c12║說諸大三昧門。或見讚說甚深解脫門。或見
T10n0279_p0435c13║讚說諸禪三昧神通境界。或見讚說諸菩薩
T10n0279_p0435c14║行。或見讚說諸大誓願。或見與【CL027n0084_p0063b01】諸同行菩薩。
T10n0279_p0435c15║讚說世間資生工巧種種方便利眾生事。或
T10n0279_p0435c16║見與諸一生菩薩。讚說一切佛灌頂門。或見
T10n0279_p0435c17║彌勒於百千年。經行讀誦書寫經卷。勤求觀
T10n0279_p0435c18║察為眾說法。或入諸禪四無量心。或入遍處
T10n0279_p0435c19║及諸解脫。或入三昧以方便力現諸神變。或
T10n0279_p0435c20║見諸菩薩入變化三昧。各於其身一一毛孔。
T10n0279_p0435c21║出於一切變化身雲。或見出天眾身雲。或見
T10n0279_p0435c22║出龍眾身雲。或見出夜叉乾闥婆緊那羅阿
T10n0279_p0435c23║脩羅迦樓羅摩睺羅伽。釋梵護世轉輪聖王
T10n0279_p0435c24║小王王子大臣官屬長者居士身雲。或見出
T10n0279_p0435c25║聲聞緣覺及諸菩薩如來身雲。或見出一切
T10n0279_p0435c26║眾生身雲。或見出妙音讚諸菩薩種種法門。
T10n0279_p0435c27║所謂讚說菩提心功德門。讚說檀波羅蜜乃
T10n0279_p0435c28║至智波羅蜜功德門。讚說諸攝諸禪。諸無量
T10n0279_p0435c29║心。及諸三昧。三摩缽底。諸通諸【CL027n0084_p0064a01】明。總持辯
T10n0279_p0436a01║才。諸諦諸智。止觀解脫。諸緣諸依。諸說法
T10n0279_p0436a02║門。讚說念處正勤。神足根力。七菩提分。八聖
T10n0279_p0436a03║道分。諸聲聞乘。諸獨覺乘。諸菩薩乘。諸地諸
T10n0279_p0436a04║忍。諸行諸願。如是等一切諸功德門。或復於
T10n0279_p0436a05║中。見諸如來大眾圍遶。亦見其佛生處種姓
T10n0279_p0436a06║身形壽命。剎劫名號。說法利益。教住久近。乃
T10n0279_p0436a07║至所有道場眾會。種種不同。悉皆明見。又
T10n0279_p0436a08║復於彼莊嚴藏內諸樓閣中。見一樓閣高廣
T10n0279_p0436a09║嚴飾最上無比。於中悉見三千世界百億四
T10n0279_p0436a10║天下百億兜率陀天。一一皆有彌勒菩薩。降
T10n0279_p0436a11║神誕生。釋梵天王。捧持頂戴。遊行七步。觀察
T10n0279_p0436a12║十方。大師子吼。現為童子。居處宮殿。遊戲園
T10n0279_p0436a13║苑。為一切智。出家苦行。示受乳糜。往詣道
T10n0279_p0436a14║場。降伏諸魔。成等正覺。觀菩提樹。梵王勸
T10n0279_p0436a15║請。轉正法輪。昇天宮殿。而演說法。劫數壽
T10n0279_p0436a16║量。【CL027n0084_p0064b01】眾會莊嚴。所淨國土。所修行願。教化成
T10n0279_p0436a17║熟眾生方便。分布舍利。住持教法。皆悉不同。
T10n0279_p0436a18║爾時善財。自見其身。在彼一切諸如來所。亦
T10n0279_p0436a19║見於彼一切眾會一切佛事。憶持不忘。通達
T10n0279_p0436a20║無礙。復聞一切諸樓閣內。寶網鈴鐸及諸樂
T10n0279_p0436a21║器。皆悉演暢不可思議微妙法音。說種種法。
T10n0279_p0436a22║所謂或說菩薩發菩提心。或說修行波羅蜜
T10n0279_p0436a23║行。或說諸願。或說諸地。或說恭敬供養如來。
T10n0279_p0436a24║或說莊嚴諸佛國土。或說諸佛說法差別。如
T10n0279_p0436a25║上所說一切佛法。悉聞其音敷暢辯了。又聞
T10n0279_p0436a26║某處。有某菩薩。聞某法門。某善知識之所
T10n0279_p0436a27║勸導發菩提心。於某劫某剎。某如來所。某
T10n0279_p0436a28║大眾中。聞於某佛如是功德。發如是心。起
T10n0279_p0436a29║如是願。種於如是廣大善根。經若干劫。修
T10n0279_p0436b01║菩薩行。於爾許時。當成正覺。如是名號。如是
T10n0279_p0436b02║壽量。如是國土。【CL027n0084_p0065a01】具足莊嚴。滿如是願。化如是
T10n0279_p0436b03║眾。如是聲聞菩薩眾會。般涅槃後。正法住
T10n0279_p0436b04║世。經爾許劫。利益如是無量眾生。或聞某處。
T10n0279_p0436b05║有某菩薩。布施持戒。忍辱精進。禪定智慧。修
T10n0279_p0436b06║習如是諸波羅蜜。或聞某處。有某菩薩。為求
T10n0279_p0436b07║法故。棄捨王位及諸珍寶。妻子眷屬手足頭
T10n0279_p0436b08║目。一切身分皆無所吝。或聞某處。有某菩
T10n0279_p0436b09║薩。守護如來所說正法。為大法師。廣行法
T10n0279_p0436b10║施。建法幢。吹法螺。擊法鼓。雨法雨。造佛塔
T10n0279_p0436b11║廟。作佛形像。施諸眾生一切樂具。或聞某
T10n0279_p0436b12║處。有某如來。於某劫中。成等正覺。如是國
T10n0279_p0436b13║土。如是眾會。如是壽命。說如是法。滿如是
T10n0279_p0436b14║願。教化如是無量眾生。善財童子。聞如是等
T10n0279_p0436b15║不可思議微妙法音。身心歡喜。柔軟悅澤。
T10n0279_p0436b16║即得無量諸總持門。諸辯才門。諸禪諸忍。諸
T10n0279_p0436b17║願諸度。諸通諸明。及諸解脫。諸三昧【CL027n0084_p0065b01】門。又見
T10n0279_p0436b18║一切諸寶鏡中種種形像。所謂或見諸佛眾
T10n0279_p0436b19║會道場。或見菩薩眾會道場。或見聲聞眾會
T10n0279_p0436b20║道場。或見緣覺眾會道場。或見淨世界。或
T10n0279_p0436b21║見不淨世界。或見淨不淨世界。或見不淨淨
T10n0279_p0436b22║世界。或見有佛世界。或見無佛世界。或見
T10n0279_p0436b23║小世界。或見中世界。或見大世界。或見因
T10n0279_p0436b24║陀羅網世界。或見覆世界。或見仰世界。或見
T10n0279_p0436b25║平坦世界。或見地獄畜生餓鬼所住世界。或
T10n0279_p0436b26║見天人充滿世界。於如是等諸世界中。見有
T10n0279_p0436b27║無數大菩薩眾。或行或坐。作諸事業。或起大
T10n0279_p0436b28║悲憐愍眾生。或造諸論利益世間。或受或持。
T10n0279_p0436b29║或書或誦。或問或答。三時懺悔。迴向發願。又
T10n0279_p0436c01║見一切諸寶柱中。放摩尼王大光明網。或青
T10n0279_p0436c02║或黃。或赤或白。或玻璃色。或水精色。或帝
T10n0279_p0436c03║青色。或虹霓色。或閻浮檀金色。或作一切
T10n0279_p0436c04║諸光【CL027n0084_p0066a01】明色。又見彼閻浮檀金童女。及眾寶像。
T10n0279_p0436c05║或以其手而執華雲。或執衣雲。或執幢幡。或
T10n0279_p0436c06║執鬘蓋。或持種種塗香末香。或持上妙摩尼
T10n0279_p0436c07║寶網。或垂金鎖。或挂瓔珞。或舉其臂捧莊
T10n0279_p0436c08║嚴具。或低其首垂摩尼冠。曲躬瞻仰目不暫
T10n0279_p0436c09║捨。又見彼真珠瓔珞。常出香水。具八功德。
T10n0279_p0436c10║琉璃瓔珞百千光明。同時照耀。幢幡網蓋如
T10n0279_p0436c11║是等物。一切皆以眾寶莊嚴。又復見彼優缽
T10n0279_p0436c12║羅華。波頭摩華。拘物頭華。芬陀利華。各各生
T10n0279_p0436c13║於無量諸華。或大一手。或長一肘。或復縱
T10n0279_p0436c14║廣猶如車輪。一一華中。皆悉示現種種色像。
T10n0279_p0436c15║以為嚴飾。所謂男色像女色像。童男色像。童
T10n0279_p0436c16║女色像。釋梵護世。天龍夜叉。乾闥婆阿脩
T10n0279_p0436c17║羅。迦樓羅緊那羅。摩睺羅伽。聲聞緣覺。及諸
T10n0279_p0436c18║菩薩。如是一切眾生色像。皆悉合掌曲躬禮
T10n0279_p0436c19║敬。亦見如來結【CL027n0084_p0066b01】跏趺坐。三十二相莊嚴其
T10n0279_p0436c20║身。又復見彼淨琉璃地一一步間。現不思議
T10n0279_p0436c21║種種色像。所謂世界色像。菩薩色像。如來色
T10n0279_p0436c22║像。及諸樓閣莊嚴色像。又於寶樹枝葉華果。
T10n0279_p0436c23║一一事中。悉見種種半身色像。所謂佛半身
T10n0279_p0436c24║色像。菩薩半身色像。天龍夜叉。乃至護世。轉
T10n0279_p0436c25║輪聖王。小王王子。大臣官長。及以四眾半身
T10n0279_p0436c26║色像。其諸色像。或執華鬘。或執瓔珞。或持一
T10n0279_p0436c27║切諸莊嚴具。或有曲躬合掌禮敬。一心瞻仰
T10n0279_p0436c28║目不暫捨。或有讚歎。或入三昧。其身悉以相
T10n0279_p0436c29║好莊嚴。普放種種諸色光明。所謂金色光明。
T10n0279_p0437a01║銀色光明。珊瑚色光明。兜沙羅色光明。帝青
T10n0279_p0437a02║色光明。毘盧遮那寶色光明。一切眾寶色光
T10n0279_p0437a03║明。瞻波迦華色光明。又見諸樓閣半月像中。
T10n0279_p0437a04║出阿僧祇日月星宿種種光明。普照十方。又
T10n0279_p0437a05║見諸樓閣周迴四【CL027n0084_p0067a01】壁。一一步內。一切眾寶以
T10n0279_p0437a06║為莊嚴。一一寶中皆現彌勒曩劫修行。菩
T10n0279_p0437a07║薩道時。或施頭目。或施手足。脣舌牙齒。耳鼻
T10n0279_p0437a08║血肉。皮膚骨髓。乃至爪髮。如是一切悉皆
T10n0279_p0437a09║能捨。妻妾男女。城邑聚落。國土王位。隨其所
T10n0279_p0437a10║須盡皆施與。處牢獄者令得出離。被繫縛者
T10n0279_p0437a11║使其解脫。有疾病者為其救療。入邪徑者示
T10n0279_p0437a12║其正道。或為船師令度大海。或為馬王救護
T10n0279_p0437a13║惡難。或為大仙善說諸論。或為輪王勸修十
T10n0279_p0437a14║善。或為醫王善療眾病。或孝順父母。或親
T10n0279_p0437a15║近善友。或作聲聞。或作緣覺。或作菩薩。或作
T10n0279_p0437a16║如來。教化調伏一切眾生。或為法師奉行佛
T10n0279_p0437a17║教。受持讀誦。如理思惟。立佛支提。作佛形
T10n0279_p0437a18║像。若自供養。若勸於他。塗香散華。恭敬禮
T10n0279_p0437a19║拜。如是等事相續不絕。或見坐於師子之座。
T10n0279_p0437a20║廣演說法。勸諸眾生。安住十善。【CL027n0084_p0067b01】一心歸向佛
T10n0279_p0437a21║法僧寶。受持五戒及八齋戒。出家聽法。受
T10n0279_p0437a22║持讀誦。如理修行。乃至見於彌勒菩薩。百
T10n0279_p0437a23║千億那由他阿僧祇劫。修行諸度一切色像。
T10n0279_p0437a24║又見彌勒曾所承事諸善知識。悉以一切功
T10n0279_p0437a25║德莊嚴。亦見彌勒在彼一一善知識所。親近
T10n0279_p0437a26║供養受行其教。乃至住於灌頂之地。時諸知
T10n0279_p0437a27║識。告善財言。善來童子。汝觀此菩薩不思
T10n0279_p0437a28║議事。莫生疲厭。
T10n0279_p0437a29║爾時善財童子。得不忘失憶念力故。得見十
T10n0279_p0437b01║方清淨眼故。得善觀察無礙智故。得諸菩薩
T10n0279_p0437b02║自在智故。得諸菩薩已。入智地廣大解故。於
T10n0279_p0437b03║一切樓閣一一物中。悉見如是及餘無量不
T10n0279_p0437b04║可思議自在境界諸莊嚴事。譬如有人。於睡
T10n0279_p0437b05║夢中。見種種物。所謂城邑聚落。宮殿園苑。山
T10n0279_p0437b06║林河池。衣服飲食。乃至一切資生之具。或
T10n0279_p0437b07║見自身父母兄弟。內外親【CL027n0084_p0068a01】屬。或見大海須彌
T10n0279_p0437b08║山王。乃至一切諸天宮殿。閻浮提等四天下
T10n0279_p0437b09║事。或見其身形量廣大百千由旬。房舍衣服
T10n0279_p0437b10║悉皆相稱。謂於晝日經無量時不眠不寢受
T10n0279_p0437b11║諸安樂。從睡覺已乃知是夢。而能明記所見
T10n0279_p0437b12║之事。善財童子亦復如是。以彌勒菩薩力所
T10n0279_p0437b13║持故。知三界法皆如夢故。滅諸眾生狹劣
T10n0279_p0437b14║想故。得無障礙廣大解故。住諸菩薩勝境界
T10n0279_p0437b15║故。入不思議方便智故。能見如是自在境界。
T10n0279_p0437b16║譬如有人將欲命終。見隨其業。所受報相。行
T10n0279_p0437b17║惡業者。見於地獄畜生餓鬼。所有一切眾
T10n0279_p0437b18║苦境界。或見獄卒手持兵仗。或瞋或罵。囚
T10n0279_p0437b19║執將去。亦聞號叫悲歎之聲。或見灰河。或見
T10n0279_p0437b20║鑊湯。或見刀山。或見劍樹。種種逼迫受諸
T10n0279_p0437b21║苦惱。作善業者。即見一切諸天宮殿。無量
T10n0279_p0437b22║天眾天諸采女。種種衣服。具足莊嚴。宮【CL027n0084_p0068b01】殿
T10n0279_p0437b23║園林。盡皆妙好。身雖未死。而由業力見如是
T10n0279_p0437b24║事。善財童子亦復如是。以菩薩業不思議力。
T10n0279_p0437b25║得見一切莊嚴境界。譬如有人為鬼所持。見
T10n0279_p0437b26║種種事。隨其所問。悉皆能答。善財童子亦復
T10n0279_p0437b27║如是。菩薩智慧之所持故。見彼一切諸莊嚴
T10n0279_p0437b28║事。若有問者。靡不能答。譬如有人為龍所
T10n0279_p0437b29║持。自謂是龍。入於龍宮。於少時間。自謂已經
T10n0279_p0437c01║日月年載。善財童子亦復如是。以住菩薩智
T10n0279_p0437c02║慧想故。彌勒菩薩所加持故。於少時間謂無
T10n0279_p0437c03║量劫。譬如梵宮名莊嚴藏。於中悉見三千
T10n0279_p0437c04║世界一切諸物。不相雜亂。善財童子亦復
T10n0279_p0437c05║如是。於樓觀中。普見一切莊嚴境界。種種差
T10n0279_p0437c06║別不相雜亂。譬如比丘入遍處定。若行若住
T10n0279_p0437c07║若坐若臥。隨所入定境界現前。善財童子亦
T10n0279_p0437c08║復如是。入於樓觀。一切境界悉皆明了。譬
T10n0279_p0437c09║如有人。【CL027n0084_p0069a01】於虛空中。見乾闥婆城具足莊嚴。悉
T10n0279_p0437c10║分別知無有障礙。譬如夜叉宮殿與人宮殿。
T10n0279_p0437c11║同在一處而不相雜。各隨其業所見不同。譬
T10n0279_p0437c12║如大海於中悉見三千世界一切色像。譬如
T10n0279_p0437c13║幻師以幻力故。現諸幻事種種作業。善財童
T10n0279_p0437c14║子亦復如是。以彌勒菩薩威神力故。及不思
T10n0279_p0437c15║議幻智力故。能以幻智知諸法故。得諸菩薩
T10n0279_p0437c16║自在力故。見樓閣中一切莊嚴。自在境界。
T10n0279_p0437c17║爾時彌勒菩薩摩訶薩。即攝神力。入樓閣中。
T10n0279_p0437c18║彈指作聲。告善財言。善男子起。法性如是。
T10n0279_p0437c19║此是菩薩知諸法智因緣聚集所現之相。如
T10n0279_p0437c20║是自性。如幻如夢。如影如像。悉不成就。爾時
T10n0279_p0437c21║善財。聞彈指聲。從三昧起。彌勒告言。善男
T10n0279_p0437c22║子。汝住菩薩不可思議自在解脫。受諸菩薩
T10n0279_p0437c23║三昧喜樂。能見菩薩神力所持。助道所流。願
T10n0279_p0437c24║智所現。種種上【CL027n0084_p0069b01】妙莊嚴宮殿。見菩薩行。聞菩
T10n0279_p0437c25║薩法。知菩薩德。了如來願。善財白言。唯然
T10n0279_p0437c26║聖者。是善知識。加被憶念威神之力。聖者。此
T10n0279_p0437c27║解脫門。其名何等。彌勒告言。善男子。此解脫
T10n0279_p0437c28║門。名入三世一切境界不忘念智莊嚴藏。善
T10n0279_p0437c29║男子。此解脫門中。有不可說不可說解脫門。
T10n0279_p0438a01║一生菩薩之所能得。善財問言。此莊嚴事。何
T10n0279_p0438a02║處去耶。彌勒答言。於來處去。曰從何處來。曰
T10n0279_p0438a03║從菩薩智慧神力中來。依菩薩智慧神力而
T10n0279_p0438a04║住。無有去處。亦無住處。非集非常。遠離一
T10n0279_p0438a05║切。善男子。如龍王降雨。不從身出不從心出。
T10n0279_p0438a06║無有積集。而非不見。但以龍王心念力故。霈
T10n0279_p0438a07║然洪澍。周遍天下。如是境界不可思議。善男
T10n0279_p0438a08║子。彼莊嚴事亦復如是。不住於內。亦不住
T10n0279_p0438a09║外。而非不見。但由菩薩威神之力。汝善根
T10n0279_p0438a10║力。見如是事。善男子。譬如【CL027n0084_p0070a01】幻師作諸幻事。
T10n0279_p0438a11║無所從來無所至去。雖無來去。以幻力故分
T10n0279_p0438a12║明可見。彼莊嚴事亦復如是。無所從來亦無
T10n0279_p0438a13║所去。雖無來去。然以慣習不可思議幻智力
T10n0279_p0438a14║故。及由往昔大願力故。如是顯現。善財童
T10n0279_p0438a15║子言。大聖。從何處來。彌勒言。善男子。諸菩
T10n0279_p0438a16║薩。無來無去。如是而來。無行無住。如是而
T10n0279_p0438a17║來。無處無著。不沒不生。不住不遷。不動不
T10n0279_p0438a18║起。無戀無著。無業無報。無起無滅。不斷不
T10n0279_p0438a19║常。如是而來。善男子。菩薩。從大悲處來。為
T10n0279_p0438a20║欲調伏諸眾生故。從大慈處來。為欲救護諸
T10n0279_p0438a21║眾生故。從淨戒處來。隨其所樂而受生故。從
T10n0279_p0438a22║大願處來。往昔願力之所持故。從神通處來。
T10n0279_p0438a23║於一切處隨樂現故。從無動搖處來。恒不捨
T10n0279_p0438a24║離一切佛故。從無取捨處來。不役身心使往
T10n0279_p0438a25║來故。從智慧方便處來。隨順一切諸眾生故。
T10n0279_p0438a26║【CL027n0084_p0070b01】從示現變化處來。猶如影像而化現故。然善
T10n0279_p0438a27║男子。汝問於我從何處來者。善男子。我從
T10n0279_p0438a28║生處摩羅提國。而來於此。善男子。彼有聚落
T10n0279_p0438a29║名為房舍。有長者子名瞿波羅。為化其人令
T10n0279_p0438b01║入佛法。而住於彼。又為生處。一切人民。隨所
T10n0279_p0438b02║應化。而為說法。亦為父母及諸眷屬婆羅門
T10n0279_p0438b03║等。演說大乘。令其趣入故。住於彼。而從彼
T10n0279_p0438b04║來。善財童子言。聖者。何者是菩薩生處。答
T10n0279_p0438b05║言。善男子。菩薩有十種生處。何者為十。善男
T10n0279_p0438b06║子。菩提心。是菩薩生處。生菩薩家故。深心。
T10n0279_p0438b07║是菩薩生處。生善知識家故。諸地。是菩薩
T10n0279_p0438b08║生處。生波羅蜜家故。大願。是菩薩生處。生妙
T10n0279_p0438b09║行家故。大悲。是菩薩生處。生四攝家故。如理
T10n0279_p0438b10║觀察。是菩薩生處。生般若波羅蜜家故。大
T10n0279_p0438b11║乘。是菩薩生處。生方便善巧家故。教化眾
T10n0279_p0438b12║生。是菩薩生處。生【CL027n0084_p0071a01】佛家故。智慧方便。是菩薩
T10n0279_p0438b13║生處。生無生法忍家故。修行一切法。是菩
T10n0279_p0438b14║薩生處。生過現未來一切如來家故。善男子。
T10n0279_p0438b15║菩薩摩訶薩。以般若波羅蜜為母。方便善
T10n0279_p0438b16║巧為父。檀波羅蜜為乳母。尸波羅蜜為養
T10n0279_p0438b17║母。忍波羅蜜為莊嚴具。勤波羅蜜為養育
T10n0279_p0438b18║者。禪波羅蜜為澣濯人。善知識為教授師。
T10n0279_p0438b19║一切菩提分為伴侶。一切善法為眷屬。一切
T10n0279_p0438b20║菩薩為兄弟。菩提心為家。如理修行為家法。
T10n0279_p0438b21║諸地為家處。諸忍為家族。大願為家教。滿
T10n0279_p0438b22║足諸行為順家法。勸發大乘為紹家業。法水
T10n0279_p0438b23║灌頂一生所繫菩薩為王太子。成就菩提為
T10n0279_p0438b24║能淨家族。善男子。菩薩如是超凡夫地。入
T10n0279_p0438b25║菩薩位。生如來家。住佛種性。能修諸行。不斷
T10n0279_p0438b26║三寶。善能守護菩薩種族。淨菩薩種。生處
T10n0279_p0438b27║尊勝。無諸過惡。一切世間。天人魔梵。沙【CL027n0084_p0071b01】門婆
T10n0279_p0438b28║羅門。恭敬讚歎。善男子。菩薩摩訶薩。生於如
T10n0279_p0438b29║是尊勝家已。知一切法如影像故。於諸世
T10n0279_p0438c01║間無所惡賤。知一切法如變化故。於諸有趣
T10n0279_p0438c02║無所染著。知一切法無有我故。教化眾生心
T10n0279_p0438c03║無疲厭。以大慈悲為體性故。攝受眾生不覺
T10n0279_p0438c04║勞苦。了達生死猶如夢故。經一切劫而無怖
T10n0279_p0438c05║畏。了知諸蘊皆如幻故。示現受生而無憂
T10n0279_p0438c06║厭。知諸界處同法界故。於諸境界無所壞滅。
T10n0279_p0438c07║知一切想如陽焰故。入於諸趣不生倒惑。達
T10n0279_p0438c08║一切法皆如幻故。入魔境界不起染著。知法
T10n0279_p0438c09║身故。一切煩惱不能欺誑。得自在故。於一
T10n0279_p0438c10║切趣通達無礙。善男子。我身普生一切法界。
T10n0279_p0438c11║等一切眾生差別色相。等一切眾生殊異言
T10n0279_p0438c12║音。等一切眾生種種名號。等一切眾生所樂
T10n0279_p0438c13║威儀隨順世間教化調伏。等一切清淨眾生
T10n0279_p0438c14║示【CL027n0084_p0072a01】現受生。等一切凡夫眾生所作事業。等一
T10n0279_p0438c15║切眾生想。等一切菩薩願。而現其身充滿法
T10n0279_p0438c16║界。善男子。我為化度與我往昔同修諸行。今
T10n0279_p0438c17║時退失菩提心者。亦為教化父母親屬。亦為
T10n0279_p0438c18║教化諸婆羅門。令其離於種族憍慢。得生如
T10n0279_p0438c19║來種性之中。而生於此閻浮提界摩羅提國
T10n0279_p0438c20║拘吒聚落婆羅門家。善男子。我住於此大樓
T10n0279_p0438c21║閣中。隨諸眾生心之所樂。種種方便。教化
T10n0279_p0438c22║調伏。善男子。我為隨順眾生心故。我為成
T10n0279_p0438c23║熟兜率天中同行天故。我為示現菩薩福智。
T10n0279_p0438c24║變化莊嚴。超過一切諸欲界故。令其捨離
T10n0279_p0438c25║諸欲樂故。令知有為皆無常故。令知諸天盛
T10n0279_p0438c26║必衰故。為欲示現將降生時大智法門。與
T10n0279_p0438c27║一生菩薩共談論故。為欲攝化諸同行故。為
T10n0279_p0438c28║欲教化釋迦如來所遣來者。令如蓮華悉開
T10n0279_p0438c29║悟故。於此命【CL027n0084_p0072b01】終。生兜率天。善男子。我願滿
T10n0279_p0439a01║足。成一切智。得菩提時。汝及文殊。俱得見
T10n0279_p0439a02║我。善男子。汝當往詣文殊師利善知識所。而
T10n0279_p0439a03║問之言。菩薩云何學菩薩行。云何而入普賢
T10n0279_p0439a04║行門。云何成就。云何廣大。云何隨順。云何
T10n0279_p0439a05║清淨。云何圓滿。善男子。彼當為汝分別演
T10n0279_p0439a06║說。何以故。文殊師利。所有大願。非餘無量百
T10n0279_p0439a07║千億那由他菩薩之所能有。善男子。文殊師
T10n0279_p0439a08║利童子。其行廣大。其願無邊。出生一切菩薩
T10n0279_p0439a09║功德。無有休息。善男子。文殊師利。常為無量
T10n0279_p0439a10║百千億那由他諸佛母。常為無量百千億那
T10n0279_p0439a11║由他菩薩師。教化成熟一切眾生。名稱普
T10n0279_p0439a12║聞十方世界。常於一切諸佛眾中。為說法師。
T10n0279_p0439a13║一切如來之所讚歎。住甚深智。能如實見
T10n0279_p0439a14║一切諸法。通達一切解脫境界。究竟普賢所
T10n0279_p0439a15║行諸行。善男子。文殊師利童【CL027n0084_p0073a01】子。是汝善知識。
T10n0279_p0439a16║令汝得生如來家。長養一切諸善根。發起一
T10n0279_p0439a17║切助道法。值遇真實善知識。令汝修一切功
T10n0279_p0439a18║德。入一切願網。住一切大願。為汝說一切菩
T10n0279_p0439a19║薩祕密法。現一切菩薩難思行。與汝往昔。同
T10n0279_p0439a20║生同行。是故。善男子。汝應往詣文殊之所莫
T10n0279_p0439a21║生疲厭。文殊師利。當為汝說一切功德。何以
T10n0279_p0439a22║故。汝先所見諸善知識。聞菩薩行。入解脫門。
T10n0279_p0439a23║滿足大願。皆是文殊威神之力。文殊師利。於
T10n0279_p0439a24║一切處。咸得究竟。時善財童子。頂禮其足。遶
T10n0279_p0439a25║無量匝。慇懃瞻仰。辭退而去。
T10n0279_p0439a26║大方廣佛華嚴經卷第七十九【○】【○】【○】【○】【CL027n0084_p0073b01】
