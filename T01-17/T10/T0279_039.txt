T10n0279_p0204c11║【□】
T10n0279_p0204c12║【□】
T10n0279_p0204c13║【□】
T10n0279_p0204c14║【□】
T10n0279_p0204c15║【□】
T10n0279_p0204c16║【CL026n0084_p0194a01】大方廣佛華嚴經卷第三十九
T10n0279_p0204c17║【□】
T10n0279_p0204c18║　　　　于闐國三藏實叉難陀奉　制譯
T10n0279_p0204c19║　　十地品第二十六之六
T10n0279_p0204c20║　淨居天眾那由他　　聞此地中諸勝行
T10n0279_p0204c21║　空中踊躍心歡喜　　悉共虔誠供養佛
T10n0279_p0204c22║　不可思議菩薩眾　　亦在空中大歡喜
T10n0279_p0204c23║　俱然最上悅意香　　普熏眾會令清淨
T10n0279_p0204c24║　自在天王與天眾　　無量億數在虛空
T10n0279_p0204c25║　普散天衣供養佛　　百千萬種繽紛下
T10n0279_p0204c26║　天諸采女無有量　　靡不歡欣供養佛
T10n0279_p0204c27║　各奏種種妙樂音　　悉以此言而讚歎
T10n0279_p0204c28║　佛身安坐一國土　　一切世界悉現身
T10n0279_p0204c29║　身相端嚴無量億　　法界廣大悉充滿
T10n0279_p0205a01║　於一毛孔放光明　　普滅世間煩惱暗
T10n0279_p0205a02║　國土微塵可知數　　此光明數不可測
T10n0279_p0205a03║【CL026n0084_p0194b01】　或見如來具眾相　　轉於無上正法輪
T10n0279_p0205a04║　或見遊行諸佛剎　　或見寂然安不動
T10n0279_p0205a05║　或現住於兜率宮　　或現下生入母胎
T10n0279_p0205a06║　或示住胎或出胎　　悉令無量國中見
T10n0279_p0205a07║　或現出家修世道　　或現道場成正覺
T10n0279_p0205a08║　或現說法或涅槃　　普使十方無不睹
T10n0279_p0205a09║　譬如幻師知幻術　　在於大眾多所作
T10n0279_p0205a10║　如來智慧亦復然　　於世間中普現身
T10n0279_p0205a11║　佛住甚深真法性　　寂滅無相同虛空
T10n0279_p0205a12║　而於第一實義中　　示現種種所行事
T10n0279_p0205a13║　所作利益眾生事　　皆依法性而得有
T10n0279_p0205a14║　相與無相無差別　　入於究竟皆無相
T10n0279_p0205a15║　若有欲得如來智　　應離一切妄分別
T10n0279_p0205a16║　有無通達皆平等　　疾作人天大導師
T10n0279_p0205a17║　無量無邊天女眾　　種種言音稱讚已
T10n0279_p0205a18║【CL026n0084_p0195a01】　身心寂靜共安樂　　瞻仰如來默然住
T10n0279_p0205a19║　即時菩薩解脫月　　知諸眾會咸寂靜
T10n0279_p0205a20║　向金剛藏而請言　　大無畏者真佛子
T10n0279_p0205a21║　從第九地入十地　　所有功德諸行相
T10n0279_p0205a22║　及以神通變化事　　願聰慧者為宣說
T10n0279_p0205a23║爾時金剛藏菩薩摩訶薩。告解脫月菩薩言。
T10n0279_p0205a24║佛子。菩薩摩訶薩。從初地。乃至第九地。以如
T10n0279_p0205a25║是無量智慧。觀察覺了已。善思惟修習。善滿
T10n0279_p0205a26║足白法。集無邊助道法。增長大福德智慧。廣
T10n0279_p0205a27║行大悲。知世界差別。入眾生界稠林。入如來
T10n0279_p0205a28║所行處。隨順如來寂滅行。常觀察如來力無
T10n0279_p0205b01║所畏。不共佛法。名為得一切種一切智智受
T10n0279_p0205b02║職位。佛子。菩薩摩訶薩。以如是智慧。入受職
T10n0279_p0205b03║地已。即得菩薩離垢三昧。入法界差別三昧。
T10n0279_p0205b04║莊嚴道場三昧。一切種華光三昧。海藏三昧。
T10n0279_p0205b05║【CL026n0084_p0195b01】海印三昧。虛空界廣大三昧。觀一切法自性
T10n0279_p0205b06║三昧。知一切眾生心行三昧。一切佛皆現前
T10n0279_p0205b07║三昧。如是等百萬阿僧祇三昧。皆現在前菩
T10n0279_p0205b08║薩於此一切三昧。若入若起。皆得善巧。亦善
T10n0279_p0205b09║了知一切三昧。所作差別。其最後三昧。名受
T10n0279_p0205b10║一切智勝職位。此三昧現在前時。有大寶蓮
T10n0279_p0205b11║華。忽然出生。其華廣大。量等百萬三千大千
T10n0279_p0205b12║世界。以眾妙寶。間錯莊嚴。超過一切世間境
T10n0279_p0205b13║界。出世善根之所生起。知諸法如幻性。眾
T10n0279_p0205b14║行所成。恒放光明。普照法界。非諸天處之所
T10n0279_p0205b15║能有。毘琉璃摩尼寶為莖。栴檀王為臺。碼瑙
T10n0279_p0205b16║為鬚。閻浮檀金為葉。其華常有無量光明。眾
T10n0279_p0205b17║寶為藏。寶網彌覆。十三千大千世界。微塵數
T10n0279_p0205b18║蓮華。以為眷屬。爾時菩薩。坐此華座。身相大
T10n0279_p0205b19║小。正相稱可。無量菩薩。以為眷屬。各坐其
T10n0279_p0205b20║餘蓮【CL026n0084_p0196a01】華之上。周匝圍遶。一一各得百萬三昧。
T10n0279_p0205b21║向大菩薩。一心瞻仰。佛子。此大菩薩。并其眷
T10n0279_p0205b22║屬。坐華座時。所有光明。及以言音。普皆充滿
T10n0279_p0205b23║十方法界。一切世界。咸悉震動。惡趣休息。國
T10n0279_p0205b24║土嚴淨。同行菩薩。靡不來集。人天音樂。同時
T10n0279_p0205b25║發聲。所有眾生。悉得安樂。以不思議供養之
T10n0279_p0205b26║具。供一切佛。諸佛眾會。悉皆顯現。佛子。此
T10n0279_p0205b27║菩薩。坐彼大蓮華座時。於兩足下。放百萬阿
T10n0279_p0205b28║僧祇光明。普照十方諸大地獄。滅眾生苦。於
T10n0279_p0205c01║兩膝輪。放百萬阿僧祇光明。普照十方諸畜
T10n0279_p0205c02║生趣。滅眾生苦。於臍輪中。放百萬阿僧祇光
T10n0279_p0205c03║明。普照十方閻羅王界。滅眾生苦。從左右脅。
T10n0279_p0205c04║放百萬阿僧祇光明。普照十方一切人趣。滅
T10n0279_p0205c05║眾生苦。從兩手中。放百萬阿僧祇光明。普照
T10n0279_p0205c06║十方一切諸天。及阿脩羅。所有宮殿。從兩肩
T10n0279_p0205c07║上。放百【CL026n0084_p0196b01】萬阿僧祇光明。普照十方一切聲聞。
T10n0279_p0205c08║從其項背。放百萬阿僧祇光明。普照十方辟
T10n0279_p0205c09║支佛身。從其面門。放百萬阿僧祇光明。普照
T10n0279_p0205c10║十方初始發心。乃至九地。諸菩薩身。從兩眉
T10n0279_p0205c11║間。放百萬阿僧祇光明。普照十方受職菩薩。
T10n0279_p0205c12║令魔宮殿。悉皆不現。從其頂上。放百萬阿僧
T10n0279_p0205c13║祇。三千大千世界。微塵數光明。普照十方一
T10n0279_p0205c14║切世界。諸佛如來。道場眾會。右遶十匝。住虛
T10n0279_p0205c15║空中。成光明網。名熾然光明。發起種種諸供
T10n0279_p0205c16║養事。供養於佛。餘諸菩薩從初發心。乃至九
T10n0279_p0205c17║地。所有供養。而比於此。百分不及一。乃至算
T10n0279_p0205c18║數譬諭。所不能及。其光明網。普於十方一
T10n0279_p0205c19║一如來。眾會之前。雨眾妙香。華鬘衣服。幢幡
T10n0279_p0205c20║寶蓋。諸摩尼等。莊嚴之具。以為供養。皆從出
T10n0279_p0205c21║世善根所生。超過一切世間境界。若有眾生。
T10n0279_p0205c22║見知此者。【CL026n0084_p0197a01】皆於阿耨多羅三藐三菩提。得不
T10n0279_p0205c23║退轉。佛子。此大光明。作於如是供養事畢。復
T10n0279_p0205c24║遶十方一切世界。一一諸佛。道場眾會。經十
T10n0279_p0205c25║匝已。從諸如來足下而入。爾時諸佛。及諸菩
T10n0279_p0205c26║薩。知某世界中。某菩薩摩訶薩。能行如是廣
T10n0279_p0205c27║大之行。到受職位。佛子。是時十方。無量無
T10n0279_p0205c28║邊。乃至九地。諸菩薩眾。皆來圍遶。恭敬供
T10n0279_p0206a01║養。一心觀察。正觀察時。其諸菩薩。即各獲得
T10n0279_p0206a02║十千三昧。當爾之時。十方所有。受職菩薩。皆
T10n0279_p0206a03║於金剛莊嚴。臆德相中。出大光明。名能壞魔
T10n0279_p0206a04║怨。百萬阿僧祇光明。以為眷屬。普照十方。現
T10n0279_p0206a05║於無量。神通變化。作是事已。而來入此菩薩
T10n0279_p0206a06║摩訶薩。金剛莊嚴。臆德相中。其光入已。令此
T10n0279_p0206a07║菩薩。所有智慧。勢力增長。過百千倍。
T10n0279_p0206a08║爾時十方一切諸佛。從眉間出清淨光明。名
T10n0279_p0206a09║增益一切智神通。無數【CL026n0084_p0197b01】光明。以為眷屬。普照
T10n0279_p0206a10║十方一切世界。右遶十匝。示現如來。廣大自
T10n0279_p0206a11║在。開悟無量。百千億那由他。諸菩薩眾。周遍
T10n0279_p0206a12║震動一切佛剎。滅除一切諸惡道苦。隱蔽一
T10n0279_p0206a13║切諸魔宮殿。示一切佛。得菩提處。道場眾會。
T10n0279_p0206a14║莊嚴威德。如是普照盡虛空遍法界。一切世
T10n0279_p0206a15║界已而來至此菩薩會上。周匝右遶。示現種
T10n0279_p0206a16║種莊嚴之事。現是事已。從大菩薩頂上而入。
T10n0279_p0206a17║其眷屬光明。亦各入彼諸菩薩頂。當爾之時。
T10n0279_p0206a18║此菩薩。得先所未得百萬三昧。各為已得受
T10n0279_p0206a19║職之位。入佛境界。具足十力。墮在佛數。佛
T10n0279_p0206a20║子。如轉輪聖王所生太子。母是正后。身相具
T10n0279_p0206a21║足。其轉輪王。令此太子。坐白象寶妙金之
T10n0279_p0206a22║座。張大網幔。建大幢幡。然香散花。奏諸音
T10n0279_p0206a23║樂。取四大海水。置金瓶內。王執此瓶。灌太子
T10n0279_p0206a24║頂。是時即名受王職位。墮在灌【CL026n0084_p0198a01】頂剎利王數。
T10n0279_p0206a25║即能具足。行十善道。亦得名為轉輪聖王。菩
T10n0279_p0206a26║薩受職。亦復如是。諸佛智水。灌其頂故。名為
T10n0279_p0206a27║受職。具足如來十種力故。墮在佛數。佛子。是
T10n0279_p0206a28║名菩薩受大智職。菩薩以此大智職故。能行
T10n0279_p0206a29║無量。百千萬億那由他。難行之行。增長無量
T10n0279_p0206b01║智慧功德。名為安住法雲地。
T10n0279_p0206b02║佛子。菩薩摩訶薩。住此法雲地。如實知欲界
T10n0279_p0206b03║集。色界集。無色界集。世界集。法界集。有為
T10n0279_p0206b04║界集。無為界集。眾生界集。識界集。虛空界
T10n0279_p0206b05║集。涅槃界集。此菩薩。如實知諸見煩惱行集。
T10n0279_p0206b06║知世界成壞集。知聲聞行集。辟支佛行集。菩
T10n0279_p0206b07║薩行集。如來力無所畏。色身法身集。一切種
T10n0279_p0206b08║一切智智集。示得菩提轉法輪集。入一切法
T10n0279_p0206b09║分別決定智集。舉要言之。以一切智。知一切
T10n0279_p0206b10║集。佛子。此菩薩摩訶薩。以如是上上覺慧。
T10n0279_p0206b11║如實知眾【CL026n0084_p0198b01】生業化。煩惱化。諸見化。世界化。法
T10n0279_p0206b12║界化。聲聞化。辟支佛化。菩薩化。如來化。一
T10n0279_p0206b13║切分別無分別化。如是等。皆如實知。又如實
T10n0279_p0206b14║知佛持。法持。僧持。業持。煩惱持。時持。願持。
T10n0279_p0206b15║供養持。行持。劫持。智持。如是等。皆如實知。
T10n0279_p0206b16║又如實知諸佛如來入微細智。所謂修行微
T10n0279_p0206b17║細智。命終微細智。受生微細智。出家微細智。
T10n0279_p0206b18║現神通微細智。成正覺微細智。轉法輪微細
T10n0279_p0206b19║智。住壽命微細智。般涅槃微細智。教法住微
T10n0279_p0206b20║細智。如是等。皆如實知。又入如來祕密處。所
T10n0279_p0206b21║謂身祕密。語祕密。心祕密。時非時思量祕密。
T10n0279_p0206b22║授菩薩記祕密。攝眾生祕密。種種乘祕密。一
T10n0279_p0206b23║切眾生根行差別祕密。業所作祕密。得菩提
T10n0279_p0206b24║行祕密。如是等。皆如實知。又知諸佛所有入
T10n0279_p0206b25║劫智。所謂一劫入阿僧祇劫。阿僧祇劫入一
T10n0279_p0206b26║劫。有數劫入無數【CL026n0084_p0199a01】劫。無數劫入有數劫。一念
T10n0279_p0206b27║入劫。劫入一念。劫入非劫。非劫入劫。有佛劫
T10n0279_p0206b28║入無佛劫。無佛劫入有佛劫。過去未來劫入
T10n0279_p0206b29║現在劫。現在劫入過去未來劫。過去劫入未
T10n0279_p0206c01║來劫。未來劫入過去劫。長劫入短劫。短劫入
T10n0279_p0206c02║長劫。如是等。皆如實知。又知如來諸所入智。
T10n0279_p0206c03║所謂入毛道智。入微塵智。入國土身正覺智。
T10n0279_p0206c04║入眾生身正覺智。入眾生心正覺智。入眾生
T10n0279_p0206c05║行正覺智。入隨順一切處正覺智。入示現遍
T10n0279_p0206c06║行智。入示現順行智。入示現逆行智。入示現
T10n0279_p0206c07║思議不思議。世間了知不了知行智。入示現
T10n0279_p0206c08║聲聞智。辟支佛智。菩薩行如來行智。佛子。一
T10n0279_p0206c09║切諸佛。所有智慧。廣大無量。此地菩薩。皆
T10n0279_p0206c10║能得入。
T10n0279_p0206c11║佛子。菩薩摩訶薩。住此地。即得菩薩不思議
T10n0279_p0206c12║解脫。無障礙解脫。淨觀察解脫。普照明解脫。
T10n0279_p0206c13║如來藏解脫。【CL026n0084_p0199b01】隨順無礙輪解脫。通達三世解
T10n0279_p0206c14║脫。法界藏解脫。解脫光明輪解脫。無餘境
T10n0279_p0206c15║界解脫。此十為首。有無量百千阿僧祇解脫
T10n0279_p0206c16║門。皆於此第十地中得。如是乃至無量百千
T10n0279_p0206c17║阿僧祇三昧門。無量百千阿僧祇陀羅尼門。
T10n0279_p0206c18║無量百千阿僧祇神通門。皆悉成就。
T10n0279_p0206c19║佛子。此菩薩摩訶薩。通達如是智慧。隨順無
T10n0279_p0206c20║量菩提。成就善巧念力。十方無量諸佛所有。
T10n0279_p0206c21║無量大法明。大法照。大法雨。於一念頃。皆能
T10n0279_p0206c22║安能受。能攝能持。譬如娑伽羅龍王。所澍大
T10n0279_p0206c23║雨。唯除大海。餘一切處。皆不能安。不能受。不
T10n0279_p0206c24║能攝。不能持。如來祕密藏。大法明。大法照。
T10n0279_p0206c25║大法雨。亦復如是。唯除第十地菩薩。餘一切
T10n0279_p0206c26║眾生。聲聞獨覺。乃至第九地菩薩。皆不能安。
T10n0279_p0206c27║不能受。不能攝。不能持。佛子譬如大海。能安
T10n0279_p0206c28║能受。能攝能持。一大龍王。所澍【CL026n0084_p0200a01】大雨。若二若
T10n0279_p0206c29║三。乃至無量諸龍王雨。於一念間。一時澍下。
T10n0279_p0207a01║皆能安能受。能攝能持。何以故。以是無量。廣
T10n0279_p0207a02║大器故。住法雲地菩薩。亦復如是。能安能受。
T10n0279_p0207a03║能攝能持。一佛法明。法照法雨。若二若三。乃
T10n0279_p0207a04║至無量。於一念頃。一時演說。悉亦如是。是故
T10n0279_p0207a05║此地。名為法雲。解脫月菩薩言。佛子。此地菩
T10n0279_p0207a06║薩。於一念間。能於幾如來所。安受攝持。大法
T10n0279_p0207a07║明。大法照。大法雨。金剛藏菩薩言。佛子。不
T10n0279_p0207a08║可以算數能知。我當為汝。說其譬諭。佛子。
T10n0279_p0207a09║譬如十方。各有十不可說百千億那由他佛
T10n0279_p0207a10║剎微塵數世界。其世界中。一一眾生。皆得聞
T10n0279_p0207a11║持陀羅尼。為佛侍者。聲聞眾中。多聞第一。如
T10n0279_p0207a12║金剛蓮華上佛所。大勝比丘。然一眾生。所受
T10n0279_p0207a13║之法。餘不重受。佛子。於汝意云何。此諸眾
T10n0279_p0207a14║生。所受之法。為有量耶。為無量耶。解脫【CL026n0084_p0200b01】月
T10n0279_p0207a15║菩薩言。其數甚多。無量無邊。金剛藏菩薩言。
T10n0279_p0207a16║佛子。我為汝說。令汝得解。佛子。此法雲地菩
T10n0279_p0207a17║薩。於一佛所。一念之頃。所安所受。所攝所
T10n0279_p0207a18║持。大法明。大法照。大法雨。三世法藏。前爾
T10n0279_p0207a19║所世界。一切眾生。所聞持法。於此。百分不及
T10n0279_p0207a20║一。乃至譬諭。亦不能及。如一佛所。如是十
T10n0279_p0207a21║方。如前所說爾所世界微塵數佛。復過此數。
T10n0279_p0207a22║無量無邊。於彼一一諸如來所。所有法明。法
T10n0279_p0207a23║照法雨。三世法藏。皆能安能受。能攝能持。是
T10n0279_p0207a24║故此地。名為法雲。佛子。此地菩薩。以自願力。
T10n0279_p0207a25║起大悲雲。震大法雷。通明無畏。以為電光。福
T10n0279_p0207a26║德智慧。而為密雲。現種種身。周旋往返。於
T10n0279_p0207a27║一念頃。普遍十方百千億那由他世界微塵
T10n0279_p0207a28║數國土。演說大法。摧伏魔怨。復過此數。於無
T10n0279_p0207a29║量百千億那由他世界。微塵數國土。隨諸眾
T10n0279_p0207b01║生心之【CL026n0084_p0201a01】所樂。澍甘露雨。滅除一切眾惑塵焰。
T10n0279_p0207b02║是故此地。名為法雲。佛子。此地菩薩。於一世
T10n0279_p0207b03║界。從兜率天下。乃至涅槃。隨所應度眾生心。
T10n0279_p0207b04║而現佛事。若二若三。乃至如上。微塵數國土。
T10n0279_p0207b05║復過於此。乃至無量百千億那由他世界。微
T10n0279_p0207b06║塵數國土。皆亦如是。是故此地。名為法雲
T10n0279_p0207b07║佛子。此地菩薩。智慧明達。神通自在。隨其心
T10n0279_p0207b08║念。能以狹世界。作廣世界。廣世界作狹世界。
T10n0279_p0207b09║垢世界作淨世界。淨世界作垢世界。亂住次
T10n0279_p0207b10║住。倒住正住。如是無量。一切世界。皆能互
T10n0279_p0207b11║作。或隨心念。於一塵中。置一世界。須彌盧
T10n0279_p0207b12║等。一切山川。塵相如故。世界不減。或復於
T10n0279_p0207b13║一微塵之中。置二置三。乃至不可說世界。須
T10n0279_p0207b14║彌盧等。一切山川。而彼微塵。體相如本。於中
T10n0279_p0207b15║世界。悉得明現。或隨心念。於一世界中。示現
T10n0279_p0207b16║二世界莊嚴。乃至【CL026n0084_p0201b01】不可說世界莊嚴。或於一
T10n0279_p0207b17║世界莊嚴中。示現二世界乃至不可說世界。
T10n0279_p0207b18║或隨心念。以不可說世界中眾生。置一世界。
T10n0279_p0207b19║或隨心念。以一世界中眾生。置不可說世界。
T10n0279_p0207b20║而於眾生。無所嬈害。或隨心念。於一毛孔。示
T10n0279_p0207b21║現一切佛境界。莊嚴之事。或隨心念。於一念
T10n0279_p0207b22║中。示現不可說世界。微塵數身。一一身。示現
T10n0279_p0207b23║如是微塵數手。一一手。各執恒河沙數。華奩
T10n0279_p0207b24║香篋。鬘蓋幢幡。周遍十方。供養於佛。一一
T10n0279_p0207b25║身。復示現爾許微塵數頭。一一頭。復現爾許
T10n0279_p0207b26║微塵數舌。於念念中。周遍十方。歎佛功德。或
T10n0279_p0207b27║隨心念。於一念間。普遍十方。示成正覺。乃至
T10n0279_p0207b28║涅槃。及以國土。莊嚴之事。或現其身。普遍三
T10n0279_p0207b29║世。而於身中。有無量諸佛。及佛國土。莊嚴之
T10n0279_p0207c01║事。世界成壞。靡不皆現。或於自身。一毛孔
T10n0279_p0207c02║中。出一切風。而於眾生。【CL026n0084_p0202a01】無所惱害。或隨心
T10n0279_p0207c03║念。以無邊世界。為一大海。此海水中。現大
T10n0279_p0207c04║蓮華。光明嚴好。遍覆無量無邊世界。於中示
T10n0279_p0207c05║現大菩提樹。莊嚴之事。乃至示成一切種智。
T10n0279_p0207c06║或於其身。現十方世界。一切光明。摩尼寶珠。
T10n0279_p0207c07║日月星宿。雲電等光。靡不皆現。或以口噓氣。
T10n0279_p0207c08║能動十方無量世界。而不令眾生。有驚怖想。
T10n0279_p0207c09║或現十方。風災火災。及以水災。或隨眾生心
T10n0279_p0207c10║之所樂。示現色身。莊嚴具足。或於自身。示現
T10n0279_p0207c11║佛身。或於佛身。而現自身。或於佛身。現己國
T10n0279_p0207c12║土。或於己國土。而現佛身。佛子。此法雲地菩
T10n0279_p0207c13║薩。能現如是。及餘無量。百千億那由他。自在
T10n0279_p0207c14║神力。
T10n0279_p0207c15║爾時會中諸菩薩。及天龍夜叉乾闥婆阿脩
T10n0279_p0207c16║羅護世四王。釋提桓因。梵天淨居。摩醯首羅。
T10n0279_p0207c17║諸天子等。咸作是念。若菩薩。神通智力。能如
T10n0279_p0207c18║是者。佛復云何。爾時解【CL026n0084_p0202b01】脫月菩薩。知諸眾會
T10n0279_p0207c19║心之所念。白金剛藏菩薩言。佛子。今此大眾。
T10n0279_p0207c20║聞其菩薩。神通智力。墮在疑網。善哉仁者。為
T10n0279_p0207c21║斷彼疑。當少示現菩薩神力莊嚴之事。時金
T10n0279_p0207c22║剛藏菩薩。即入一切佛國土體性三昧。入此
T10n0279_p0207c23║三昧時。諸菩薩。及一切大眾。皆自見身。在金
T10n0279_p0207c24║剛藏菩薩身內。於中悉見三千大千世界所有
T10n0279_p0207c25║種種莊嚴之事。經於億劫。說不能盡。又於其
T10n0279_p0207c26║中。見菩提樹。其身周圍。十萬三千大千世界。
T10n0279_p0207c27║高百萬三千大千世界。枝葉所蔭。亦復如是。
T10n0279_p0207c28║稱樹形量。有師子座。座上有佛。號一切智通
T10n0279_p0207c29║王。一切大眾。悉見其佛。坐菩提樹下。師子座
T10n0279_p0208a01║上。種種諸相。以為莊嚴。假使億劫。說不能
T10n0279_p0208a02║盡。金剛藏菩薩。示現如是大神力已。還令眾
T10n0279_p0208a03║會。各在本處。時諸大眾。得未曾有。生奇特
T10n0279_p0208a04║想。默然而住。向金剛藏。一【CL026n0084_p0203a01】心瞻仰。
T10n0279_p0208a05║爾時解脫月菩薩。白金剛藏菩薩言。佛子。今
T10n0279_p0208a06║此三昧。甚為希有。有大勢力。其名何等。金剛
T10n0279_p0208a07║藏言。此三昧。名一切佛國土體性。又問此三
T10n0279_p0208a08║昧境界云何。答言佛子。若菩薩。修此三昧。隨
T10n0279_p0208a09║心所念。能於身中。現恒河沙世界微塵數佛
T10n0279_p0208a10║剎。復過此數。無量無邊。佛子。菩薩住法雲
T10n0279_p0208a11║地。得如是等無量百千諸大三昧。故此菩薩。
T10n0279_p0208a12║身。身業。不可測知。語。語業。意。意業。神通自
T10n0279_p0208a13║在。觀察三世。三昧境界。智慧境界。遊戲一切
T10n0279_p0208a14║諸解脫門。變化所作。神力所作。光明所作。略
T10n0279_p0208a15║說乃至舉足下足。如是一切諸有所作。乃至
T10n0279_p0208a16║法王子住。善慧地菩薩。皆不能知。佛子。此法
T10n0279_p0208a17║雲地菩薩。所有境界。略說如是。若廣說者。假
T10n0279_p0208a18║使無量百千阿僧祇劫。亦不能盡。解脫月菩
T10n0279_p0208a19║薩言。佛子。若菩薩。神通境界如是。佛神通
T10n0279_p0208a20║【CL026n0084_p0203b01】力。其復云何。金剛藏言。佛子。譬如有人。於
T10n0279_p0208a21║四天下。取一塊土。而作是言。為無邊世界大
T10n0279_p0208a22║地土多。為此土多。我觀汝問。亦復如是。如來
T10n0279_p0208a23║智慧。無邊無等。云何而與菩薩比量。復次佛
T10n0279_p0208a24║子。如四天下。取少許土。餘者無量。此法雲
T10n0279_p0208a25║地。神通智慧。於無量劫。但說少分。況如來
T10n0279_p0208a26║地。佛子。我今為汝。引事為證。令汝得知如來
T10n0279_p0208a27║境界。佛子。假使十方一一方。各有無邊世界。
T10n0279_p0208a28║微塵數諸佛國土。一一國土。得如是地菩薩
T10n0279_p0208a29║充滿。如甘蔗竹葦。稻麻叢林。彼諸菩薩。於百
T10n0279_p0208b01║千億那由他劫。修菩薩行。所生智慧。比一如
T10n0279_p0208b02║來。智慧境界。百分不及一。乃至優波尼沙陀
T10n0279_p0208b03║分。亦不能及。
T10n0279_p0208b04║佛子。此菩薩。住如是智慧。不異如來。身語意
T10n0279_p0208b05║業。不捨菩薩諸三昧力。於無數劫。承事供養
T10n0279_p0208b06║一切諸佛。一一劫中。以一切種。供養之【CL026n0084_p0204a01】具。而
T10n0279_p0208b07║為供養。一切諸佛。神力所加。智慧光明。轉更
T10n0279_p0208b08║增勝。於法界中。所有問難。善為解釋。百千億
T10n0279_p0208b09║劫。無能屈者。佛子。譬如金師。以上妙真金。
T10n0279_p0208b10║作嚴身具。大摩尼寶。鈿廁其間。自在天王。身
T10n0279_p0208b11║自服戴。其餘天人。莊嚴之具。所不能及。此地
T10n0279_p0208b12║菩薩。亦復如是。始從初地。乃至九地。一切菩
T10n0279_p0208b13║薩。所有智行。皆不能及。此地菩薩。智慧光
T10n0279_p0208b14║明。能令眾生。乃至入於一切智智。餘智光明。
T10n0279_p0208b15║無能如是。佛子。譬如摩醯首羅天王光明。能
T10n0279_p0208b16║令眾生。身心清涼。一切光明。所不能及。此地
T10n0279_p0208b17║菩薩。智慧光明。亦復如是。能令眾生。皆得清
T10n0279_p0208b18║涼。乃至住於一切智智。一切聲聞辟支佛。乃
T10n0279_p0208b19║至第九地菩薩。智慧光明。悉不能及。佛子。此
T10n0279_p0208b20║菩薩摩訶薩。已能安住如是智慧。諸佛世尊。
T10n0279_p0208b21║復更為說三世智。法界差別智。遍一切世界
T10n0279_p0208b22║【CL026n0084_p0204b01】智。照一切世界智。慈念一切眾生智。舉要言
T10n0279_p0208b23║之。乃至為說得一切智智。此菩薩。十波羅蜜
T10n0279_p0208b24║中。智波羅蜜。最為增上。餘波羅蜜。非不修
T10n0279_p0208b25║行。佛子。是名略說菩薩摩訶薩第十法雲地。
T10n0279_p0208b26║若廣說者。假使無量阿僧祇劫。亦不能盡。佛
T10n0279_p0208b27║子。菩薩住此地。多作摩醯首羅天王。於法自
T10n0279_p0208b28║在。能授眾生。聲聞獨覺。一切菩薩。波羅蜜
T10n0279_p0208b29║行。於法界中。所有問難。無能屈者。布施愛語
T10n0279_p0208c01║利行同事。如是一切諸所作業。皆不離念佛。
T10n0279_p0208c02║乃至不離念具足一切種。一切智智。復作是
T10n0279_p0208c03║念。我當於一切眾生。為首為勝。乃至為一切
T10n0279_p0208c04║智智依止者。若勤加精進。於一念頃。得十不
T10n0279_p0208c05║可說百千億那由他佛剎微塵數三昧。乃至
T10n0279_p0208c06║示現。爾所微塵數菩薩。以為眷屬。若以菩薩。
T10n0279_p0208c07║殊勝願力。自在示現。過於此數。所謂若修行。
T10n0279_p0208c08║若莊【CL026n0084_p0205a01】嚴。若信解。若所作。若身若語。若光明若
T10n0279_p0208c09║諸根。若神變若音聲。若行處。乃至百千億那
T10n0279_p0208c10║由他劫。不能數知。
T10n0279_p0208c11║佛子。此菩薩摩訶薩。十地行相。次第現前。則
T10n0279_p0208c12║能趣入一切智智。譬如阿耨達池。出四大河。
T10n0279_p0208c13║其河流注。遍閻浮提。既無盡竭。復更增長。乃
T10n0279_p0208c14║至入海。令其充滿。佛子。菩薩亦爾。從菩提
T10n0279_p0208c15║心。流出善根大願之水。以四攝法充滿眾生。
T10n0279_p0208c16║無有窮盡。復更增長。乃至入於一切智海。令
T10n0279_p0208c17║其充滿。佛子。菩薩十地。因佛智故。而有差
T10n0279_p0208c18║別。如因大地有十山王。何等為十。所謂雪山
T10n0279_p0208c19║王。香山王。鞞陀梨山王。神仙山王。由乾陀山
T10n0279_p0208c20║王。馬耳山王。尼民陀羅山王。斫羯羅山王。計
T10n0279_p0208c21║都末底山王。須彌盧山王。佛子。如雪山王。一
T10n0279_p0208c22║切藥草。咸在其中。取不可盡。菩薩所住歡喜
T10n0279_p0208c23║地。亦復如是。一切世間。經書技藝。文【CL026n0084_p0205b01】頌咒
T10n0279_p0208c24║術。咸在其中。說不可盡。佛子。如香山王。一
T10n0279_p0208c25║切諸香。咸集其中。取不可盡。菩薩所住離垢
T10n0279_p0208c26║地。亦復如是。一切菩薩。戒行威儀。咸在其
T10n0279_p0208c27║中。說不可盡。佛子。如鞞陀梨山王。純寶所
T10n0279_p0208c28║成。一切眾寶。咸在其中。取不可盡。菩薩所住
T10n0279_p0208c29║發光地。亦復如是。一切世間。禪定神通。解脫
T10n0279_p0209a01║三昧。三摩缽底。咸在其中。說不可盡。佛子。
T10n0279_p0209a02║如神仙山王。純寶所成。五通神仙。咸住其中。
T10n0279_p0209a03║無有窮盡。菩薩所住焰慧地。亦復如是。一切
T10n0279_p0209a04║道中。殊勝智慧。咸在其中。說不可盡。佛子。
T10n0279_p0209a05║如由乾陀羅山王。純寶所成。夜叉大神。咸住
T10n0279_p0209a06║其中。無有窮盡。菩薩所住難勝地。亦復如是。
T10n0279_p0209a07║一切自在。如意神通。咸在其中。說不可盡。佛
T10n0279_p0209a08║子。如馬耳山王。純寶所成。一切諸果。咸在其
T10n0279_p0209a09║中。取不可盡。菩薩所住現前地。亦復如是。
T10n0279_p0209a10║入緣起理。【CL026n0084_p0206a01】聲聞果證。咸在其中。說不可盡。如
T10n0279_p0209a11║尼民陀羅山王。純寶所成。大力龍神。咸住其
T10n0279_p0209a12║中。無有窮盡。菩薩所住遠行地。亦復如是。方
T10n0279_p0209a13║便智慧。獨覺果證。咸在其中。說不可盡。如斫
T10n0279_p0209a14║羯羅山王。純寶所成。諸自在眾。咸住其中。無
T10n0279_p0209a15║有窮盡。菩薩所住不動地。亦復如是。一切菩
T10n0279_p0209a16║薩自在行差別世界。咸在其中。說不可盡。如
T10n0279_p0209a17║計都山王。純寶所成。大威德阿脩羅王。咸住
T10n0279_p0209a18║其中。無有窮盡。菩薩所住善慧地。亦復如是。
T10n0279_p0209a19║一切世間。生滅智行。咸在其中。說不可盡。如
T10n0279_p0209a20║須彌盧山王純寶所成。大威德諸天。咸住其
T10n0279_p0209a21║中。無有窮盡。菩薩所住法雲地。亦復如是。如
T10n0279_p0209a22║來力無畏。不共法。一切佛事。咸在其中。問答
T10n0279_p0209a23║宣說。不可窮盡。佛子。此十寶山王。同在大
T10n0279_p0209a24║海。差別得名。菩薩十地。亦復如是。同在一切
T10n0279_p0209a25║智中。差別得【CL026n0084_p0206b01】名。佛子。譬如大海。以十種相。得
T10n0279_p0209a26║大海名。不可移奪。何等為十。一次第漸深。二
T10n0279_p0209a27║不受死屍。三餘水入中皆失本名。四普同一
T10n0279_p0209a28║味。五無量珍寶。六無能至底。七廣大無量。八
T10n0279_p0209a29║大身所居。九潮不過限。十普受大雨。無有盈
T10n0279_p0209b01║溢。菩薩行亦復如是。以十相故。名菩薩行。不
T10n0279_p0209b02║可移奪。何等為十。所謂歡喜地。出生大願。漸
T10n0279_p0209b03║次深故。離垢地。不受一切。破戒屍故。發光
T10n0279_p0209b04║地。捨離世間。假名字故。焰慧地。與佛功德。
T10n0279_p0209b05║同一味故。難勝地。出生無量方便神通。世間
T10n0279_p0209b06║所作。眾珍寶故。現前地。觀察緣生。甚深理
T10n0279_p0209b07║故。遠行地。廣大覺慧。善觀察故。不動地。示
T10n0279_p0209b08║現廣大莊嚴事故。善慧地。得深解脫。行於世
T10n0279_p0209b09║間。如實而知。不過限故。法雲地。能受一切。
T10n0279_p0209b10║諸佛如來。大法明雨。無厭足故。佛子。譬如大
T10n0279_p0209b11║摩尼珠。有十種性。出過眾【CL026n0084_p0207a01】寶。何等為十。一者
T10n0279_p0209b12║從大海出。二者巧匠治理。三者圓滿無缺。四
T10n0279_p0209b13║者清淨離垢。五者內外明徹。六者善巧鑽穿。
T10n0279_p0209b14║七者貫以寶縷。八者置在琉璃高幢之上。九
T10n0279_p0209b15║者普放一切種種光明。十者能隨王意。雨眾
T10n0279_p0209b16║寶物。如眾生心。充滿其願。佛子。當如菩薩
T10n0279_p0209b17║亦復如是。有十種事。出過眾聖。何等為十。一
T10n0279_p0209b18║者發一切智心。二者持戒頭陀。正行明淨。三
T10n0279_p0209b19║者諸禪三昧。圓滿無缺。四者道行清白。離諸
T10n0279_p0209b20║垢穢。五者方便神通。內外明徹。六者緣起智
T10n0279_p0209b21║慧。善能鑽穿。七者貫以種種方便智縷。八者
T10n0279_p0209b22║置於自在高幢之上。九者觀眾生行。放聞持
T10n0279_p0209b23║光。十者受佛智職。墮在佛數。能為眾生。廣作
T10n0279_p0209b24║佛事。
T10n0279_p0209b25║佛子。此集一切種一切智功德菩薩行法門
T10n0279_p0209b26║品。若諸眾生。不種善根。不可得聞。解脫月菩
T10n0279_p0209b27║薩言聞此法門。得幾所【CL026n0084_p0207b01】福。金剛藏菩薩言。如
T10n0279_p0209b28║一切智。所集福德。聞此法門。福德如是。何以
T10n0279_p0209b29║故。非不聞此功德法門。而能信解受持讀誦。
T10n0279_p0209c01║何況精進。如說修行。是故當知。要得聞此集
T10n0279_p0209c02║一切智功德法門。乃能信解。受持修習。然後
T10n0279_p0209c03║至於一切智地。
T10n0279_p0209c04║爾時佛神力故。法如是故。十方各有十億佛
T10n0279_p0209c05║剎微塵數世界。六種十八相動。所謂動遍動
T10n0279_p0209c06║等遍動。起遍起等遍起。涌遍涌等遍涌。震
T10n0279_p0209c07║遍震等遍震。吼遍吼等遍吼。擊遍擊等遍擊。
T10n0279_p0209c08║雨眾天華。天鬘天衣。及諸天寶。莊嚴之具。幢
T10n0279_p0209c09║幡繒蓋。奏天妓樂。其音和雅。同時發聲。讚
T10n0279_p0209c10║一切智地。所有功德。如此世界。他化自在天
T10n0279_p0209c11║王宮。演說此法。十方所有。一切世界。悉亦如
T10n0279_p0209c12║是。爾時復以佛神力故。十方各十億佛剎微
T10n0279_p0209c13║塵數世界外。有十億佛剎微塵數菩薩。而來
T10n0279_p0209c14║此會。作如是【CL026n0084_p0208a01】言。善哉善哉。金剛藏。快說此
T10n0279_p0209c15║法。我等悉亦同名金剛藏。所住世界。各各差
T10n0279_p0209c16║別。悉名金剛德。佛號金剛幢。我等住在本世
T10n0279_p0209c17║界中。皆承如來威神之力而說此法。眾會悉
T10n0279_p0209c18║等。文字句義。與此所說。無有增減。悉以佛神
T10n0279_p0209c19║力。而來此會。為汝作證。如我等今者入此世
T10n0279_p0209c20║界。如是十方一切世界。悉亦如是。而往作證。
T10n0279_p0209c21║爾時金剛藏菩薩。觀察十方一切眾會。普周
T10n0279_p0209c22║法界。欲讚歎發一切智智心。欲示現菩薩境
T10n0279_p0209c23║界。欲淨治菩薩行力。欲說攝取一切種智道。
T10n0279_p0209c24║欲除滅一切世間垢。欲施與一切智。欲示現
T10n0279_p0209c25║不思議智莊嚴。欲顯示一切菩薩諸功德。欲
T10n0279_p0209c26║令如是地義。轉更開顯。承佛神力。而說頌
T10n0279_p0209c27║言。
T10n0279_p0209c28║　其心寂滅恒調順　　平等無礙如虛空
T10n0279_p0209c29║　離諸垢濁住於道　　此殊勝行汝應聽
T10n0279_p0210a01║【CL026n0084_p0208b01】　百千億劫修諸善　　供養無量無邊佛
T10n0279_p0210a02║　聲聞獨覺亦復然　　為利眾生發大心
T10n0279_p0210a03║　精勤持戒常柔忍　　慚愧福智皆具足
T10n0279_p0210a04║　志求佛智修廣慧　　願得十力發大心
T10n0279_p0210a05║　三世諸佛咸供養　　一切國土悉嚴淨
T10n0279_p0210a06║　了知諸法皆平等　　為利眾生發大心
T10n0279_p0210a07║　住於初地生是心　　永離眾惡常歡喜
T10n0279_p0210a08║　願力廣修諸善法　　以悲愍故入後位
T10n0279_p0210a09║　戒聞具足念眾生　　滌除垢穢心明潔
T10n0279_p0210a10║　觀察世間三毒火　　廣大解者趣三地
T10n0279_p0210a11║　三有一切皆無常　　如箭入身苦熾然
T10n0279_p0210a12║　厭離有為求佛法　　廣大智人趣焰地
T10n0279_p0210a13║　念慧具足得道智　　供養百千無量佛
T10n0279_p0210a14║　常觀最勝諸功德　　斯人趣入難勝地
T10n0279_p0210a15║　智慧方便善觀察　　種種示現救眾生
T10n0279_p0210a16║【CL026n0084_p0209a01】　復供十力無上尊　　趣入無生現前地
T10n0279_p0210a17║　世所難知而能知　　不受於我離有無
T10n0279_p0210a18║　法性本寂隨緣轉　　得此微妙向七地
T10n0279_p0210a19║　智慧方便心廣大　　難行難伏難了知
T10n0279_p0210a20║　雖證寂滅勤修習　　能趣如空不動地
T10n0279_p0210a21║　佛勸令從寂滅起　　廣修種種諸智業
T10n0279_p0210a22║　具十自在觀世間　　以此而昇善慧地
T10n0279_p0210a23║　以微妙智觀眾生　　心行業惑等稠林
T10n0279_p0210a24║　為欲化其令趣道　　演說諸佛勝義藏
T10n0279_p0210a25║　次第修行具眾善　　乃至九地集福慧
T10n0279_p0210a26║　常求諸佛最上法　　得佛智水灌其頂
T10n0279_p0210a27║　獲得無數諸三昧　　亦善了知其作業
T10n0279_p0210a28║　最後三昧名受職　　住廣大境恒不動
T10n0279_p0210a29║　菩薩得此三昧時　　大寶蓮華忽然現
T10n0279_p0210b01║　身量稱彼於中坐　　佛子圍遶同觀察
T10n0279_p0210b02║【CL026n0084_p0209b01】　放大光明百千億　　滅除一切眾生苦
T10n0279_p0210b03║　復於頂上放光明　　普入十方諸佛會
T10n0279_p0210b04║　悉住空中作光網　　供養佛已從足入
T10n0279_p0210b05║　即時諸佛悉了知　　今此佛子登職位
T10n0279_p0210b06║　十方菩薩來觀察　　受職大士舒光照
T10n0279_p0210b07║　諸佛眉間亦放光　　普照而來從頂入
T10n0279_p0210b08║　十方世界咸震動　　一切地獄苦消滅
T10n0279_p0210b09║　是時諸佛與其職　　如轉輪王第一子
T10n0279_p0210b10║　若蒙諸佛與灌頂　　是則名登法雲地
T10n0279_p0210b11║　智慧增長無有邊　　開悟一切諸世間
T10n0279_p0210b12║　欲界色界無色界　　法界世界眾生界
T10n0279_p0210b13║　有數無數及虛空　　如是一切咸通達
T10n0279_p0210b14║　一切化用大威力　　諸佛加持微細智
T10n0279_p0210b15║　祕密劫數毛道等　　皆能如實而觀察
T10n0279_p0210b16║　受生捨俗成正道　　轉妙法輪入涅槃
T10n0279_p0210b17║【CL026n0084_p0210a01】　乃至寂滅解脫法　　及所未說皆能了
T10n0279_p0210b18║　菩薩住此法雲地　　具足念力持佛法
T10n0279_p0210b19║　譬如大海受龍雨　　此地受法亦復然
T10n0279_p0210b20║　十方無量諸眾生　　悉得聞持持佛法
T10n0279_p0210b21║　於一佛所所聞法　　過於彼數無有量
T10n0279_p0210b22║　以昔智願威神力　　一念普遍十方土
T10n0279_p0210b23║　澍甘露雨滅煩惱　　是故佛說名法雲
T10n0279_p0210b24║　神通示現遍十方　　超出人天世間境
T10n0279_p0210b25║　復過是數無量億　　世智思惟必迷悶
T10n0279_p0210b26║　一舉足量智功德　　乃至九地不能知
T10n0279_p0210b27║　何況一切諸眾生　　及以聲聞辟支佛
T10n0279_p0210b28║　此地菩薩供養佛　　十方國土悉周遍
T10n0279_p0210b29║　亦供現前諸聖眾　　具足莊嚴佛功德
T10n0279_p0210c01║　住於此地復為說　　三世法界無礙智
T10n0279_p0210c02║　眾生國土悉亦然　　乃至一切佛功德
T10n0279_p0210c03║【CL026n0084_p0210b01】　此地菩薩智光明　　能示眾生正法路
T10n0279_p0210c04║　自在天光除世暗　　此光滅暗亦如是
T10n0279_p0210c05║　住此多作三界王　　善能演說三乘法
T10n0279_p0210c06║　無量三昧一念得　　所見諸佛亦如是
T10n0279_p0210c07║　此地我今已略說　　若欲廣說不可盡
T10n0279_p0210c08║　如是諸地佛智中　　如十山王嶷然住
T10n0279_p0210c09║　初地藝業不可盡　　譬如雪山集眾藥
T10n0279_p0210c10║　二地戒聞如香山　　三如鞞陀發妙華
T10n0279_p0210c11║　焰慧道寶無有盡　　譬如仙山仁善住
T10n0279_p0210c12║　五地神通如由乾　　六如馬耳具眾果
T10n0279_p0210c13║　七地大慧如尼民　　八地自在如輪圍
T10n0279_p0210c14║　九如計都集無礙　　十如須彌具眾德
T10n0279_p0210c15║　初地願首二持戒　　三地功德四專一
T10n0279_p0210c16║　五地微妙六甚深　　七廣大慧八莊嚴
T10n0279_p0210c17║　九地思量微妙義　　出過一切世間道
T10n0279_p0210c18║【CL026n0084_p0211a01】　十地受持諸佛法　　如是行海無盡竭
T10n0279_p0210c19║　十行超世發心初　　持戒第二禪第三
T10n0279_p0210c20║　行淨第四成就五　　緣生第六貫穿七
T10n0279_p0210c21║　第八置在金剛幢　　第九觀察眾稠林
T10n0279_p0210c22║　第十灌頂隨王意　　如是德寶漸清淨
T10n0279_p0210c23║　十方國土碎為塵　　可於一念知其數
T10n0279_p0210c24║　毫末度空可知量　　億劫說此不可盡
T10n0279_p0210c25║【○】【○】大方廣佛華嚴經卷第三十九【○】【○】【○】【○】【○】【CL026n0084_p0211b01】
