T08n0228_p0590c17║【□】
T08n0228_p0590c18║【CL060n0922_p0629a01】佛說佛母出生三法藏般若
T08n0228_p0590c19║波羅蜜多經卷第二
T08n0228_p0590c20║【□】
T08n0228_p0590c21║　　　　西天譯經三藏朝奉大夫試光祿卿
T08n0228_p0590c22║　　　　傳法大師賜紫臣施護奉　詔譯
T08n0228_p0590c23║　　了知諸行相品第一之二
T08n0228_p0590c24║爾時尊者滿慈子白佛言。世尊。佛令須菩提
T08n0228_p0590c25║說般若波羅蜜多。何故於今說大乘法。時尊
T08n0228_p0590c26║者須菩提即白佛言。世尊。我所說大乘將無
T08n0228_p0590c27║違彼般若波羅蜜多耶。佛言。不也須菩提。如
T08n0228_p0590c28║汝所說隨順般若波羅蜜多。
T08n0228_p0590c29║是時須菩提承佛神力白佛言。世尊。我於前
T08n0228_p0591a01║後中際求菩薩摩訶薩了不可得。何以故。色
T08n0228_p0591a02║無邊。故菩薩摩訶薩亦無邊。受想行識無邊
T08n0228_p0591a03║故菩薩摩訶薩亦無邊。色是菩薩無所有故
T08n0228_p0591a04║不可得。受想行識是菩薩無所有故不可得。
T08n0228_p0591a05║世尊。如是一切時一切處一切種。求菩薩摩
T08n0228_p0591a06║訶薩畢竟不可得。般若波羅蜜多亦不可見
T08n0228_p0591a07║不可得。乃至一【CL060n0922_p0629b01】切智亦不可見不可得。如是
T08n0228_p0591a08║一切法於一切時一切處一切種。皆不可見
T08n0228_p0591a09║不可得。云何為法云何為非法。當以何法教
T08n0228_p0591a10║入般若波羅蜜多。世尊。菩薩但有名字。般若
T08n0228_p0591a11║波羅蜜多亦但有名字。而彼名字亦無所生。
T08n0228_p0591a12║世尊。如說我我法畢竟無所生。我無自性故
T08n0228_p0591a13║一切法亦爾。此中云何色無著無生。云何受
T08n0228_p0591a14║想行識無著無生。一切法無性故無著無生。
T08n0228_p0591a15║以法無性故一切法無生。是故無生亦無生。
T08n0228_p0591a16║我今即以無生法。教入般若波羅蜜多。世尊。
T08n0228_p0591a17║若離無生法求一切法。乃至佛菩薩法了不
T08n0228_p0591a18║可得。何以故。若離無生法者。菩薩摩訶薩無
T08n0228_p0591a19║能成就彼菩提行。世尊。若菩薩摩訶薩聞作
T08n0228_p0591a20║是說心無所動。不驚不怖亦不退沒。當知是
T08n0228_p0591a21║菩薩摩訶薩行般若波羅蜜多。觀想般若波
T08n0228_p0591a22║羅蜜多。世尊。若【CL060n0922_p0630a01】菩薩摩訶薩於般若波羅蜜
T08n0228_p0591a23║多。若行若觀想時不受於色。不見色生不見
T08n0228_p0591a24║色滅。如是不受受想行識。不見受想行識生
T08n0228_p0591a25║不見受想行識滅。何以故。若色無生即非色。
T08n0228_p0591a26║若色無滅即非色。此無生與色無二無別。無
T08n0228_p0591a27║滅與色亦無二無別。若說色即是無二法。若
T08n0228_p0591a28║受想行識無生即非受想行識。若受想行識
T08n0228_p0591a29║無滅即非受想行識。此無生與受想行識無
T08n0228_p0591b01║二無別。無滅與受想行識亦無二無別。若說
T08n0228_p0591b02║受想行識即是無二法。世尊。菩薩摩訶薩於
T08n0228_p0591b03║般若波羅蜜多。如是觀已。即於色受想行識。
T08n0228_p0591b04║無所受無所生無所滅。乃至一切法一切相
T08n0228_p0591b05║亦復如是。何以故。若色受想行識無生無滅
T08n0228_p0591b06║即非色受想行識。此色受想行識與無生無
T08n0228_p0591b07║滅無二無別。若說色受想行識即是無二法。
T08n0228_p0591b08║爾時尊者舍利【CL060n0922_p0630b01】子白須菩提言。如我解尊者
T08n0228_p0591b09║須菩提所說義。菩薩即是無生法。若如是者
T08n0228_p0591b10║云何菩薩為利眾生故。有難行行及難行想。
T08n0228_p0591b11║須菩提言。舍利子。我不欲令菩薩摩訶薩有
T08n0228_p0591b12║難行行及難行想。何以故。若有難行想即不
T08n0228_p0591b13║能利益無量無數眾生。若於一切眾生。生易
T08n0228_p0591b14║想樂想父想母想及彼子想。如是即能利益
T08n0228_p0591b15║無量無數眾生。菩薩摩訶薩於一切眾生當
T08n0228_p0591b16║生如是想。我於一切時一切處解脫一切苦。
T08n0228_p0591b17║一切眾生亦如是。於一切時一切處解脫一
T08n0228_p0591b18║切苦。於一切處不捨眾生。普令眾生解脫苦
T08n0228_p0591b19║蘊。於諸心意不生過失。菩薩摩訶薩於諸眾
T08n0228_p0591b20║生若生如是心。即無難行行無難行想。舍利
T08n0228_p0591b21║子。菩薩摩訶薩應生如是心。如我於一切時
T08n0228_p0591b22║一切處一切種。畢竟無所有不可得故。彼一
T08n0228_p0591b23║切法於一切時【CL060n0922_p0631a01】一切處一切種。亦畢竟無所
T08n0228_p0591b24║有不可得。如是即於內外一切法生無所有
T08n0228_p0591b25║想。若菩薩摩訶薩以如是心行。即無難行行
T08n0228_p0591b26║無難行想。
T08n0228_p0591b27║復次尊者舍利子。汝先所言菩薩無生。如是
T08n0228_p0591b28║如是。菩薩實無生。舍利子言。若菩薩無生。彼
T08n0228_p0591b29║菩薩法豈無生耶。須菩提言。菩薩法亦無生。
T08n0228_p0591c01║舍利子言。若菩薩法無生者。彼一切智為無
T08n0228_p0591c02║生不。須菩提言。一切智無生。舍利子言一切
T08n0228_p0591c03║智法為無生不。須菩提言。一切智法亦無生。
T08n0228_p0591c04║舍利子言。若一切智法亦無生者。彼諸異生
T08n0228_p0591c05║是無生不。須菩提言。諸異生類亦復無生。又
T08n0228_p0591c06║言彼異生法為無生不。須菩提言。諸異生法
T08n0228_p0591c07║亦即無生。尊者舍利子白須菩提言。若菩薩
T08n0228_p0591c08║菩薩法。一切智一切智法。異生異生法皆無
T08n0228_p0591c09║生者。彼菩薩摩訶薩得一切智即是無生。得
T08n0228_p0591c10║無生【CL060n0922_p0631b01】耶。尊者須菩提言。舍利子。我不欲令無
T08n0228_p0591c11║生法有所得。何以故。無生法不可得故。舍利
T08n0228_p0591c12║子言。無生法不得無生耶。須菩提言。如是如
T08n0228_p0591c13║是。無生法不得無生。舍利子言。若彼法無生。
T08n0228_p0591c14║無生亦無生不。須菩提言。生法無生。無生亦
T08n0228_p0591c15║無生。舍利子言。若無生亦無生者。汝所言所
T08n0228_p0591c16║樂說為生為無生。須菩提言。樂說亦無生。舍
T08n0228_p0591c17║利子言。若樂說無生者所言無生不。須菩提
T08n0228_p0591c18║言。所言所樂說一切皆無生。尊者舍利子讚
T08n0228_p0591c19║須菩提言。善哉善哉。須菩提。汝於說法人中
T08n0228_p0591c20║最勝第一。何以故。隨有所問而悉能答。於諸
T08n0228_p0591c21║法相無動無壞。須菩提言。舍利子。法本如是。
T08n0228_p0591c22║佛諸弟子於無依止法中。隨有所問而悉能
T08n0228_p0591c23║答於諸法相無動無壞。何以故。一切法無所
T08n0228_p0591c24║依止。舍利子白須菩提言。若一切法無所依
T08n0228_p0591c25║止。菩【CL060n0922_p0632a01】薩摩訶薩依何波羅蜜多。須菩提言。依
T08n0228_p0591c26║般若波羅蜜多。舍利子當如實知。彼一切法
T08n0228_p0591c27║無依止故。諸波羅蜜多亦復如是。若菩薩摩
T08n0228_p0591c28║訶薩聞此甚深般若波羅蜜多時應作是念。
T08n0228_p0591c29║無說無示無聞無得。心無所動無所求相無
T08n0228_p0592a01║所持相。當知是菩薩摩訶薩行無數般若波
T08n0228_p0592a02║羅蜜多行不離是念。
T08n0228_p0592a03║爾時尊者舍利子白須菩提言。云何菩薩摩
T08n0228_p0592a04║訶薩行般若波羅蜜多不離是念。若菩薩摩
T08n0228_p0592a05║訶薩不離是念。即得不離般若波羅蜜多行。
T08n0228_p0592a06║若菩薩摩訶薩不離般若波羅蜜多行。即得
T08n0228_p0592a07║不離是念。須菩提。若菩薩摩訶薩不離是行
T08n0228_p0592a08║不離是念者。彼一切眾生亦應得不離般若
T08n0228_p0592a09║波羅蜜多行。何以故。一切眾生亦不離是行
T08n0228_p0592a10║不離是念。須菩提言。舍利子。如汝所說成就
T08n0228_p0592a11║我義。何以故。眾生無性故當【CL060n0922_p0632b01】知念亦無性。眾
T08n0228_p0592a12║生離故當知念亦離。眾生無心故當知念亦
T08n0228_p0592a13║無心。眾生無覺了故當知念亦無覺了。眾生
T08n0228_p0592a14║知如實義故念亦知如實義。舍利子。我欲令
T08n0228_p0592a15║諸菩薩摩訶薩如是行般若波羅蜜多。
T08n0228_p0592a16║　　帝釋天主品第二
T08n0228_p0592a17║爾時帝釋天主。與四十千天眾俱來會中。四
T08n0228_p0592a18║大天王與二十千天眾。娑婆世界主大梵天
T08n0228_p0592a19║王與十千梵眾。淨居天子與千天眾。如是等
T08n0228_p0592a20║皆來集會。彼諸天子所有業報光明。以佛威
T08n0228_p0592a21║神勝光明故皆悉不現。
T08n0228_p0592a22║是時帝釋天主白尊者須菩提言。我等諸天
T08n0228_p0592a23║乃至梵眾。皆悉來集樂欲聽受。尊者須菩提。
T08n0228_p0592a24║為諸菩薩摩訶薩宣說般若波羅蜜多。令諸
T08n0228_p0592a25║菩薩云何安住。云何修學云何相應。須菩提
T08n0228_p0592a26║言。憍尸迦。今此天子【CL060n0922_p0633a01】眾中。以佛威神加持
T08n0228_p0592a27║力故。若有未發阿耨多羅三藐三菩提心者
T08n0228_p0592a28║應當發心。若已入正位者。即不堪任發阿耨
T08n0228_p0592a29║多羅三藐三菩提心。何以故。彼於輪迴有所
T08n0228_p0592b01║縛故。如是等人若有能發阿耨多羅三藐三
T08n0228_p0592b02║菩提心者。我亦隨喜勸令發心。於其善根使
T08n0228_p0592b03║不斷絕。
T08n0228_p0592b04║爾時世尊讚言。善哉善哉。須菩提。汝善勸導
T08n0228_p0592b05║諸菩薩摩訶薩。令於般若波羅蜜多而得相
T08n0228_p0592b06║應。須菩提白佛言。世尊。佛於眾生有大恩德。
T08n0228_p0592b07║我今為報佛恩故如是勸導。何以故。過去如
T08n0228_p0592b08║來應供正等正覺所有弟子。亦為報佛恩故
T08n0228_p0592b09║勸導諸菩薩摩訶薩。令諸菩薩如其梵行住
T08n0228_p0592b10║真實法。亦教成就般若波羅蜜多。以如是行
T08n0228_p0592b11║故發生無上智。世尊。我今亦如是攝受護持
T08n0228_p0592b12║諸菩薩摩訶薩。以我如是攝受護持因緣力
T08n0228_p0592b13║故諸菩薩摩訶【CL060n0922_p0633b01】薩速得成就阿耨多羅三藐三
T08n0228_p0592b14║菩提。
T08n0228_p0592b15║爾時尊者須菩提告帝釋天主言。汝等諦聽。
T08n0228_p0592b16║如理思惟。我今宣說菩薩摩訶薩般若波羅
T08n0228_p0592b17║蜜多安住空法。令諸菩薩被大乘鎧大乘莊
T08n0228_p0592b18║嚴。當知般若波羅蜜多所謂不住五蘊。不住
T08n0228_p0592b19║眼根不住色境。不住眼識不住眼觸亦復不
T08n0228_p0592b20║住眼觸所生諸受。如是不住耳鼻舌身意根。
T08n0228_p0592b21║不住聲香味觸法境。不住耳鼻舌身意識。不
T08n0228_p0592b22║住耳觸乃至意觸。亦復不住耳觸乃至意觸
T08n0228_p0592b23║所生諸受。不住地水火風空識界。不住念處
T08n0228_p0592b24║正勤神足根力覺道。不住須陀洹果。不住斯
T08n0228_p0592b25║陀含果。不住阿那含果。不住阿羅漢果。不住
T08n0228_p0592b26║緣覺果。不住佛地。以如是不住五蘊乃至不
T08n0228_p0592b27║住佛地故。不住色受想行識若常若無常。不
T08n0228_p0592b28║住色受想行識若苦若樂。不住色受想行識
T08n0228_p0592b29║若空若【CL060n0922_p0634a01】不空。不住色受想行識若我若無我。
T08n0228_p0592c01║不住色受想行識若淨若染。不住色法有所
T08n0228_p0592c02║得空。不住受想行識有所得空。不住須陀洹
T08n0228_p0592c03║無為果。不住斯陀含無為果。不住阿那含無
T08n0228_p0592c04║為果。不住阿羅漢無為果。不住緣覺無為果。
T08n0228_p0592c05║不住佛法。不住須陀洹福田。不住須陀洹七
T08n0228_p0592c06║往來身。不住斯陀含福田。不住斯陀含畢竟
T08n0228_p0592c07║一來此世盡苦邊際。不住阿那含福田。不住
T08n0228_p0592c08║阿那含不還此世於彼涅盤。不住阿羅漢
T08n0228_p0592c09║福田。不住阿羅漢現世入於無餘涅盤。不
T08n0228_p0592c10║住緣覺福田。不住緣覺出過聲聞不及佛地
T08n0228_p0592c11║而趣涅盤。不住諸佛最上福田。不住佛法出
T08n0228_p0592c12║過異生及聲聞緣覺地。利益無量無數眾生。
T08n0228_p0592c13║復令無量無數百千俱胝那庾多眾生。不趣
T08n0228_p0592c14║聲聞緣覺無餘涅盤。決定趣證正等正覺無
T08n0228_p0592c15║上涅盤建立【CL060n0922_p0634b01】佛事。諸如是等皆悉不住。
T08n0228_p0592c16║爾時尊者舍利子即起是念。若諸如來出過
T08n0228_p0592c17║異生及聲聞緣覺地。利益無量無數眾生。復
T08n0228_p0592c18║令無量無數百千俱胝那庾多眾生。不趣聲
T08n0228_p0592c19║聞緣覺無餘涅盤。決定趣證正等正覺無上
T08n0228_p0592c20║涅盤。建立佛事。於如是法皆不住者當於何
T08n0228_p0592c21║住。
T08n0228_p0592c22║是時尊者須菩提。承佛威神知其念已。即謂
T08n0228_p0592c23║尊者舍利子言。舍利子。於汝意云何。如來應
T08n0228_p0592c24║供正等正覺有法可住不。舍利子言。不也須
T08n0228_p0592c25║菩提。如來應供正等正覺無法可住。何以故。
T08n0228_p0592c26║彼無住心名為如來。不住有為界不住無為
T08n0228_p0592c27║界。不住彼中故。須菩提告言。如是如是。舍利
T08n0228_p0592c28║子。諸菩薩摩訶薩應當如彼如來應供正等
T08n0228_p0592c29║正覺所住而住。如是住者非有所住非無所
T08n0228_p0593a01║住。非為決定非不決定。菩薩摩訶薩如是學
T08n0228_p0593a02║者。而善安住無【CL060n0922_p0635a01】住相應。菩薩摩訶薩如是學
T08n0228_p0593a03║者。是行般若波羅蜜多行。
T08n0228_p0593a04║爾時會中有諸天子作是思惟。諸夜叉眾所
T08n0228_p0593a05║有語言文字章句尚可了知。而尊者須菩提
T08n0228_p0593a06║所說諸法。我等天眾無能解了。時須菩提知
T08n0228_p0593a07║諸天子於其色心所思念已。告諸天子言。汝
T08n0228_p0593a08║等當知。彼一切法無說無示無聞無得。離諸
T08n0228_p0593a09║分別無所了知。是時諸天子眾復作是念。如
T08n0228_p0593a10║尊者須菩提所說轉復難解。廣大深遠最上
T08n0228_p0593a11║微妙。我等天眾難可得入。
T08n0228_p0593a12║爾時尊者須菩提又復知諸天子心所念已。
T08n0228_p0593a13║即時告言。汝等當知。若欲得須陀洹果。欲住
T08n0228_p0593a14║須陀洹果者當住是忍。若欲得斯陀含果欲
T08n0228_p0593a15║住斯陀含果。若欲得阿那含果欲住阿那含
T08n0228_p0593a16║果。若欲得阿羅漢果欲住阿羅漢果。若欲得
T08n0228_p0593a17║緣覺果欲住緣覺果。若欲得阿耨多羅三藐
T08n0228_p0593a18║三菩提【CL060n0922_p0635b01】果。欲住阿耨多羅三藐三菩提果者
T08n0228_p0593a19║皆住是忍。時諸天子聞是說已又復思惟。當
T08n0228_p0593a20║有何人能聽受尊者須菩提說法。時須菩提
T08n0228_p0593a21║承佛威神。又知其念。重復告言。諸天子眾汝
T08n0228_p0593a22║等當知。彼諸幻人而能聽受我所說法。何以
T08n0228_p0593a23║故。彼於諸法無聞無證。是時諸天子眾白須
T08n0228_p0593a24║菩提言。云何尊者。一切眾生為如幻不。須菩
T08n0228_p0593a25║提言。一切眾生皆悉如幻亦復如夢。所以者
T08n0228_p0593a26║何。一切眾生與其幻夢無二無別。以如是故
T08n0228_p0593a27║彼一切法亦如幻夢。所有須陀洹須陀洹果。
T08n0228_p0593a28║斯陀含斯陀含果。阿那含阿那含果。阿羅漢
T08n0228_p0593a29║阿羅漢果。緣覺緣覺果。皆如幻如夢。彼阿耨
T08n0228_p0593b01║多羅三藐三菩提果亦如幻如夢。
T08n0228_p0593b02║爾時諸天子眾復白尊者須菩提言。若阿耨
T08n0228_p0593b03║多羅三藐三菩提。說如幻夢者。彼涅盤法亦
T08n0228_p0593b04║如幻夢耶。須菩提【CL060n0922_p0636a01】言。如是涅盤亦如幻夢況
T08n0228_p0593b05║餘法耶。諸天子言。彼涅盤法何故亦說如幻
T08n0228_p0593b06║夢耶。須菩提言。若復有法過涅盤者我亦說
T08n0228_p0593b07║為如幻如夢。何以故。而彼幻夢與涅盤法無
T08n0228_p0593b08║二無別故。
T08n0228_p0593b09║爾時尊者舍利子。尊者滿慈子。尊者摩訶俱
T08n0228_p0593b10║絺羅。尊者摩訶迦旃延。尊者摩訶迦葉。如
T08n0228_p0593b11║是等大聲聞眾。并諸菩薩摩訶薩眾。俱白尊
T08n0228_p0593b12║者須菩提言。如尊者所說般若波羅蜜多。何
T08n0228_p0593b13║人能受其義。是時阿難。即告眾言。所有不退
T08n0228_p0593b14║轉菩薩摩訶薩具正見人。及彼漏盡諸阿羅
T08n0228_p0593b15║漢。當知是等。於須菩提所說般若波羅蜜多
T08n0228_p0593b16║能受其義。
T08n0228_p0593b17║爾時須菩提告諸眾言。我所說般若波羅蜜
T08n0228_p0593b18║多無能受者。何以故。此中無法宣說。無法表
T08n0228_p0593b19║示無所分別無所了知。以無說示無了知故。
T08n0228_p0593b20║般若波羅蜜多。如是宣說如是聽受。
T08n0228_p0593b21║是時帝【CL060n0922_p0636b01】釋天主即作是念。今尊者須菩提。宣
T08n0228_p0593b22║說如是甚深正法。我當化諸妙華以散其上。
T08n0228_p0593b23║作是念已即時化出無數妙華。散於尊者須
T08n0228_p0593b24║菩提上。是時須菩提即作是念。此所化出無
T08n0228_p0593b25║數妙華。我於三十三天上曾所未見。此華殊
T08n0228_p0593b26║妙非樹所生。時帝釋天主知尊者須菩提心
T08n0228_p0593b27║所念已。即白須菩提言。此華非生法。何以故。
T08n0228_p0593b28║不從心生不從樹出。須菩提言。憍尸迦。此華
T08n0228_p0593b29║若不從樹生又非心出者即是無生。若其無
T08n0228_p0593c01║生即不名華。帝釋天主即作是念。此尊者須
T08n0228_p0593c02║菩提智慧甚深。於名句文而善宣說。隨其所
T08n0228_p0593c03║說不壞假名說如實義。作是念已即白須菩
T08n0228_p0593c04║提言。如尊者所說。菩薩摩訶薩應如是學。
T08n0228_p0593c05║爾時尊者須菩提告帝釋天主言。憍尸迦。如
T08n0228_p0593c06║是如是。菩薩摩訶薩當如是學。如是學者不
T08n0228_p0593c07║學須陀洹【CL060n0922_p0637a01】果。不學斯陀含果。不學阿那含
T08n0228_p0593c08║果。不學阿羅漢果。不學緣覺果。若不學如
T08n0228_p0593c09║是果是即學一切智安住佛法。如是安住者
T08n0228_p0593c10║即學無量無邊佛法。如是學者雖學色法無
T08n0228_p0593c11║所增減。雖學受想行識亦無所增減。若於色
T08n0228_p0593c12║受想行識不增減學者。即不取色學不取受
T08n0228_p0593c13║想行識學。不捨色學不捨受想行識學。若法
T08n0228_p0593c14║無取無捨即法無生無滅。若了一切法無取
T08n0228_p0593c15║無捨無生無滅。如是學者是即名為學一切
T08n0228_p0593c16║智。出生一切智。
T08n0228_p0593c17║爾時尊者舍利子白須菩提言。若菩薩摩訶
T08n0228_p0593c18║薩。於法無所取故。學無生滅故。學者彼一切
T08n0228_p0593c19║智。亦無所取故。學無生滅故。學菩薩摩訶薩。
T08n0228_p0593c20║若如是學者。當為修學一切智不。須菩提言。
T08n0228_p0593c21║如是如是。彼一切智乃至一切佛法。無所取
T08n0228_p0593c22║無生滅。如是修學者。是為菩薩摩訶薩學一
T08n0228_p0593c23║【CL060n0922_p0637b01】切智。
T08n0228_p0593c24║爾時帝釋天主。白尊者舍利子言。菩薩摩訶
T08n0228_p0593c25║薩。般若波羅蜜多當於何求。舍利子言。憍尸
T08n0228_p0593c26║迦。菩薩摩訶薩般若波羅蜜多。當於須菩提
T08n0228_p0593c27║所轉中求。帝釋天主言。尊者舍利子。彼須菩
T08n0228_p0593c28║提所說般若波羅蜜多。是何神力所加持故。
T08n0228_p0593c29║舍利子言。憍尸迦。當知是佛神力所加持故
T08n0228_p0594a01║是時尊者須菩提。告帝釋天主言。我所說般
T08n0228_p0594a02║若波羅蜜多。當知皆是如來神力所加持故。
T08n0228_p0594a03║所言菩薩摩訶薩般若波羅蜜多當於何求
T08n0228_p0594a04║者。當知菩薩摩訶薩般若波羅蜜多。不應於
T08n0228_p0594a05║色中求。不應離色中求。如是不應於受想行
T08n0228_p0594a06║識中求。不應離受想行識中求。何以故。色非
T08n0228_p0594a07║般若波羅蜜多。離色亦非般若波羅蜜多。受
T08n0228_p0594a08║想行識非般若波羅蜜多。離受想行識亦非
T08n0228_p0594a09║般若波羅蜜多。帝釋天主言。尊者須菩【CL060n0922_p0638a01】提。大
T08n0228_p0594a10║波羅蜜多是般若波羅蜜多耶。無量波羅蜜
T08n0228_p0594a11║多是般若波羅蜜多耶。無邊波羅蜜多是般
T08n0228_p0594a12║若波羅蜜多耶。須菩提言。如是如是。憍尸
T08n0228_p0594a13║迦。大波羅蜜多是謂般若波羅蜜多。無量
T08n0228_p0594a14║波羅蜜多是謂般若波羅蜜多。無邊波羅蜜
T08n0228_p0594a15║多是謂般若波羅蜜多。何以故。色廣大故
T08n0228_p0594a16║般若波羅蜜多亦廣大。受想行識廣大故。般
T08n0228_p0594a17║若波羅蜜多亦廣大。色受想行識無量故。般
T08n0228_p0594a18║若波羅蜜多亦無量。色受想行識無邊故。般
T08n0228_p0594a19║若波羅蜜多亦無邊。
T08n0228_p0594a20║復次憍尸迦。緣無邊故即般若波羅蜜多無
T08n0228_p0594a21║邊。以般若波羅蜜多無邊故眾生亦無邊。以
T08n0228_p0594a22║何義故名緣無邊。所謂色受想行識。前際不
T08n0228_p0594a23║可得中際不可得後際不可得。乃至一切法
T08n0228_p0594a24║於前後中際亦不可得。以是義故名緣無邊。
T08n0228_p0594a25║即般若波羅蜜多無邊。又復【CL060n0922_p0638b01】以何義故說眾
T08n0228_p0594a26║生無邊。憍尸迦當知。前後中際無眾生可得。
T08n0228_p0594a27║帝釋天主言。云何須菩提。彼眾生界豈無邊
T08n0228_p0594a28║耶。須菩提言。眾生無量算數不及。以是義故
T08n0228_p0594a29║眾生無邊。帝釋天主。復白尊者須菩提言。所
T08n0228_p0594b01║言眾生者以何義故名為眾生。須菩提言。一
T08n0228_p0594b02║切法義是眾生義。憍尸迦。於汝意云何。當說
T08n0228_p0594b03║何義為眾生義。帝釋天主言。如我意者。非法
T08n0228_p0594b04║義是眾生義。非非法義是眾生義。當知眾生
T08n0228_p0594b05║無本無因無我無緣。而以方便立彼名字。須
T08n0228_p0594b06║菩提言。憍尸迦。我先所說眾生無邊。於汝意
T08n0228_p0594b07║云何。實有眾生可說可示不。帝釋天主言。不
T08n0228_p0594b08║也須菩提。時須菩提言。若諸眾生無有其實
T08n0228_p0594b09║不可說示者。是故我說眾生無邊。憍尸迦。假
T08n0228_p0594b10║使如來應供正等正覺。住壽如兢伽沙劫。以
T08n0228_p0594b11║方便語言。說一切眾生若已【CL060n0922_p0639a01】生若現生若當
T08n0228_p0594b12║生。若已滅若現滅若當滅。而能說其邊際不。
T08n0228_p0594b13║帝釋天主言。不也須菩提。何以故。一切眾生
T08n0228_p0594b14║本來清淨。須菩提言。如是眾生無邊故。當知
T08n0228_p0594b15║般若波羅蜜多亦無邊。是時會中帝釋天主
T08n0228_p0594b16║大梵天王。及大世主并餘諸天。天女神仙眾
T08n0228_p0594b17║等。俱白佛言。快哉善哉。如來出世。尊者須菩
T08n0228_p0594b18║提。能善宣說般若波羅蜜多。菩薩摩訶薩受
T08n0228_p0594b19║持此法。若不離諸佛如來般若波羅蜜多者。
T08n0228_p0594b20║我當尊敬如諸佛想。
T08n0228_p0594b21║爾時世尊。告帝釋天主大梵天王并餘一切
T08n0228_p0594b22║天仙眾言。如是如是。汝等當知。我於往昔最
T08n0228_p0594b23║上燈城燃燈如來應供正等正覺所修菩提
T08n0228_p0594b24║行。我於爾時亦不離般若波羅蜜多。彼燃燈
T08n0228_p0594b25║如來。即為我授阿耨多羅三藐三菩提記作
T08n0228_p0594b26║如是言。汝於來世過阿僧祇劫當得成佛。號
T08n0228_p0594b27║釋迦牟【CL060n0922_p0639b01】尼如來應供正等正覺明行足善逝世
T08n0228_p0594b28║間解無上士調御丈夫天人師佛世尊。是時
T08n0228_p0594b29║帝釋天主并諸天眾。俱白佛言。希有世尊。希
T08n0228_p0594c01║有善逝。此般若波羅蜜多能攝一切智。菩薩
T08n0228_p0594c02║摩訶薩當如是學。
T08n0228_p0594c03║　　寶塔功德品第三之一
T08n0228_p0594c04║爾時世尊。普告四眾苾芻苾芻尼優婆塞優
T08n0228_p0594c05║婆夷帝釋天主等。欲界諸天眾。大梵天王等。
T08n0228_p0594c06║色界諸天眾。乃至色究竟天。一切天子眾。
T08n0228_p0594c07║汝等當知。若有善男子善女人。於此甚深般
T08n0228_p0594c08║若波羅蜜多法門能聽受讀誦。如說修行者。
T08n0228_p0594c09║是人不為魔及魔民人非人等伺得其便。不
T08n0228_p0594c10║為惡毒所能傷害。不以橫夭捨其壽命。
T08n0228_p0594c11║復次若有善男子善女人。於此般若波羅蜜
T08n0228_p0594c12║多。未能聽受讀誦者。所有已發阿耨多羅三
T08n0228_p0594c13║藐三菩【CL060n0922_p0640a01】提心。諸天子眾往彼人所為作護念。
T08n0228_p0594c14║勸令於此般若波羅蜜多。聽受讀誦如說修
T08n0228_p0594c15║行。
T08n0228_p0594c16║復次若有善男子善女人。於此般若波羅蜜
T08n0228_p0594c17║多。受持讀誦如說修行者。是人若在空室若
T08n0228_p0594c18║入眾中。若在樹下及曠野處。若行道路及非
T08n0228_p0594c19║道中乃至大海。如是等處若行若住若坐若
T08n0228_p0594c20║臥。離諸怖畏諸天護念。
T08n0228_p0594c21║爾時四大天王白佛言。世尊。若有善男子善
T08n0228_p0594c22║女人。於此般若波羅蜜多。聽受讀誦如說修
T08n0228_p0594c23║行者。我當往彼護念其人。使令精進不生退
T08n0228_p0594c24║屈。
T08n0228_p0594c25║爾時帝釋天主白佛言。世尊。若善男子善女
T08n0228_p0594c26║人。於此般若波羅蜜多。聽受讀誦如說修行
T08n0228_p0594c27║者。我亦往護其人令無衰惱。
T08n0228_p0594c28║爾時大梵天王并諸梵眾。俱白佛言。世尊。若
T08n0228_p0594c29║善男子善女人。於此般若波羅蜜多。聽受讀
T08n0228_p0595a01║誦如說修行者。我當往護其人令無衰【CL060n0922_p0640b01】惱。
T08n0228_p0595a02║爾時帝釋天主復白佛言。希有世尊。此甚深
T08n0228_p0595a03║般若波羅蜜多。善男子善女人受持讀誦者。
T08n0228_p0595a04║於現世中獲如是功德。云何世尊。若人受持
T08n0228_p0595a05║此般若波羅蜜多。而能攝諸波羅蜜多不。佛
T08n0228_p0595a06║言。憍尸迦如是。若人受持此般若波羅蜜多。
T08n0228_p0595a07║即能攝諸波羅蜜多。憍尸迦。此般若波羅蜜
T08n0228_p0595a08║多。若人受持讀誦者。所有功德廣大甚深。汝
T08n0228_p0595a09║當諦聽。如善作意。當為汝說。帝釋天主言。善
T08n0228_p0595a10║哉世尊。願為宣說。佛言。憍尸迦。我此般若波
T08n0228_p0595a11║羅蜜多法門。不為一切惡法損惱破壞。若諸
T08n0228_p0595a12║惡法起時欲生損惱。彼法即當漸自銷滅。雖
T08n0228_p0595a13║復暫起而不為害。何以故。憍尸迦當知。此善
T08n0228_p0595a14║男子善女人。以受持讀誦般若波羅蜜多功
T08n0228_p0595a15║德力故。惡法雖生而自銷滅。憍尸迦。譬如世
T08n0228_p0595a16║間有諸毒蛇周行求食。見諸小蟲即欲食【CL060n0922_p0641a01】噉。
T08n0228_p0595a17║是時有藥名為末祇能銷諸毒。而彼小蟲即
T08n0228_p0595a18║詣藥所。是時毒蛇聞是藥氣即自退還。彼諸
T08n0228_p0595a19║小蟲不為所食。何以故。此末祇藥能銷諸毒。
T08n0228_p0595a20║憍尸迦。善男子善女人亦復如是。於此般若
T08n0228_p0595a21║波羅蜜多受持讀誦。自所宣說或為他說如
T08n0228_p0595a22║說修行。是人不為一切惡法所能傷害惡法
T08n0228_p0595a23║雖生即自銷滅。何以故。當知皆是般若波羅
T08n0228_p0595a24║蜜多功德力故。在在處處無所動轉。般若
T08n0228_p0595a25║波羅蜜多。能除貪等一切煩惱。而能趣證無
T08n0228_p0595a26║上涅盤。憍尸迦。若有受持讀誦此般若波羅
T08n0228_p0595a27║蜜多者。彼四大天王。帝釋天主。大梵天王。
T08n0228_p0595a28║乃至諸佛菩薩。常護是人令無衰惱。
T08n0228_p0595a29║復次憍尸迦。若善男子善女人。受持讀誦此
T08n0228_p0595b01║般若波羅蜜多者。是人常出信順語言。柔軟
T08n0228_p0595b02║語言。白淨語言。不雜語言。不生忿怒。不為我
T08n0228_p0595b03║慢所覆。常【CL060n0922_p0641b01】生慈心。不起恨恚忿等煩惱不令
T08n0228_p0595b04║增長。彼善男子善女人常作是念。我為趣求
T08n0228_p0595b05║阿耨多羅三藐三菩提故。於損惱法不應生
T08n0228_p0595b06║瞋。何以故。瞋法若生諸根變異。調善色相非
T08n0228_p0595b07║所和合。作是念已安住正念。憍尸迦。彼善男
T08n0228_p0595b08║子善女人。以受持讀誦般若波羅蜜多故。於
T08n0228_p0595b09║現世中獲如是功德。
T08n0228_p0595b10║【○】【○】佛說佛母出生三法藏般若波羅蜜多經卷
T08n0228_p0595b11║第二【○】【○】【○】【○】【○】
