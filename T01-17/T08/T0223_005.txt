T08n0223_p0247c07║【□】
T08n0223_p0247c08║【□】
T08n0223_p0247c09║【CL014n0003_p0612a01】摩訶般若波羅蜜經卷第五
T08n0223_p0247c10║【□】
T08n0223_p0247c11║　　　　後秦龜茲國三藏鳩摩羅什譯
T08n0223_p0247c12║　　莊嚴品第十七
T08n0223_p0247c13║爾時須菩提白佛言。世尊。菩薩摩訶薩大莊
T08n0223_p0247c14║嚴。何等是大莊嚴。何等菩薩能大莊嚴。佛語
T08n0223_p0247c15║須菩提。菩薩摩訶薩摩訶衍大莊嚴。所謂檀
T08n0223_p0247c16║那波羅蜜乃至般若波羅蜜莊嚴。四念處莊
T08n0223_p0247c17║嚴。乃至八聖道分內空莊嚴。乃至無法有法
T08n0223_p0247c18║空。十力乃至十八不共法及一切種智莊嚴。
T08n0223_p0247c19║變身如佛莊嚴。光明遍照三千大千國土。
T08n0223_p0247c20║亦照東方如恒河沙等國土。南西北方四維
T08n0223_p0247c21║上下亦復如是。三千大千國土六種震動。亦
T08n0223_p0247c22║動東方如恒河沙等諸國土。南西北方四維
T08n0223_p0247c23║上下亦復如是。是菩薩摩訶薩住檀那波
T08n0223_p0247c24║羅蜜摩訶衍大莊嚴。是三千大千國土變為
T08n0223_p0247c25║琉璃。【CL014n0003_p0612b01】化作轉輪聖王。須食與食須飲與飲。
T08n0223_p0247c26║衣服臥具花香瓔珞搗香澤香房舍燈燭醫
T08n0223_p0247c27║藥。種種所須盡給與之。與已而為說法。所
T08n0223_p0247c28║謂應六波羅蜜。眾生聞是法者終不離六
T08n0223_p0247c29║波羅蜜。乃至阿耨多羅三藐三菩提。如是須
T08n0223_p0248a01║菩提。是名菩薩摩訶薩摩訶衍大莊嚴。須菩
T08n0223_p0248a02║提。譬如工幻師若幻師弟子。於四衢道中
T08n0223_p0248a03║化作大眾。於前須食與食須飲與飲。乃至
T08n0223_p0248a04║種種所須盡給與之。於須菩提意云何。是
T08n0223_p0248a05║幻師實有眾生有所與不。須菩提言。不也
T08n0223_p0248a06║世尊。須菩提。菩薩摩訶薩亦如是。化作轉
T08n0223_p0248a07║輪聖王。種種具足須食與食須飲與飲。乃
T08n0223_p0248a08║至種種所須盡給與之。雖有所施實無所
T08n0223_p0248a09║與。何以故。須菩提諸法相如幻故。復次須
T08n0223_p0248a10║菩提。菩薩摩訶薩住尸羅波羅蜜。現生轉輪
T08n0223_p0248a11║聖王家。以十善道教化眾生。有以【CL014n0003_p0613a01】四禪四
T08n0223_p0248a12║無量心四無色定四念處。乃至十八不共法
T08n0223_p0248a13║教化眾生。眾生聞是法者。至阿耨多羅三
T08n0223_p0248a14║藐三菩提終不離是法。譬如幻師若幻師
T08n0223_p0248a15║弟子。於四衢道中化作大眾。以十善道教
T08n0223_p0248a16║化令行。又以四禪四無量心四無色定四念
T08n0223_p0248a17║處。乃至十八不共法教化令行。須菩提於
T08n0223_p0248a18║汝意云何。是幻師實有眾生教令行十善
T08n0223_p0248a19║道。乃至行十八不共法不。須菩提言。不也
T08n0223_p0248a20║世尊。須菩提。菩薩摩訶薩亦如是。以十善
T08n0223_p0248a21║道教化眾生令行乃至十八不共法實無
T08n0223_p0248a22║眾生行十善道乃至十八不共法。何以故。諸
T08n0223_p0248a23║法相如幻故。須菩提。是名菩薩摩訶薩大
T08n0223_p0248a24║莊嚴。復次須菩提。菩薩摩訶薩住羼提波羅
T08n0223_p0248a25║蜜。教化眾生令行羼提波羅蜜。須菩提。
T08n0223_p0248a26║云何菩薩摩訶薩住羼提波羅蜜。教化眾
T08n0223_p0248a27║生令行羼提波羅蜜。須菩提。菩薩【CL014n0003_p0613b01】摩訶
T08n0223_p0248a28║薩從初發心已來如是大莊嚴。若一切眾生
T08n0223_p0248a29║罵詈刀杖傷害。菩薩摩訶薩於此中不起
T08n0223_p0248b01║一念。亦教一切眾生行此忍辱。譬若幻師
T08n0223_p0248b02║若幻師弟子。於四衢道中化作大眾。令行
T08n0223_p0248b03║忍辱餘如上說。須菩提。是名菩薩摩訶薩
T08n0223_p0248b04║大莊嚴。復次須菩提。菩薩摩訶薩住毘梨耶
T08n0223_p0248b05║波羅蜜。教一切眾生令行毘梨耶波羅蜜。
T08n0223_p0248b06║須菩提。云何菩薩摩訶薩住毘梨耶波羅蜜。
T08n0223_p0248b07║教一切眾生令行毘梨耶波羅蜜。須菩提。
T08n0223_p0248b08║菩薩摩訶薩應薩婆若心。身心精進教化眾
T08n0223_p0248b09║生。譬如幻師若幻師弟子。於四衢道中化
T08n0223_p0248b10║作大眾。教令行身心精進餘如上說。是名
T08n0223_p0248b11║菩薩摩訶薩大莊嚴。復次須菩提。菩薩摩訶
T08n0223_p0248b12║薩住禪那波羅蜜。教一切眾生令行禪
T08n0223_p0248b13║那波羅蜜。須菩提。云何菩薩摩訶薩住禪
T08n0223_p0248b14║那波羅蜜。教一切眾生【CL014n0003_p0614a01】令行禪那波羅
T08n0223_p0248b15║蜜。須菩提。菩薩摩訶薩住諸法等中。不見
T08n0223_p0248b16║法若亂若定。如是須菩提。菩薩摩訶薩住禪
T08n0223_p0248b17║那波羅蜜。教一切眾生令行禪那波羅
T08n0223_p0248b18║蜜。乃至阿耨多羅三藐三菩提。終不離禪
T08n0223_p0248b19║那波羅蜜。譬如工幻師若幻師弟子。於四
T08n0223_p0248b20║衢道中化作大眾。教令行禪那波羅蜜餘
T08n0223_p0248b21║如上說。須菩提是名菩薩摩訶薩大莊嚴。復
T08n0223_p0248b22║次須菩提。菩薩摩訶薩住般若波羅蜜。教一
T08n0223_p0248b23║切眾生令行般若波羅蜜。須菩提。云何菩
T08n0223_p0248b24║薩摩訶薩住般若波羅蜜教一切眾生令
T08n0223_p0248b25║行般若波羅蜜。須菩提。菩薩摩訶薩行般
T08n0223_p0248b26║若波羅蜜時。無有法得此岸彼岸。如是菩
T08n0223_p0248b27║薩摩訶薩住般若波羅蜜中。教一切眾生令
T08n0223_p0248b28║行般若波羅蜜。譬如工幻師若幻師弟子。
T08n0223_p0248b29║於四衢道中化作大眾。教令行般若波羅
T08n0223_p0248c01║蜜。須菩提。是名【CL014n0003_p0614b01】菩薩摩訶薩大莊嚴。復次須
T08n0223_p0248c02║菩提。菩薩摩訶薩大莊嚴。十方如恒河沙等
T08n0223_p0248c03║國土中眾生隨其所應自變其身。住檀那
T08n0223_p0248c04║波羅蜜乃至般若波羅蜜。亦教眾生令行
T08n0223_p0248c05║檀那波羅蜜乃至般若波羅蜜。是眾生行是
T08n0223_p0248c06║法乃至阿耨多羅三藐三菩提終不離是法。
T08n0223_p0248c07║須菩提。譬如工幻師若幻師弟子。於四衢
T08n0223_p0248c08║道中化作眾生。教令行六波羅蜜餘如
T08n0223_p0248c09║上說。如是須菩提。是名菩薩摩訶薩大莊
T08n0223_p0248c10║嚴。復次須菩提。菩薩摩訶薩大莊嚴。應薩
T08n0223_p0248c11║婆若心不生是念。我教若干人住檀那波
T08n0223_p0248c12║羅蜜。不教若干人住檀那波羅蜜。乃至般
T08n0223_p0248c13║若波羅蜜亦如是。不生是念。我教若干人
T08n0223_p0248c14║住四念處。不教若干人住四念處。乃至十
T08n0223_p0248c15║八不共法亦如是。亦不生是念。我教若干
T08n0223_p0248c16║人令得須陀洹果斯陀含果阿那含果阿羅
T08n0223_p0248c17║漢【CL014n0003_p0615a01】果辟支佛道一切種智。亦不教若干人令
T08n0223_p0248c18║得須陀洹果乃至一切種智。我當令無量
T08n0223_p0248c19║無邊阿僧祇眾生。住檀那波羅蜜乃至般若
T08n0223_p0248c20║波羅蜜。立眾生於四念處乃至十八不共法。
T08n0223_p0248c21║令無量無邊阿僧祇眾生得須陀洹果乃至
T08n0223_p0248c22║一切種智。譬如工幻師若幻師弟子。於四
T08n0223_p0248c23║衢道中化作大眾。教令行六波羅蜜乃至
T08n0223_p0248c24║得一切種智。餘如上說。須菩提。是名菩薩
T08n0223_p0248c25║摩訶薩大莊嚴。爾時須菩提白佛言。世尊。
T08n0223_p0248c26║如我從佛所聞義。菩薩摩訶薩無大莊嚴
T08n0223_p0248c27║為大莊嚴。諸法自相空故。所謂色色相空。
T08n0223_p0248c28║受想行識識相空。眼眼相空。乃至意意相空。
T08n0223_p0248c29║色色相空。乃至法法相空。眼識眼識相空。乃
T08n0223_p0249a01║至意識意識相空。眼觸眼觸相空。乃至意觸
T08n0223_p0249a02║意觸相空。眼觸因緣生受受相空。乃至意觸
T08n0223_p0249a03║因緣生受受相空。世【CL014n0003_p0615b01】尊。檀那波羅蜜檀那
T08n0223_p0249a04║波羅蜜相空。乃至般若波羅蜜般若波羅蜜
T08n0223_p0249a05║相空。內空內空相空。乃至無法有法空。無
T08n0223_p0249a06║法有法空相空。四念處四念處相空。乃至十
T08n0223_p0249a07║八不共法十八不共法相空。菩薩菩薩相空。
T08n0223_p0249a08║世尊。以是因緣故。當知菩薩摩訶薩無大
T08n0223_p0249a09║莊嚴為大莊嚴。佛告須菩提。如是如是如
T08n0223_p0249a10║汝所言。須菩提。薩婆若非作法。眾生亦非
T08n0223_p0249a11║作法。菩薩為是眾生大莊嚴。須菩提白佛
T08n0223_p0249a12║言。世尊。何因緣故。薩婆若非作法。是眾生
T08n0223_p0249a13║亦非作法。菩薩為是眾生大莊嚴。佛語須
T08n0223_p0249a14║菩提。作者不可得故。薩婆若非作非起法。
T08n0223_p0249a15║是諸眾生亦非作非起法。何以故。須菩提。
T08n0223_p0249a16║色非作非不作。受想行識非作非不作。眼
T08n0223_p0249a17║非作非不作。乃至意非作非不作。色乃至
T08n0223_p0249a18║法。眼識乃至意識。眼觸乃至意觸。眼觸因
T08n0223_p0249a19║緣生受乃【CL014n0003_p0616a01】至意觸因緣生受。非作非不作。須
T08n0223_p0249a20║菩提。我非作非不作。乃至知者見者非作
T08n0223_p0249a21║非不作。何以故。是諸法畢竟不可得故。須
T08n0223_p0249a22║菩提。夢非作非不作。何以故。畢竟不可得
T08n0223_p0249a23║故。幻響影焰化非作非不作。何以故。畢竟
T08n0223_p0249a24║不可得故。須菩提。內空非作非不作。畢竟
T08n0223_p0249a25║不可得故。乃至無法有法空非作非不作。
T08n0223_p0249a26║畢竟不可得故。須菩提。四念處非作非不
T08n0223_p0249a27║作。畢竟不可得故。乃至十八不共法非作
T08n0223_p0249a28║非不作。何以故。是法皆畢竟不可得故。須
T08n0223_p0249a29║菩提。諸法如。法相法性法住法位實際。非
T08n0223_p0249b01║作非不作。畢竟不可得故。須菩提。菩薩非
T08n0223_p0249b02║作非不作。畢竟不可得故。薩婆若及一切
T08n0223_p0249b03║種智。非作非不作。畢竟不可得故。以是
T08n0223_p0249b04║因緣故。須菩提。薩婆若非作非起法。是眾
T08n0223_p0249b05║生亦非作非起法。菩薩為是眾生大莊嚴。
T08n0223_p0249b06║爾時須菩【CL014n0003_p0616b01】提白佛言。如我觀佛所說義。【★】世
T08n0223_p0249b07║尊。【☆】色無縛無脫。受想行識無縛無脫。爾
T08n0223_p0249b08║時富樓那彌多羅尼子語須菩提。色是無縛
T08n0223_p0249b09║無脫。受想行識是無縛無脫。須菩提言。如
T08n0223_p0249b10║是如是。色是無縛無脫。受想行識是無
T08n0223_p0249b11║縛無脫。富樓那問須菩提。何等色無縛無
T08n0223_p0249b12║脫。何等受想行識無縛無脫。須菩提言。如
T08n0223_p0249b13║夢色無縛無脫。如夢受想行識無縛無脫。
T08n0223_p0249b14║如嚮如影如幻如焰如化。色受想行識
T08n0223_p0249b15║無縛無脫。富樓那彌多羅尼子。過去色無
T08n0223_p0249b16║縛無脫。過去受想行識無縛無脫。未來色
T08n0223_p0249b17║無縛無脫。未來受想行識無縛無脫。現在
T08n0223_p0249b18║色無縛無脫。現在受想行識無縛無脫。何
T08n0223_p0249b19║以故無縛無脫。是色無所有故。無縛無
T08n0223_p0249b20║脫。受想行識無所有故無縛無脫。離故寂
T08n0223_p0249b21║滅故不生故無縛無脫。富樓那。善色受想
T08n0223_p0249b22║行識亦無縛無脫。不善色受想行【CL014n0003_p0617a01】識無縛無
T08n0223_p0249b23║脫。無記色無縛無脫無記受想行識無縛
T08n0223_p0249b24║無脫。世間出世間有漏無漏色無縛無脫。
T08n0223_p0249b25║受想行識亦無縛無脫。何以故。無所有故
T08n0223_p0249b26║離故寂滅故不生故無縛無脫。富樓那。一
T08n0223_p0249b27║切法亦無縛無脫。無所有故離故寂滅故
T08n0223_p0249b28║不生故無縛無脫。富樓那。檀那波羅蜜
T08n0223_p0249b29║無縛無脫。尸羅波羅蜜羼提波羅蜜毘梨耶
T08n0223_p0249c01║波羅蜜禪那波羅蜜般若波羅蜜無縛無
T08n0223_p0249c02║脫無所有故離故寂滅不生故無縛無脫。
T08n0223_p0249c03║富樓那。內空亦無縛無脫。乃至無法有法
T08n0223_p0249c04║空亦無縛無脫。四念處無縛無脫。乃至十
T08n0223_p0249c05║八不共法無縛無脫。無所有故離故寂滅
T08n0223_p0249c06║故不生故無縛無脫。阿耨多羅三藐三菩提
T08n0223_p0249c07║無縛無脫。一切智一切種智無縛無脫。菩
T08n0223_p0249c08║薩無縛無脫。佛亦無縛無脫。無所有故
T08n0223_p0249c09║離故寂滅故不生故無縛無脫。富樓那。諸
T08n0223_p0249c10║【CL014n0003_p0617b01】法如法相法性法住法位實際無為法無縛
T08n0223_p0249c11║無脫。無所有故離故寂滅故不生故無縛
T08n0223_p0249c12║無脫。富樓那。是名菩薩摩訶薩無縛無脫
T08n0223_p0249c13║檀那波羅蜜。乃至般若波羅蜜四念處。乃
T08n0223_p0249c14║至一切種智。無縛無脫。是菩薩摩訶薩住無
T08n0223_p0249c15║縛無脫檀那波羅蜜中。乃至住無縛無脫般
T08n0223_p0249c16║若波羅蜜。住無縛無脫四念處。乃至住無
T08n0223_p0249c17║縛無脫一切種智。無縛無脫成就眾生。無
T08n0223_p0249c18║縛無脫淨佛國土。無縛無脫諸佛當供養。無
T08n0223_p0249c19║縛無脫當聽法。無縛無脫諸佛終不離。無
T08n0223_p0249c20║縛無脫諸神通終不離。無縛無脫五眼終不
T08n0223_p0249c21║離。無縛無脫陀羅尼門終不離。無縛無脫
T08n0223_p0249c22║諸三昧門終不離。無縛無脫當生道種
T08n0223_p0249c23║智。無縛無脫當得一切種智。無縛無脫法輪
T08n0223_p0249c24║轉。無縛無脫眾生安立三乘。如是富樓那。
T08n0223_p0249c25║菩薩摩訶薩行無縛無脫【CL014n0003_p0618a01】六波羅蜜。當知一
T08n0223_p0249c26║切法無縛無脫。無所有故離故寂滅故不
T08n0223_p0249c27║生故。富樓那。是名菩薩摩訶薩無縛無脫大
T08n0223_p0249c28║莊嚴。
T08n0223_p0249c29║　　摩訶般若波羅蜜經問乘品第十八
T08n0223_p0250a01║　　(丹本名為摩訶衍品)
T08n0223_p0250a02║爾時須菩提白佛言。世尊。何等是菩薩摩訶
T08n0223_p0250a03║薩摩訶衍。云何當知菩薩摩訶薩發趣大乘。
T08n0223_p0250a04║是乘發何處。是乘至何處。當住何處。誰
T08n0223_p0250a05║當乘是乘出者。佛告須菩提。汝問何等是
T08n0223_p0250a06║菩薩摩訶衍。須菩提。六波羅蜜是菩薩摩訶
T08n0223_p0250a07║薩摩訶衍。何等六。檀那波羅蜜尸羅波羅
T08n0223_p0250a08║蜜羼提波羅蜜毘梨耶波羅蜜禪那波羅蜜
T08n0223_p0250a09║般若波羅蜜。云何名檀那波羅蜜。須菩提。
T08n0223_p0250a10║菩薩摩訶薩以應薩婆若心。內外所有布施
T08n0223_p0250a11║共一切眾生迴向阿耨多羅三藐三菩提
T08n0223_p0250a12║用無所得故。須菩提。是名菩薩摩訶薩檀
T08n0223_p0250a13║那波【CL014n0003_p0618b01】羅蜜。云何名尸羅波羅蜜。須菩提。菩
T08n0223_p0250a14║薩摩訶薩以應薩婆若心。自行十善道亦
T08n0223_p0250a15║教他行十善道。以無所得故。是名菩薩摩
T08n0223_p0250a16║訶薩尸羅波羅蜜。云何名羼提波羅蜜。須
T08n0223_p0250a17║菩提。菩薩摩訶薩以應薩婆若心。自具足
T08n0223_p0250a18║忍辱亦教他行忍辱。以無所得故。是名菩
T08n0223_p0250a19║薩摩訶薩羼提波羅蜜。云何名毘梨耶波羅
T08n0223_p0250a20║蜜。須菩提。菩薩摩訶薩以應薩婆若心。行
T08n0223_p0250a21║五波羅蜜懃修不息。亦安立一切眾生於
T08n0223_p0250a22║五波羅蜜。以無所得故。是名菩薩摩訶薩
T08n0223_p0250a23║毘梨耶波羅蜜。云何名禪那波羅蜜。須菩
T08n0223_p0250a24║提。菩薩摩訶薩以應薩婆若心。自以方便
T08n0223_p0250a25║入諸禪不隨禪生。亦教他令入諸禪。以
T08n0223_p0250a26║無所得故。是名菩薩摩訶薩禪那波羅蜜。
T08n0223_p0250a27║云何名般若波羅蜜。須菩提。菩薩摩訶薩
T08n0223_p0250a28║以應薩婆若心。不著一切法亦觀一切法
T08n0223_p0250a29║性。【CL014n0003_p0619a01】以無所得故。亦教他不著一切法。亦
T08n0223_p0250b01║觀一切法性。以無所得故。是名菩薩摩訶
T08n0223_p0250b02║薩般若波羅蜜。須菩提。是為菩薩摩訶薩摩
T08n0223_p0250b03║訶衍。復次須菩提。菩薩摩訶薩復有摩訶衍。
T08n0223_p0250b04║所謂。內空。外空。內外空。空空。大空。第一
T08n0223_p0250b05║義空。有為空。無為空。畢竟空。無始空。散
T08n0223_p0250b06║空。性空。自相空。諸法空。不可得空。無法
T08n0223_p0250b07║空。有法空。無法有法空。須菩提白佛言。何
T08n0223_p0250b08║等為內空。佛言。內法名眼耳鼻舌身意。眼
T08n0223_p0250b09║眼空非常非滅故。何以故。性自爾。耳耳空
T08n0223_p0250b10║鼻鼻空舌舌空身身空意意空。非常非滅故。
T08n0223_p0250b11║何以故。性自爾。是名內空。何等為外空。外
T08n0223_p0250b12║法名色聲香味觸法。色色空非常非滅故。
T08n0223_p0250b13║何以故。性自爾。聲聲空香香空味味空觸觸
T08n0223_p0250b14║空法法空。非常非滅故。何以故。性自爾。
T08n0223_p0250b15║是名外空。何等為內外空。內外法名內六
T08n0223_p0250b16║入外【CL014n0003_p0619b01】六入。內法內法空非常非滅故。何以
T08n0223_p0250b17║故。性自爾。外法外法空非常非滅故。何
T08n0223_p0250b18║以故。性自爾。是名內外空。何等為空空。
T08n0223_p0250b19║一切法空是空亦空非常非滅故。何以故。
T08n0223_p0250b20║性自爾。是名空空。何等為大空。東方東方
T08n0223_p0250b21║相空。非常非滅故。何以故。性自爾。南西
T08n0223_p0250b22║北方四維上下。南西北方四維上下空。非常
T08n0223_p0250b23║非滅故。何以故。性自爾。是名大空。何等
T08n0223_p0250b24║為第一義空。第一義名涅槃。涅槃涅槃空非
T08n0223_p0250b25║常非滅故。何以故。性自爾。是名第一義
T08n0223_p0250b26║空。何等為有為空。有為法名欲界色界無色
T08n0223_p0250b27║界。欲界欲界空。色界色界空。無色界無色界
T08n0223_p0250b28║空。非常非滅故。何以故。性自爾。是名有
T08n0223_p0250b29║為空。何等為無為空。無為法名若無生相
T08n0223_p0250c01║無住相無滅相。無為法無為法空非常非滅
T08n0223_p0250c02║故。何以故。性自爾。是為無為空。何等為畢
T08n0223_p0250c03║竟空。【CL014n0003_p0620a01】畢竟名諸法畢竟不可得。非常非滅
T08n0223_p0250c04║故。何以故。性自爾。是名畢竟空。何等為
T08n0223_p0250c05║無始空。若法初來處不可得。非常非滅故。
T08n0223_p0250c06║何以故。性自爾。是名無始空。何等為散空。
T08n0223_p0250c07║散名諸法無滅。非常非滅故。何以故。性自
T08n0223_p0250c08║爾。是為散空。何等為性空。一切法性。若有
T08n0223_p0250c09║為法性若無為法性。是性非聲聞辟支佛所
T08n0223_p0250c10║作。非佛所作亦非餘人所作。是性性空非
T08n0223_p0250c11║常非滅故。何以故。性自爾。是名性空。何
T08n0223_p0250c12║等為自相空。自相名色壞相。受受相。想取
T08n0223_p0250c13║相。行作相。識識相。如是等有為無為法各
T08n0223_p0250c14║各自相空。非常非滅故。何以故。性自爾。是
T08n0223_p0250c15║名自相空。何等為諸法空。諸法名色受想
T08n0223_p0250c16║行識。眼耳鼻舌身意。色聲香味觸法。眼界
T08n0223_p0250c17║色界眼識界。乃至意界法界意識界。是諸法
T08n0223_p0250c18║諸法空。非常非滅故。何以故。性自爾。是為
T08n0223_p0250c19║諸【CL014n0003_p0620b01】法空。何等為不可得空。求諸法不可得
T08n0223_p0250c20║是不可得空。非常非滅故。何以故。性自爾。
T08n0223_p0250c21║是名不可得空。何等為無法空。若法無是
T08n0223_p0250c22║亦空。非常非滅故。何以故。性自爾。是名
T08n0223_p0250c23║無法空。何等為有法空。有法名諸法和合
T08n0223_p0250c24║中有自性相。是有法空非常非滅故。何
T08n0223_p0250c25║以故。性自爾。是名有法空。何等為無法
T08n0223_p0250c26║有法空。諸法中無法。諸法和合中有自性
T08n0223_p0250c27║相。是無法有法空非常非滅故。何以故。性
T08n0223_p0250c28║自爾。是名無法有法空。復次須菩提。法法
T08n0223_p0250c29║相空。無法無法相空。自法自法相空。他法
T08n0223_p0251a01║他法相空。何等名法法相空。法名五蔭。五
T08n0223_p0251a02║蔭空是名法法相空。何等名無法無法相
T08n0223_p0251a03║空。無法名無為法。是名無法無法空。何等
T08n0223_p0251a04║名自法自法空。諸法自法空。是空非知作
T08n0223_p0251a05║非見作。是名自法自法空。何等名他法他
T08n0223_p0251a06║法空。若佛【CL014n0003_p0621a01】出若佛未出。法住法相法位法性
T08n0223_p0251a07║如實際。過此諸法空。是名他法他法空。是
T08n0223_p0251a08║名菩薩摩訶薩摩訶衍。復次須菩提。菩薩摩
T08n0223_p0251a09║訶薩摩訶衍。所謂名首楞嚴三昧。寶印三
T08n0223_p0251a10║昧。師子遊戲三昧。妙月三昧。月幢相三昧。
T08n0223_p0251a11║出諸法三昧。觀頂三昧。畢法性三昧。畢
T08n0223_p0251a12║幢相三昧。金剛三昧。入法印三昧。三昧王
T08n0223_p0251a13║安立三昧。放光三昧。力進三昧。高出三昧。
T08n0223_p0251a14║必入辯才三昧。釋名字三昧。觀方三昧。陀
T08n0223_p0251a15║羅尼印三昧。無誑三昧。攝諸法海三昧。遍
T08n0223_p0251a16║覆虛空三昧。金剛輪三昧。寶斷三昧。能照
T08n0223_p0251a17║三昧。不求三昧。無住三昧。無心三昧。淨燈
T08n0223_p0251a18║三昧。無邊明三昧。能作明三昧。普照明三
T08n0223_p0251a19║昧。堅淨諸三昧三昧。無垢明三昧。歡喜三
T08n0223_p0251a20║昧。電光三昧。無盡三昧。威德三昧。離盡三
T08n0223_p0251a21║昧。不動三昧。不退三昧。日燈三昧。月淨三
T08n0223_p0251a22║【CL014n0003_p0621b01】昧。淨明三昧。能作明三昧。作行三昧。知相
T08n0223_p0251a23║三昧。如金剛三昧。心住三昧。普明三昧。安
T08n0223_p0251a24║立三昧。寶聚三昧。妙法印三昧。法等三昧。
T08n0223_p0251a25║斷喜三昧。到法頂三昧。能散三昧。分別諸
T08n0223_p0251a26║法句三昧。字等相三昧。離字三昧。斷緣三
T08n0223_p0251a27║昧。不壞三昧。無種相三昧。無處行三昧。離
T08n0223_p0251a28║朦昧三昧。無去三昧。不變異三昧。度緣三
T08n0223_p0251a29║昧。集諸功德三昧。住無心三昧。淨妙華三
T08n0223_p0251b01║昧。覺意三昧。無量辯三昧。無等等三昧。度
T08n0223_p0251b02║諸法三昧。分別諸法三昧。散疑三昧。無處
T08n0223_p0251b03║三昧。一莊嚴三昧。生行三昧。一行三昧。不
T08n0223_p0251b04║一行三昧。妙行三昧。達一切有底散三昧。
T08n0223_p0251b05║入名語三昧。離音聲字語三昧。然炬三昧。
T08n0223_p0251b06║淨相三昧。破相三昧。一切種妙足三昧。不
T08n0223_p0251b07║喜苦樂三昧。無盡相三昧。陀羅尼三昧。攝
T08n0223_p0251b08║諸邪正相三昧。滅憎愛三昧。逆順【CL014n0003_p0622a01】三昧。淨
T08n0223_p0251b09║光三昧。堅固三昧。滿月淨光三昧。大莊嚴
T08n0223_p0251b10║三昧。能照一切世三昧。三昧等三昧。攝一
T08n0223_p0251b11║切有諍無諍三昧。不樂一切住處三昧。如住
T08n0223_p0251b12║定三昧。壞身衰三昧。壞語如虛空三昧。離
T08n0223_p0251b13║著虛空不染三昧。云何名首楞嚴三昧。知諸
T08n0223_p0251b14║三昧行處。是名首楞嚴三昧。云何名寶印三
T08n0223_p0251b15║昧。住是三昧能印諸三昧。是名寶印三昧。
T08n0223_p0251b16║云何名師子遊戲三昧。住是三昧能遊戲
T08n0223_p0251b17║諸三昧中如師子。是名師子遊戲三昧。云
T08n0223_p0251b18║何名妙月三昧。住是三昧能照諸三昧如
T08n0223_p0251b19║淨月。是名妙月三昧。云何名月幢相三昧。
T08n0223_p0251b20║住是三昧能持諸三昧相。是名月幢相三
T08n0223_p0251b21║昧。云何名出諸法三昧。住是三昧能出生
T08n0223_p0251b22║諸三昧。是名出諸法三昧。云何名觀頂三
T08n0223_p0251b23║昧。住是三昧能觀諸三昧頂。是名觀頂三
T08n0223_p0251b24║昧。云何名畢【CL014n0003_p0622b01】法性三昧。住是三昧決定知
T08n0223_p0251b25║法性。是名畢法性三昧。云何名畢幢相三
T08n0223_p0251b26║昧。住是三昧能持諸三昧幢。是名畢幢相
T08n0223_p0251b27║三昧。云何名金剛三昧。住是三昧能破諸
T08n0223_p0251b28║三昧。是名金剛三昧。云何名入法印三昧。
T08n0223_p0251b29║住是三昧入諸法印。是名入法印三昧。云
T08n0223_p0251c01║何名三昧王安立三昧。住是三昧一切諸三
T08n0223_p0251c02║昧中安立住如王。是名三昧王安立三昧。云
T08n0223_p0251c03║何名放光三昧。住是三昧能放光照諸三
T08n0223_p0251c04║昧。是名放光三昧。云何名力進三昧。住是
T08n0223_p0251c05║三昧。於諸三昧能作勢力。是名力進三
T08n0223_p0251c06║昧。云何名高出三昧。住是三昧能增長諸
T08n0223_p0251c07║三昧。是名高出三昧。云何名必入辯才三
T08n0223_p0251c08║昧。住是三昧能辯說諸三昧。是名必入辯
T08n0223_p0251c09║才三昧。云何名釋名字三昧。住是三昧能
T08n0223_p0251c10║釋諸三昧名字。是名釋名字三昧。云何名
T08n0223_p0251c11║觀方三【CL014n0003_p0623a01】昧。住是三昧能觀諸三昧方。是名
T08n0223_p0251c12║觀方三昧。云何名陀羅尼印三昧。住是三
T08n0223_p0251c13║昧持諸三昧印。是名陀羅尼印三昧。云何
T08n0223_p0251c14║名無誑三昧。住是三昧於諸三昧不欺誑。
T08n0223_p0251c15║是名無誑三昧。云何名攝諸法海三昧。住
T08n0223_p0251c16║是三昧能攝諸三昧如大海水。是名攝諸
T08n0223_p0251c17║法海三昧。云何名遍覆虛空三昧。住是三
T08n0223_p0251c18║昧遍覆諸三昧如虛空。是名遍覆虛空三
T08n0223_p0251c19║昧。云何名金剛輪三昧。住是三昧能持諸
T08n0223_p0251c20║三昧分。是名金剛輪三昧。云何名斷寶三
T08n0223_p0251c21║昧。住是三昧斷諸三昧煩惱垢。是名斷寶
T08n0223_p0251c22║三昧。云何名能照三昧。住是三昧能以光
T08n0223_p0251c23║明顯照諸三昧。是名能照三昧。云何名不
T08n0223_p0251c24║求三昧。住是三昧無法可求。是名不求三
T08n0223_p0251c25║昧。云何名無住三昧。住是三昧中不見
T08n0223_p0251c26║一切法住。是名無住三昧。云何名無心三
T08n0223_p0251c27║昧。【CL014n0003_p0623b01】住是三昧心心數法不行。是名無心三
T08n0223_p0251c28║昧。云何名淨燈三昧。住是三昧於諸三昧
T08n0223_p0251c29║中作明如燈。是名淨燈三昧。云何名無邊
T08n0223_p0252a01║明三昧。住是三昧與諸三昧作無邊明。是
T08n0223_p0252a02║名無邊明三昧。云何名能作明三昧。住是
T08n0223_p0252a03║三昧即時能為諸三昧作明。是名能作明
T08n0223_p0252a04║三昧。云何名普照明三昧。住是三昧即能
T08n0223_p0252a05║照諸三昧門。是名普照明三昧。云何名堅
T08n0223_p0252a06║淨諸三昧三昧。住是三昧能堅淨諸三昧
T08n0223_p0252a07║相。是名堅淨諸三昧三昧。云何名無垢明三
T08n0223_p0252a08║昧。住是三昧能除諸三昧垢。亦能照一切
T08n0223_p0252a09║三昧。是名無垢明三昧。云何名歡喜三昧。
T08n0223_p0252a10║住是三昧能受諸三昧喜。是名歡喜三昧。
T08n0223_p0252a11║云何名電光三昧。住是三昧照諸三昧如
T08n0223_p0252a12║電光。是名電光三昧。云何名無盡三昧。住
T08n0223_p0252a13║是三昧於諸三昧不見盡。是名無盡三【CL014n0003_p0624a01】昧。
T08n0223_p0252a14║云何名威德三昧。住是三昧於諸三昧威
T08n0223_p0252a15║德照然。是名威德三昧。云何名離盡三昧。
T08n0223_p0252a16║住是三昧不見諸三昧盡。是名離盡三昧。
T08n0223_p0252a17║云何名不動三昧。住是三昧令諸三昧不
T08n0223_p0252a18║動不戲。是名不動三昧。云何名不退三
T08n0223_p0252a19║昧。住是三昧能不見諸三昧退。是名不退
T08n0223_p0252a20║三昧。云何名日燈三昧。住是三昧放光照
T08n0223_p0252a21║諸三昧門。是名日燈三昧。云何名月淨三
T08n0223_p0252a22║昧。住是三昧能除諸三昧闇。是名月淨三
T08n0223_p0252a23║昧。云何名淨明三昧。住是三昧於諸三昧
T08n0223_p0252a24║得四無闇智。是名淨明三昧。云何名能作
T08n0223_p0252a25║明三昧。住是三昧於諸三昧門能作明。是
T08n0223_p0252a26║名能作明三昧。云何名作行三昧。住是三
T08n0223_p0252a27║昧能令諸三昧各有所作。是名作行三昧。
T08n0223_p0252a28║云何名知相三昧。住是三昧見諸三昧知
T08n0223_p0252a29║相。是名知相三昧。云何名如金剛三昧。【CL014n0003_p0624b01】住
T08n0223_p0252b01║是三昧能貫達諸法亦不見達。是名如金
T08n0223_p0252b02║剛三昧。云何名心住三昧。住是三昧心不
T08n0223_p0252b03║動不轉不惱。亦不念有是心。是名心住
T08n0223_p0252b04║三昧。云何名普明三昧。住是三昧普見諸
T08n0223_p0252b05║三昧明。是名普明三昧。云何名安立三昧。
T08n0223_p0252b06║住是三昧於諸三昧安立不動。是名安立
T08n0223_p0252b07║三昧。云何名寶聚三昧。住是三昧普見諸
T08n0223_p0252b08║三昧如見寶聚。是名寶聚三昧。云何名妙
T08n0223_p0252b09║法印三昧。住是三昧能印諸三昧以無印
T08n0223_p0252b10║印故。是名妙法印三昧。云何名法等三昧。
T08n0223_p0252b11║住是三昧觀諸法等無法不等。是名法等
T08n0223_p0252b12║三昧。云何名斷喜三昧。住是三昧斷一切
T08n0223_p0252b13║法中喜。是名斷喜三昧。云何名到法頂三
T08n0223_p0252b14║昧。住是三昧滅諸法闇亦在諸三昧上。是
T08n0223_p0252b15║名到法頂三昧。云何名能散三昧。住是三
T08n0223_p0252b16║昧中能破散諸法。是名能散三昧。云何【CL014n0003_p0625a01】名
T08n0223_p0252b17║分別諸法句三昧。住是三昧分別諸三昧諸
T08n0223_p0252b18║法句。是名分別諸法句三昧。云何名字等相
T08n0223_p0252b19║三昧。住是三昧得諸三昧字等。是名字等
T08n0223_p0252b20║相三昧。云何名離字三昧。住是三昧諸三
T08n0223_p0252b21║昧中乃至不見一字。是名離字三昧。云何
T08n0223_p0252b22║名斷緣三昧。住是三昧斷諸三昧緣。是名
T08n0223_p0252b23║斷緣三昧。云何名不壞三昧。住是三昧不
T08n0223_p0252b24║得諸法變異。是名不壞三昧。云何名無種
T08n0223_p0252b25║相三昧。住是三昧不見諸法種種。是名無
T08n0223_p0252b26║種相三昧。云何名無處行三昧。住是三昧
T08n0223_p0252b27║不見諸三昧處。是名無處行三昧。云何名
T08n0223_p0252b28║離矇昧三昧。住是三昧離諸三昧微闇。是
T08n0223_p0252b29║名離朦昧三昧。云何名無去三昧。住是三
T08n0223_p0252c01║昧不見一切三昧去相。是名無去三昧。云
T08n0223_p0252c02║何名不變異三昧。住是三昧不見諸三昧
T08n0223_p0252c03║變異相。是名不變異三昧。云何【CL014n0003_p0625b01】名度緣三
T08n0223_p0252c04║昧。住是三昧度一切三昧緣境界。是名度
T08n0223_p0252c05║緣三昧。云何名集諸功德三昧。住是三昧
T08n0223_p0252c06║集諸三昧功德。是名集諸功德三昧。云何
T08n0223_p0252c07║名住無心三昧。住是三昧於諸三昧心不
T08n0223_p0252c08║入。是名住無心三昧。云何名淨妙花三昧。
T08n0223_p0252c09║住是三昧令諸三昧得淨妙如花。是名淨
T08n0223_p0252c10║妙花三昧。云何名覺意三昧。住是三昧諸
T08n0223_p0252c11║三昧中得七覺分。是名覺意三昧。云何名
T08n0223_p0252c12║無量辯三昧。住是三昧於諸法中得無量
T08n0223_p0252c13║辯。是名無量辯三昧。云何名無等等三昧。
T08n0223_p0252c14║住是三昧諸三昧中得無等等相。是名無
T08n0223_p0252c15║等等三昧。云何名度諸法三昧。住是三昧
T08n0223_p0252c16║度一切三界。是名度諸法三昧。云何名分
T08n0223_p0252c17║別諸法三昧。住是三昧諸三昧及諸法分別
T08n0223_p0252c18║見。是名分別諸法三昧。云何名散疑三昧。
T08n0223_p0252c19║住是三昧得散諸法疑。【CL014n0003_p0626a01】是名散疑三昧。云
T08n0223_p0252c20║何名無住處三昧。住是三昧不見諸法住
T08n0223_p0252c21║處。是名無住處三昧。云何名一莊嚴三昧。
T08n0223_p0252c22║住是三昧終不見諸法二相。是名一莊嚴
T08n0223_p0252c23║三昧。云何名生行三昧。住是三昧不見諸
T08n0223_p0252c24║行生。是名生行三昧。云何名一行三昧。住
T08n0223_p0252c25║是三昧不見諸三昧此岸彼岸。是名一行
T08n0223_p0252c26║三昧。云何名不一行三昧。住是三昧不見
T08n0223_p0252c27║諸三昧一相。是名不一行三昧。云何名妙行
T08n0223_p0252c28║三昧。住是三昧不見諸三昧二相。是名妙
T08n0223_p0252c29║行三昧。云何名達一切有底散三昧。住是三
T08n0223_p0253a01║昧入一切有一切三昧。智慧通達亦無所
T08n0223_p0253a02║達。是名達一切有底散三昧。云何名入名
T08n0223_p0253a03║語三昧。住是三昧入一切三昧名語。是名
T08n0223_p0253a04║入名語三昧。云何名離音聲字語三昧。住是
T08n0223_p0253a05║三昧不見諸三昧音聲字語。是名離音聲
T08n0223_p0253a06║字語三昧。云【CL014n0003_p0626b01】何名然炬三昧。住是三昧威
T08n0223_p0253a07║德照明如炬。是名然炬三昧。云何名淨相
T08n0223_p0253a08║三昧。住是三昧淨諸三昧相。是名淨相三
T08n0223_p0253a09║昧。云何名破相三昧。住是三昧不見諸三
T08n0223_p0253a10║昧相。是名破相三昧。云何名一切種妙足三
T08n0223_p0253a11║昧。住是三昧一切諸三昧種皆具足。是名
T08n0223_p0253a12║一切種妙足三昧。云何名不喜苦樂三昧。住
T08n0223_p0253a13║是三昧不見諸三昧苦樂。是名不喜苦樂
T08n0223_p0253a14║三昧。云何名無盡相三昧。住是三昧不見
T08n0223_p0253a15║諸三昧盡。是名無盡相三昧。云何名多陀
T08n0223_p0253a16║羅尼三昧。住是三昧能持諸三昧。是名多
T08n0223_p0253a17║陀羅尼三昧。云何名攝諸邪正相三昧。住
T08n0223_p0253a18║是三昧。於諸三昧不見邪正相。是名攝諸
T08n0223_p0253a19║邪正相三昧。云何名滅憎愛三昧。住是三
T08n0223_p0253a20║昧不見諸三昧憎愛。是名滅憎愛三昧。云
T08n0223_p0253a21║何名逆順三昧。住是三昧不見諸法諸三
T08n0223_p0253a22║昧逆【CL014n0003_p0627a01】順。是名逆順三昧。云何名淨光三昧。
T08n0223_p0253a23║住是三昧不得諸三昧明垢。是名淨光三
T08n0223_p0253a24║昧。云何名堅固三昧。住是三昧不得諸三
T08n0223_p0253a25║昧不堅固。是名堅固三昧。云何名滿月淨光
T08n0223_p0253a26║三昧。住是三昧諸三昧滿足如月十五日。
T08n0223_p0253a27║是名滿月淨光三昧。云何名大莊嚴三昧。
T08n0223_p0253a28║住是三昧大莊嚴成就諸三昧。是名大莊
T08n0223_p0253a29║嚴三昧。云何名能照一切世三昧。住是三
T08n0223_p0253b01║昧諸三昧及一切法能照。是名能照一切世
T08n0223_p0253b02║三昧。云何名三昧等三昧。住是三昧於諸
T08n0223_p0253b03║三昧不得定亂相。是名三昧等三昧。云何
T08n0223_p0253b04║名攝一切有諍無諍三昧。住是三昧能使
T08n0223_p0253b05║諸三昧不分別有諍無諍。是名攝一切有
T08n0223_p0253b06║諍無諍三昧。云何名不樂一切住處三昧。住
T08n0223_p0253b07║是三昧不見諸三昧依處。是名不樂一切
T08n0223_p0253b08║住處三昧。云何名如住定三昧。住是【CL014n0003_p0627b01】三昧
T08n0223_p0253b09║不過諸三昧如相。是名如住定三昧。云何
T08n0223_p0253b10║名壞身衰三昧。住是三昧不得身相。是名
T08n0223_p0253b11║壞身衰三昧。云何名壞語如虛空三昧。住是
T08n0223_p0253b12║三昧不見。諸三昧語業如虛空。是名壞語
T08n0223_p0253b13║如虛空三昧。云何名離著虛空不染三昧。住
T08n0223_p0253b14║是三昧。見諸法如虛空無閡。亦不染是三
T08n0223_p0253b15║昧。是名離著虛空不染三昧。須菩提。是名
T08n0223_p0253b16║菩薩摩訶薩摩訶衍。【○】【○】【○】【○】【○】【○】【○】
T08n0223_p0253b17║　　【CL014n0003_p0628a01】【○】【○】摩訶般若波羅蜜經廣乘品第十九(丹本
T08n0223_p0253b18║　　名為四念處品)
T08n0223_p0253b19║佛告須菩提。菩薩摩訶薩摩訶衍。所謂四念
T08n0223_p0253b20║處。何等四。須菩提。菩薩摩訶薩內身中循
T08n0223_p0253b21║身觀亦無身覺。以不可得故。外身中內
T08n0223_p0253b22║外身中循身觀亦無身覺。以不可得故。懃
T08n0223_p0253b23║精進一心除世間貪憂。內受內心內法。外
T08n0223_p0253b24║受外心外法。內外受內外心內外法。循法
T08n0223_p0253b25║觀亦無法覺。以不可得故。懃精進一心除
T08n0223_p0253b26║世間貪憂。須菩提。菩薩摩訶薩云何內身中
T08n0223_p0253b27║循身觀。須菩提。若菩薩摩訶薩行時知行。
T08n0223_p0253b28║住時知住。坐時知坐。臥時知臥。知身所
T08n0223_p0253b29║行如是知。須菩提。菩薩摩訶薩如是內身
T08n0223_p0253c01║中循身觀。懃精進一心除世間貪憂。以不
T08n0223_p0253c02║可得故。復次須菩提。菩薩摩訶【CL014n0003_p0628b01】薩若來若去。
T08n0223_p0253c03║視瞻一心屈申俯仰。服僧伽梨執持衣
T08n0223_p0253c04║缽。飲食臥息坐立睡覺。語默入出禪定。亦
T08n0223_p0253c05║常一心。如是須菩提。菩薩摩訶薩行般若
T08n0223_p0253c06║波羅蜜。內身中循身觀以不可得故。復次
T08n0223_p0253c07║須菩提。菩薩摩訶薩內身中循身觀時。一
T08n0223_p0253c08║心念入息時知入息。出息時知出息。入息
T08n0223_p0253c09║長時知入息長。出息長時知出息長。入息短
T08n0223_p0253c10║時知入息短。出息短時知出息短。譬如鏇
T08n0223_p0253c11║師若鏇師弟子。繩長知長繩短知短。菩薩
T08n0223_p0253c12║摩訶薩亦如是。一心念入息時知入息。
T08n0223_p0253c13║出息時知出息。入息長時知入息長。出息
T08n0223_p0253c14║長時知出息長。入息短時知入息短。出息短
T08n0223_p0253c15║時知出息短。如是須菩提。菩薩摩訶薩內身
T08n0223_p0253c16║中循身觀。懃精進一心除世間貪憂。以不
T08n0223_p0253c17║可得故。復次須菩提。菩薩摩訶薩觀身四
T08n0223_p0253c18║大作是念。身中有地大水【CL014n0003_p0629a01】大火大風大。譬
T08n0223_p0253c19║如屠牛師若屠牛弟子。以刀殺牛分作四
T08n0223_p0253c20║分。作四分已若立若坐觀此四分。菩薩摩
T08n0223_p0253c21║訶薩亦如是。行般若波羅蜜時。種種觀
T08n0223_p0253c22║身四大地大水大火大風大。如是須菩提。菩
T08n0223_p0253c23║薩摩訶薩內身中循身觀。以不可得故。復
T08n0223_p0253c24║次須菩提。菩薩摩訶薩觀內身。從足至頂
T08n0223_p0253c25║周匝薄皮。種種不淨充滿身中。作是念。身
T08n0223_p0253c26║中有髮毛爪齒薄皮厚皮筋肉骨髓脾腎心
T08n0223_p0253c27║膽肝肺小腸大腸胃脬。屎尿垢汗淚涕涎唾
T08n0223_p0253c28║膿血黃白淡癊肪𦙽腦膜。譬如田夫倉中
T08n0223_p0253c29║隔盛雜穀。種種充滿稻麻黍粟豆麥。明眼之
T08n0223_p0254a01║人開倉即知。是麻是黍是稻是粟是麥是
T08n0223_p0254a02║豆。分別悉知。菩薩摩訶薩亦如是。觀是身
T08n0223_p0254a03║從足至頂周匝薄皮種種不淨充滿身中。
T08n0223_p0254a04║髮毛爪齒乃至腦膜。如是須菩提。菩薩摩訶
T08n0223_p0254a05║薩觀內身。懇【CL014n0003_p0629b01】精進一心除世間貪憂。以不
T08n0223_p0254a06║可得故。復次須菩提。菩薩摩訶薩若見是
T08n0223_p0254a07║棄死人身。一日二日至于五日。膖脹青瘀膿
T08n0223_p0254a08║汁流出。自念我身亦如是相如是法未脫
T08n0223_p0254a09║此法。如是須菩提。菩薩摩訶薩內身中循身
T08n0223_p0254a10║觀。懃精進一心除世間貪憂。以不可得故。
T08n0223_p0254a11║復次須菩提菩薩摩訶薩若見是棄死人身。
T08n0223_p0254a12║若六日若七日。烏鴟鵰鷲豺狼狐狗。如是
T08n0223_p0254a13║等種種禽獸攫裂食之。自念我身如是相
T08n0223_p0254a14║如是法未脫此法。如是須菩提。菩薩摩訶
T08n0223_p0254a15║薩內身中循身觀。懃精進一心除世間貪憂。
T08n0223_p0254a16║以不可得故。復次須菩提。菩薩摩訶薩若
T08n0223_p0254a17║見是棄死人身。種種禽獸食已不淨爛臭。自
T08n0223_p0254a18║念我身如是相如是法未脫此法。乃至除
T08n0223_p0254a19║世間貪憂。復次須菩提。菩薩摩訶薩若見是
T08n0223_p0254a20║棄死人身。骨璅血肉塗染筋骨相連。自念我
T08n0223_p0254a21║【CL014n0003_p0630a01】身如是相如是法未脫此法。乃至除世間
T08n0223_p0254a22║貪憂。復次須菩提。菩薩摩訶薩若見是棄死
T08n0223_p0254a23║人身。骨璅血肉已離筋骨相連。自念我身如
T08n0223_p0254a24║是相如是法未脫此法。乃至除世間貪憂。
T08n0223_p0254a25║復次須菩提。菩薩摩訶薩若見是棄死人身。
T08n0223_p0254a26║骨璅已散在地。自念我身如是相如是法
T08n0223_p0254a27║未脫此法。如是須菩提。菩薩摩訶薩觀內
T08n0223_p0254a28║身。乃至除世間貪憂。復次須菩提。菩薩摩訶
T08n0223_p0254a29║薩若見是棄死人身。骨散在地腳骨異處。
T08n0223_p0254b01║[跳-兆+尃]骨髀骨腰骨脅骨。脊骨手骨項骨髑髏各
T08n0223_p0254b02║各異處。自念我身如是相如是法未脫此
T08n0223_p0254b03║法。如是須菩提。菩薩摩訶薩觀內身。乃至
T08n0223_p0254b04║除世間貪憂。復次須菩提。菩薩摩訶薩見
T08n0223_p0254b05║是棄死人。骨在地歲久。風吹日曝。色白如
T08n0223_p0254b06║貝。自念我身如是相如是法未脫此法。
T08n0223_p0254b07║如是須菩提。菩薩摩訶薩【CL014n0003_p0630b01】觀內身。乃至除
T08n0223_p0254b08║世間貪憂。以不可得故。復次須菩提。菩薩
T08n0223_p0254b09║摩訶薩見是棄死人。骨在地歲久其色如
T08n0223_p0254b10║鴿。腐朽爛壞與土共合。自念我身如是相
T08n0223_p0254b11║如是法未脫此法。如是須菩提。菩薩摩訶
T08n0223_p0254b12║薩內身中循身觀。懃精進一心除世間貪憂。
T08n0223_p0254b13║以不可得故。外身內外身亦如是。受念處
T08n0223_p0254b14║心念處法念處。亦應如是廣說。須菩提。是
T08n0223_p0254b15║名菩薩摩訶薩摩訶衍。復次須菩提。菩薩摩
T08n0223_p0254b16║訶薩摩訶衍。所謂四正懃。何等四。須菩提。
T08n0223_p0254b17║菩薩摩訶薩未生諸惡不善法為不生故。欲
T08n0223_p0254b18║生懃精進攝心行道。已生諸惡不善法為
T08n0223_p0254b19║斷故。欲生懃精進攝心行道。未生諸善法
T08n0223_p0254b20║為生故。欲生懃精進攝心行道。已生諸善
T08n0223_p0254b21║法為住不失修滿增廣故。欲生懃精進攝
T08n0223_p0254b22║心行道。以不可得故。須菩提。是名菩薩
T08n0223_p0254b23║摩訶薩摩訶衍。【CL014n0003_p0631a01】復次須菩提。菩薩摩訶薩摩
T08n0223_p0254b24║訶衍。所謂四如意分。何等四。欲定斷行成就
T08n0223_p0254b25║修如意分。心定斷行成就修如意分。精進定
T08n0223_p0254b26║斷行成就修如意分。思惟定斷行成就修如
T08n0223_p0254b27║意分。以不可得故。須菩提。是名菩薩摩訶
T08n0223_p0254b28║薩摩訶衍。復次須菩提。菩薩摩訶薩摩訶衍。
T08n0223_p0254b29║所謂五根。何等五。信根精進根念根定根
T08n0223_p0254c01║慧根。是名菩薩摩訶薩摩訶衍。以不可得
T08n0223_p0254c02║故。復次須菩提。菩薩摩訶薩摩訶衍。所謂
T08n0223_p0254c03║五力。何等五。信力精進力念力定力慧力。
T08n0223_p0254c04║是名菩薩摩訶薩摩訶衍。以不可得故。復
T08n0223_p0254c05║次須菩提。菩薩摩訶薩摩訶衍。所謂七覺
T08n0223_p0254c06║分。何等七。菩薩摩訶薩修念覺分。依離依
T08n0223_p0254c07║無染向涅槃。擇法覺分。精進覺分。喜覺分。
T08n0223_p0254c08║除覺分。定覺分。捨覺分。依離依無染向
T08n0223_p0254c09║涅槃。以不可得故。是名菩薩摩訶薩摩訶
T08n0223_p0254c10║衍。【CL014n0003_p0631b01】復次須菩提。菩薩摩訶薩摩訶衍。所謂
T08n0223_p0254c11║八聖道分。何等八。正見正思惟正語正業正
T08n0223_p0254c12║命正精進正念正定。是名菩薩摩訶薩摩訶
T08n0223_p0254c13║衍。以不可得故。復次須菩提。菩薩摩訶薩
T08n0223_p0254c14║摩訶衍。所謂三三昧。何等三。空無相無作
T08n0223_p0254c15║三昧。空三昧名諸法自相空。是名空解脫
T08n0223_p0254c16║門。無相名壞諸法相不憶不念。是名無相
T08n0223_p0254c17║解脫門。無作名諸法中不願作。是名無
T08n0223_p0254c18║作解脫門。是名菩薩摩訶薩摩訶衍。以不
T08n0223_p0254c19║可得故。復次須菩提。菩薩摩訶薩摩訶衍。
T08n0223_p0254c20║所謂苦智集智滅智道智盡智無生智法智
T08n0223_p0254c21║比智世智他心智如實智。云何名苦智。知
T08n0223_p0254c22║苦不生是名苦智。云何名集智。知集應斷
T08n0223_p0254c23║是名集智。云何名滅智。知苦滅是名滅智。
T08n0223_p0254c24║云何名道智。知八聖道分是名道智。云何
T08n0223_p0254c25║名盡智。知諸婬恚癡盡是名盡智。云【CL014n0003_p0632a01】何名
T08n0223_p0254c26║無生智。知諸有中無生是名無生智。云何
T08n0223_p0254c27║名法智。知五蔭本事是名法智。云何名
T08n0223_p0254c28║比智。知眼無常乃至意觸因緣生受無常
T08n0223_p0254c29║是名比智。云何名世智。知因緣名字是名
T08n0223_p0255a01║世智。云何名他心智。知他眾生心是名他
T08n0223_p0255a02║心智。云何名如實智。諸佛一切種智是名
T08n0223_p0255a03║如實智。須菩提。是名菩薩摩訶薩摩訶衍。
T08n0223_p0255a04║以不可得故。復次須菩提。菩薩摩訶薩摩
T08n0223_p0255a05║訶衍。所謂三根。未知欲知根知根智者根。
T08n0223_p0255a06║云何名未知欲知根。諸學人未得果信根精
T08n0223_p0255a07║進根念根定根慧根。是名未知欲知根。云何
T08n0223_p0255a08║名知根。諸學人得果信根乃至慧根。是名
T08n0223_p0255a09║知根。云何名智者根。諸無學人若阿羅漢若
T08n0223_p0255a10║辟支佛諸佛信根乃至慧根。是名智者根。須
T08n0223_p0255a11║菩提。是名菩薩摩訶薩摩訶衍。以不可得
T08n0223_p0255a12║故。復次須菩提。菩薩摩訶【CL014n0003_p0632b01】薩摩訶衍。所謂
T08n0223_p0255a13║三三昧。何等三。有覺有觀三昧。無覺有觀三
T08n0223_p0255a14║昧。無覺無觀三昧。云何名有覺有觀三昧。
T08n0223_p0255a15║離諸欲離惡不善法。有覺有觀離生喜樂
T08n0223_p0255a16║入初禪。是名有覺有觀三昧。云何名無覺
T08n0223_p0255a17║有觀三昧。初禪二禪中間。是名無覺有觀三
T08n0223_p0255a18║昧。云何名無覺無觀三昧。從二禪乃至非
T08n0223_p0255a19║有想非無想定。是名無覺無觀三昧。須菩
T08n0223_p0255a20║提。是名菩薩摩訶薩摩訶衍。以不可得故。
T08n0223_p0255a21║復次須菩提。菩薩摩訶薩摩訶衍。所謂十
T08n0223_p0255a22║念。何等十。念佛念法念僧念戒念捨念天念
T08n0223_p0255a23║善念出入息念身念死。須菩提。是名菩薩
T08n0223_p0255a24║摩訶薩摩訶衍。以不可得故。復次須菩提。
T08n0223_p0255a25║菩薩摩訶薩摩訶衍。所謂四禪四無量心四
T08n0223_p0255a26║無色定八背捨九次第定。須菩提。是名菩薩
T08n0223_p0255a27║摩訶薩摩訶衍。以不可得故。復次須菩提。
T08n0223_p0255a28║菩薩摩訶【CL014n0003_p0633a01】薩摩訶衍。所謂佛十力。何等十。
T08n0223_p0255a29║佛如實知一切法是處不是處相。一力也。如
T08n0223_p0255b01║實知他眾生過去未來現在諸業諸受法。知
T08n0223_p0255b02║造業處知因緣知報。二力也。如實知諸禪
T08n0223_p0255b03║解脫三昧定垢淨分別相。三力也。如實知他
T08n0223_p0255b04║眾生諸根上下相。四力也。如實知他眾生種
T08n0223_p0255b05║種欲解。五力也。如實知世間種種無數性。
T08n0223_p0255b06║六力也。如實知一切至處道。七力也。知種
T08n0223_p0255b07║種宿命有相有因緣。一世二世乃至百千世
T08n0223_p0255b08║劫。初劫盡我在彼眾生中生。如是姓如是
T08n0223_p0255b09║名。如是飲食苦樂壽命長短。彼中死是間生。
T08n0223_p0255b10║是間死還生是間。此間生名姓飲食苦樂壽
T08n0223_p0255b11║命長短亦如是。八力也。佛天眼淨過諸天
T08n0223_p0255b12║眼。見眾生死時生時。端正醜陋若大若小。
T08n0223_p0255b13║若墮惡道若墮善道。如是業因緣受報。是
T08n0223_p0255b14║諸眾生惡身業成就。惡口業成【CL014n0003_p0633b01】就。惡意業成
T08n0223_p0255b15║就。謗毀聖人受邪見。業因緣故。身壞死
T08n0223_p0255b16║時入惡道生地獄中。是諸眾生身善業成
T08n0223_p0255b17║就。口善業成就。意善業成就。不謗毀聖
T08n0223_p0255b18║人受正見因緣故。身壞死時入善道生天
T08n0223_p0255b19║上。九力也。佛如實知諸漏盡故。無漏心解
T08n0223_p0255b20║脫。無漏慧解脫。現在法中自證知入是法。
T08n0223_p0255b21║所謂我生已盡梵行已作。從今世不復見
T08n0223_p0255b22║後世。十力也。須菩提。是名菩薩摩訶薩摩
T08n0223_p0255b23║訶衍。以不可得故。復次須菩提。菩薩摩訶
T08n0223_p0255b24║薩摩訶衍。所謂四無所畏。何等四。佛作誠
T08n0223_p0255b25║言。我是一切正智人。若有沙門婆羅門若天
T08n0223_p0255b26║若魔若梵。若復餘眾如實難言。是法不知
T08n0223_p0255b27║乃至不見是微畏相。以是故。我得安隱得
T08n0223_p0255b28║無所畏安住聖主處。在大眾中師子吼能
T08n0223_p0255b29║轉梵輪。諸沙門婆羅門若天若魔若梵。若復
T08n0223_p0255c01║餘眾實不能轉。一無畏也。【CL014n0003_p0634a01】佛作誠言。我一
T08n0223_p0255c02║切漏盡。若有沙門婆羅門若天若魔若梵。若
T08n0223_p0255c03║復餘眾如實難言。是漏不盡乃至不見是微
T08n0223_p0255c04║畏相。以是故。我得安隱得無所畏安住聖
T08n0223_p0255c05║主處。在大眾中師子吼能轉梵輪。諸沙門
T08n0223_p0255c06║婆羅門若天若魔若梵。若復餘眾實不能轉。
T08n0223_p0255c07║二無畏也。佛作誠言。我說障法。若有沙門
T08n0223_p0255c08║婆羅門若天若魔若梵。若復餘眾如實難言。
T08n0223_p0255c09║受是法不障道。乃至不見是微畏相。以
T08n0223_p0255c10║是故。我得安隱得無所畏安住聖主處。
T08n0223_p0255c11║在大眾中師子吼能轉梵輪。諸沙門婆羅門
T08n0223_p0255c12║若天若魔若梵。若復餘眾實不能轉。三無
T08n0223_p0255c13║畏也。佛作誠言。我所說聖道。能出世間
T08n0223_p0255c14║隨是行能盡苦。若有沙門婆羅門若天若
T08n0223_p0255c15║魔若梵。若復餘眾如實難言。行是道不能
T08n0223_p0255c16║出世間不能盡苦。乃至不見是微畏相。
T08n0223_p0255c17║以是故。我得安隱得無【CL014n0003_p0634b01】所畏安住聖主處。
T08n0223_p0255c18║在大眾中師子吼能轉梵輪。諸沙門婆羅門
T08n0223_p0255c19║若天若魔若梵。若復餘眾實不能轉。四無
T08n0223_p0255c20║畏也。須菩提。是名菩薩摩訶薩摩訶衍。以
T08n0223_p0255c21║不可得故。復次須菩提。菩薩摩訶薩摩訶衍。
T08n0223_p0255c22║所謂四無閡智。何等四。義無閡法無閡辭
T08n0223_p0255c23║無閡樂說無閡。須菩提。是名菩薩摩訶薩
T08n0223_p0255c24║摩訶衍。以不可得故。復次須菩提。菩薩摩
T08n0223_p0255c25║訶薩摩訶衍。所謂十八不共法。何等十八。
T08n0223_p0255c26║一諸佛身無失。二口無失。三念無失。四
T08n0223_p0255c27║無異相。五無不定心。六無不知己捨心。七
T08n0223_p0255c28║欲無減。八精進無減。九念無減。十慧無
T08n0223_p0255c29║減。十一解脫無減。十二解脫知見無減。十
T08n0223_p0256a01║三一切身業隨智慧行。十四一切口業隨
T08n0223_p0256a02║智慧行。十五一切意業隨智慧行。十六智
T08n0223_p0256a03║慧知見過去世無閡無障。十七智慧知見未
T08n0223_p0256a04║來世無閡無障。十【CL014n0003_p0635a01】八智慧知見現在世無
T08n0223_p0256a05║閡無障。須菩提。是名菩薩摩訶薩摩訶衍。
T08n0223_p0256a06║以不可得故。復次須菩提。菩薩摩訶薩摩
T08n0223_p0256a07║訶衍。所謂字等語等諸字入門。何等為字
T08n0223_p0256a08║等語等諸字入門。阿字門。一切法初不生故。
T08n0223_p0256a09║羅字門。一切法離垢故。波字門。一切法第
T08n0223_p0256a10║一義故。遮字門。一切法終不可得故。諸法
T08n0223_p0256a11║不終不生故。那字門。諸法離名性相不得
T08n0223_p0256a12║不失故。邏字門。諸法度世間故。亦愛支
T08n0223_p0256a13║因緣滅故。陀字門。諸法善心生故。亦施相
T08n0223_p0256a14║故。婆字門。諸法婆字離故。荼字門。諸法荼
T08n0223_p0256a15║字淨故。沙字門。諸法六自在王性清淨故。
T08n0223_p0256a16║和字門入諸法語言道斷故。多字門。入諸
T08n0223_p0256a17║法如相不動故夜字門。入諸法如實不生
T08n0223_p0256a18║故。咤字門。入諸法折伏不可得故。迦字門。
T08n0223_p0256a19║入諸法作者不可得故。娑字門。入諸法時
T08n0223_p0256a20║不可得故。諸法【CL014n0003_p0635b01】時來轉故。磨字門。入諸法
T08n0223_p0256a21║我所不可得故。伽字門。入諸法去者不可
T08n0223_p0256a22║得故。他字門。入諸法處不可得故。闍字
T08n0223_p0256a23║門。入諸法生不可得故。𤿺字門。入諸法
T08n0223_p0256a24║𤿺字不可得故。駄字門。入諸法性不可得
T08n0223_p0256a25║故。賒字門。入諸法定不可得故。呿字門。
T08n0223_p0256a26║入諸法虛空不可得故。叉字門。入諸法盡
T08n0223_p0256a27║不可得故。哆字門。入諸法有不可得故。若
T08n0223_p0256a28║字門。入諸法智不可得故。拖字門。入諸
T08n0223_p0256a29║法拖字不可得故。婆字門。入諸法破壞不
T08n0223_p0256b01║可得故。車字門。入諸法欲不可得故。如影
T08n0223_p0256b02║五陰亦不可得故。摩字門。入諸法摩字不
T08n0223_p0256b03║可得故。火字門。入諸法喚不可得故。嗟字
T08n0223_p0256b04║門。入諸法嗟字不可得故。伽字門。入諸
T08n0223_p0256b05║法厚不可得故。他字門。入諸法處不可得
T08n0223_p0256b06║故。拏字門。入諸法不來不去不立不坐不
T08n0223_p0256b07║臥故。頗字門。入諸法遍不【CL014n0003_p0636a01】可得故。歌字
T08n0223_p0256b08║門。入諸法聚不可得故。醝字門。入諸法醝
T08n0223_p0256b09║字不可得故。遮字門。入諸法行不可得故。
T08n0223_p0256b10║咤字門。入諸法傴不可得故。荼字門。入諸
T08n0223_p0256b11║法邊竟處故不終不生。過荼無字可說。
T08n0223_p0256b12║何以故。更無字故。諸字無礙無名亦滅。不
T08n0223_p0256b13║可說不可示。不可見不可書。須菩提。
T08n0223_p0256b14║當知一切諸法如虛空。須菩提。是名陀羅
T08n0223_p0256b15║尼門。所謂阿字義。若菩薩摩訶薩。是諸字
T08n0223_p0256b16║門印阿字印。若聞若受若誦若讀若持若
T08n0223_p0256b17║為他說。如是知當得二十功德。何等二十
T08n0223_p0256b18║得強識念。得慚愧。得堅固心。得經旨趣。
T08n0223_p0256b19║得智慧。得樂說無礙。易得諸餘陀羅尼門。
T08n0223_p0256b20║得無疑悔心。得聞善不喜聞惡不怒。得
T08n0223_p0256b21║不高不下住心無增無減。得善巧知眾生
T08n0223_p0256b22║語。得巧分別五陰十二入十八界十二因緣
T08n0223_p0256b23║四緣四諦。得巧分別眾生諸根利鈍。【CL014n0003_p0636b01】得巧
T08n0223_p0256b24║知他心。得巧分別日月歲節。得巧分別天
T08n0223_p0256b25║耳通。得巧分別宿命通。得巧分別生死通。
T08n0223_p0256b26║得能巧說是處非處。得巧知往來坐起等
T08n0223_p0256b27║身威儀。須菩提。是陀羅尼門字門阿字門等。
T08n0223_p0256b28║是名菩薩摩訶薩摩訶衍。
T08n0223_p0256b29║【■】摩訶般若經卷第五
