T08n0251_p0848a01║【★】
T08n0251_p0848a02║　　No. 251 [Nos. 250, 252-255, 257]
T08n0251_p0848a03║　　大明太祖高皇帝御製般若心經
T08n0251_p0848a04║　　序
T08n0251_p0848a05║
T08n0251_p0848a06║二儀久判。萬物備周。子民者君。君育民者。法
T08n0251_p0848a07║其法也。三綱五常。以示天下。亦以五刑輔弼
T08n0251_p0848a08║之有等。凶頑不循教者。往往有趨火赴淵之
T08n0251_p0848a09║為。終不自省。是凶頑者。非特中國有之。盡天
T08n0251_p0848a10║下莫不亦然。俄西域生佛。號曰釋迦其為佛
T08n0251_p0848a11║也。行深願重。始終不二。於是出世間。脫苦
T08n0251_p0848a12║趣。為其效也。仁慈忍辱。務明心以立命。執
T08n0251_p0848a13║此道而為之意。在人皆在此。利濟群生。今時
T08n0251_p0848a14║之人。罔知佛之所以每云法空。虛而不實。何
T08n0251_p0848a15║以導君子。訓小人。以朕言之。則不然。佛之
T08n0251_p0848a16║教。實而不虛。正欲去愚迷之虛。立本性之實。
T08n0251_p0848a17║特挺身苦行。外其教而異其名。脫苦有情。昔
T08n0251_p0848a18║佛在時侍從聽從者。皆聰明之士。演說者乃三
T08n0251_p0848a19║綱五常之性理也。既聞之後。人各獲福。白佛
T08n0251_p0848a20║入滅之後。其法流入中國。間有聰明者。動演
T08n0251_p0848a21║人天小果。猶能化凶頑為善。何況聰明者。知
T08n0251_p0848a22║大乘而識宗旨者乎。如心經每言空不言實。
T08n0251_p0848a23║所言之空。乃相空耳。除空之外。所存者本性
T08n0251_p0848a24║也所以相空有六。謂口空說相。眼空色相。耳
T08n0251_p0848a25║空聽相。鼻空嗅相。舌空味相身空樂相。其六
T08n0251_p0848a26║空之相。又非真相之空。乃妄想之相。為之
T08n0251_p0848a27║空相。是空相。愚及世人。禍及今古。往往愈
T08n0251_p0848a28║墮彌深。不知其幾。斯空相。前代帝王被所
T08n0251_p0848a29║惑。而幾喪天下者。周之穆王。漢之武帝。唐之
T08n0251_p0848b01║玄宗。蕭梁武帝。元魏主燾。李後主。宋徽宗。
T08n0251_p0848b02║此數帝。廢國怠政。惟蕭梁武帝宋之徽宗。以
T08n0251_p0848b03║及殺身。皆由妄想飛升。及入佛天之地。其佛
T08n0251_p0848b04║天之地。未嘗渺茫。此等快樂。世嘗有之。為人
T08n0251_p0848b05║性貪而不覺。而又取其樂。人世有之者何。且
T08n0251_p0848b06║佛天之地。如為國君及王侯者。若不作非。為
T08n0251_p0848b07║善能保守此境非佛天者。何如不能保守而
T08n0251_p0848b08║偽為用妄想之心。即入空虛之境。故有如是。
T08n0251_p0848b09║斯空相富者被纏。則婬欲並生喪富矣貧者
T08n0251_p0848b10║被纏。則諸詐並作殞身矣。其將賢未賢之人
T08n0251_p0848b11║被纏。則非仁人君子也。其僧道被纏。則不能
T08n0251_p0848b12║立本性而見宗旨者也。所以本經題云心經
T08n0251_p0848b13║者。正欲去心之邪念以歸正道。豈佛教之妄
T08n0251_p0848b14║耶。朕特述此。使聰明者。觀二儀之覆載。日月
T08n0251_p0848b15║之循環。虛實之孰取保命者何如。若取有道。
T08n0251_p0848b16║保有方。豈不佛法之良哉。色空之妙乎。
T08n0251_p0848b17║
T08n0251_p0848b18║
T08n0251_p0848b19║　　般若波羅蜜多心經序
T08n0251_p0848b20║
T08n0251_p0848b21║　　　　唐釋慧忠撰
T08n0251_p0848b22║夫法性無邊。豈藉心之所度。真如非相。詎假
T08n0251_p0848b23║言之所詮。是故眾生浩浩無窮。法海茫茫何
T08n0251_p0848b24║極。若也廣尋文義。猶如鏡裏求形。更乃息念
T08n0251_p0848b25║觀空又似日中逃影。茲經喻如大地。何物不
T08n0251_p0848b26║從地之所生。諸佛唯指一心。何法不因心之
T08n0251_p0848b27║所立。但了心地。故號總持。悟法無生。名為
T08n0251_p0848b28║妙覺。一念超越豈在繁論者爾。
T08n0251_p0848c01║
T08n0251_p0848c02║
T08n0251_p0848c03║【☆】
T08n0251_p0848c04║【CL016n0017_p0605a01】【CL016n0017_p0605b01】【CL016n0017_p0606a01】【CL016n0017_p0606b01】般若波羅蜜多心經
T08n0251_p0848c05║【□】
T08n0251_p0848c06║　　　　唐三藏法師玄奘譯
T08n0251_p0848c07║觀自在菩薩。行深般若波羅蜜多時。照見五
T08n0251_p0848c08║蘊皆空。度一切苦厄。舍利子。色不異空。空不
T08n0251_p0848c09║異色。色即是空。空即是色。受想行識亦復如
T08n0251_p0848c10║是。舍利子。是諸法空相。不生不滅。不垢不淨
T08n0251_p0848c11║不增不減。是故空中。無色。無受想行識。無眼
T08n0251_p0848c12║耳鼻舌身意。無色聲香味觸法。無眼界。乃至
T08n0251_p0848c13║無意識界。無無明。亦無無明盡。乃至無老死。
T08n0251_p0848c14║亦無老死盡。無苦集滅道。無智亦無得。以無
T08n0251_p0848c15║所得故。菩提薩埵。依般若波羅蜜多故。心無
T08n0251_p0848c16║罣礙。無罣礙故。無有恐怖。遠離顛倒夢想。究
T08n0251_p0848c17║竟涅槃。三世諸佛。依般若波羅蜜多故。得阿
T08n0251_p0848c18║耨多羅三藐三菩提。故知般若波羅蜜多。是
T08n0251_p0848c19║大神咒。是大明咒是無上咒。是無等等咒。能
T08n0251_p0848c20║【CL016n0017_p0607a01】除一切苦。真實不虛故。說般若波羅蜜多咒
T08n0251_p0848c21║即說咒曰。
T08n0251_p0848c22║揭帝揭帝　般羅揭帝　般羅僧揭帝
T08n0251_p0848c23║菩提僧莎訶
T08n0251_p0848c24║般若波羅蜜多心經【○】【○】【○】【○】【○】【○】【○】【○】【○】【○】【CL016n0017_p0607b01】【CL016n0017_p0608a01】
