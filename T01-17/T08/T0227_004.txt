T08n0227_p0551c01║【□】
T08n0227_p0551c02║【□】
T08n0227_p0551c03║【CL016n0006_p0047a01】小品般若波羅蜜經卷第四
T08n0227_p0551c04║【□】
T08n0227_p0551c05║　　　　後秦龜茲國三藏鳩摩羅什譯
T08n0227_p0551c06║　　歎淨品第九
T08n0227_p0551c07║爾時舍利弗白佛言。世尊。是淨甚深。佛言淨
T08n0227_p0551c08║故。世尊是淨明。佛言淨故。世尊。是淨不生欲
T08n0227_p0551c09║界不生色界不生無色界。佛言淨故。世尊。是
T08n0227_p0551c10║淨無垢無淨。佛言淨故。世尊。是淨無得無果。
T08n0227_p0551c11║佛言淨故。世尊。是淨不作不起。佛言淨故。世
T08n0227_p0551c12║尊。是淨無知。佛言淨故。世尊。是淨不知色。
T08n0227_p0551c13║不知受想行識。佛言淨故。世尊。般若波羅蜜
T08n0227_p0551c14║於薩婆若不增不減。佛言淨故。世尊。般若波
T08n0227_p0551c15║羅蜜淨故。於法無所取。佛言淨故。爾時須菩
T08n0227_p0551c16║提白佛言。世尊。我淨故色淨。佛言畢竟淨故。
T08n0227_p0551c17║世尊。我淨故受想行識淨。佛言畢竟淨故。世
T08n0227_p0551c18║尊。我淨故果淨。佛言畢竟淨故。世尊。我淨故
T08n0227_p0551c19║薩【CL016n0006_p0047b01】婆若淨。佛言畢竟淨故。世尊。我淨故無得
T08n0227_p0551c20║無果。佛言畢竟淨故。世尊我無邊故色無邊。
T08n0227_p0551c21║佛言畢竟淨故。世尊。我無邊故受想行識無
T08n0227_p0551c22║邊。佛言畢竟淨故。世尊。如是如是名菩薩般
T08n0227_p0551c23║若波羅蜜耶。須菩提畢竟淨故。世尊。般若波
T08n0227_p0551c24║羅蜜非此岸非彼岸非中流。佛言畢竟淨故
T08n0227_p0551c25║世尊。菩薩若如是。亦分別即失般若波羅蜜。
T08n0227_p0551c26║即遠般若波羅蜜。佛言。善哉善哉。須菩提。從
T08n0227_p0551c27║名相故生著。希有世尊。善說般若波羅蜜中
T08n0227_p0551c28║著。爾時舍利弗語須菩提。何因緣故名為著。
T08n0227_p0551c29║舍利弗。若善男子善女人。分別色空。即名為
T08n0227_p0552a01║著。分別受想行識空。即名為著分別過去法
T08n0227_p0552a02║未來法現在法。即名為著。初發心菩薩得若
T08n0227_p0552a03║干福德。即名為著。釋提桓因問須菩提言。何
T08n0227_p0552a04║因緣是事名為著。憍尸迦。是人分別是心以
T08n0227_p0552a05║【CL016n0006_p0048a01】是心迴向阿耨多羅三藐三菩提。憍尸迦。心性
T08n0227_p0552a06║不可迴向。是故菩薩若欲教他化人阿耨
T08n0227_p0552a07║多羅三藐三菩提。應如諸法實相示教利喜。
T08n0227_p0552a08║如是則不自傷。是佛所許是佛所教。善男子
T08n0227_p0552a09║善女人亦離諸著。爾時佛讚須菩提言。善哉
T08n0227_p0552a10║善哉。汝能示諸菩薩著法。須菩提。我當更說
T08n0227_p0552a11║微細著法。汝今善聽。須菩提言。唯然受教。佛
T08n0227_p0552a12║言。若善男子。善女人。取相念諸佛隨所取相。
T08n0227_p0552a13║皆名為著。過去未來現在諸佛。所有無漏法
T08n0227_p0552a14║皆隨喜。隨喜已迴向阿耨多羅三藐三菩提。
T08n0227_p0552a15║即亦是著。何以故。須菩提。諸法性非過去非
T08n0227_p0552a16║未來非現在。不可取相不可緣。不可見不可
T08n0227_p0552a17║聞。不可覺不可知。不可迴向。世尊是諸法
T08n0227_p0552a18║性甚深。佛言。畢竟離故。世尊。我敬禮般若波
T08n0227_p0552a19║羅蜜。佛言。佛得是無作法故。世尊。佛得一切
T08n0227_p0552a20║法。如【CL016n0006_p0048b01】是須菩提。如來得一切法。須菩提。法性
T08n0227_p0552a21║唯一無二無三。是性亦非性非作。須菩提。菩
T08n0227_p0552a22║薩能如是知則離諸著。世尊。般若波羅蜜甚
T08n0227_p0552a23║為難知。須菩提。無有知者故。世尊。般若波羅
T08n0227_p0552a24║蜜不可思議。須菩提。般若波羅蜜不可以心
T08n0227_p0552a25║知故。世尊。般若波羅蜜無所作。須菩提。作者
T08n0227_p0552a26║不可得故。世尊。菩薩當云何行般若波羅蜜。
T08n0227_p0552a27║須菩提。若菩薩不行色即行般若波羅蜜。不
T08n0227_p0552a28║行受想行識即行般若波羅蜜。若不行色不
T08n0227_p0552a29║滿足。即行般若波羅蜜。不行受想行識不滿
T08n0227_p0552b01║足。即行般若波羅蜜。何以故。色不滿足則
T08n0227_p0552b02║非色。受想行識不滿足則非識。若能如是行
T08n0227_p0552b03║不滿足相。即行般若波羅蜜。須菩提言。希有
T08n0227_p0552b04║世尊。於諸著中說無所著。須菩提。若菩薩不
T08n0227_p0552b05║行【CL016n0006_p0049a01】色不著相。即行般若波羅蜜。不行受想行
T08n0227_p0552b06║識不著相。即行般若波羅蜜。菩薩如是行。於
T08n0227_p0552b07║色不生著。於受想行識不生著。於須陀洹果
T08n0227_p0552b08║斯陀含果阿那含果阿羅漢果辟支佛道不生
T08n0227_p0552b09║著。乃至薩婆若亦不生著。何以故。過諸著故
T08n0227_p0552b10║名無礙薩婆若。須菩提。菩薩欲過諸著。應如
T08n0227_p0552b11║是思惟般若波羅蜜。須菩提白佛言。希有世
T08n0227_p0552b12║尊。是法甚深。若說不減不說亦不減。若說不
T08n0227_p0552b13║增不說亦不增。佛言。如是如是。須菩提。如佛
T08n0227_p0552b14║盡壽稱讚虛空。虛空不減。不稱讚亦不減。稱
T08n0227_p0552b15║讚不增不稱讚亦不增。須菩提。譬如稱讚幻
T08n0227_p0552b16║所化人亦不喜不稱讚亦不瞋。須菩提。諸法
T08n0227_p0552b17║性亦如是。若說亦不增不說亦不減。世尊。菩
T08n0227_p0552b18║薩所為甚難。修行般若波羅蜜時。心無增減
T08n0227_p0552b19║亦不退不轉。世尊。修習般若波羅蜜。如修習
T08n0227_p0552b20║【CL016n0006_p0049b01】虛空。世尊。菩薩為度一切眾生故。發大莊嚴
T08n0227_p0552b21║應當敬禮。世尊。菩薩為眾生故發大莊嚴。如
T08n0227_p0552b22║人與虛空共鬥。世尊。菩薩為眾生故發大莊
T08n0227_p0552b23║嚴。如人與虛空諍訟。世尊。是菩薩名為發大
T08n0227_p0552b24║莊嚴。世尊。菩薩為眾生故發大莊嚴。如人欲
T08n0227_p0552b25║舉虛空。世尊。是菩薩名為度精進彼岸。名為
T08n0227_p0552b26║勇健。名為同虛空諸法故。發阿耨多羅三藐
T08n0227_p0552b27║三菩提。爾時會中有一比丘作是念。我敬禮
T08n0227_p0552b28║般若波羅蜜。般若波羅蜜中。無有法生無有
T08n0227_p0552b29║法滅。爾時釋提桓因語須菩提。若菩薩修習
T08n0227_p0552c01║深般若波羅蜜。為修習何法。憍尸迦。若菩薩
T08n0227_p0552c02║修習深般若波羅蜜。即是修習虛空。釋提桓
T08n0227_p0552c03║因白佛言。世尊。若人能受持讀誦般若波羅
T08n0227_p0552c04║蜜我當守護須菩提語釋提桓因汝見是法可
T08n0227_p0552c05║守護耶。釋提桓因言。不見也。憍尸迦。若菩【CL016n0006_p0050a01】薩
T08n0227_p0552c06║如般若波羅蜜所說行。即是守護。若菩薩或
T08n0227_p0552c07║時遠離般若波羅蜜。人若非人則得其便。憍
T08n0227_p0552c08║尸迦。若人欲守護行般若波羅蜜者。則為欲
T08n0227_p0552c09║守護虛空。憍尸迦。於意云何。汝能守護響不。
T08n0227_p0552c10║釋提桓因言。不能也。憍尸迦。菩薩亦如是。行
T08n0227_p0552c11║般若波羅蜜。知一切法空。如響如是。亦不分
T08n0227_p0552c12║別。當知是為行般若波羅蜜。爾時佛以神力。
T08n0227_p0552c13║令三千大千世界所有四天王天及諸釋提桓
T08n0227_p0552c14║因。娑婆世界主諸梵天王。皆來至佛所。頭面
T08n0227_p0552c15║禮佛足。卻住一面。四天王諸釋提桓因諸梵
T08n0227_p0552c16║天王等。以佛神力。得見千佛如是相。如是名
T08n0227_p0552c17║說般若波羅蜜品者。皆名須菩提難問者。亦
T08n0227_p0552c18║如釋提桓因彌勒菩薩。當成阿耨多羅三藐
T08n0227_p0552c19║三菩提。亦於此土說般若波羅蜜。爾時須菩
T08n0227_p0552c20║提白佛言。世尊。彌勒菩薩成阿耨多羅【CL016n0006_p0050b01】三藐
T08n0227_p0552c21║三菩提時。於是處云何說般若波羅蜜。須菩
T08n0227_p0552c22║提。彌勒菩薩成阿耨多羅三藐三菩提時。說
T08n0227_p0552c23║般若波羅蜜。不說色空。不說受想行識空。不
T08n0227_p0552c24║說色縛不說色解。不說受想行識縛。不說受
T08n0227_p0552c25║想行識解。須菩提言。世尊。般若波羅蜜清淨。
T08n0227_p0552c26║佛言。色淨故般若波羅蜜清淨。受想行識淨
T08n0227_p0552c27║故般若波羅蜜清淨。佛言。虛空淨故般若波
T08n0227_p0552c28║羅蜜清淨。色無染故般若波羅蜜清淨。受想
T08n0227_p0552c29║行識無染故般若波羅蜜清淨。須菩提。虛空
T08n0227_p0553a01║無染故般若波羅蜜清淨。世尊。若有善男子
T08n0227_p0553a02║善女人。能受持讀誦般若波羅蜜者。終不橫
T08n0227_p0553a03║死。若干百千諸天皆共隨從。若月八日十四
T08n0227_p0553a04║日十五日二十三日二十九日三十日。在在
T08n0227_p0553a05║處處說般若波羅蜜。其福甚多。佛言。如是如
T08n0227_p0553a06║是。須菩提。是人說般若波羅蜜。得福甚【CL016n0006_p0051a01】多。須
T08n0227_p0553a07║菩提。般若波羅蜜多有留難。何以故。般若波
T08n0227_p0553a08║羅蜜是大珍寶。於法無所著無所取。所以者
T08n0227_p0553a09║何。謂諸法無所有不可得故。須菩提。般若波
T08n0227_p0553a10║羅蜜無所得故。無能染污。何以故。般若波羅
T08n0227_p0553a11║蜜以無法故。名為無染般若波羅蜜。般若波
T08n0227_p0553a12║羅蜜無污故。諸法亦無污。若如是亦不分
T08n0227_p0553a13║別。名為行般若波羅蜜。須菩提。般若波羅蜜。
T08n0227_p0553a14║無有法若見若不見。無有法若取若捨是時
T08n0227_p0553a15║若干百千諸天子踊躍歡喜。於虛空中同聲
T08n0227_p0553a16║唱言。我於閻浮提。再見法輪轉。須菩提語諸
T08n0227_p0553a17║天子。非初轉非二轉。何以故。般若波羅蜜法
T08n0227_p0553a18║中無轉無還。佛告須菩提。摩訶波羅蜜是菩
T08n0227_p0553a19║薩般若波羅蜜。所謂於一切法無轉無著。得
T08n0227_p0553a20║阿耨多羅三藐三菩提。亦無所得。轉法輪時亦
T08n0227_p0553a21║無所轉。無法可還無法可示無【CL016n0006_p0051b01】法可見。是法
T08n0227_p0553a22║不可得故。何以故。須菩提。空不轉不還。無相
T08n0227_p0553a23║無作無起無生。無所有不轉不還。如是說名
T08n0227_p0553a24║為說般若波羅蜜。無聽者無受者無證者。亦
T08n0227_p0553a25║無以法作福田者。須菩提白佛言。世尊。無邊
T08n0227_p0553a26║波羅蜜是般若波羅蜜。虛空無邊故。世尊。正
T08n0227_p0553a27║波羅蜜是般若波羅蜜。諸法平等故。世尊。離
T08n0227_p0553a28║波羅蜜是般若波羅蜜。諸法性離故。世尊。不
T08n0227_p0553a29║可破波羅蜜是般若波羅蜜。諸法不可得故。
T08n0227_p0553b01║世尊。無處波羅蜜是般若波羅蜜。諸法無形
T08n0227_p0553b02║無名故。世尊。無去波羅蜜是般若波羅蜜。諸
T08n0227_p0553b03║法無來故。世尊。無奪波羅蜜是般若波羅蜜。
T08n0227_p0553b04║諸法不可取故。世尊。盡波羅蜜是般若波羅
T08n0227_p0553b05║蜜。諸法無盡故。世尊。無生波羅蜜是般若波
T08n0227_p0553b06║羅蜜。諸法無生故。世尊。無作波羅蜜是般若
T08n0227_p0553b07║波羅蜜。作者不可得故。世尊。不【CL016n0006_p0052a01】出波羅蜜是
T08n0227_p0553b08║般若波羅蜜。出者不可得故。世尊。不至波羅
T08n0227_p0553b09║蜜是般若波羅蜜。無退沒故。世尊。無垢波羅
T08n0227_p0553b10║蜜是般若波羅蜜。諸煩惱清淨故。世尊。無污
T08n0227_p0553b11║波羅蜜是般若波羅蜜。處不污故。世尊。不滅
T08n0227_p0553b12║波羅蜜是般若波羅蜜。諸法離前際故。世尊。
T08n0227_p0553b13║幻波羅蜜是般若波羅蜜。諸法不生故。世尊。
T08n0227_p0553b14║夢波羅蜜是般若波羅蜜。意識平等故。世尊。
T08n0227_p0553b15║不戲波羅蜜是般若波羅蜜。諸戲平等故。世
T08n0227_p0553b16║尊。不念波羅蜜是般若波羅蜜。諸念不生故。
T08n0227_p0553b17║世尊。不動波羅蜜是般若波羅蜜。法性常住
T08n0227_p0553b18║故。世尊離欲波羅蜜是般若波羅蜜。諸法不
T08n0227_p0553b19║虛誑故。世尊。不起波羅蜜是般若波羅蜜。諸
T08n0227_p0553b20║法無分別故。世尊。寂滅波羅蜜是般若波羅
T08n0227_p0553b21║蜜。諸法相不可得故。世尊。無煩惱波羅蜜。是
T08n0227_p0553b22║般若波羅蜜。諸法無過咎故。世【CL016n0006_p0052b01】尊。無眾生波
T08n0227_p0553b23║羅蜜。是般若波羅蜜。眾生際不可得故。世尊。
T08n0227_p0553b24║不斷波羅蜜是般若波羅蜜。諸法不起故。世
T08n0227_p0553b25║尊。無二邊波羅蜜是般若波羅蜜。諸法無著
T08n0227_p0553b26║故。世尊。不異波羅蜜是般若波羅蜜。諸法不
T08n0227_p0553b27║和合故。世尊。不著波羅蜜是般若波羅蜜。不
T08n0227_p0553b28║分別聲聞辟支佛地故。世尊。不分別波羅蜜
T08n0227_p0553b29║是般若波羅蜜。諸分別平等故。世尊。無量波
T08n0227_p0553c01║羅蜜是般若波羅蜜。量法不生故。世尊。虛空
T08n0227_p0553c02║波羅蜜是般若波羅蜜。諸法無障礙故。世尊。
T08n0227_p0553c03║不生波羅蜜是般若波羅蜜。諸法不起故。世
T08n0227_p0553c04║尊。無常波羅蜜是般若波羅蜜。諸法不失故。
T08n0227_p0553c05║世尊。苦波羅蜜是般若波羅蜜。諸法無苦惱
T08n0227_p0553c06║故。世尊。無我波羅蜜是般若波羅蜜。諸法無
T08n0227_p0553c07║所貪著故。世尊。空波羅蜜是般若波羅蜜。諸
T08n0227_p0553c08║法無所得故。世尊。無相波羅蜜【CL016n0006_p0053a01】是般若波羅
T08n0227_p0553c09║蜜諸法相不可得故。世尊。無作波羅蜜是般
T08n0227_p0553c10║若波羅蜜。諸法無所成故。世尊。力波羅蜜是
T08n0227_p0553c11║般若波羅蜜。諸法不可破故。世尊。無量佛法
T08n0227_p0553c12║波羅蜜是般若波羅蜜。過算數法故。世尊。無
T08n0227_p0553c13║所畏波羅蜜是般若波羅蜜。心不沒故。世尊。
T08n0227_p0553c14║如波羅蜜是般若波羅蜜。諸法不異故。世尊。
T08n0227_p0553c15║自然波羅蜜是般若波羅蜜。諸法無性故。
T08n0227_p0553c16║　　摩訶般若波羅蜜不可思議品第十
T08n0227_p0553c17║爾時釋提桓因作是念。若人得聞般若波羅
T08n0227_p0553c18║蜜者。當知是人已曾供養諸佛。何況受持讀
T08n0227_p0553c19║誦。如所說學如所說行。若人聞說深般若波
T08n0227_p0553c20║羅蜜。受持讀誦如所說行。當知是人已曾多
T08n0227_p0553c21║供養佛廣問其義。於過去諸佛。聞深般若波
T08n0227_p0553c22║羅蜜。不驚不怖。爾時舍利弗白佛言。世尊。若
T08n0227_p0553c23║【CL016n0006_p0053b01】菩薩摩訶薩。能信解深般若波羅蜜。當知是
T08n0227_p0553c24║菩薩如阿毘跋致。何以故。世尊。若人於過去
T08n0227_p0553c25║世。不久行深般若波羅蜜。則不能信解。世尊。
T08n0227_p0553c26║若有誹謗拒逆般若波羅蜜。當知是人久已
T08n0227_p0553c27║誹謗拒逆般若波羅蜜。何以故。是人於深般
T08n0227_p0553c28║若波羅蜜。無有信心無清淨心。亦不問諸佛
T08n0227_p0553c29║及諸佛弟子所疑。爾時釋提桓因語舍利弗。
T08n0227_p0554a01║是般若波羅蜜甚深。若不久行菩薩道不能
T08n0227_p0554a02║信解。有何可怪。若人敬禮般若波羅蜜。即是
T08n0227_p0554a03║敬禮薩婆若智。舍利弗言。如是如是。憍尸迦。
T08n0227_p0554a04║若人敬禮般若波羅蜜。即是敬禮薩婆若智。
T08n0227_p0554a05║從般若波羅蜜生諸佛薩婆若智。從薩婆若
T08n0227_p0554a06║智還生般若波羅蜜。菩薩應如是住般若波
T08n0227_p0554a07║羅蜜。應如是習般若波羅蜜。釋提桓因白佛
T08n0227_p0554a08║言。世尊。云何菩薩行般若波羅蜜。名為住【CL016n0006_p0054a01】般
T08n0227_p0554a09║若波羅蜜。名為習般若波羅蜜。佛告釋提桓
T08n0227_p0554a10║因言。善哉善哉憍尸迦。汝能問佛是義。汝所
T08n0227_p0554a11║問者皆是佛力。憍尸迦。若菩薩行般若波羅
T08n0227_p0554a12║蜜不住色。若不住色即是習色。不住受想行
T08n0227_p0554a13║識。若不住識即是習識。復次憍尸迦。若菩薩
T08n0227_p0554a14║不習色。若不習色即不住色。不習受想行識。
T08n0227_p0554a15║若不習識即不住識。如是憍尸迦。是名菩薩
T08n0227_p0554a16║習般若波羅蜜。住般若波羅蜜。舍利弗白佛
T08n0227_p0554a17║言。世尊。般若波羅蜜甚深無量無底。佛告舍
T08n0227_p0554a18║利弗。若菩薩摩訶薩不住色甚深。是為習色
T08n0227_p0554a19║甚深。不住受想行識甚深。是為習識甚深。復
T08n0227_p0554a20║次舍利弗。若菩薩摩訶薩不習色甚深。是為
T08n0227_p0554a21║不住色甚深。不習受想行識甚深。是為不住
T08n0227_p0554a22║識甚深。世尊。深般若波羅蜜。應於阿毘跋
T08n0227_p0554a23║致菩薩前說。是人聞是不疑不悔。爾時釋【CL016n0006_p0054b01】提
T08n0227_p0554a24║桓因語舍利弗若於未受記菩薩前說當有何
T08n0227_p0554a25║咎。憍尸迦。若未受記菩薩。得聞深般若波羅
T08n0227_p0554a26║蜜。當知是菩薩久發大乘心近於受記。不久
T08n0227_p0554a27║必得受記。若過一佛二佛。當得受阿耨多羅
T08n0227_p0554a28║三藐三菩提記。佛言。如是如是舍利弗。若未
T08n0227_p0554a29║受記菩薩。得聞深般若波羅蜜。當知是菩薩
T08n0227_p0554b01║久發大乘心。舍利弗白佛言。世尊。我今當說
T08n0227_p0554b02║譬喻。佛言。樂說便說。世尊。譬如求菩薩道者
T08n0227_p0554b03║夢坐道場。知是菩薩當近阿耨多羅三藐三
T08n0227_p0554b04║菩提。若求菩薩道者得聞深般若波羅蜜。當
T08n0227_p0554b05║知是菩薩久發大乘心。善根成就近於受記。
T08n0227_p0554b06║不久必得受記。佛言。善哉善哉。舍利弗。汝承
T08n0227_p0554b07║佛神力復更說之。世尊。譬如有人欲過險道。
T08n0227_p0554b08║若百由旬。若二百若三百若四百若五百由
T08n0227_p0554b09║旬。欲出難時先見諸相。若見放牛羊者。【CL016n0006_p0055a01】若見
T08n0227_p0554b10║疆界。若見園林。見如是相故。當知此中必有
T08n0227_p0554b11║城邑聚落。見是相已作是念。如我所見之相。
T08n0227_p0554b12║城邑聚落去此不遠。其心安隱不復畏有怨
T08n0227_p0554b13║家賊害。世尊。菩薩亦如是。若得聞深般若
T08n0227_p0554b14║波羅蜜。當知是菩薩近於受記。不久必得受
T08n0227_p0554b15║記。爾時不畏墮聲聞辟支佛地。何以故。是菩
T08n0227_p0554b16║薩得是本相。所謂得見深般若波羅蜜。得聞
T08n0227_p0554b17║深般若波羅蜜。世尊。譬如有人欲見大海。稍
T08n0227_p0554b18║稍前行若見樹若樹相。若見山若山相。當知
T08n0227_p0554b19║是中去海尚遠。若不見樹無樹相。不見山無
T08n0227_p0554b20║山相。當知大海去是不遠。大海深故無有山
T08n0227_p0554b21║樹。是人雖不見海知必近之。世尊。菩薩亦如
T08n0227_p0554b22║是。得聞深般若波羅蜜。雖未於現在諸佛前
T08n0227_p0554b23║受記。自知必近阿耨多羅三藐三菩提。何以
T08n0227_p0554b24║故。我得見聞供養深般若波羅蜜故。世尊。【CL016n0006_p0055b01】譬
T08n0227_p0554b25║如春時樹葉零落。當知此樹華葉果實將生
T08n0227_p0554b26║不久。何以故。本相現故。閻浮提人見樹本相。
T08n0227_p0554b27║皆悉歡喜作是念。是樹不久當生華葉果實。
T08n0227_p0554b28║世尊。菩薩亦如是。若得見聞深般若波羅蜜
T08n0227_p0554b29║當知是菩薩善根成就宿世善根因緣故。今
T08n0227_p0554c01║得深般若波羅蜜。會中曾有見佛諸天皆大
T08n0227_p0554c02║歡喜作是念。先諸菩薩亦有如是受記本相。
T08n0227_p0554c03║是菩薩不久當得受阿耨多羅三藐三菩提
T08n0227_p0554c04║記。世尊。譬如女人懷妊。轉轉不便身體疲
T08n0227_p0554c05║極。不樂事務眠臥不安。食飲轉少苦惱在身。
T08n0227_p0554c06║不欲語言厭本所習。不復憶樂。本相現故。當
T08n0227_p0554c07║知是女將產不久。菩薩善根成就亦復如是。
T08n0227_p0554c08║若得見聞思惟深般若波羅蜜。當知是菩薩
T08n0227_p0554c09║不久得受阿耨多羅三藐三菩提記。佛言。善
T08n0227_p0554c10║哉善哉舍利弗。汝所樂說者皆佛神【CL016n0006_p0056a01】力。爾時
T08n0227_p0554c11║須菩提白佛言。希有世尊。如來善說諸菩薩
T08n0227_p0554c12║事。須菩提。是諸菩薩摩訶薩長夜多所利益。
T08n0227_p0554c13║多所安隱多所安樂。憐愍世間。得阿耨多羅
T08n0227_p0554c14║三藐三菩提。為諸天人演說法要。須菩提白
T08n0227_p0554c15║佛言。世尊。菩薩摩訶薩云何得具足修習行
T08n0227_p0554c16║般若波羅蜜。須菩提。若菩薩摩訶薩行般若
T08n0227_p0554c17║波羅蜜。不見色增是為行般若波羅蜜。不見
T08n0227_p0554c18║受想行識增。是為行般若波羅蜜。不見色減
T08n0227_p0554c19║是為行般若波羅蜜。不見受想行識減。是為
T08n0227_p0554c20║行般若波羅蜜。乃至不見法不見非法。是為
T08n0227_p0554c21║行般若波羅蜜。世尊。如佛所說不可思議。須
T08n0227_p0554c22║菩提。色不可思議。受想行識不可思議。若菩
T08n0227_p0554c23║薩不分別色不可思議。不分別受想行識不
T08n0227_p0554c24║可思議。是為行般若波羅蜜。世尊。般若波羅
T08n0227_p0554c25║蜜如是誰能信解。須菩提。若久行菩【CL016n0006_p0056b01】薩道者。
T08n0227_p0554c26║世尊。云何菩薩得名久行。須菩提。若菩薩行
T08n0227_p0554c27║般若波羅蜜。不分別佛十力四無所畏。乃至
T08n0227_p0554c28║不分別薩婆若。是名久行。何以故。佛十力不
T08n0227_p0554c29║可思議。四無所畏十八不共法不可思議。乃
T08n0227_p0555a01║至薩婆若不可思議。色不可思議。受想行識
T08n0227_p0555a02║不可思議。一切法亦不可思議。菩薩如是行
T08n0227_p0555a03║者。是名無處所行而行般若波羅蜜。是故名
T08n0227_p0555a04║為久行。世尊般若波羅蜜甚深。般若波羅蜜
T08n0227_p0555a05║是珍寶聚如虛空清淨。希有世尊。般若波羅
T08n0227_p0555a06║蜜多起留難。若欲書寫者。乃至一歲當疾書
T08n0227_p0555a07║成。佛言。如是如是。須菩提。若善男子善女
T08n0227_p0555a08║人。欲書寫讀誦如所說行般若波羅蜜乃至
T08n0227_p0555a09║一歲當疾疾為之。須菩提。珍寶法多有怨
T08n0227_p0555a10║賊。世尊。般若波羅蜜。惡魔常欲伺求斷絕。須
T08n0227_p0555a11║菩提。惡魔雖欲伺求斷絕亦不能得。【CL016n0006_p0057a01】舍利弗
T08n0227_p0555a12║白佛言。世尊。誰神力故。惡魔不能留難般若
T08n0227_p0555a13║波羅蜜。舍利弗。佛神力故惡魔不能留難。舍
T08n0227_p0555a14║利弗。亦是十方無量世界現在諸佛神力故。
T08n0227_p0555a15║惡魔不能留難。諸佛皆共護念是菩薩故。惡
T08n0227_p0555a16║魔不能得便。何以故。舍利弗。菩薩為諸佛所
T08n0227_p0555a17║護者。法應無有留難。何以故舍利弗。若人書
T08n0227_p0555a18║寫讀誦說般若波羅蜜。十方無量阿僧祇現
T08n0227_p0555a19║在諸佛法應護念。若有誦般若波羅蜜。當知
T08n0227_p0555a20║是菩薩佛護念故能誦通利。世尊。善男子善
T08n0227_p0555a21║女人能受持讀誦般若波羅蜜。當知是人佛
T08n0227_p0555a22║眼所見。舍利弗。若善男子善女人。能受持讀
T08n0227_p0555a23║誦般若波羅蜜乃至書寫。當知是人佛眼所
T08n0227_p0555a24║見。舍利弗。若求佛道善男子善女人。受持讀
T08n0227_p0555a25║誦般若波羅蜜。則近阿耨多羅三藐三菩提。
T08n0227_p0555a26║乃至自書若使人書。書已受【CL016n0006_p0057b01】持讀誦。以是因
T08n0227_p0555a27║緣其福甚多。舍利弗。如來滅後般若波羅
T08n0227_p0555a28║蜜。當流布南方。從南方流布西方。從西方流
T08n0227_p0555a29║布北方。舍利弗。我法盛時無有滅相。北方若
T08n0227_p0555b01║有乃至書寫受持供養般若波羅蜜者。是人
T08n0227_p0555b02║亦為佛眼所見所知所念。舍利弗白佛言。世
T08n0227_p0555b03║尊。後五百歲時。般若波羅蜜當廣流布北方
T08n0227_p0555b04║耶。舍利弗。後五百歲當廣流布北方。其中善
T08n0227_p0555b05║男子善女人。聞般若波羅蜜。受持讀誦修習。
T08n0227_p0555b06║當知久發阿耨多羅三藐三菩提心。世尊。北
T08n0227_p0555b07║方當有幾所菩薩能受持讀誦修習般若波羅
T08n0227_p0555b08║蜜。舍利弗。北方雖多有菩薩能讀聽受般若
T08n0227_p0555b09║波羅蜜。少能誦利修習行者。是人得聞亦不
T08n0227_p0555b10║驚不怖。是人曾已見佛諮請問難。當知是人
T08n0227_p0555b11║為能具足行菩薩道。為阿耨多羅三藐三菩
T08n0227_p0555b12║提故。能【CL016n0006_p0058a01】利益無量眾生。何以故。舍利弗。我為
T08n0227_p0555b13║是善男子善女人。說應薩婆若法。是人轉身。
T08n0227_p0555b14║亦復樂說阿耨多羅三藐三菩提。一心和同。
T08n0227_p0555b15║乃至魔王不能壞其阿耨多羅三藐三菩提
T08n0227_p0555b16║心。是人聞般若波羅蜜。心大歡喜心得清淨。
T08n0227_p0555b17║令多眾生種阿耨多羅三藐三菩提善根。是
T08n0227_p0555b18║善男子善女人。於我前作是言。我等行菩薩
T08n0227_p0555b19║道。常當以法示教利喜無量百千萬眾生。令
T08n0227_p0555b20║住阿耨多羅三藐三菩提。舍利弗。我觀其心
T08n0227_p0555b21║則生隨喜。是人行菩薩道。當以法示教利喜
T08n0227_p0555b22║無量百千萬眾生。令住阿耨多羅三藐三菩
T08n0227_p0555b23║提。如是善男子善女人。心樂大乘願生他方
T08n0227_p0555b24║現在佛前說法之處。於彼續復廣聞說般若
T08n0227_p0555b25║波羅蜜。於彼佛土。亦復以法示教利喜無量
T08n0227_p0555b26║百千萬眾生。令住阿耨多羅三藐三菩提。【CL016n0006_p0058b01】舍
T08n0227_p0555b27║利弗白佛言。希有世尊。如來於過去未來現
T08n0227_p0555b28║在諸法。無法不知無法不識。如來於未來世。
T08n0227_p0555b29║諸菩薩以多欲多精進。勤求般若波羅蜜。是
T08n0227_p0555c01║善男子善女人。有求而得有不求而得。如來
T08n0227_p0555c02║悉知。舍利弗。多有善男子善女人。精進不懈
T08n0227_p0555c03║故。般若波羅蜜不求而得。世尊。是善男子善
T08n0227_p0555c04║女人。餘經應六波羅蜜者。亦不求而得耶。舍
T08n0227_p0555c05║利弗。若有餘應諸波羅蜜深經。是善男子善
T08n0227_p0555c06║女人。亦不求而得。何以故。舍利弗。法應爾。
T08n0227_p0555c07║若有菩薩為諸眾生。示教利喜阿耨多羅三
T08n0227_p0555c08║藐三菩提。亦自於中學。是人轉身。應諸波羅
T08n0227_p0555c09║蜜深經亦不求而得。
T08n0227_p0555c10║【■】小品般若經卷第四
