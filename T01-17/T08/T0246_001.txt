T08n0246_p0834a09║【□】
T08n0246_p0834a10║【□】
T08n0246_p0834a11║【■】　　No. 246 [No. 245]
T08n0246_p0834a12║　　【CL061n0960_p0711a01】【CL061n0960_p0711b01】【CL061n0960_p0712a01】【CL061n0960_p0712b01】大唐新翻護國仁王般若經序
T08n0246_p0834a13║【□】
T08n0246_p0834a14║　　　　代宗皇帝製
T08n0246_p0834a15║皇矣至覺。子于元元。截有海。以般若之舟。剪
T08n0246_p0834a16║稠林。以智慧之劍。綿絡六合。羅罩十方。弘宣
T08n0246_p0834a17║也深。志應也大。自權輿天竺。泳沫漢庭。行無
T08n0246_p0834a18║緣之慈。納常樂之域。信其博施。傾芥城而逾
T08n0246_p0834a19║遠。仰夫湛寂。超言象之又玄。五始不究其初。
T08n0246_p0834a20║一得罔根其本。以彼取此。何其遼哉。朕忝嗣
T08n0246_p0834a21║鴻休。丕承大寶。軫推溝以夕惕。方徹枕而假
T08n0246_p0834a22║寐。夫其鎮乾坤遏寇虐。和風雨著星辰。與物
T08n0246_p0834a23║無為乂人艱止。不有般若其能已乎。朕嘗
T08n0246_p0834a24║澡身定泉。宅心道祕。緬尋龍宮之藏。稽合
T08n0246_p0834a25║鷲峰之旨。懿夫護國實在茲經。竊景行於波
T08n0246_p0834a26║斯。庶闡揚於調御。至若高張五忍。足明側
T08n0246_p0834a27║隱之深。永袪眾難。寔惟化清之本。名假法
T08n0246_p0834a28║假心空色空。【CL061n0960_p0713a01】推之於無。則境智都寂。引之於
T08n0246_p0834a29║有。迺津梁不窮。思與黎蒸共臻實相。而緹
T08n0246_p0834b01║油貝葉文字參差。東夏西天言音訛謬。致使
T08n0246_p0834b02║古今翻譯。清濁不同。前後參詳。輕重匪一。其
T08n0246_p0834b03║猶大輅。終繼事而增華。譬彼堅冰。始積水而
T08n0246_p0834b04║非厲。先之所譯語質未融。披讀之流臨文三
T08n0246_p0834b05║覆。凡諸釋氏。良用慨然。
T08n0246_p0834b06║先聖翹誠玉毫。澹慮真境。發揮滿教搜綴缺
T08n0246_p0834b07║文。詔大德三藏沙門不空。推校詳譯未周部
T08n0246_p0834b08║卷。三藏學究二諦。教傳三密。義了宗極伊成
T08n0246_p0834b09║字圓。褰裳西指汎盃南海。影與形對勤將歲
T08n0246_p0834b10║深。妙印度之聲明。洞中華之韻曲。甘露沃朕
T08n0246_p0834b11║香風襲予。既而梵夾遠齎。洪鍾待扣。佇延吹
T08n0246_p0834b12║萬之籟。率訓開三之典。朕哀纏欒棘。悲感霜
T08n0246_p0834b13║露。捧戴
T08n0246_p0834b14║遺詔。不敢怠遑。延振錫之群英。終為山之九
T08n0246_p0834b15║仞。開府朝恩許國以身歸佛【CL061n0960_p0713b01】以命。弼我真教
T08n0246_p0834b16║申夫妙門。爰令集京城義學大德良賁等。翰
T08n0246_p0834b17║林學士常袞等。於大明宮南桃園。詳譯護國
T08n0246_p0834b18║般若畢。并更寫定密嚴等經。握槧含毫研精
T08n0246_p0834b19║賾邃。曩者訛略刊定較然。昔之沈隱鉤索煥
T08n0246_p0834b20║矣。足可懸諸日月。大燭昏衢。潤之雲雨。橫流
T08n0246_p0834b21║動植。伏願上資仙駕。飛慧雲於四天。迥出塵
T08n0246_p0834b22║勞。躡金蓮於十地。朕理昧幽關。文慚麗則。見
T08n0246_p0834b23║推序述。惋撫空懷。聊紀之於首篇。庶克開
T08n0246_p0834b24║于厥後。將發皇永永。可推而行之。時旃蒙
T08n0246_p0834b25║歲木槿榮月也。【○】【○】【○】【○】【○】
T08n0246_p0834c01║【□】
T08n0246_p0834c02║【□】
T08n0246_p0834c03║【CL061n0960_p0714a01】仁王護國般若波羅蜜多經卷上
T08n0246_p0834c04║【□】
T08n0246_p0834c05║　　　　開府儀同三司特進試鴻臚卿肅國公
T08n0246_p0834c06║　　　　食邑三千戶賜紫贈司空謚大鑒正號
T08n0246_p0834c07║　　　　大廣智大興善寺三藏沙門不空
T08n0246_p0834c08║　　　　奉　詔譯
T08n0246_p0834c09║　　序品第一
T08n0246_p0834c10║如是我聞。一時佛住王舍城鷲峰山中。與大
T08n0246_p0834c11║比丘眾千八百人俱。皆阿羅漢。諸漏已盡無
T08n0246_p0834c12║復煩惱。心善解脫慧善解脫。九智十智所作
T08n0246_p0834c13║已辦。三假實觀三空門觀。有為功德無為功
T08n0246_p0834c14║德皆悉成就。復有比丘尼眾八百人俱。皆阿
T08n0246_p0834c15║羅漢。復有無量無數菩薩摩訶薩。實智平等
T08n0246_p0834c16║永斷惑障。方便善巧起大行願。以四攝法饒
T08n0246_p0834c17║益有情。四無量心普覆一切。三明鑒達得五
T08n0246_p0834c18║神通。修習無邊菩提分法。工巧技藝超諸世
T08n0246_p0834c19║間。深入緣生空無相願。出入滅定示現難
T08n0246_p0834c20║量。摧伏魔怨雙照二諦。法眼普見知眾生根。
T08n0246_p0834c21║四無礙解演說無畏。十力妙智雷震法音。
T08n0246_p0834c22║近無【CL061n0960_p0714b01】等等金剛三昧。如是功德皆悉具足。復
T08n0246_p0834c23║有無量優婆塞眾優婆夷眾皆見聖諦。復有
T08n0246_p0834c24║無量修七賢行。念處正勤神足根力。八勝處
T08n0246_p0834c25║十遍處。十六心行趣諦現觀。復有十六大國
T08n0246_p0834c26║王。波斯匿王等各與若干千萬眷屬俱。復有
T08n0246_p0834c27║六欲天王。釋提桓因等與其眷屬無量天子
T08n0246_p0834c28║俱。色四靜慮諸大梵王。亦與眷屬無量天子
T08n0246_p0834c29║俱。諸趣變化無量有情。阿脩羅等若干眷屬
T08n0246_p0835a01║俱。復有變現十方淨土。而現百億師子之座。
T08n0246_p0835a02║佛坐其上廣宣法要。一一座前各現一花。是
T08n0246_p0835a03║百億花眾寶嚴飾。於諸花上一一復有無量
T08n0246_p0835a04║化佛無量菩薩。四眾八部悉皆無量。其中諸
T08n0246_p0835a05║佛各各宣說般若波羅蜜多。展轉流遍十方
T08n0246_p0835a06║恒沙諸佛國土。有如是等諸來大眾。各禮佛
T08n0246_p0835a07║足退坐一面。
T08n0246_p0835a08║爾時世尊初年月八日。入大寂靜妙【CL061n0960_p0715a01】三摩地。
T08n0246_p0835a09║身諸毛孔放大光明。普照十方恒沙佛土。是
T08n0246_p0835a10║時欲界無量諸天雨眾妙花。色界諸天亦雨
T08n0246_p0835a11║天花。眾色間錯甚可愛樂。時無色界雨諸香
T08n0246_p0835a12║花。香如須彌華如車輪。如雲而下遍覆大眾
T08n0246_p0835a13║普佛世界六種震動。爾時大眾自相謂言。大
T08n0246_p0835a14║覺世尊前已為我等。說摩訶般若波羅蜜多。
T08n0246_p0835a15║金剛般若波羅蜜多。天王問般若波羅蜜多。
T08n0246_p0835a16║大品等無量無數般若波羅蜜多。今日如來
T08n0246_p0835a17║放大光明斯作何事。時室羅筏國波斯匿王
T08n0246_p0835a18║作是思惟。今佛現是希有之相。必雨法雨普
T08n0246_p0835a19║皆利樂。即問寶蓋無垢稱等諸優婆塞。舍利
T08n0246_p0835a20║弗須菩提等諸大聲聞。彌勒師子吼等諸菩
T08n0246_p0835a21║薩摩訶薩言。如來所現是何瑞相。時諸大眾
T08n0246_p0835a22║無能答者。波斯匿王等承佛神力廣作音樂。
T08n0246_p0835a23║欲色諸天各奏無量天諸妓樂。聲遍【CL061n0960_p0715b01】三千大
T08n0246_p0835a24║千世界。
T08n0246_p0835a25║爾時世尊復放無量阿僧祇光。其明雜色。一
T08n0246_p0835a26║一光中現寶蓮華。其華千葉皆作金色。上有
T08n0246_p0835a27║化佛宣說法要。是佛光明普於十方恒河沙
T08n0246_p0835a28║等諸佛國土。有緣斯現。彼他方佛國中。東方
T08n0246_p0835a29║普光菩薩摩訶薩。東南方蓮華手菩薩摩訶
T08n0246_p0835b01║薩。南方離憂菩薩摩訶薩。西南方光明菩薩
T08n0246_p0835b02║摩訶薩。西方行慧菩薩摩訶薩。西北方寶勝
T08n0246_p0835b03║菩薩摩訶薩。北方勝受菩薩摩訶薩。東北方
T08n0246_p0835b04║離塵菩薩摩訶薩。上方喜受菩薩摩訶薩。下
T08n0246_p0835b05║方蓮華勝菩薩摩訶薩。各與無量百千俱胝
T08n0246_p0835b06║菩薩摩訶薩皆來至此。持種種香散種種華。
T08n0246_p0835b07║作無量音樂供養如來。頂禮佛足默然退坐。
T08n0246_p0835b08║合掌恭敬一心觀佛。
T08n0246_p0835b09║　　仁王護國般若波羅蜜多經觀如來品第二
T08n0246_p0835b10║爾時世尊從三昧起。坐師子座告大眾言。吾
T08n0246_p0835b11║【CL061n0960_p0716a01】知十六諸國王等咸作是念。世尊大慈普皆
T08n0246_p0835b12║利樂。我等諸王云何護國。善男子吾今先為
T08n0246_p0835b13║諸菩薩摩訶薩。說護佛果護十地行。汝等皆
T08n0246_p0835b14║應諦聽諦聽善思念之。是時大眾。波斯匿王
T08n0246_p0835b15║等。聞佛語已咸共讚言善哉善哉。即散無量
T08n0246_p0835b16║諸妙寶花。於虛空中變成寶蓋。覆諸大眾靡
T08n0246_p0835b17║不周遍。時波斯匿王即從座起頂禮佛足。合
T08n0246_p0835b18║掌長跪而白佛言。世尊菩薩摩訶薩云何護
T08n0246_p0835b19║佛果。云何護十地行。
T08n0246_p0835b20║佛告波斯匿王言。護佛果者。諸菩薩摩訶薩
T08n0246_p0835b21║應如是住。教化一切卵生胎生濕生化生。不
T08n0246_p0835b22║觀色相不觀色如受想行識。我人知見常樂
T08n0246_p0835b23║淨倒四攝六度二諦四諦。力無畏等一切諸
T08n0246_p0835b24║行。乃至菩薩如來亦復如是。不觀相不觀如。
T08n0246_p0835b25║所以者何。以諸法性即真實故。無來無去無
T08n0246_p0835b26║生無滅。同真際等法性【CL061n0960_p0716b01】無二無別猶如虛空
T08n0246_p0835b27║蘊處界相無我我所。是為菩薩摩訶薩修行
T08n0246_p0835b28║般若波羅蜜多。
T08n0246_p0835b29║波斯匿王白佛言。世尊若菩薩眾生性無二
T08n0246_p0835c01║者。菩薩以何相而化眾生耶。佛言大王色受
T08n0246_p0835c02║想行識常樂我淨。法性不住色不住非色。受
T08n0246_p0835c03║想行識常樂我淨。亦不住淨不住非淨。何以
T08n0246_p0835c04║故。以諸法性悉皆空故。由世諦故由三假故。
T08n0246_p0835c05║一切有情蘊處界法。造福非福不動行等。因
T08n0246_p0835c06║果皆有。三乘賢聖所脩諸行。乃至佛果皆名
T08n0246_p0835c07║為有。六十二見亦名為有。大王若著名相分
T08n0246_p0835c08║別諸法。六趣四生三乘行果。即是不見諸法
T08n0246_p0835c09║實性。
T08n0246_p0835c10║波斯匿王白佛言。諸法實性清淨平等。非有
T08n0246_p0835c11║非無智云何照。佛言大王智照實性非有非
T08n0246_p0835c12║無。所以者何。法性空故。是即色受想行識十
T08n0246_p0835c13║二處十八界。士夫六界十二因緣。二諦四諦
T08n0246_p0835c14║一【CL061n0960_p0717a01】切皆空。是諸法等即生即滅即有即空。剎
T08n0246_p0835c15║那剎那亦復如是。何以故。一念中有九十剎
T08n0246_p0835c16║那。一剎那經九百生滅。諸有為法悉皆空故。
T08n0246_p0835c17║以甚深般若波羅蜜多。照見諸法一切皆空。
T08n0246_p0835c18║內空外空內外空。空空大空勝義空。有為空
T08n0246_p0835c19║無為空無始空畢竟空。散空本性空自相空
T08n0246_p0835c20║一切法空。般若波羅蜜多空。因空佛果空空
T08n0246_p0835c21║空故空。諸有為法法集故有。受集故有。名集
T08n0246_p0835c22║故有。因集故有。果集故有。六趣故有。十地故
T08n0246_p0835c23║有。佛果故有一切皆有。善男子若菩薩住於
T08n0246_p0835c24║法相。有我相人相有情知見。為住世間即非
T08n0246_p0835c25║菩薩。所以者何。一切諸法悉皆空故。若於諸
T08n0246_p0835c26║法而得不動。不生不滅無相無無相不應起
T08n0246_p0835c27║見。何以故一切法皆如也。諸佛法僧亦如也。
T08n0246_p0835c28║聖智現前最初一念。具足八萬四千波羅蜜
T08n0246_p0835c29║多。【CL061n0960_p0717b01】名歡喜地。障盡解脫運載名乘。動相滅時
T08n0246_p0836a01║名金剛定。體相平等名一切智智。
T08n0246_p0836a02║大王此般若波羅蜜多文字章句。百佛千佛
T08n0246_p0836a03║百千萬億。一切諸佛而共同說。若有人於恒
T08n0246_p0836a04║河沙三千大千世界。滿中七寶以用布施。大
T08n0246_p0836a05║千世界一切有情皆得阿羅漢果。不如有人
T08n0246_p0836a06║於此經中。乃至起於一念淨信。何況有能受
T08n0246_p0836a07║持讀誦解一句者。所以者何。文字性離無文
T08n0246_p0836a08║字相非法非非法。般若空故菩薩亦空。何以
T08n0246_p0836a09║故。於十地中。地地皆有始生住生及以終生。
T08n0246_p0836a10║此三十生悉皆是空。一切智智亦復皆空。大
T08n0246_p0836a11║王若菩薩見境見智見說見受。即非聖見是
T08n0246_p0836a12║愚夫見。有情果報三界虛妄。欲界分別所造
T08n0246_p0836a13║諸業。色四靜慮定所作業。無色四空定所起
T08n0246_p0836a14║業。三有業果一切皆空。三界根本無明亦空。
T08n0246_p0836a15║聖位諸地無【CL061n0960_p0718a01】漏生滅。於三界中餘無明習。變
T08n0246_p0836a16║易果報亦復皆空。等覺菩薩得金剛定。二死
T08n0246_p0836a17║因果空一切智亦空。佛無上覺種智圓滿。擇
T08n0246_p0836a18║非擇滅真淨法界。性相平等應用亦空。善男
T08n0246_p0836a19║子若有修習般若波羅蜜多說者聽者。譬如
T08n0246_p0836a20║幻士無說無聽。法同法性猶如虛空。一切法
T08n0246_p0836a21║皆如也。大王菩薩摩訶薩護佛果為若此。
T08n0246_p0836a22║爾時世尊告波斯匿王言。汝以何相而觀如
T08n0246_p0836a23║來。波斯匿王言。觀身實相觀佛亦然。無前際
T08n0246_p0836a24║無後際無中際。不住三際不離三際。不住五
T08n0246_p0836a25║蘊不離五蘊。不住四大不離四大。不住六處
T08n0246_p0836a26║不離六處。不住三界不離三界。不住方不離
T08n0246_p0836a27║方。明無明等非一非異。非此非彼非淨非穢。
T08n0246_p0836a28║非有為非無為無自相無他相。無名無相無
T08n0246_p0836a29║強無弱。無示無說非施非慳。非戒非犯非忍
T08n0246_p0836b01║非恚。非進非怠非定非亂。【CL061n0960_p0718b01】非智非愚非來非
T08n0246_p0836b02║去。非入非出非福田非不福田。非相非無相。
T08n0246_p0836b03║非取非捨非大非小。非見非聞非覺非知。心
T08n0246_p0836b04║行處滅言語道斷。同真際等法性。我以此相
T08n0246_p0836b05║而觀如來。佛言善男子如汝所說。諸佛如來
T08n0246_p0836b06║力無畏等恒沙功德。諸不共法悉皆如是。修
T08n0246_p0836b07║般若波羅蜜多者應如是觀。若他觀者名為
T08n0246_p0836b08║邪觀。說是法時無量大眾得法眼淨。
T08n0246_p0836b09║　　仁王護國般若波羅蜜多經菩薩行品
T08n0246_p0836b10║　　第三
T08n0246_p0836b11║爾時波斯匿王白佛言。世尊護十地行菩薩
T08n0246_p0836b12║摩訶薩。應云何修行云何化眾生。復以何相
T08n0246_p0836b13║而住觀察。
T08n0246_p0836b14║佛告大王諸菩薩摩訶薩。依五忍法以為修
T08n0246_p0836b15║行。所謂伏忍信忍順忍無生忍皆上中下。於
T08n0246_p0836b16║寂滅忍而有上下。名為菩薩修行般若波羅
T08n0246_p0836b17║蜜多。善男子初伏忍位。起習種性【CL061n0960_p0719a01】修十住行。
T08n0246_p0836b18║初發心相有恒河沙眾生。見佛法僧發於十
T08n0246_p0836b19║信。所謂信心念心。精進心慧心。定心不退心。
T08n0246_p0836b20║戒心願心。護法心迴向心。具此十心而能少
T08n0246_p0836b21║分化諸眾生。超過二乘一切善地。是為菩薩
T08n0246_p0836b22║初長養心。為聖胎故。
T08n0246_p0836b23║復次性種性菩薩。修行十種波羅蜜多。起十
T08n0246_p0836b24║對治。所謂觀察身受心法不淨諸苦無常無
T08n0246_p0836b25║我。治貪瞋癡三不善根。起施慈慧三種善根。
T08n0246_p0836b26║觀察三世過去因忍。現在因果忍未來果忍。
T08n0246_p0836b27║此位菩薩廣利眾生。超過我見人見眾生等
T08n0246_p0836b28║想。外道倒想所不能壞。
T08n0246_p0836b29║復次道種性菩薩。修十迴向起十忍心。謂觀
T08n0246_p0836c01║五蘊色受想行識。得戒忍定忍慧忍解脫忍
T08n0246_p0836c02║解脫知見忍。觀三界因果。得空忍無想忍無
T08n0246_p0836c03║願忍。觀二諦假實諸法無常。得無常忍。一切
T08n0246_p0836c04║法空得無生忍。此位菩薩作轉輪【CL061n0960_p0719b01】王。能廣化
T08n0246_p0836c05║利一切眾生。
T08n0246_p0836c06║復次信忍菩薩。謂歡喜地離垢地發光地。能
T08n0246_p0836c07║斷三障色煩惱縛。行四攝法布施愛語利行
T08n0246_p0836c08║同事。修四無量慈無量心悲無量心。喜無量
T08n0246_p0836c09║心捨無量心。具四弘願斷諸纏蓋。常化眾生
T08n0246_p0836c10║修佛知見。成無上覺。住三脫門空解脫門無
T08n0246_p0836c11║相解脫門無願解脫門。此是菩薩摩訶薩。從
T08n0246_p0836c12║初發心至一切智諸行根本。利益安樂一切
T08n0246_p0836c13║眾生。
T08n0246_p0836c14║復次順忍菩薩。謂焰慧地難勝地現前地。能
T08n0246_p0836c15║斷三障心煩惱縛。能於一身遍往十方億佛
T08n0246_p0836c16║剎土。現不可說神通變化利樂眾生。
T08n0246_p0836c17║復次無生忍菩薩。謂遠行地不動地善慧地。
T08n0246_p0836c18║能斷三障色心習氣。而能示現不可說身。隨
T08n0246_p0836c19║類饒益一切眾生。
T08n0246_p0836c20║復次寂滅忍者。佛與菩薩同依此忍。金剛喻
T08n0246_p0836c21║定住下忍位名為菩薩。至於上忍名一切智。
T08n0246_p0836c22║觀【CL061n0960_p0720a01】勝義諦斷無明相是為等覺。一相無相平
T08n0246_p0836c23║等無二。為第十一一切智地。非有非無湛然
T08n0246_p0836c24║清淨。無來無去常住不變。同真際等法性。無
T08n0246_p0836c25║緣大悲常化眾生。乘一切智乘來化三界。善
T08n0246_p0836c26║男子諸眾生類一切煩惱。業異熟果二十二
T08n0246_p0836c27║根。不出三界。諸佛示導應化法身亦不離此。
T08n0246_p0836c28║若有說言於三界外。別更有一眾生界者。即
T08n0246_p0836c29║是外道大有經說。大王我常語諸眾生。但斷
T08n0246_p0837a01║三界無明盡者即名為佛。自性清淨名本覺
T08n0246_p0837a02║性。即是諸佛一切智智。由此得為眾生之本。
T08n0246_p0837a03║亦是諸佛菩薩行本。是為菩薩本所修行。五
T08n0246_p0837a04║忍法中十四忍也。
T08n0246_p0837a05║佛言大王汝先問言。菩薩云何化眾生者。菩
T08n0246_p0837a06║薩摩訶薩應如是化。從初一地至後一地。自
T08n0246_p0837a07║所行處及佛行處一切知見故。若菩薩摩訶
T08n0246_p0837a08║薩住百佛剎。作贍部洲轉輪【CL061n0960_p0720b01】聖王。修百法明
T08n0246_p0837a09║門。以檀波羅蜜多住平等心。化四天下一切
T08n0246_p0837a10║眾生。若菩薩摩訶薩住千佛剎。作忉利天王。
T08n0246_p0837a11║修千法明門。說十善道化一切眾生。若菩薩
T08n0246_p0837a12║摩訶薩住萬佛剎。作夜摩天王。修萬法明門。
T08n0246_p0837a13║依四禪定化一切眾生。若菩薩摩訶薩住億
T08n0246_p0837a14║佛剎。作睹史多天王。修億法明門。行菩提分
T08n0246_p0837a15║法化一切眾生。若菩薩摩訶薩住百億佛剎。
T08n0246_p0837a16║作化樂天王。修百億法明門。二諦四諦化一
T08n0246_p0837a17║切眾生。若菩薩摩訶薩住千億佛剎。作他化
T08n0246_p0837a18║自在天王。修千億法明門。十二因緣智化一
T08n0246_p0837a19║切眾生。
T08n0246_p0837a20║若菩薩摩訶薩住萬億佛剎。作初禪梵王。修
T08n0246_p0837a21║萬億法明門。方便善巧智化一切眾生。若菩
T08n0246_p0837a22║薩摩訶薩住百萬微塵數佛剎。作二禪梵王。
T08n0246_p0837a23║修百萬微塵數法明門雙照平等神通願智化
T08n0246_p0837a24║一切眾生。若菩薩【CL061n0960_p0721a01】摩訶薩住百萬億阿僧祇
T08n0246_p0837a25║微塵數佛剎。作三禪梵王。修百萬億阿僧祇
T08n0246_p0837a26║微塵數法明門。以四無礙智化一切眾生。
T08n0246_p0837a27║若菩薩摩訶薩住不可說不可說佛剎。作第
T08n0246_p0837a28║四禪大梵天王。為三界王。修不可說不可說
T08n0246_p0837a29║法明門。得理盡三昧同佛行處盡三界原。普
T08n0246_p0837b01║利眾生如佛境界。是為菩薩摩訶薩現諸王
T08n0246_p0837b02║身化導之事。十方如來亦復如是。證無上覺
T08n0246_p0837b03║常遍法界利樂眾生。
T08n0246_p0837b04║爾時一切大眾即從座起。散不可說花焚不
T08n0246_p0837b05║可說香。供養恭敬稱讚如來。時波斯匿王即
T08n0246_p0837b06║於佛前。以偈讚曰。
T08n0246_p0837b07║　世尊導師金剛體　　心行寂滅轉法輪
T08n0246_p0837b08║　八辯圓音為開演　　時眾得道百萬億
T08n0246_p0837b09║　天人俱修出離行　　能習一切菩薩道
T08n0246_p0837b10║　五忍功德妙法門　　十四菩薩能諦了
T08n0246_p0837b11║【CL061n0960_p0721b01】　三賢十聖忍中行　　唯佛一人能盡原
T08n0246_p0837b12║　佛法眾海三寶藏　　無量功德於中攝
T08n0246_p0837b13║　十善菩薩發大心　　長別三界苦輪海
T08n0246_p0837b14║　中下品善粟散王　　上品十善鐵輪王
T08n0246_p0837b15║　習種銅輪二天下　　銀輪三天性種性
T08n0246_p0837b16║　道種堅德轉輪王　　七寶金輪四天下
T08n0246_p0837b17║　伏忍聖胎三十人　　十住十行十迴向
T08n0246_p0837b18║　三世諸佛於中學　　無不由此伏忍生
T08n0246_p0837b19║　一切菩薩行根本　　是故發心信心難
T08n0246_p0837b20║　若得信心必不退　　進入無生初地道
T08n0246_p0837b21║　化利自他悉平等　　是名菩薩初發心
T08n0246_p0837b22║　歡喜菩薩轉輪王　　初照二諦平等理
T08n0246_p0837b23║　權化有情遊百國　　檀施清淨利群生
T08n0246_p0837b24║　入理般若名為住　　住生德行名為地
T08n0246_p0837b25║　初住一心具眾德　　於勝義中而不動
T08n0246_p0837b26║【CL061n0960_p0722a01】　離垢菩薩忉利王　　現形六趣千國土
T08n0246_p0837b27║　戒足清淨悉圓滿　　永離誤犯諸過失
T08n0246_p0837b28║　無相無緣真實性　　無體無生無二照
T08n0246_p0837b29║　發光菩薩夜摩王　　應形往萬諸佛剎
T08n0246_p0837c01║　善能通達三摩地　　隱顯自在具三明
T08n0246_p0837c02║　歡喜離垢與發光　　能滅色縛諸煩惱
T08n0246_p0837c03║　具觀一切身口業　　法性清淨照皆圓
T08n0246_p0837c04║　焰慧菩薩大精進　　睹史天王遊億剎
T08n0246_p0837c05║　實智寂滅方便智　　達無生理照空有
T08n0246_p0837c06║　難勝菩薩得平等　　化樂天王百億國
T08n0246_p0837c07║　空空諦觀無二相　　垂形六趣靡不周
T08n0246_p0837c08║　現前菩薩自在王　　照見緣生相無二
T08n0246_p0837c09║　勝義智光能遍滿　　往千億土化眾生
T08n0246_p0837c10║　焰慧難勝現前地　　能斷三障迷心惑
T08n0246_p0837c11║　空慧寂然無緣觀　　還照心空無量境
T08n0246_p0837c12║【CL061n0960_p0722b01】　遠行菩薩初禪王　　住於無相無生忍
T08n0246_p0837c13║　方便善巧悉平等　　常萬億土化群生
T08n0246_p0837c14║　進入不動法流地　　永無分段超諸有
T08n0246_p0837c15║　常觀勝義照無二　　二十一生空寂行
T08n0246_p0837c16║　順道法愛無明習　　遠行大士獨能斷
T08n0246_p0837c17║　不動菩薩二禪王　　得變易身常自在
T08n0246_p0837c18║　能於百萬微塵剎　　隨其形類化眾生
T08n0246_p0837c19║　悉知三世無量劫　　於第一義而不動
T08n0246_p0837c20║　善慧菩薩三禪王　　能於千恒一時現
T08n0246_p0837c21║　常在無為空寂行　　恒沙佛藏一念了
T08n0246_p0837c22║　法雲菩薩四禪王　　於億恒土化群生
T08n0246_p0837c23║　始入金剛一切了　　二十九生永已度
T08n0246_p0837c24║　寂滅忍中下忍觀　　一轉妙覺無等等
T08n0246_p0837c25║　不動善慧法雲地　　除前所有無明習
T08n0246_p0837c26║　無明習相識俱轉　　二諦理圓無不盡
T08n0246_p0837c27║【CL061n0960_p0723a01】　正覺無相遍法界　　三十生盡智圓明
T08n0246_p0837c28║　寂照無為真解脫　　大悲應現無與等
T08n0246_p0837c29║　湛然不動常安隱　　光明遍照無所照
T08n0246_p0838a01║　三賢十聖住果報　　唯佛一人居淨土
T08n0246_p0838a02║　一切有情皆暫住　　登金剛原常不動
T08n0246_p0838a03║　如來三業德無量　　隨諸眾生等憐愍
T08n0246_p0838a04║　法王無上人中樹　　普蔭大眾無量光
T08n0246_p0838a05║　口常說法非無義　　心智寂滅無緣照
T08n0246_p0838a06║　人中師子為演說　　甚深句義未曾有
T08n0246_p0838a07║　塵沙剎土悉震動　　大眾歡喜皆蒙益
T08n0246_p0838a08║　世尊善說十四王　　是故我今頭面禮
T08n0246_p0838a09║爾時百萬億恒河沙大眾。聞佛世尊及波斯
T08n0246_p0838a10║匿王說十四忍無量功德。獲大法利聞法悟
T08n0246_p0838a11║解。得無生忍入於正位。
T08n0246_p0838a12║爾時世尊告大眾言。是波斯匿王。已於過去
T08n0246_p0838a13║十千劫龍光王佛法【CL061n0960_p0723b01】中。為四地菩薩。我為八
T08n0246_p0838a14║地菩薩。今於我前大師子吼。如是如是如汝
T08n0246_p0838a15║所說。得真實義不可思義。唯佛與佛乃知斯
T08n0246_p0838a16║事。
T08n0246_p0838a17║善男子此十四忍。諸佛法身諸菩薩行。不可
T08n0246_p0838a18║思議不可稱量。何以故一切諸佛皆於般若
T08n0246_p0838a19║波羅蜜多中生。般若波羅蜜多中化。般若波
T08n0246_p0838a20║羅蜜多中滅。而實諸佛生無所生。化無所化
T08n0246_p0838a21║滅無所滅。第一無二非相非無相。無自無他
T08n0246_p0838a22║無來無去如虛空故。善男子一切眾生性無
T08n0246_p0838a23║生滅。由諸法集幻化而有蘊處界相。無合無
T08n0246_p0838a24║散法同法性。寂然空故。一切眾生自性清淨。
T08n0246_p0838a25║所作諸行無縛無解。非因非果非不因果。諸
T08n0246_p0838a26║苦受行煩惱所知。我相人相知見受者。一切
T08n0246_p0838a27║空故法境界空。空無相無作。不順顛倒不順
T08n0246_p0838a28║幻化。無六趣相無四生相。無聖人相無三寶
T08n0246_p0838a29║相。如虛空故。善男【CL061n0960_p0724a01】子甚深般若無知無見。不
T08n0246_p0838b01║行不緣不捨不受。正住觀察而無照相。行斯
T08n0246_p0838b02║道者如虛空故。法相如是有所得心無所得
T08n0246_p0838b03║心皆不可得。是以般若非即五蘊非離五蘊。
T08n0246_p0838b04║非即眾生非離眾生。非即境界非離境界。非
T08n0246_p0838b05║即行解非離行解。如是等相不可思量。是故
T08n0246_p0838b06║一切菩薩摩訶薩所修諸行。未至究竟而於
T08n0246_p0838b07║中行。一切諸佛知如幻化。得無住相而於中
T08n0246_p0838b08║化。故十四忍不可思量。善男子汝今所說此
T08n0246_p0838b09║功德藏。有大利益一切眾生。假使無量恒河
T08n0246_p0838b10║沙數。十地菩薩說是功德。百千億分如海一
T08n0246_p0838b11║滴。三世諸佛如實能知。一切賢聖悉皆稱讚。
T08n0246_p0838b12║是故我今略述所說少分功德。
T08n0246_p0838b13║善男子此十四忍。十方世界過去現在。一切
T08n0246_p0838b14║菩薩之所修行。一切諸佛之所顯示。未來諸
T08n0246_p0838b15║佛菩薩摩訶薩亦復如是。若佛【CL061n0960_p0724b01】菩薩不由此
T08n0246_p0838b16║門。得一切智者無有是處。何以故諸佛菩薩
T08n0246_p0838b17║無異路故。善男子若人聞此住忍行忍。迴向
T08n0246_p0838b18║忍歡喜忍。離垢發光忍。焰慧忍難勝忍。現前
T08n0246_p0838b19║忍遠行忍。不動忍善慧忍。法雲忍正覺忍。能
T08n0246_p0838b20║起一念清淨信者。是人超過百劫千劫。無量
T08n0246_p0838b21║無邊恒河沙劫。一切苦難不生惡趣。不久當
T08n0246_p0838b22║得阿耨多羅三藐三菩提。是時十億同名虛
T08n0246_p0838b23║空藏菩薩摩訶薩。與無量無數諸來大眾。歡
T08n0246_p0838b24║喜踊躍承佛威神。普見十方恒沙諸佛。各於
T08n0246_p0838b25║道場說十四忍。如我世尊所說無異。各各歡
T08n0246_p0838b26║喜如說修行般若波羅蜜多。
T08n0246_p0838b27║爾時世尊告波斯匿王。汝先問云復以何相
T08n0246_p0838b28║而住觀察。菩薩摩訶薩應如是觀。以幻化身
T08n0246_p0838b29║而見幻化。正住平等無有彼我。如是觀察化
T08n0246_p0838c01║利眾生。然諸有情於久遠劫。初剎那識異於
T08n0246_p0838c02║【CL061n0960_p0725a01】木石。生得染淨各自能為無量無數染淨識
T08n0246_p0838c03║本。從初剎那不可說劫。乃至金剛終一剎那。
T08n0246_p0838c04║有不可說不可說識。生諸有情色心二法。色
T08n0246_p0838c05║名色蘊心名四蘊。皆積聚性隱覆真實。大王
T08n0246_p0838c06║此一色法生無量色。眼得為色耳得為聲。鼻
T08n0246_p0838c07║得為香舌得為味身得為觸堅持名地津潤名
T08n0246_p0838c08║水。煖性名火輕動名風。生五識處名五色根。
T08n0246_p0838c09║如是展轉一色一心。生不可說無量色心。皆
T08n0246_p0838c10║如幻故。善男子有情之受依世俗立。若有若
T08n0246_p0838c11║無但生有情妄想憶念。作業受果皆名世諦。
T08n0246_p0838c12║三界六趣一切有情。婆羅門剎帝利毘舍首
T08n0246_p0838c13║陀。我人知見色法心法如夢所見。善男子一
T08n0246_p0838c14║切諸名皆假施設。佛未出前世諦幻法。無名
T08n0246_p0838c15║無義亦無體相。無三界名善惡果報六趣名
T08n0246_p0838c16║字。諸佛出現為有情故。說於三界六趣染【CL061n0960_p0725b01】淨
T08n0246_p0838c17║無量名字。如是一切如呼聲響。諸法相續念
T08n0246_p0838c18║念不住。剎那剎那非一非異。速起速滅非斷
T08n0246_p0838c19║非常。諸有為法如陽焰故。諸法相待所謂色
T08n0246_p0838c20║界眼界眼識界。乃至法界意界意識界。猶如
T08n0246_p0838c21║電光不定相待。有無一異如第二月諸法緣成。
T08n0246_p0838c22║蘊處界法如水上泡諸法因成。一切有情俱
T08n0246_p0838c23║時因果異時因果。三世善惡如空中雲。善男
T08n0246_p0838c24║子菩薩摩訶薩住無分別。無彼此相無自他
T08n0246_p0838c25║相。常行化利無化利相。是故應知愚夫垢
T08n0246_p0838c26║識。染著虛妄為相所縛。菩薩照見知如幻士。
T08n0246_p0838c27║無有體相但如空花。是為菩薩摩訶薩住利
T08n0246_p0838c28║自他如實觀察。說是法時。會中無量人天大
T08n0246_p0838c29║眾。有得伏忍空無生忍。一地二地乃至十地。
T08n0246_p0838c30║無量菩薩得一生補處。
T08n0246_p0839a01║　　仁王護國般若波羅蜜多經二諦品
T08n0246_p0839a02║　　第四
T08n0246_p0839a03║【CL061n0960_p0726a01】爾時波斯匿王。白佛言。世尊勝義諦中有世
T08n0246_p0839a04║俗諦不。若言無者智不應二。若言有者智不
T08n0246_p0839a05║應一。一二之義其事云何。佛言大王汝於過
T08n0246_p0839a06║去龍光王佛法中。已問此義。我今無說汝今
T08n0246_p0839a07║無聽。無說無聽是即名為一義二義。汝今諦
T08n0246_p0839a08║聽當為汝說。
T08n0246_p0839a09║爾時世尊即說偈言。
T08n0246_p0839a10║　無相勝義諦　　體非自他作
T08n0246_p0839a11║　因緣如幻有　　亦非自他作
T08n0246_p0839a12║　法性本無性　　勝義諦空如
T08n0246_p0839a13║　諸有幻有法　　三假集假有
T08n0246_p0839a14║　無無諦實無　　寂滅勝義空
T08n0246_p0839a15║　諸法因緣有　　有無義如是
T08n0246_p0839a16║　有無本自二　　譬如牛二角
T08n0246_p0839a17║　照解見無二　　二諦常不即
T08n0246_p0839a18║　解心見無二　　求二不可得
T08n0246_p0839a19║　非謂二諦一　　一亦不可得
T08n0246_p0839a20║　於解常自一　　於諦常自二
T08n0246_p0839a21║　了達此一二　　真入勝義諦
T08n0246_p0839a22║　世諦幻化起　　譬如虛空花
T08n0246_p0839a23║　如影如毛輪　　【CL061n0960_p0726b01】因緣故幻有
T08n0246_p0839a24║　幻化見幻化　　愚夫名幻諦
T08n0246_p0839a25║　幻師見幻法　　諦幻悉皆無
T08n0246_p0839a26║　若了如是法　　即解一二義
T08n0246_p0839a27║　遍於一切法　　應作如是觀
T08n0246_p0839a28║大王。菩薩摩訶薩。住勝義諦化諸有情。佛及
T08n0246_p0839a29║有情一而無二。何以故有情菩提此二皆空。
T08n0246_p0839b01║以有情空得置菩提空。以菩提空得置有情
T08n0246_p0839b02║空。以一切法空空故空。何以故般若無相二
T08n0246_p0839b03║諦皆空。謂從無明至一切智。無自相無他相。
T08n0246_p0839b04║於第一義見無所見。若有修行亦不取著。若
T08n0246_p0839b05║不修行亦不取著。非行非不行亦不取著。於
T08n0246_p0839b06║一切法皆不取著。菩薩未成佛以菩提為煩
T08n0246_p0839b07║惱。菩薩成佛時以煩惱為菩提。何以故於第
T08n0246_p0839b08║一義而無二故。諸佛如來與一切法悉皆如
T08n0246_p0839b09║故。波斯匿王白佛言。十方諸佛一切菩薩。云
T08n0246_p0839b10║何不離文字而行實相。佛言大王文字者。謂
T08n0246_p0839b11║【CL061n0960_p0727a01】契經應頌記別諷誦自說緣起譬喻本事本生
T08n0246_p0839b12║方廣希有論議。所有宣說音聲語言文字章
T08n0246_p0839b13║句。一切皆如無非實相。若取文字相者即非
T08n0246_p0839b14║實相。大王修實相者如文字修。實相即是諸
T08n0246_p0839b15║佛智母。一切有情根本智母。此即名為一切
T08n0246_p0839b16║智體。諸佛未成佛與當佛為智母。諸佛已成
T08n0246_p0839b17║佛即為一切智未得為性已得為智。三乘般
T08n0246_p0839b18║若不生不滅自性常住。一切有情此為覺性。
T08n0246_p0839b19║若菩薩不著文字不離文字。無文字相非無
T08n0246_p0839b20║文字。能如是修不見修相。是即名為修文字
T08n0246_p0839b21║者。而能得於般若真性。是為般若波羅蜜多。
T08n0246_p0839b22║大王菩薩摩訶薩護佛果護十地行。護化有
T08n0246_p0839b23║情為若此也。
T08n0246_p0839b24║波斯匿王白佛言。真性是一有情品類根行
T08n0246_p0839b25║無量。法門為一為無量耶。佛言大王法門非
T08n0246_p0839b26║一亦非無量。何以故由諸有【CL061n0960_p0727b01】情色法心法。五
T08n0246_p0839b27║取蘊相我人知見。種種根行品類無邊。法門
T08n0246_p0839b28║隨根亦有無量。此諸法性非相非無相而非
T08n0246_p0839b29║無量。若菩薩隨諸有情見一見二。是即不見
T08n0246_p0839c01║一二之義了知一二非一非二即勝義諦。取
T08n0246_p0839c02║著一二若有若無即世俗諦。是故法門非一
T08n0246_p0839c03║非二。
T08n0246_p0839c04║大王一切諸佛說般若波羅蜜多。我今說般
T08n0246_p0839c05║若波羅蜜多無二無別。汝等大眾受持讀誦
T08n0246_p0839c06║如說修行。即為受持諸佛之法。大王此般若
T08n0246_p0839c07║波羅蜜多功德無量。若有恒河沙不可說諸
T08n0246_p0839c08║佛。是一一佛。教化無量不可說有情。是一一
T08n0246_p0839c09║有情皆得成佛。是諸佛等。復教化無量不可
T08n0246_p0839c10║說有情。亦皆成佛。是諸佛等所說般若波羅
T08n0246_p0839c11║蜜多。有無量不可說那庾多億偈。說不可盡。
T08n0246_p0839c12║於諸偈中而取一偈。分為千分。復於千分而
T08n0246_p0839c13║說一分。句義功德尚無【CL061n0960_p0728a01】窮盡。何況如是無量
T08n0246_p0839c14║句義所有功德。若有人能於此經中起一念
T08n0246_p0839c15║淨信。是人即超百劫千劫。百千萬劫生死苦
T08n0246_p0839c16║難。何況書寫受持讀誦。為人解說所得功德。
T08n0246_p0839c17║即與十方一切諸佛等無有異。當知此人諸
T08n0246_p0839c18║佛護念。不久當成阿耨多羅三藐三菩提。說
T08n0246_p0839c19║是法時。有十億人得三空忍。百萬億人得
T08n0246_p0839c20║大空忍。無量菩薩得住十地。
T08n0246_p0839c21║【○】仁王護國般若波羅蜜多經卷上【○】【○】【○】【○】【○】【CL061n0960_p0728b01】
