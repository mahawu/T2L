T08n0234_p0744c01║【CL016n0013_p0549a01】佛說濡首菩薩無上清淨分衛經
T08n0234_p0744c02║卷下
T08n0234_p0744c03║【□】
T08n0234_p0744c04║　　　　宋沙門翔公於南海郡譯
T08n0234_p0744c05║時龍首菩薩謂濡首曰。去矣族姓子。東行分
T08n0234_p0744c06║衛。答曰龍首。其幻化野馬寧有東西南北方
T08n0234_p0744c07║乎。曰吾於仁前尚不能言。況敢所說。何則
T08n0234_p0744c08║然者。以其諸辯從尊所問。仁即應順如法發
T08n0234_p0744c09║遣。一一解散而無罣礙。故吾無辭莫知所對。
T08n0234_p0744c10║曰夫達者都無言取。況共乃復有所說乎。是
T08n0234_p0744c11║者諸法之無由矣。曰何謂為諸法之無。答曰
T08n0234_p0744c12║龍首。無所無者。斯諸法無是諸法要。以此
T08n0234_p0744c13║之慧。乃能通彼眾音聲耳。無所宣布乃為要
T08n0234_p0744c14║義。是豈非至要義說哉。曰此續在想行者
T08n0234_p0744c15║也。曰何所行應離諸想。答曰龍首。菩薩不於
T08n0234_p0744c16║色痛想行識界有想。又於法本亦無所行。其
T08n0234_p0744c17║本無者亦無所行。以是之行得離諸想。說是
T08n0234_p0744c18║深邃微妙【CL016n0013_p0549b01】法時。五千菩薩逮致此慧。二千天
T08n0234_p0744c19║人發菩薩心。
T08n0234_p0744c20║時龍首曰。吾將退矣。以童真非我侶故。濡
T08n0234_p0744c21║首報曰。吾無去來亦非有侶亦無所俱。何
T08n0234_p0744c22║則然者。以道無侶故。亦不想念與諸法侶。
T08n0234_p0744c23║又亦不與欲行為侶。於本無法。亦不見而
T08n0234_p0744c24║有其侶復與所俱。又本無者都不言有。吾
T08n0234_p0744c25║我性有人壽命及身養育法。人物言說識覺
T08n0234_p0744c26║所倚著。及其所作行趣之事。諸法之本本
T08n0234_p0744c27║無如此。當與其誰而為侶俱耶。其有侶者
T08n0234_p0744c28║是欲侶俱也。譬如龍首。有明達人而念言曰。
T08n0234_p0744c29║如來所化幻士所化。如是此化等一無異化。
T08n0234_p0745a01║而斯人化各各言曰。吾與汝侶汝與我俱。於
T08n0234_p0745a02║仁龍首意云何。其此人化為有侶無。答濡首
T08n0234_p0745a03║曰。化無侶也。所以者何。用化本無無所有
T08n0234_p0745a04║無形像不可得故。曰如是龍首。於其生死都
T08n0234_p0745a05║亦無侶亦無所俱。【CL016n0013_p0550a01】其有侶俱斯則有別。若起
T08n0234_p0745a06║侶想是便與欲俱。明達菩薩當解侶想。何則
T08n0234_p0745a07║然者。以其諸法如幻如化無侶不侶。欺哉諸
T08n0234_p0745a08║法慌忽無信。若夢影響。所有如空。想識無
T08n0234_p0745a09║安無處無持無意。無念無所有。已離諸念。於
T08n0234_p0745a10║念無念應本無念。曰濡首。仁為曾與幻士化
T08n0234_p0745a11║人。對共語言行來坐起。又共談會有所思惟
T08n0234_p0745a12║不。濡首答曰。不見也。龍首曰。幻士何像貌。
T08n0234_p0745a13║曰其幻者似人像類。幻之化像亦復若此。合
T08n0234_p0745a14║同像耳。所以者何。如其幻化亦不彼脫亦不
T08n0234_p0745a15║此脫。幻化亦不與人而異。人亦不與幻化
T08n0234_p0745a16║有異人便幻化。如幻化者以幻化法而問幻
T08n0234_p0745a17║事。諸法亦爾。又問濡首。仁為自曾與幻化復
T08n0234_p0745a18║共坐起有所言談交遊講會相對住不。曰云
T08n0234_p0745a19║何龍首。幻士及化與欲有異耶。至於吾我及
T08n0234_p0745a20║人壽命養育之法有異乎。【CL016n0013_p0550b01】吾以此幻化之說。
T08n0234_p0745a21║欲試問仁。知大士於斯有異辯才。當敷何法
T08n0234_p0745a22║也。曰仁如所試。為欲試虛空之幻化法耳。仁
T08n0234_p0745a23║便念幻化為有想也。幻者本無。無想無念亦
T08n0234_p0745a24║無形像。亦無所有已離眾念。濡首曰。若此龍
T08n0234_p0745a25║首。法亦如幻幻化本空。其空無像亦不可見。
T08n0234_p0745a26║曰濡首。諸法無像不可見乎。如仁所言。一切
T08n0234_p0745a27║菩薩摩訶薩等當云何受其封拜得成無上正
T08n0234_p0745a28║真道意。為誰知度受封拜者。濡首答曰。云
T08n0234_p0745a29║何龍首。曾行山中為聞響聲。於山中為有
T08n0234_p0745b01║響聲出不乎。其聲為有所住處不。以何耳識
T08n0234_p0745b02║聞其聲耶。彼聲為有所說不。寧有受持響
T08n0234_p0745b03║聲者耶。又復誰共誰聞響聲者。龍首菩薩
T08n0234_p0745b04║答曰。無也。濡首曰。如此若菩薩解諸法。若如
T08n0234_p0745b05║響空者。則一切諸音聲如響離彼眾聲。其
T08n0234_p0745b06║諸菩薩以此封拜於無上正真之道。於【CL016n0013_p0551a01】斯亦
T08n0234_p0745b07║無受封莂者。十方諸來大菩薩眾咸聞濡首
T08n0234_p0745b08║童真所說。莫不喜踊歎歌無量。
T08n0234_p0745b09║爾時龍首謂濡首曰。宜時侶行入城分衛。念
T08n0234_p0745b10║其日時得無過耶。答曰龍首。諸法無過亦
T08n0234_p0745b11║不有時。其處于想行之者。彼則有時不時
T08n0234_p0745b12║之想耳。明達菩薩於本了無解空法者。豈
T08n0234_p0745b13║其有時不時言哉。凡諸餘法有時不時。無
T08n0234_p0745b14║時非時乃應無上如佛法律矣。其在算數計
T08n0234_p0745b15║時節者斯則有過時之想。如諸世尊賢聖
T08n0234_p0745b16║弟子。常自飽足以道智慧。慧無想識於想
T08n0234_p0745b17║無想行無諸作。亦無想念無念不念。以此
T08n0234_p0745b18║智慧而常飽足。世尊聖眾都無食念。亦不
T08n0234_p0745b19║復想有食之事。其如此食而為食者。是謂
T08n0234_p0745b20║賢聖應無雜食。若永服食如此食者。是則
T08n0234_p0745b21║長演甘露法食者。彼以此食用之為力。能住
T08n0234_p0745b22║身命至於一劫復過一劫。所以者何。【CL016n0013_p0551b01】其如此
T08n0234_p0745b23║者彼已覺了諸法之行故。都無想念解空清
T08n0234_p0745b24║淨。曉了如此。是不復有求食之識。如其凡
T08n0234_p0745b25║夫未達者也。又諸如來無上正覺及普世賢
T08n0234_p0745b26║聖之等。有大慈悲喜護之心。惠施仁愛愍念
T08n0234_p0745b27║眾生。使興於世耳。唯欲濟度五道勤苦故。現
T08n0234_p0745b28║入郡國縣邑聚落行受分衛。而彼眾聖已離
T08n0234_p0745b29║諸食不食於食。唯以慧解諸定正受為常充
T08n0234_p0745b30║足。其於雜食而續食者。斯受流轉便數生
T08n0234_p0745c01║死。用是之故諸佛世尊。以於諸食而悉明了。
T08n0234_p0745c02║都無復雜食之想。慷慨喟然安和住身。能如
T08n0234_p0745c03║恒沙復過是數。從始發意。永常無復諸飢渴
T08n0234_p0745c04║雜想念也。至在佛樹明星出時。從始所可受
T08n0234_p0745c05║食者。彼因此食。其於正士及大丈夫英雄龍
T08n0234_p0745c06║猛。又至師子諸調儒夫及眾華孚正士秀異
T08n0234_p0745c07║種種蓮華男子無上丈夫法御天人師。【CL016n0013_p0552a01】應所
T08n0234_p0745c08║當得。應所明了。應所覺達。悉已了而具足。等
T08n0234_p0745c09║於一像合會智慧。得成無上正真道意也。以
T08n0234_p0745c10║是龍首。一切菩薩普諸如來及賢聖等。唯以
T08n0234_p0745c11║此食升致無上正真覺道。便能住壽如恒沙
T08n0234_p0745c12║劫。又能踰此復倍無數。而諸如來永無其勞。
T08n0234_p0745c13║所以者何。以其應於無想食故。無念不念無
T08n0234_p0745c14║合不合。亦不想合賢聖之行。恒便隨順出
T08n0234_p0745c15║諸香氣。自然清淨無想無念無諸巢窟。亦無
T08n0234_p0745c16║戲行本空自淨。如是龍首。菩薩摩訶薩當作
T08n0234_p0745c17║此食乃應法食。
T08n0234_p0745c18║龍首答曰。善哉善哉。濡首所說法之微妙。
T08n0234_p0745c19║吾已飽足於是上食。但聞此法食之要說。便
T08n0234_p0745c20║為已甚具足矣。況其長食無雜食者。豈當
T08n0234_p0745c21║復食思欲食哉。云何龍首。虛空之體寧當有
T08n0234_p0745c22║雜食之食。又言飽足乎。對曰濡首。空無所
T08n0234_p0745c23║有也。又曰龍首。為能飽足幻士所【CL016n0013_p0552b01】化不。答曰
T08n0234_p0745c24║不也。云何龍首。寧可以食飽足中現像耶。
T08n0234_p0745c25║答曰不也。又曰龍首。夫大海者寧復飽足
T08n0234_p0745c26║於眾流乎。答曰不也。濡首復曰。如是龍首。
T08n0234_p0745c27║諸法無厭若如虛空。而仁向言有飽想乎。諸
T08n0234_p0745c28║法如空無想無願。無起無行亦無所作無所
T08n0234_p0745c29║造。永然無欲以定以脫。無色無像無堅無固。
T08n0234_p0745c30║了如虛空都無所持。諸法如此。云何而起有
T08n0234_p0746a01║飽想耶。龍首又曰。若是濡首。有此行者一切
T08n0234_p0746a02║不復食於食乎。而仁說食本空耶。濡首曰。若
T08n0234_p0746a03║此龍首。則一切眾生而無食也。譬如龍首。世
T08n0234_p0746a04║尊化作恒邊沙人以食食諸化人。云何族
T08n0234_p0746a05║姓子。彼諸化人以何為食。寧復有食者不乎。
T08n0234_p0746a06║答曰。化者無想不識無所有亦復無食。何
T08n0234_p0746a07║況言當有食者耶。若此龍首。一切諸法有見
T08n0234_p0746a08║無見如幻化也。普諸眾生而不解此。以其不
T08n0234_p0746a09║解便【CL016n0013_p0553a01】即流轉受生死矣。於中觀之亦無所有
T08n0234_p0746a10║亦無所得亦無流轉。解生死無如本無者。則
T08n0234_p0746a11║一切無受亦無生死。不曉本空便有生死。其
T08n0234_p0746a12║生死者亦無生死。於其生死亦無所受亦無
T08n0234_p0746a13║所得。何生死法者乎。答曰濡首。斯言甚善。
T08n0234_p0746a14║宜知其時可共行矣。還於祇樹給孤獨園。吾
T08n0234_p0746a15║諸飢渴永為已斷。答曰龍首。譬如幻士所可
T08n0234_p0746a16║化人。而化人言吾飢渴。斯寧為飢野馬法
T08n0234_p0746a17║耶。如是龍首。一切若此。其諸法者皆如野
T08n0234_p0746a18║馬。解此乃解。而族姓子言。吾飢渴以為斷乎。
T08n0234_p0746a19║當食斯食。如諸法食不斷無壞亦無飢渴。
T08n0234_p0746a20║一切諸法本已飽足。以故彼諸凡夫下士不
T08n0234_p0746a21║了其本。則作此言。吾飢我渴又言飽足。如
T08n0234_p0746a22║諸賢聖解其法本。彼無飢渴亦無想足。解諸
T08n0234_p0746a23║飢渴亦無生死。亦無戲行亦無想念。彼已無
T08n0234_p0746a24║動亦無倚著。諸【CL016n0013_p0553b01】法已脫本無著故。
T08n0234_p0746a25║龍首又曰。如仁濡首。諸所可說彼之要言。但
T08n0234_p0746a26║說法界也。濡首復謂龍首曰。其法界者。亦
T08n0234_p0746a27║無說不說。亦無言趣無屈無申。所以者何。如
T08n0234_p0746a28║是龍首。法界無所有。言者無說亦不所說。亦
T08n0234_p0746a29║無戲行無所著無合偶。彼無想念亦不有念。
T08n0234_p0746b01║亦無所起亦無滅行。譬如龍首。虛空之界無
T08n0234_p0746b02║想無念無起無滅。諸法亦爾同如虛空其本
T08n0234_p0746b03║相空。本不可得亦不可知。其相如是亦不可
T08n0234_p0746b04║得有能得其相。彼諸如來般泥洹者亦當可
T08n0234_p0746b05║得。若此龍首。一切諸法都無處所。無色無像
T08n0234_p0746b06║亦不可見。以是之故。恒邊沙諸如來般泥洹
T08n0234_p0746b07║者。其於法中亦復無般泥洹者。亦無地水火
T08n0234_p0746b08║風界而般泥洹。亦無空界亦無識界。般泥洹
T08n0234_p0746b09║者泥洹如是。於泥洹中亦無泥洹。若諸法有
T08n0234_p0746b10║泥洹想者。則虛空界有泥洹【CL016n0013_p0554a01】想耶所以者何。
T08n0234_p0746b11║以其諸法本定而空。諸法靜寂。而復寂於此
T08n0234_p0746b12║凡夫下士之類起有泥洹想念者。因便有吾。
T08n0234_p0746b13║言我有受。有吾我受。有壽命受。有人物受。
T08n0234_p0746b14║有想識共來。解真無法者。即起是想想念泥
T08n0234_p0746b15║洹。以此故而不得脫。便生老病死。取要言之
T08n0234_p0746b16║十二因緣至於大苦眾患集會。為彼之故言
T08n0234_p0746b17║有泥洹。為諸有二想。行者以其不解諸法本
T08n0234_p0746b18║無。已不曉了不覺悟故。與諸如來諸佛世
T08n0234_p0746b19║尊。明解深入權行菩薩。宿樹眾善立不退轉。
T08n0234_p0746b20║積累功德有大威神。為極唱導無上大師。與
T08n0234_p0746b21║如是等菩薩摩訶薩行。而違反起有諍想。又
T08n0234_p0746b22║與聲聞緣覺之眾。與其相違而起忿諍。與彼
T08n0234_p0746b23║諍故當受大罪。以其諍故長流生死。當歸不
T08n0234_p0746b24║淨極臭處矣。一切眾聖永所不歎。諸上明達所
T08n0234_p0746b25║可遠離。譬如族姓子有城郭若【CL016n0013_p0554b01】復聚落。去其
T08n0234_p0746b26║不遠積眾臭穢。於其彼處人眾趣往晝夜不
T08n0234_p0746b27║息。遂增污穢不淨臭處不潔之物也。諸愚凡
T08n0234_p0746b28║夫處於五道。起滅不竟眾想無。斷廣其生
T08n0234_p0746b29║死如彼增臭也。以其不明又不曉了。不解其
T08n0234_p0746c01║元不達本無。霧籠茷盛癡冥積故。廣受流
T08n0234_p0746c02║轉增長生死五道之趣。或生地獄或即餓鬼。
T08n0234_p0746c03║復歸畜生。或天或人。神變無常五道勤苦。災
T08n0234_p0746c04║患顛倒痛痒創楚。眾惱之元諸苦所由。遂增
T08n0234_p0746c05║臭穢流不淨氣。使彼明達賢聖之眾乃以為
T08n0234_p0746c06║滅所共貪疾。又諸慧士所可遠離。用是雜垢
T08n0234_p0746c07║長不解脫。復使斯類是趣其生。是歸有老生
T08n0234_p0746c08║老苦。極憂惱萬端。是致病死殃福追之。善
T08n0234_p0746c09║則榮樂罪則禍隨。以要言之患變猛集至
T08n0234_p0746c10║其痛熱眾苦合會。而彼以故不脫生死。但由
T08n0234_p0746c11║未了其本無故。長受生死如其增臭【CL016n0013_p0555a01】也。龍首
T08n0234_p0746c12║復謂濡首曰。云何濡首。得了其本。曰以無心
T08n0234_p0746c13║想以寂寞行。以起靜定向入清淨。其住是
T08n0234_p0746c14║者則曉其本。曰云何濡首。何謂為幻之寂寞
T08n0234_p0746c15║曰其解了如幻者。此則幻之寂寞清淨也。
T08n0234_p0746c16║爾時耆年須菩提至濡首所睹其大眾。即而
T08n0234_p0746c17║問曰。諸正士等普來會此。為何講乎。答曰
T08n0234_p0746c18║賢者。吾於諸言都無所說。又賢者。寧聞諸
T08n0234_p0746c19║幻人有所說不。山中之響夢影野馬。為有
T08n0234_p0746c20║言談耶。復聞有其說者不乎。又賢者。如來所
T08n0234_p0746c21║化寧有耳聲。其復有聞者不為有識。若受持
T08n0234_p0746c22║語言名字句說者不。答曰不也。時須菩提。霍
T08n0234_p0746c23║然於所坐慌惚之間。寂而滅定。
T08n0234_p0746c24║時舍利弗詣濡首所。睹其普眾大會之
T08n0234_p0746c25║場。率多菩薩咸聽濡首所講之說。見須菩
T08n0234_p0746c26║提在于彼坐寂而滅定。問濡首曰。此賢
T08n0234_p0746c27║者為何志故居斯便滅定。曰【CL016n0013_p0555b01】舍利弗。是
T08n0234_p0746c28║須菩提離滅定不與法而有其諍。如
T08n0234_p0746c29║是賢者。此以無諍行。無住無著無巢
T08n0234_p0747a01║無處。過諸窟法而三摩越。時須菩提作是滅
T08n0234_p0747a02║定。從定寤起而向世尊。即偏袒右肩。叉手跪
T08n0234_p0747a03║作是言。自歸諸佛無上覺者。其有顯演如是
T08n0234_p0747a04║深邃微妙法像難見之文。不可議說。已斷所
T08n0234_p0747a05║著等離諸想。已得寂安。其不退轉大士等及
T08n0234_p0747a06║諸初發意菩薩。逮聞如此勸發之說。豈不快
T08n0234_p0747a07║哉。濡首又謂須菩提曰。不於此法有說有勸
T08n0234_p0747a08║有彼所向也。何則然者。以諸法無勸無說無
T08n0234_p0747a09║談無識。又此要義無言無語。無住無動無去
T08n0234_p0747a10║無來。無坐無臥無倚無處亦無所有。所以者
T08n0234_p0747a11║何。是諸法本空無所有。其本不可得故。曰何
T08n0234_p0747a12║謂濡首其本行法。曰惟賢者。諸法無行是行
T08n0234_p0747a13║之要。當作是行。曉行是行乃為至行也。若
T08n0234_p0747a14║此可共【CL016n0013_p0556a01】都行求食。曰濡首。吾不復入於聚落
T08n0234_p0747a15║分衛。所以者何。逮聞是要已離聚落。亦離
T08n0234_p0747a16║城想亦離色想。以要言之。亦離聲香味細滑
T08n0234_p0747a17║法想。都離諸想而無想念。曰唯須菩提。如此
T08n0234_p0747a18║離其想行者。所是云何而進止乎。云何濡首。
T08n0234_p0747a19║何謂如來所化色痛想行識。以何識法。如來
T08n0234_p0747a20║所現化。化以何想而有進止。有所瞻視復有
T08n0234_p0747a21║屈申乎。曰善哉善哉。須菩提。如世尊所歎
T08n0234_p0747a22║仁為最曉空閑行者。
T08n0234_p0747a23║濡首又曰。唯須菩提。可共詣佛禮事供養。濡
T08n0234_p0747a24║首重曰。唯賢者。吾以清淨食而請於仁。時舍
T08n0234_p0747a25║利弗謂濡首曰。於何所與吾等食。為當施設
T08n0234_p0747a26║何等之食。曰唯賢者。其所食者亦不有食。亦
T08n0234_p0747a27║不吞食。又所吞食。亦不色聲亦不香味亦
T08n0234_p0747a28║不細滑。其所食處不在欲界。又不色界亦不
T08n0234_p0747a29║無色。不處三界亦不離其中。是則諸【CL016n0013_p0556b01】佛世尊
T08n0234_p0747a30║食處。時舍利弗謂濡首曰。善哉善哉。如仁
T08n0234_p0747b01║所說吾已飽足。於時是無上食歎之名。況其
T08n0234_p0747b02║已食如此食者。曰唯賢者。其食不以肉內
T08n0234_p0747b03║外眼見。亦不天眼亦不慧眼處有所見。其食
T08n0234_p0747b04║如此乃應等食也。爾時耆年須菩提及舍利
T08n0234_p0747b05║弗并諸眾生。聞是歎食之說。即於其處寂
T08n0234_p0747b06║而滅定。時妙心謂濡首菩薩曰。當以何食食。
T08n0234_p0747b07║須菩提舍利弗等。為以何食而三摩越。曰以
T08n0234_p0747b08║無漏食。行無倚著食。行無眾食。以此行而
T08n0234_p0747b09║行。其作此食者。不復於三界食於食也。
T08n0234_p0747b10║爾時賢者須菩提舍利弗。從滅定寤各行分
T08n0234_p0747b11║衛。時須菩提。入大長者家分衛。其長者婦
T08n0234_p0747b12║為優婆夷。見須菩提默然而住。即請賢者為
T08n0234_p0747b13║何之乎。答曰姊。來求分衛。曰賢者。仁續分
T08n0234_p0747b14║衛想。來止了耶。曰姊。吾從本際已了分衛
T08n0234_p0747b15║想。曰須菩提。其本【CL016n0013_p0557a01】際寧有了未了。言從本
T08n0234_p0747b16║際已了分衛想乎。曰姊。如本際空未際亦空
T08n0234_p0747b17║悉如本空。優婆夷曰。若此賢者。已悉空者奚
T08n0234_p0747b18║為復說了不了乎。仁便伸手當施卿分衛。須
T08n0234_p0747b19║菩提即自伸手曰賢者。是為羅漢不了其本
T08n0234_p0747b20║反取滅證者手非。須菩提曰姊。羅漢手無
T08n0234_p0747b21║形不可見亦無屈伸。譬如幻士為幻化人作
T08n0234_p0747b22║此言。何所是幻者手乎。復言可伸幻者手耶。
T08n0234_p0747b23║曰姊。幻手為可見不。又可伸乎。答曰不也。
T08n0234_p0747b24║須菩提曰。若此姊。世尊說一切諸法如幻本
T08n0234_p0747b25║空。若是賢者。世尊說一切空。何為賢者續求
T08n0234_p0747b26║食。時優婆夷未尋與須菩提分衛。重曰賢者。
T08n0234_p0747b27║可前缽。適當前缽。缽忽然不現。時優婆夷。
T08n0234_p0747b28║以手索缽缽而無處。手亦不近於須菩提。優
T08n0234_p0747b29║婆夷曰。善哉善哉。此則無著清淨之身。應
T08n0234_p0747c01║佛所歎空閑行者。優婆夷適作【CL016n0013_p0557b01】是言。缽即自
T08n0234_p0747c02║出。時須菩提便前授缽。優婆夷取缽盛滿飯
T08n0234_p0747c03║授須菩提。便謂之言。賢者。是為釋迦文佛所
T08n0234_p0747c04║稱歎。處閑居第一者缽非。曰姊。如佛所說
T08n0234_p0747c05║空閑行者非有缽矣。曰如賢者空閑行者非
T08n0234_p0747c06║有缽耶。曰姊無也。曰又賢者。閑居尚無缽。
T08n0234_p0747c07║豈當復有受食緣乎。曰賢者。已記閑居。亦
T08n0234_p0747c08║當無羅漢取滅證耶。又賢者。食此飯已。當
T08n0234_p0747c09║了知食者如幻所食如化。又如化人食於幻
T08n0234_p0747c10║者。亦當如以野馬飲於渴者。其食所食當了
T08n0234_p0747c11║如此。明解是者乃應如來達三世本無分衛
T08n0234_p0747c12║之行也。若賢者。其起施念。有想受者。便造
T08n0234_p0747c13║有眾分數也。已受數者則有二見。以有二見
T08n0234_p0747c14║便與凡夫流轉五道。生死同歸也。
T08n0234_p0747c15║時優婆夷復謂須菩提。又如賢者。諸佛要
T08n0234_p0747c16║法不但受食。及與施者。當應了如幻如化為
T08n0234_p0747c17║本無為無有【CL016n0013_p0558a01】至於生死與泥洹法。亦當曉了
T08n0234_p0747c18║如夢幻化野馬影響亦如本無。於諸法亦
T08n0234_p0747c19║悉當爾。諸法清淨都無所有。無施無受。無戒
T08n0234_p0747c20║無犯。無忍無諍。無進無懈。無定無亂。無慧
T08n0234_p0747c21║無愚。於一切法都無所有。是行乃應世尊如
T08n0234_p0747c22║法受食。弟子行法其如此解分衛行者。則於
T08n0234_p0747c23║三界無雜食之想。亦復不處泥洹之樂也。須
T08n0234_p0747c24║菩提聞優婆夷所說。即惘漠不知所言。曰
T08n0234_p0747c25║賢者。泥洹為寂耶。豈無言而不對乎。曰姊。斯
T08n0234_p0747c26║何言乃如此。須菩提曰姊。了幻法耶。答曰賢
T08n0234_p0747c27║者。吾了諸法悉如幻化。幻者及化亦皆本無
T08n0234_p0747c28║無所有。時須菩提。便於所處忽而滅定。欲知
T08n0234_p0747c29║優婆夷志求何乘。以為其證。勇辯乃爾敢師
T08n0234_p0748a01║子吼。明解幻法所說自恣。而無罣礙。盡力觀
T08n0234_p0748a02║察處。優婆夷為阿那含。曰姊。已得阿那含乎。
T08n0234_p0748a03║優婆夷曰。云何賢者。【CL016n0013_p0558b01】如來法本寧有阿那含
T08n0234_p0748a04║行法乎。又賢者。法無形色。亦復無來想像
T08n0234_p0748a05║之跡。無彼此識無中間行。亦無所想無取無
T08n0234_p0748a06║證。亦無處所。乃為明了道之行耳。向賢者。云
T08n0234_p0748a07║何處阿那含畢。樂羅漢證法乎。又賢者。法無
T08n0234_p0748a08║去來。其有去來有所趣向。有所有趣有起有
T08n0234_p0748a09║滅有念有想。皆墮凡夫流轉未解數也。是時
T08n0234_p0748a10║優婆夷忽於所處。於須菩提前化于高廣大
T08n0234_p0748a11║人交露之座。普現感動光明相像。顯轉無上
T08n0234_p0748a12║阿惟越致法輪。令普舍衛境界之內及十方
T08n0234_p0748a13║土。莫不聞見此之所興感變也。爾時空中萬
T08n0234_p0748a14║二千天。聞彼所說悉逮一生補處。舍衛國內
T08n0234_p0748a15║志菩薩行者二萬八千人。承宿眾德皆得不
T08n0234_p0748a16║退轉。十方之眾諸來大士其聞是說。百億菩
T08n0234_p0748a17║薩本得無所從生法忍。復聞是上要說即皆
T08n0234_p0748a18║逮一生補處。於是濡首龍【CL016n0013_p0559a01】首菩薩。并諸土普
T08n0234_p0748a19║來之眾。及舍利弗須菩提等。俱從舍衛國甫
T08n0234_p0748a20║出城門。霍然輕舉忽升虛空。濡首菩薩尋揚
T08n0234_p0748a21║身光。威神煒煒照耀暐曄。明影玓瓅踰於
T08n0234_p0748a22║日月。普蔽餘光暠然晃昱乃徹窈冥。如金翅
T08n0234_p0748a23║王飛而行焉。一切眾生莫不見者。其所經由
T08n0234_p0748a24║彼眾天人。皆聞諸法如夢幻化野馬影響泡
T08n0234_p0748a25║沫芭蕉之。要言深邃像說。各懷歡喜慈心相
T08n0234_p0748a26║向。一切天人但聞夢幻聲。而化幻法於見無見
T08n0234_p0748a27║亦不可得。諸逮聞是像微妙說者。合百千眾
T08n0234_p0748a28║得不退轉。時所經遊於其中間。有長者子其
T08n0234_p0748a29║名善意。宿立德本。亦聞濡首無上幻化之
T08n0234_p0748b01║要說言。并復睹見神景變化。即發無上正真
T08n0234_p0748b02║道意。尋自誓願。吾於來世得為如來無上平
T08n0234_p0748b03║等最正覺道。時所現感動亦當如是。濡首見
T08n0234_p0748b04║彼族姓子有決得妙岐【CL016n0013_p0559b01】嶷之質。欲紹佛種
T08n0234_p0748b05║乃發大志心在菩薩口詠誓願聲暢一切如
T08n0234_p0748b06║師子吼。即請善意而告之曰。族姓子。汝解諸
T08n0234_p0748b07║法如幻化者。必離勞乘聲聞緣覺之地也。便
T08n0234_p0748b08║當成致無上正真道意。又當曉了諸法夢幻
T08n0234_p0748b09║之妙法說悉為無所有。時長者子跪而對曰。
T08n0234_p0748b10║蒙解說諸法如幻如化。濡首重以諸法要言
T08n0234_p0748b11║勸發長者子。長者子忻樂之心遂而踊躍。時
T08n0234_p0748b12║彼大姓心巨曠解逮致法忍。八千天人發無
T08n0234_p0748b13║上正真道意。時五千天子在於虛空。聞濡首
T08n0234_p0748b14║勸進之說。霍然心解逮得無從生法樂之忍。
T08n0234_p0748b15║咸悉肅然恭敬之至。已禮濡首忽昇虛空各
T08n0234_p0748b16║還本土。是時濡首龍首菩薩。舍利弗須菩提
T08n0234_p0748b17║等。還於祇樹給孤獨園。俱詣世尊。稽首佛
T08n0234_p0748b18║足卻坐一面。龍首菩薩便從坐起。向佛叉手
T08n0234_p0748b19║已濡首童真諸所講談法要之【CL016n0013_p0560a01】說。具啟世尊。
T08n0234_p0748b20║時佛讚曰。善哉善哉。濡首童真。善說諸法
T08n0234_p0748b21║無上微妙。如夢如幻如化野馬影響之聲。則
T08n0234_p0748b22║是諸慧深奧之至。是諸佛要。斯乃應如無形
T08n0234_p0748b23║無像本無幻說。時佛顧告賢者阿難。受是濡
T08n0234_p0748b24║首諸法要文。阿難敬前長跪白佛。唯然世尊。
T08n0234_p0748b25║如教受之。當何名此經。云何奉持。時佛重
T08n0234_p0748b26║復敷演濡首妙心菩薩等所說慧要。及舍衛
T08n0234_p0748b27║國長者優婆夷。為須菩提所現感動。乃至轉
T08n0234_p0748b28║一生補處之輪。佛復告阿難。當受是上要之
T08n0234_p0748b29║慧。又是賢者。此名濡首無上清淨分衛經。亦
T08n0234_p0748c01║名決了諸法如幻如化三昧。懃念受持。當廣
T08n0234_p0748c02║宣傳普布演說。又是阿難。若善男子善女人
T08n0234_p0748c03║等。聞斯要專心信向。是者阿難。則應面見
T08n0234_p0748c04║諸佛世尊。又為濡首童真菩薩。必所感致無
T08n0234_p0748c05║上正真之道。會成至佛。況其受持誦習【CL016n0013_p0560b01】諷讀
T08n0234_p0748c06║奉行應者。德極無上。是善男子善女人等。為
T08n0234_p0748c07║逮諸佛之慧藏。為得諸佛最上要鎮。又為諸
T08n0234_p0748c08║佛之所擁護。普為十方諸現在佛所授封莂。
T08n0234_p0748c09║諸佛為手授其決。當成無上正真道慧。佛說
T08n0234_p0748c10║是已。濡首童真龍首妙心及諸菩薩。舍利弗
T08n0234_p0748c11║須菩提等及眾比丘。一切會者諸天龍神阿
T08n0234_p0748c12║須倫人與非人。聞佛所說莫不歡喜。前為佛
T08n0234_p0748c13║作禮而退。
T08n0234_p0748c14║【○】佛說濡首菩薩無上清淨分衛經卷下【○】【○】【○】【○】【○】【CL016n0013_p0561a01】【CL016n0013_p0561b01】
