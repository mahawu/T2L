T14n0578_p0950c01║【□】
T14n0578_p0950c02║【■】　　No. 578
T14n0578_p0950c03║【CL058n0765_p0685a01】無垢優婆夷問經
T14n0578_p0950c04║【□】
T14n0578_p0950c05║　　　　後魏中印度三藏瞿曇般若流支譯
T14n0578_p0950c06║如是我聞。一時婆伽婆住舍婆提城寂靜宮
T14n0578_p0950c07║殿重閣講堂。爾時無垢優婆夷。賢優婆夷等。
T14n0578_p0950c08║諸優婆夷。往詣佛所。到佛所已。頭面禮足。禮
T14n0578_p0950c09║佛足已。退坐一面。
T14n0578_p0950c10║爾時世尊即告無垢優婆夷言。汝優婆夷。不
T14n0578_p0950c11║放逸行懈怠心不。優婆夷言。我不懈怠。不
T14n0578_p0950c12║放逸行。
T14n0578_p0950c13║佛告無垢優婆夷言。汝常云何不懈怠耶。
T14n0578_p0950c14║又汝云何不放逸行。無垢優婆夷白佛言。世
T14n0578_p0950c15║尊。我常早起掃佛塔地。掃已塗治四廂四處。
T14n0578_p0950c16║清淨塗已。散華燒香。如是供養。然後入房。
T14n0578_p0950c17║既入房已。次復入禪。修四梵行。不離三歸。
T14n0578_p0950c18║受持五戒。常恒如是。我不懈怠。不放逸行。
T14n0578_p0950c19║無垢優婆夷作是語已。復白佛言。世尊。我
T14n0578_p0950c20║今未知掃佛塔地所有善根得何【CL058n0765_p0685b01】福報。四廂
T14n0578_p0950c21║塗治。所有善根得何福報。散華燒香。供養
T14n0578_p0950c22║佛塔。所有善根得何福報。禪四梵行。三歸
T14n0578_p0950c23║五戒。所有善根得何福報。唯願世尊為我解
T14n0578_p0950c24║說。佛告無垢優婆夷言。掃佛塔地。得五福
T14n0578_p0950c25║報。何等為五。一者自心清淨。他人見已生
T14n0578_p0950c26║清淨心。二者為他所愛。三者天心歡喜。四
T14n0578_p0950c27║者集端正業。五者命終生於善道天中。無垢
T14n0578_p0950c28║當知。掃佛塔地。福報如是。
T14n0578_p0950c29║無垢當知。若人信佛。作圓輪形。塗佛塔地。
T14n0578_p0951a01║散花燒香。如是供養。我說彼人身壞命終。
T14n0578_p0951a02║生弗婆提。富樂自在。於彼壽終。生化樂天。
T14n0578_p0951a03║無垢當知。若人信佛。作半月形。塗佛塔地。
T14n0578_p0951a04║散華燒香。如是供養。我說彼人身壞命終。
T14n0578_p0951a05║生瞿陀尼。富樂自在。於彼壽終。生兜率天。
T14n0578_p0951a06║無垢當知。若人信佛。於佛塔邊。四方塗地。
T14n0578_p0951a07║散花燒香。如是供養。我說彼人身壞命【CL058n0765_p0686a01】終。
T14n0578_p0951a08║生鬱單曰。富樂自在。於彼壽終。生炎摩天。
T14n0578_p0951a09║無垢當知。若人信佛。作人面形。塗佛塔地。
T14n0578_p0951a10║散華燒香。如是供養。我說彼人身壞命終。
T14n0578_p0951a11║生閻浮提。富樂自在。壽終生於三十三天。
T14n0578_p0951a12║無垢當知。此塗塔地。散華燒香。所有善根。
T14n0578_p0951a13║果報如是。
T14n0578_p0951a14║無垢當知。若人入禪修四梵行。歸佛法僧。受
T14n0578_p0951a15║持五戒。我說彼人無量無數。善根福報。無
T14n0578_p0951a16║窮無盡。後得涅槃。
T14n0578_p0951a17║無垢當知。若人歸依聲聞緣覺。修集戒聚。
T14n0578_p0951a18║不能如是無盡涅槃。何以故。受持五戒。禪
T14n0578_p0951a19║四梵行。所得果報。唯除涅槃。更無處受。以
T14n0578_p0951a20║福多故。世尊爾時如是說已。無垢優婆夷心
T14n0578_p0951a21║生疑念。默而無言。爾時世尊知心念已。即從
T14n0578_p0951a22║面門。出廣長舌。遍覆自面二耳二眼并二鼻
T14n0578_p0951a23║已。遍覆虛空。覆虛空已。還攝入口。攝入口
T14n0578_p0951a24║已。復語無垢優婆夷言。汝頗曾見妄語【CL058n0765_p0686b01】之人。
T14n0578_p0951a25║兩舌惡口綺語之人。有如是色舌相以不。
T14n0578_p0951a26║爾時無垢優婆夷既聞是語。從坐而起。合掌
T14n0578_p0951a27║向佛白言。世尊。未曾見也。有實語者。未有
T14n0578_p0951a28║此舌。況妄語人。唯除如來應正遍知。無始
T14n0578_p0951a29║已來。常實語故。得如是舌。爾時無垢優婆
T14n0578_p0951b01║夷。知佛實語。離疑心喜。以偈讚曰。
T14n0578_p0951b02║　我於千億劫　　不曾憶念見
T14n0578_p0951b03║　如是勝法寶　　不憶曾供養
T14n0578_p0951b04║　我今日得見　　如是世間燈
T14n0578_p0951b05║　既如是見已　　得聞第一法
T14n0578_p0951b06║爾時世尊偈答無垢優婆夷曰。
T14n0578_p0951b07║　汝聞已成聖　　此真勝法寶
T14n0578_p0951b08║　清淨寂靜法　　得入涅槃城
T14n0578_p0951b09║世尊說已。無垢優婆夷心大歡喜。比丘比丘
T14n0578_p0951b10║尼。優婆塞優婆夷。一切眾會。天人阿修羅。
T14n0578_p0951b11║乾闥婆等。聞佛說已。讚言善哉。
T14n0578_p0951b12║　【CL058n0765_p0687a01】此經人天因　　亦是涅槃道
T14n0578_p0951b13║　行者向人天　　亦趣涅槃門
T14n0578_p0951b14║　譯此經功德　　普施諸眾生
T14n0578_p0951b15║　願速修因道　　得人天涅槃
T14n0578_p0951b16║無垢優婆夷問經【○】【○】【○】【○】【○】【○】【○】【○】【○】【○】【○】【CL058n0765_p0687b01】
