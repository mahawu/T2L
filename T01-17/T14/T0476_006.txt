T14n0476_p0584a12║【□】
T14n0476_p0584a13║【□】
T14n0476_p0584a14║【CL034n0145_p0128a01】說無垢稱經卷第六
T14n0476_p0584a15║【□】
T14n0476_p0584a16║　　　　大唐三藏法師玄奘譯
T14n0476_p0584a17║　　觀如來品第十二
T14n0476_p0584a18║爾時世尊問無垢稱言。善男子。汝先欲觀
T14n0476_p0584a19║如來身故而來至此。汝當云何觀如來乎。
T14n0476_p0584a20║無垢稱言。我觀如來都無所見。如是而觀。
T14n0476_p0584a21║何以故。我觀如來非前際來非往後際現
T14n0476_p0584a22║在不住。所以者何。我觀如來色真如性。其
T14n0476_p0584a23║性非色受真如性。其性非受想真如性。其性
T14n0476_p0584a24║非想行真如性。其性非行識真如性。其性非
T14n0476_p0584a25║識。不住四界。同虛空界。非六處起。超六
T14n0476_p0584a26║根路。不雜三界。遠離三垢。順三解脫。隨
T14n0476_p0584a27║至三明。非明而明非至而至。至一切法無
T14n0476_p0584a28║障礙際。實際非際。真如非如。於真如境常
T14n0476_p0584a29║無所住。於真如智恒不明應。真如境智其
T14n0476_p0584b01║性俱離。非因所生非緣所起。非【CL034n0145_p0128b01】有相非無
T14n0476_p0584b02║相。非自相非他相。非一相非異相。非即
T14n0476_p0584b03║所相非離所相。非同所相非異所相。非即
T14n0476_p0584b04║能相非離能相。非同能相非異能相。非此
T14n0476_p0584b05║岸非彼岸非中流。非在此非在彼非中
T14n0476_p0584b06║間。非內非外非俱不俱。非已去非當去
T14n0476_p0584b07║非今去。非已來非當來非今來。非智非
T14n0476_p0584b08║境。非能識非所識。非隱非顯。非闇非明。
T14n0476_p0584b09║無住無去。無名無相。無強無弱。不住方分
T14n0476_p0584b10║不離方分。非雜染非清淨。非有為非無
T14n0476_p0584b11║為。非永寂滅非不寂滅。無少事可示。無
T14n0476_p0584b12║少義可說。無施無慳。無戒無犯。無忍無恚。
T14n0476_p0584b13║無勤無怠。無定無亂。無慧無愚。無諦無妄。
T14n0476_p0584b14║無出無入。無去無來。一切語言施為斷滅。非
T14n0476_p0584b15║福田非不福田。非應供非不應供。非能
T14n0476_p0584b16║執非所執。非能取非所取。非相非不相。
T14n0476_p0584b17║非為非不為。無數離諸數。無礙離諸礙。無
T14n0476_p0584b18║增無減。【CL034n0145_p0129a01】平等平等。同真實際。等法界性。非
T14n0476_p0584b19║能稱非所稱超諸稱性。非能量非所量
T14n0476_p0584b20║超諸量性。無向無背超諸向背。無勇無怯
T14n0476_p0584b21║超諸勇怯。非大非小非廣非狹。無見無聞無
T14n0476_p0584b22║覺無知。離諸繫縛蕭然解脫。證會一切智
T14n0476_p0584b23║智平等。獲得一切有情無二。逮於諸法無差
T14n0476_p0584b24║別性。周遍一切無罪無愆無濁無穢無所
T14n0476_p0584b25║礙著。離諸分別無作無生。無虛無實無起無
T14n0476_p0584b26║盡。無曾無當無怖無染。無憂無喜無厭無欣。
T14n0476_p0584b27║一切分別所不能緣。一切名言所不能說。
T14n0476_p0584b28║世尊如來身相如是。應如是觀。不應異觀。
T14n0476_p0584b29║如是觀者名為正觀。若異觀者名為邪觀。
T14n0476_p0584c01║爾時舍利子白佛言。世尊。此無垢稱從何命
T14n0476_p0584c02║終。而來生此堪忍世界。世尊告曰。汝應問
T14n0476_p0584c03║彼。時舍利子問無垢稱。汝從何沒來生此
T14n0476_p0584c04║土。無垢稱言。唯舍利子。汝於諸法遍【CL034n0145_p0129b01】知作
T14n0476_p0584c05║證。頗有少法可沒生乎。舍利子言。唯無垢
T14n0476_p0584c06║稱。無有少法可沒生也。無垢稱言。若一切
T14n0476_p0584c07║法遍知作證無沒生者。云何問言。汝從何
T14n0476_p0584c08║沒來生此土。又舍利子。於意云何。諸有幻
T14n0476_p0584c09║化所作男女。從何處沒而來生此。舍利子
T14n0476_p0584c10║言。幻化男女不可施設有沒生也。無垢稱
T14n0476_p0584c11║言。如來豈不說一切法如幻化耶。舍利子
T14n0476_p0584c12║言。如是如是。無垢稱言。若一切法自性自
T14n0476_p0584c13║相如幻如化。云何仁者欻爾問言。汝從何
T14n0476_p0584c14║沒來生此土。又舍利子。沒者即是諸行斷相。
T14n0476_p0584c15║生者即是諸行續相。菩薩雖沒不斷一切善
T14n0476_p0584c16║法行相菩薩雖生不續一切惡法行相。
T14n0476_p0584c17║爾時世尊告舍利子。有佛世界名曰妙喜。
T14n0476_p0584c18║其中如來號為無動。是無垢稱為度眾生。
T14n0476_p0584c19║從彼土沒來生此界。舍利子言。甚奇世尊。
T14n0476_p0584c20║如此大士未曾有也。乃能捨彼【CL034n0145_p0130a01】清淨佛土。而
T14n0476_p0584c21║來樂此多雜穢處。無垢稱曰。唯舍利子。於
T14n0476_p0584c22║意云何。日光豈與世間闇冥樂相雜住。舍
T14n0476_p0584c23║利子言。不也居士。日輪纔舉眾冥都息。無
T14n0476_p0584c24║垢稱曰。日輪何故行贍部洲。舍利子言。為
T14n0476_p0584c25║除闇冥作照明故。無垢稱曰。菩薩如是。為
T14n0476_p0584c26║度有情生穢佛土。不與一切煩惱雜居。
T14n0476_p0584c27║滅諸眾生煩惱闇耳。
T14n0476_p0584c28║爾時大眾咸生渴仰。欲見妙喜功德莊嚴清
T14n0476_p0584c29║淨佛土無動如來及諸菩薩聲聞等眾。佛知
T14n0476_p0585a01║眾會意所思惟。告無垢稱言。善男子。今此
T14n0476_p0585a02║會中諸神仙等一切大眾咸生渴仰。欲見妙
T14n0476_p0585a03║喜功德莊嚴清淨佛土無動如來及諸菩薩聲
T14n0476_p0585a04║聞等眾。汝可為現令所願滿。
T14n0476_p0585a05║時無垢稱。作是思惟。吾當於此不起于座。
T14n0476_p0585a06║以神通力速疾移取妙喜世界。及輪圍山園
T14n0476_p0585a07║林池沼泉源谿谷大海江河。諸蘇迷盧圍繞
T14n0476_p0585a08║【CL034n0145_p0130b01】峰壑。日月星宿天龍鬼神。帝釋梵王宮殿眾
T14n0476_p0585a09║會。并諸菩薩聲聞眾等。村城聚落國邑王都。
T14n0476_p0585a10║在所居家男女大小。乃至廣說。無動如來應
T14n0476_p0585a11║正等覺。大菩提樹聽法安坐。海會大眾諸寶
T14n0476_p0585a12║蓮華。往十方界為諸有情作佛事者。三道
T14n0476_p0585a13║寶階自然涌出。從贍部洲至蘇迷頂。三十
T14n0476_p0585a14║三天。為欲瞻仰禮敬供養不動如來及聞
T14n0476_p0585a15║法故。從此寶階每時來下。贍部洲人為欲
T14n0476_p0585a16║觀見三十三天園林宮室。每亦從此寶階
T14n0476_p0585a17║而上。如是清淨妙喜世界。無量功德所共合
T14n0476_p0585a18║成下從水際輪上至色究竟。悉皆斷取置
T14n0476_p0585a19║右掌中。如陶家輪若花鬘貫。入此世界
T14n0476_p0585a20║示諸大眾。
T14n0476_p0585a21║其無垢稱既作是思。不起于床入三摩地。
T14n0476_p0585a22║發起如是殊勝神通。速疾斷取妙喜世界。
T14n0476_p0585a23║置于右掌入此界中。彼土聲聞及諸菩薩人
T14n0476_p0585a24║天大眾得天眼者。咸【CL034n0145_p0131a01】生恐怖俱發聲言。誰
T14n0476_p0585a25║將我去。誰將我去。唯願世尊救護我等。唯
T14n0476_p0585a26║願善逝救護我等。時無動佛為化眾生方
T14n0476_p0585a27║便告言。諸善男子。汝等勿怖。汝等勿怖。是
T14n0476_p0585a28║無垢稱神力所引非我所能。彼土初學人天
T14n0476_p0585a29║等眾。未得殊勝天眼通者。皆悉安然不知
T14n0476_p0585b01║不見。聞是語已咸相驚問。我等於今當何
T14n0476_p0585b02║所往。妙喜國土雖入此界。然其眾相無減無
T14n0476_p0585b03║增。堪忍世間亦不迫迮。雖復彼此二界相
T14n0476_p0585b04║雜。各見所居與本無異。
T14n0476_p0585b05║爾時世尊釋迦牟尼告諸大眾。汝等神仙普
T14n0476_p0585b06║皆觀見妙喜世界無動如來莊嚴佛土及諸
T14n0476_p0585b07║菩薩聲聞等耶。一切咸言。世尊已見。時無垢
T14n0476_p0585b08║稱即以神力。化作種種上妙天花及餘末香。
T14n0476_p0585b09║與諸大眾令散供養釋迦牟尼無動如來諸
T14n0476_p0585b10║菩薩等。於是世尊復告大眾。汝等神仙欲
T14n0476_p0585b11║得成辦如是功德【CL034n0145_p0131b01】莊嚴佛土為菩薩者。皆
T14n0476_p0585b12║當隨學無動如來本所修行諸菩薩行。
T14n0476_p0585b13║其無垢稱以神通力。示現如是妙喜界時。
T14n0476_p0585b14║堪忍土中有八十四那庾多數諸人天等。同
T14n0476_p0585b15║發無上正等覺心。悉願當生妙喜世界。世
T14n0476_p0585b16║尊咸記皆當往生無動如來所居佛土。
T14n0476_p0585b17║時無垢稱。以神通力移取如是妙喜世界
T14n0476_p0585b18║無動如來諸菩薩等。為欲饒益此界有情。其
T14n0476_p0585b19║事畢已還置本處。彼此分離兩眾皆見。
T14n0476_p0585b20║爾時世尊告舍利子。汝已觀見妙喜世界無
T14n0476_p0585b21║動如來菩薩等不。舍利子言。世尊已見。願諸
T14n0476_p0585b22║有情皆住如是莊嚴佛土。願諸有情成就如
T14n0476_p0585b23║是福德智慧圓滿功德。一切皆似無動如來。
T14n0476_p0585b24║願諸有情皆當獲得自在神通如無垢稱。
T14n0476_p0585b25║世尊。我等善獲勝利。瞻仰親近如是大士。
T14n0476_p0585b26║其諸有情若但聞此殊勝法門。當知猶名善
T14n0476_p0585b27║獲勝【CL034n0145_p0132a01】利。何況聞已信解受持讀誦通利廣為
T14n0476_p0585b28║他說。況復方便精進修行。若諸有情手得
T14n0476_p0585b29║如是殊勝法門。便為獲得法珍寶藏。若諸
T14n0476_p0585c01║有情信解如是殊勝法門。便為紹繼諸佛
T14n0476_p0585c02║相續。若諸有情讀誦如是殊勝法門。便成
T14n0476_p0585c03║菩薩與佛為伴。若諸有情受持如是殊勝
T14n0476_p0585c04║法門。便為攝受無上正法。若有供養學此
T14n0476_p0585c05║法者。當知其室即有如來。若有書寫供養
T14n0476_p0585c06║如是殊勝法門。便為攝受一切福德一切智
T14n0476_p0585c07║智。若有隨喜如是法門。便為施設大法祠
T14n0476_p0585c08║祀。若以如是殊勝法門一四句頌為他演
T14n0476_p0585c09║說。便為已逮不退轉位。若善男子或善女
T14n0476_p0585c10║人。能於如是殊勝法門。信解忍受愛樂觀
T14n0476_p0585c11║察。即於無上正等菩提已得授記。
T14n0476_p0585c12║　　說無垢稱經法供養品第十三
T14n0476_p0585c13║爾時天帝釋白佛言。世尊。我雖從佛及妙
T14n0476_p0585c14║吉【CL034n0145_p0132b01】祥聞多百千法門差別。而未曾聞如是
T14n0476_p0585c15║所說不可思議自在神變解脫法門。如我解
T14n0476_p0585c16║佛所說義趣。若諸有情聽聞如是所說法門。
T14n0476_p0585c17║信解受持讀誦通利廣為他說。尚為法器決
T14n0476_p0585c18║定無疑。何況精勤如理修習。如是有情關
T14n0476_p0585c19║閉一切惡趣險徑。開闢一切善趣夷塗。常見
T14n0476_p0585c20║一切諸佛菩薩。降伏一切外道他論。摧滅
T14n0476_p0585c21║一切暴惡魔軍。淨菩提道安立妙覺履踐
T14n0476_p0585c22║如來所行之路。復言。世尊。若諸有情聽聞如
T14n0476_p0585c23║是所說法門。信解受持乃至精勤如理修習。
T14n0476_p0585c24║我當與其一切眷屬恭敬供養是善男子
T14n0476_p0585c25║善女人等。世尊。若有村城聚落國邑王都
T14n0476_p0585c26║受持讀誦開解流通此法門處。我亦與其
T14n0476_p0585c27║一切眷屬。為聞法故共詣其所。諸未信者
T14n0476_p0585c28║當令其信。諸已信者如法護持令無障難。
T14n0476_p0585c29║爾時世尊告天帝釋。善哉【CL034n0145_p0133a01】善哉。如汝所說。
T14n0476_p0586a01║汝今乃能隨喜如來所說如是微妙法門。天
T14n0476_p0586a02║帝當知。過去未來現在諸佛。所有無上正
T14n0476_p0586a03║等菩提。皆於如是所說法門略說開示。是
T14n0476_p0586a04║故若有諸善男子或善女人。聽聞如是所說
T14n0476_p0586a05║法門。信解受持讀誦通利。廣為他說書寫供
T14n0476_p0586a06║養。即為供養過去未來現在諸佛。又天帝
T14n0476_p0586a07║釋。假使三千大千世界滿中如來。譬如甘蔗
T14n0476_p0586a08║及竹葦麻稻山林等。若善男子或善女人。
T14n0476_p0586a09║經於一劫或一劫餘。恭敬尊重讚歎承事。
T14n0476_p0586a10║以諸天人一切上妙安樂供具一切上妙安
T14n0476_p0586a11║樂所居。奉施供養於諸如來。般涅槃後供
T14n0476_p0586a12║養一一全身舍利。以七珍寶起窣堵波。縱
T14n0476_p0586a13║廣量等四洲世界。其形高峻上至梵天。表柱
T14n0476_p0586a14║輪盤香花幡蓋。眾珍伎樂嚴飾第一。如是建
T14n0476_p0586a15║立一一如來七寶莊嚴窣堵波已。經於一劫
T14n0476_p0586a16║或【CL034n0145_p0133b01】一劫餘。以諸天人一切上妙花鬘燒香塗
T14n0476_p0586a17║香末香衣服幡蓋寶幢燈輪眾珍伎樂種種供
T14n0476_p0586a18║具。恭敬尊重讚歎供養。於意云何。是善男子
T14n0476_p0586a19║或善女人。由此因緣獲福多不。天帝釋言。
T14n0476_p0586a20║甚多世尊。難思善逝。百千俱胝那庾多劫。亦
T14n0476_p0586a21║不能說其福聚量。佛告天帝。如是如是。吾
T14n0476_p0586a22║今復以誠言語汝。若善男子或善女人。聽
T14n0476_p0586a23║聞如是不可思議自在神變解脫法門。信解
T14n0476_p0586a24║受持讀誦宣說所獲福聚甚多於彼。所以者
T14n0476_p0586a25║何。諸佛無上正等菩提從此生故。唯法供養
T14n0476_p0586a26║乃能供養如是法門。非以財物。天帝當知。
T14n0476_p0586a27║無上菩提功德多故。供養此法其福甚多。
T14n0476_p0586a28║爾時世尊告天帝釋。乃往過去不可思議不
T14n0476_p0586a29║可稱量無數大劫有佛出世。名曰藥王如來
T14n0476_p0586b01║應正等覺明行圓滿善逝世間解無上丈夫調
T14n0476_p0586b02║御士天人【CL034n0145_p0134a01】師佛世尊。彼佛世界名曰大嚴。劫
T14n0476_p0586b03║名嚴淨。藥王如來壽量住世二十中劫。其聲
T14n0476_p0586b04║聞僧有三十六俱胝那庾多數。其菩薩眾十
T14n0476_p0586b05║二俱胝。時有輪王名曰寶蓋。成就七寶主
T14n0476_p0586b06║四大洲。具足千子端嚴勇健能伏他軍。時
T14n0476_p0586b07║王寶蓋與其眷屬。滿五中劫恭敬尊重讚
T14n0476_p0586b08║歎承事藥王如來。以諸天人一切上妙安樂
T14n0476_p0586b09║供具一切上妙安樂所居奉施供養過五劫
T14n0476_p0586b10║已。時寶蓋王告其千子。汝等當知。我已供
T14n0476_p0586b11║養藥王如來。汝等今者亦當如我奉施供養。
T14n0476_p0586b12║於是千子聞父王教。歡喜敬受。皆曰善哉。
T14n0476_p0586b13║一切協同滿五中劫。與其眷屬恭敬尊重
T14n0476_p0586b14║讚歎承事藥王如來。以諸人天一切上妙安
T14n0476_p0586b15║樂供具一切上妙安樂所居。奉施供養。
T14n0476_p0586b16║時一王子名為月蓋。獨處閑寂作是思惟。我
T14n0476_p0586b17║等於今如是慇重恭敬供養藥【CL034n0145_p0134b01】王如來。頗
T14n0476_p0586b18║有其餘恭敬供養最上最勝過於此不。以
T14n0476_p0586b19║佛神力於上空中。有天發聲告王子曰。月
T14n0476_p0586b20║蓋當知。諸供養中其法供養最為殊勝。即
T14n0476_p0586b21║問。云何名法供養。天答月蓋。汝可往問藥
T14n0476_p0586b22║王如來。世尊。云何名法供養。佛當為汝廣
T14n0476_p0586b23║說開示。王子月蓋聞天語已。即便往詣藥
T14n0476_p0586b24║王如來。恭敬慇懃頂禮雙足。右遶三匝卻住
T14n0476_p0586b25║一面白言。世尊。我聞一切諸供養中。其法
T14n0476_p0586b26║供養最為殊勝。此法供養其相云何。
T14n0476_p0586b27║藥王如來告王子曰。月蓋當知。法供養者。
T14n0476_p0586b28║謂於諸佛所說經典。微妙甚深似甚深相。一
T14n0476_p0586b29║切世間極難信受難度難見。幽玄細密無染
T14n0476_p0586c01║了義。非分別知菩薩藏攝。總持經王佛印所
T14n0476_p0586c02║印。分別開示不退法輪。六到彼岸由斯而
T14n0476_p0586c03║起。善攝一切所應攝受。菩提分法正所隨行。
T14n0476_p0586c04║七等覺支親能導發。【CL034n0145_p0135a01】辯說開示大慈大悲。拔
T14n0476_p0586c05║濟引安諸有情類。遠離一切見趣魔怨。分
T14n0476_p0586c06║別闡揚甚深緣起。辯內無我外無有情。於
T14n0476_p0586c07║二中間無壽命者。無養育者。畢竟無有補
T14n0476_p0586c08║特伽羅性。空無相無願無作無起相應。能引
T14n0476_p0586c09║妙覺能轉法輪。天龍藥叉健達縛等。咸共尊
T14n0476_p0586c10║重稱歎供養引導眾生大法供養。圓滿眾
T14n0476_p0586c11║生大法祠祀。一切聖賢悉皆攝受。開發一切
T14n0476_p0586c12║菩薩妙行。真實法義之所歸依。最勝無礙由
T14n0476_p0586c13║斯而起。詳說諸法無常有苦無我寂靜。發
T14n0476_p0586c14║生四種法嗢拖南。遣除一切慳貪毀禁瞋恨
T14n0476_p0586c15║懈怠妄念惡慧驚怖一切外道邪論惡見執
T14n0476_p0586c16║著。開發一切有情善法增上勢力。摧伏一
T14n0476_p0586c17║切惡魔軍眾。諸佛聖賢共所稱歎。能除一切
T14n0476_p0586c18║生死大苦。能示一切涅槃大樂。三世十方諸
T14n0476_p0586c19║佛共說。於是經典若樂聽聞信解受【CL034n0145_p0135b01】持讀誦
T14n0476_p0586c20║通利。思惟觀察甚深義趣。令其顯著施設安
T14n0476_p0586c21║立。分別開示明了現前。復廣為他宣揚辯
T14n0476_p0586c22║說。方便善巧攝護正法。如是一切名法供
T14n0476_p0586c23║養。
T14n0476_p0586c24║復次月蓋。法供養者。謂於諸法如法調伏。
T14n0476_p0586c25║及於諸法如法修行。隨順緣起離諸邪見。
T14n0476_p0586c26║修習無生不起法忍。悟入無我及無有情。
T14n0476_p0586c27║於諸因緣無違無諍不起異議。離我我
T14n0476_p0586c28║所無所攝受。依趣於義不依於文。依趣
T14n0476_p0586c29║於智不依於識。依趣了義所說契經。終不
T14n0476_p0587a01║依於不了義說。世俗經典而生執著。依趣
T14n0476_p0587a02║法性終不依於補特伽羅見有所得。如其
T14n0476_p0587a03║性相悟解諸法。入無藏攝滅阿賴耶。息除
T14n0476_p0587a04║無明乃至老死。息除愁歎憂苦熱惱。觀察如
T14n0476_p0587a05║是十二緣起。無盡引發常所引發。願諸有情
T14n0476_p0587a06║捨諸見趣。如是名為上法供養。
T14n0476_p0587a07║佛告天帝。王子月蓋。從藥王佛聞說【CL034n0145_p0136a01】如是
T14n0476_p0587a08║上法供養。得順法忍。即脫寶衣諸莊嚴具。
T14n0476_p0587a09║奉施供養藥王如來。白言。世尊。我願於佛
T14n0476_p0587a10║般涅槃後攝受正法。作法供養護持正法。
T14n0476_p0587a11║唯願如來。以神通力哀愍加威。令得無
T14n0476_p0587a12║難降伏魔怨。護持正法修菩薩行。藥王如
T14n0476_p0587a13║來既知月蓋增上意樂。便記之曰。汝於如
T14n0476_p0587a14║來般涅槃後能護法城。時彼王子得聞授
T14n0476_p0587a15║記歡喜踊躍。即於藥王如來住世聖法教中。
T14n0476_p0587a16║以清淨信棄捨家法趣於非家。既出家已
T14n0476_p0587a17║勇猛精進修諸善法。勤修善故。出家未久
T14n0476_p0587a18║獲五神通。至極究竟得陀羅尼無斷妙辯。藥
T14n0476_p0587a19║王如來般涅槃後。以其所得神通智力。經十
T14n0476_p0587a20║中劫隨轉如來所轉法輪。月蓋苾芻滿十中
T14n0476_p0587a21║劫。隨轉法輪護持正法。勇猛精進安立百
T14n0476_p0587a22║千俱胝有情。令於無上正等菩提得不退
T14n0476_p0587a23║轉。教化十四那庾多生。【CL034n0145_p0136b01】令於聲聞獨一覺
T14n0476_p0587a24║乘心善調順。方便引導無量有情令生天
T14n0476_p0587a25║上。
T14n0476_p0587a26║佛告天帝。彼時寶蓋轉輪王者。豈異人乎。勿
T14n0476_p0587a27║生疑惑莫作異觀。所以者何。應知即是寶
T14n0476_p0587a28║焰如來。其王千子。即賢劫中有千菩薩次第
T14n0476_p0587a29║成佛。最初成佛名迦洛迦孫馱如來。最後成
T14n0476_p0587b01║佛名曰盧至。四已出世餘在當來。彼時護法
T14n0476_p0587b02║月蓋王子。豈異人乎。即我身是。天帝當知。
T14n0476_p0587b03║我說一切於諸佛所設供養中。其法供養
T14n0476_p0587b04║最尊最勝。最上最妙最為無上。是故天帝
T14n0476_p0587b05║欲於佛所設供養者。當法供養無以財
T14n0476_p0587b06║物。
T14n0476_p0587b07║　　說無垢稱經囑累品第十四
T14n0476_p0587b08║爾時佛告慈氏菩薩。吾今以是無量無數百
T14n0476_p0587b09║千俱胝那庾多劫所集無上正等菩提所流大
T14n0476_p0587b10║法付囑於汝。如是經典佛威神力之所住
T14n0476_p0587b11║【CL034n0145_p0137a01】持。佛威神力之所加護。汝於如來般涅槃後
T14n0476_p0587b12║五濁惡世。亦以神力住持攝受。於贍部洲
T14n0476_p0587b13║廣令流布無使隱滅。所以者何。於未來世。
T14n0476_p0587b14║有善男子或善女人。天龍藥叉健達縛等。已
T14n0476_p0587b15║種無量殊勝善根已於無上正等菩提。心生
T14n0476_p0587b16║趣向勝解廣大。若不得聞如是經典。即當
T14n0476_p0587b17║退失無量勝利。若彼得聞如是經典。必當
T14n0476_p0587b18║信樂發希有心歡喜頂受。我今以彼諸善男
T14n0476_p0587b19║子善女人等付囑於汝。汝當護念令無障
T14n0476_p0587b20║難。於是經典聽聞修學。亦令如是所說法
T14n0476_p0587b21║門廣宣流布。慈氏當知。略有二種菩薩相印。
T14n0476_p0587b22║何等為二。一者信樂種種綺飾文詞相印。二
T14n0476_p0587b23║者不懼甚深法門如其性相悟入相印。若諸
T14n0476_p0587b24║菩薩尊重信樂綺飾文詞。當知是為初學
T14n0476_p0587b25║菩薩。若諸菩薩於是甚深無染無著不可思
T14n0476_p0587b26║議自在神變解脫【CL034n0145_p0137b01】法門微妙經典無有恐畏。
T14n0476_p0587b27║聞已信解受持讀誦。令其通利廣為他說。
T14n0476_p0587b28║如實悟入精進修行。得出世間清淨信樂。當
T14n0476_p0587b29║知是為久學菩薩。慈氏當知略由四緣初
T14n0476_p0587c01║學菩薩為自毀傷不能獲得甚深法忍。何
T14n0476_p0587c02║等為四。一者初聞昔所未聞甚深經典。驚
T14n0476_p0587c03║怖疑惑不生隨喜。二者聞已誹謗輕毀。言
T14n0476_p0587c04║是經典我昔未聞從何而至。三者見有受
T14n0476_p0587c05║持演說此深法門善男子等。不樂親近恭
T14n0476_p0587c06║敬禮拜。四者後時輕慢憎嫉毀辱誹謗。由是
T14n0476_p0587c07║四緣初學菩薩為自毀傷不能獲得甚深
T14n0476_p0587c08║法忍。
T14n0476_p0587c09║慈氏當知。略由四緣信解甚深法門菩薩。
T14n0476_p0587c10║為自毀傷不能速證無生法忍。何等為四。
T14n0476_p0587c11║一者輕蔑發趣大乘未久修行初學菩薩。
T14n0476_p0587c12║二者不樂攝受誨示教授教誡。三者甚深
T14n0476_p0587c13║廣大學處不深敬重。四者樂以世間財施
T14n0476_p0587c14║攝【CL034n0145_p0138a01】諸有情。不樂出世清淨法施。由是四緣
T14n0476_p0587c15║信解甚深法門菩薩。為自毀傷不能速證
T14n0476_p0587c16║無生法忍。
T14n0476_p0587c17║慈氏菩薩聞佛語已。歡喜踊躍而白佛言。
T14n0476_p0587c18║世尊所說甚為希有。如來所言甚為微妙。
T14n0476_p0587c19║如佛所示菩薩過失。我當悉皆究竟遠離。
T14n0476_p0587c20║如來所有無量無數百千俱胝那庾多劫所集
T14n0476_p0587c21║無上正等菩提所流大法。我當護持令不隱
T14n0476_p0587c22║滅。若未來世。諸善男子或善女人。求學大
T14n0476_p0587c23║乘是真法器。我當令其手得如是甚深經
T14n0476_p0587c24║典。與其念力。令於此經受持讀誦究竟通
T14n0476_p0587c25║利書寫供養無倒修行廣為他說。世尊。後世
T14n0476_p0587c26║於是經典。若有聽聞信解受持讀誦通利無
T14n0476_p0587c27║倒修行廣為他說。當知皆是我威神力住持
T14n0476_p0587c28║加護。世尊告曰。善哉善哉。汝為極善乃能
T14n0476_p0587c29║隨喜如來善說。攝受護持如是正法。
T14n0476_p0588a01║爾時會中所有此界【CL034n0145_p0138b01】及與他方諸來菩薩。一
T14n0476_p0588a02║切合掌俱發聲言。世尊。我等亦於如來般涅
T14n0476_p0588a03║槃後。各從他方諸別世界皆來至此。護持
T14n0476_p0588a04║如來所得無上正等菩提所流大法。令不隱
T14n0476_p0588a05║滅廣宣流布。若善男子或善女人。能於是
T14n0476_p0588a06║經聽聞信解受持讀誦究竟通利無倒修行廣
T14n0476_p0588a07║為他說。我當護持與其念力令無障難。
T14n0476_p0588a08║時此眾中四大天王。亦皆合掌同聲白佛。世
T14n0476_p0588a09║尊。若有村城聚落國邑王都如是法門所流
T14n0476_p0588a10║行處。我等皆當與其眷屬并大力將率諸
T14n0476_p0588a11║軍眾。為聞法故往詣其所。護持如是所說
T14n0476_p0588a12║法門及能宣說受持讀誦此法門者。於四
T14n0476_p0588a13║方面百踰繕那。皆令安隱無諸障難。無有
T14n0476_p0588a14║伺求得其便者。
T14n0476_p0588a15║爾時世尊復告具壽阿難陀曰。汝應受持
T14n0476_p0588a16║如是法門廣為他說令其流布。阿難陀曰。
T14n0476_p0588a17║我已受持如是法門。世尊如【CL034n0145_p0139a01】是所說法門。
T14n0476_p0588a18║其名何等。我云何持。世尊告曰。如是名為
T14n0476_p0588a19║說無垢稱不可思議自在神變解脫法門。應
T14n0476_p0588a20║如是持。時薄伽梵說是經已。無垢稱菩薩。
T14n0476_p0588a21║妙吉祥菩薩。具壽阿難陀及餘菩薩大聲聞
T14n0476_p0588a22║眾并諸天人阿素洛等。聞佛所說。皆大歡喜。
T14n0476_p0588a23║信受奉行。
T14n0476_p0588a24║【○】【○】【○】說無垢稱經卷第六【○】【○】【○】【○】【○】
