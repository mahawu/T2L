T14n0500_p0769a13║【□】
T14n0500_p0769a14║【□】
T14n0500_p0769a15║【■】　　No. 500
T14n0500_p0769a16║【CL058n0742_p0605a01】羅云忍辱經
T14n0500_p0769a17║【□】
T14n0500_p0769a18║【□】
T14n0500_p0769a19║　　　　西晉沙門法炬譯
T14n0500_p0769a20║阿難曰。吾從佛聞如是。一時佛在舍衛國。祇
T14n0500_p0769a21║樹給孤獨園。時鶖露子與羅云俱。以平旦
T14n0500_p0769a22║著衣法服。執持應器。入城求食。時有輕薄
T14n0500_p0769a23║者。逢見兩賢。意念曰。瞿曇沙門。第一弟子。
T14n0500_p0769a24║與羅云分衛。即興毒意。取地沙土。著鶖
T14n0500_p0769a25║露子缽中。擊羅云首。師見羅云。血流污面。
T14n0500_p0769a26║師曰。為佛弟子。慎無含毒。當以慈心愍傷
T14n0500_p0769a27║眾生。世尊常云。忍者最快。唯慧者能吾聞
T14n0500_p0769a28║佛戒。終身不犯。吾自攝心。以忍為寶。恣
T14n0500_p0769a29║心履惡。猶自投火。貢高自見。愚者謂健。不
T14n0500_p0769b01║計殃禍當還害已。恣心之禍重於須彌。畢
T14n0500_p0769b02║已年壽。以當惡罪。十六分中未減其一。愚
T14n0500_p0769b03║人作行惡。向清淨持戒沙門。猶若逆風把
T14n0500_p0769b04║炬火行。狂愚不捨。必自燒身。【CL058n0742_p0605b01】弊人懷毒。自
T14n0500_p0769b05║以為慧。如比丘怙沙門四道。為佛弟子。常
T14n0500_p0769b06║當伏心。惡生即滅。勇中之上。天神帝王。雖
T14n0500_p0769b07║謂多力。不如忍惡。其力無上。羅云見血流
T14n0500_p0769b08║下交面。臨水澡血。而自說曰。我痛斯須。奈
T14n0500_p0769b09║彼長苦斯人惡也。斯地亦惡。余無慍心悲
T14n0500_p0769b10║奈彼何。佛是吾尊。教吾大慈。狂悖之人。志
T14n0500_p0769b11║趣凶虐。沙門默忍。以成高德。凶者狼殘。愚
T14n0500_p0769b12║人敬焉。沙門守忍。狂愚是輕。斯人惡也我
T14n0500_p0769b13║焉能惡歟。輪轉無際。豈一向乎。吾欲以
T14n0500_p0769b14║佛至真之經喻誨愚惑。猶以利劍割彼臭
T14n0500_p0769b15║屍。屍不知痛。非劍之不利。乃死屍之無知。
T14n0500_p0769b16║以天甘露。食彼溷豬。豬捨之走。非甘露之
T14n0500_p0769b17║不美。乃臭蟲之所不珍矣。以佛真言。訓世
T14n0500_p0769b18║凶愚。不亦然乎。師徒俱還。飯竟澡缽。洗
T14n0500_p0769b19║手漱口。俱到佛所。稽首佛足。鶖露子退坐。
T14n0500_p0769b20║具以本末。向佛陳之。世尊告曰。夫惡心之
T14n0500_p0769b21║【CL058n0742_p0606a01】興。興己之衰。輕薄者命終。至于夜半。當入
T14n0500_p0769b22║無擇地獄之中。獄鬼加痛毒無不至。八萬四
T14n0500_p0769b23║千歲。其壽乃終。魂神更受含毒蟒身。毒重
T14n0500_p0769b24║還害其身。終而復始。續受蝮形。常食沙
T14n0500_p0769b25║土。萬歲乃畢。以瞋恚意。向持戒人。故受毒
T14n0500_p0769b26║身。以沙土投缽中。故世世食沙土。而死罪
T14n0500_p0769b27║畢乃出。得生為人母懷之時。常有重病。家
T14n0500_p0769b28║中日耗。生兒頑鈍。都無手足。其親驚怪。宗
T14n0500_p0769b29║家皆然。曰斯何妖。來為不祥。即取捐之。
T14n0500_p0769c01║著于四衢路。人往來無不愕然。或以瓦石
T14n0500_p0769c02║擲。或以刀杖。皆擊其頭。蹈腦窮苦。旬月
T14n0500_p0769c03║乃死。死後魂神即復更生。輒無手足。頑鈍
T14n0500_p0769c04║如前。經五百世。重罪乃畢。後乃為人。常有
T14n0500_p0769c05║頭痛之患。世尊重曰。鶖露子。夫人處世。不
T14n0500_p0769c06║惟忍者。所生之處。不值佛世。違法遠僧。常
T14n0500_p0769c07║在三塗。終而復始。輒有劫數。若蒙餘福。得
T14n0500_p0769c08║出為人。稟操【CL058n0742_p0606b01】常愚。凶虐自隨。乃心嫉聖。謗
T14n0500_p0769c09║毀至尊。為人醜陋。眾所惡憎。生輒貧窮。仕
T14n0500_p0769c10║不得官。願與意違。天神聖賢。所不祐助。夜
T14n0500_p0769c11║常惡夢。妖怪首尾。飛禍縱橫。所處不寧。心
T14n0500_p0769c12║常恐怖。斯之所由。由不忍伏。惡心故使然
T14n0500_p0769c13║耳。忍惡行者。所生常安。眾禍消滅。願輒如
T14n0500_p0769c14║志。顏貌煒曄。身強少病。財榮尊貴。皆由忍
T14n0500_p0769c15║辱慈惠濟眾之所致也。忍之為福。身安親
T14n0500_p0769c16║寧。宗家和興。未嘗不歡。智者深見。迮伏
T14n0500_p0769c17║其心。心者誤人破家危身王法所戮。地獄
T14n0500_p0769c18║燒煮。或為餓鬼。亦為畜生。皆心之過也。世
T14n0500_p0769c19║尊又曰。寧以利劍貫腹截肌。自投火中。慎
T14n0500_p0769c20║無履惡。寧戴須彌。迮毀其命。投于巨海。魚
T14n0500_p0769c21║鱉所吞。慎無為惡矣。不知其義。慎無妄言。
T14n0500_p0769c22║佛之明法。與俗相背。俗之所珍。道之所賤。
T14n0500_p0769c23║清濁異流。明愚異趣。忠佞相讎。邪常嫉正。
T14n0500_p0770a01║故嗜欲之【CL058n0742_p0607a01】人。不好我無慾之行也。寧吞然
T14n0500_p0770a02║炭。無謗三尊。忍之為明。踰於日月。龍象之
T14n0500_p0770a03║力。可謂盛猛。比之於忍。萬萬不如一。七寶
T14n0500_p0770a04║之燿。凡俗所貴。然其招憂。以致災患。忍之
T14n0500_p0770a05║為寶。終始獲安。布施十方。雖有大福。福不
T14n0500_p0770a06║如忍。懷忍行慈。世世無怨。中心恬然。終
T14n0500_p0770a07║無毒害。世無所怙。唯忍可恃。忍為安宅。災
T14n0500_p0770a08║怪不生。忍為神鎧。眾兵不加。忍為大舟。可
T14n0500_p0770a09║以渡難。忍為良藥。能濟眾命。忍者之志。何
T14n0500_p0770a10║願不獲。若欲願為飛行皇帝典四天下第二
T14n0500_p0770a11║天帝釋。及上第六天。壽命無極身體香潔。
T14n0500_p0770a12║所願自然。猶若家物取之。即得志願。清淨
T14n0500_p0770a13║沙門四道。求之可得。在己所向。吾今得佛。諸
T14n0500_p0770a14║天所宗。獨步三界。忍力所致。佛告諸沙門。當
T14n0500_p0770a15║誦忍經無忘。須臾懷之識之誦之宣之。當宣
T14n0500_p0770a16║忍德以濟眾生。佛說經竟。諸沙門皆大【CL058n0742_p0607b01】歡喜。
T14n0500_p0770a17║作禮而去。
T14n0500_p0770a18║【○】【○】【○】羅云忍辱經【○】【○】【○】【○】【○】【○】【○】【○】【○】【○】
