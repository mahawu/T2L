T14n0476_p0561b01║【□】
T14n0476_p0561b02║【□】
T14n0476_p0561b03║【CL034n0145_p0063a01】說無垢稱經卷第二
T14n0476_p0561b04║　　　　大唐三藏法師玄奘譯
T14n0476_p0561b05║　　聲聞品第三
T14n0476_p0561b06║時無垢稱作是思惟。我嬰斯疾寢頓于床。
T14n0476_p0561b07║世尊大悲寧不垂愍。而不遣人來問我疾。
T14n0476_p0561b08║爾時世尊知其所念。哀愍彼故告舍利子。
T14n0476_p0561b09║汝應往詣無垢稱所問安其疾。時舍利子
T14n0476_p0561b10║白言。世尊。我不堪任詣彼問疾。所以者何。
T14n0476_p0561b11║憶念我昔於一時間。在大林中宴坐樹下。
T14n0476_p0561b12║時無垢稱來到彼所。稽首我足而作是言。
T14n0476_p0561b13║唯舍利子。不必是坐為宴坐也。夫宴坐者。
T14n0476_p0561b14║不於三界而現身心。是為宴坐。不起滅
T14n0476_p0561b15║定而現諸威儀。是為宴坐。不捨一切所證
T14n0476_p0561b16║得相。而現一切異生諸法。是為宴坐。心不
T14n0476_p0561b17║住內亦不行外。是為宴坐。住三十七菩提
T14n0476_p0561b18║分法。而不離於一切見趣。是為【CL034n0145_p0063b01】宴坐。不捨
T14n0476_p0561b19║生死而無煩惱。雖證涅槃而無所住。是
T14n0476_p0561b20║為宴坐。若能如是而宴坐者。佛所印可。時
T14n0476_p0561b21║我世尊。聞是語已默然而住不能加報。故
T14n0476_p0561b22║我不任詣彼問疾。
T14n0476_p0561b23║爾時世尊告大目連。汝應往詣無垢稱所
T14n0476_p0561b24║問安其疾。時大目連白言。世尊。我不堪任
T14n0476_p0561b25║詣彼問疾。所以者何。憶念我昔於一時間。
T14n0476_p0561b26║入廣嚴城在四衢道。為諸居士演說法
T14n0476_p0561b27║要。時無垢稱來到彼所。稽首我足而作是
T14n0476_p0561b28║言。唯大目連。為諸白衣居士說法。不當應
T14n0476_p0561b29║如尊者所說。夫說法者應如法說。時我問
T14n0476_p0561c01║言。云何名為如法說耶。彼即答言。法無有
T14n0476_p0561c02║我離我垢故。法無有情離情塵故。法無
T14n0476_p0561c03║命者離生死故。法無補特伽羅前後際斷
T14n0476_p0561c04║故。法常寂然滅諸相故。法離貪著無所
T14n0476_p0561c05║緣故。法無文字言語斷故。法無譬說遠離
T14n0476_p0561c06║一切波浪思故。法遍【CL034n0145_p0064a01】一切如虛空故。法無
T14n0476_p0561c07║有顯無相無形。遠離一切行動事故。法無
T14n0476_p0561c08║我所離我所故。法無了別離心識故。法
T14n0476_p0561c09║無有比無相待故。法不屬因不在緣故。
T14n0476_p0561c10║法同法界等入一切真法界故。法隨於如
T14n0476_p0561c11║無所隨故。法住實際畢竟不動故。法無動
T14n0476_p0561c12║搖不依六境故。法無去來無所住故。法
T14n0476_p0561c13║順空隨無相應無願。遠離一切增減思故。
T14n0476_p0561c14║法無取捨離生滅故。法無執藏超過一切
T14n0476_p0561c15║眼耳鼻舌身意道故。法無高下常住不動
T14n0476_p0561c16║故。法離一切分別所行。一切戲論畢竟斷故。
T14n0476_p0561c17║唯大目連。法相如是豈可說乎。夫說法者。
T14n0476_p0561c18║一切皆是增益損減。其聽法者。亦復皆是增
T14n0476_p0561c19║益損減。若於是處無增無減。即於是處都
T14n0476_p0561c20║無可說。亦無可聞。無所了別。尊者目連
T14n0476_p0561c21║譬如幻士為幻化者宣說諸法。住如是心
T14n0476_p0561c22║乃可說法。應善了知一【CL034n0145_p0064b01】切有情根性差別。
T14n0476_p0561c23║妙慧觀見無所罣礙大悲現前。讚說大乘
T14n0476_p0561c24║念報佛恩。意樂清淨法詞善巧。為三寶種永
T14n0476_p0561c25║不斷絕乃應說法。世尊。彼大居士說此法
T14n0476_p0561c26║時。於彼眾中八百居士。皆發無上正等覺
T14n0476_p0561c27║心。時我世尊。默無能辯。故我不任詣彼問
T14n0476_p0561c28║疾。
T14n0476_p0561c29║爾時世尊告迦葉波。汝應往詣無垢稱所
T14n0476_p0562a01║問安其疾。大迦葉波白言。世尊。我不堪任
T14n0476_p0562a02║詣彼問疾。所以者何。憶念我昔於一時間。
T14n0476_p0562a03║入廣嚴城遊貧陋巷而巡乞食。時無垢稱
T14n0476_p0562a04║來到彼所。稽首我足而作是言。唯大迦葉。
T14n0476_p0562a05║雖有慈悲而不能普。捨豪富從貧乞。
T14n0476_p0562a06║尊者迦葉。住平等法應次行乞食。為不食
T14n0476_p0562a07║故應行乞食。為欲壞彼於食執故應行乞
T14n0476_p0562a08║食。為欲受他所施食故應行乞食。以空聚
T14n0476_p0562a09║想入於聚落。為欲成熟男女大小。入諸城
T14n0476_p0562a10║邑趣佛家想詣【CL034n0145_p0065a01】乞食家為不受故應受
T14n0476_p0562a11║彼食。所見色與盲等。所聞聲與嚮等。所嗅
T14n0476_p0562a12║香與風等。所食味不分別。受諸觸如智證。
T14n0476_p0562a13║知諸法如幻相。無自性無他性。無熾
T14n0476_p0562a14║然無寂滅。尊者迦葉。若能不捨八邪入
T14n0476_p0562a15║八解脫。以邪平等入正平等。以一搏食施
T14n0476_p0562a16║于一切。供養諸佛及眾賢聖然後可食。如
T14n0476_p0562a17║是食者非有雜染非離雜染。非入靜定
T14n0476_p0562a18║非出靜定。非住生死非住涅槃爾乃可
T14n0476_p0562a19║食。諸有施於尊者之食。無小果無大果。
T14n0476_p0562a20║無損減無增益。趣入佛趣不趣聲聞。尊
T14n0476_p0562a21║者迦葉。若能如是而食於食。為不空食他
T14n0476_p0562a22║所施食。時我世尊。聞說是語得未曾有。即
T14n0476_p0562a23║於一切諸菩薩等深起敬心。甚奇世尊。斯
T14n0476_p0562a24║有家士辯才智慧乃能如是。誰有智者得
T14n0476_p0562a25║聞斯說而不發於阿耨多羅三藐三菩提
T14n0476_p0562a26║心。我從是來不勸有情【CL034n0145_p0065b01】求諸聲聞獨覺等
T14n0476_p0562a27║乘。唯教發心趣求無上正等菩提。故我不
T14n0476_p0562a28║任詣彼問疾。
T14n0476_p0562a29║爾時世尊告大善現。汝應往詣無垢稱所
T14n0476_p0562b01║問安其疾。時大善現白言。世尊。我不堪任
T14n0476_p0562b02║詣彼問疾。所以者何。憶念我昔於一時間。
T14n0476_p0562b03║入廣嚴城而行乞食次入其舍。時無垢稱
T14n0476_p0562b04║為我作禮。取我手缽盛滿美食。而謂我言。
T14n0476_p0562b05║尊者善現。若能於食以平等性。而入一切
T14n0476_p0562b06║法平等性。以一切法平等之性。入于一切佛
T14n0476_p0562b07║平等性。其能如是乃可取食。尊者善現。若
T14n0476_p0562b08║能不斷貪恚愚癡亦不與俱。不壞薩迦
T14n0476_p0562b09║耶見入一趣道。不滅無明并諸有愛。而起
T14n0476_p0562b10║慧明及以解脫。能以無間平等法性而入解
T14n0476_p0562b11║脫平等法性無脫無縛。不見四諦非不見
T14n0476_p0562b12║諦非得果。非異生非離異生法。非聖非
T14n0476_p0562b13║不聖。雖成就一切法而離諸法想。乃可取
T14n0476_p0562b14║食。若尊【CL034n0145_p0066a01】者善現。不見佛不聞法不事僧。
T14n0476_p0562b15║彼外道六師。滿迦葉波。末薩羯離瞿舍離子。
T14n0476_p0562b16║想吠多子。無勝髮。䅥犎迦衍那。離繫親子。
T14n0476_p0562b17║是尊者師依之出家。彼六師墮尊者亦墮。乃
T14n0476_p0562b18║可取食。若尊者善現。墮諸見趣而不至中
T14n0476_p0562b19║邊。入八無暇不得有暇。同諸雜染離於
T14n0476_p0562b20║清淨。若諸有情所得無諍尊者亦得。而不名
T14n0476_p0562b21║為清淨福田。諸有布施尊者之食墮諸惡
T14n0476_p0562b22║趣。而以尊者為與眾魔共連一手。將諸
T14n0476_p0562b23║煩惱作其伴侶。一切煩惱自性即是尊者自
T14n0476_p0562b24║性。於諸有情起怨害想。謗于諸佛毀一切
T14n0476_p0562b25║法不預僧數。畢竟無有般涅槃時。若如是
T14n0476_p0562b26║者乃可取食。時我世尊。得聞斯語猶拘重
T14n0476_p0562b27║闇迷失諸方。不識是何言。不知以何答。
T14n0476_p0562b28║便捨自缽欲出其舍。時無垢稱即謂我言。
T14n0476_p0562b29║尊者善現。取缽勿懼。於意云何。若諸如來
T14n0476_p0562c01║所作【CL034n0145_p0066b01】化者。以是事詰寧有懼不。我言不也。
T14n0476_p0562c02║無垢稱言。諸法性相皆如幻化。一切有情及
T14n0476_p0562c03║諸言說性相亦爾。諸有智者於文字中。不
T14n0476_p0562c04║應執著亦無怖畏。所以者何。一切言說皆
T14n0476_p0562c05║離性相。何以故。一切文字性相亦離。都非
T14n0476_p0562c06║文字是則解脫。解脫相者即一切法。世尊。彼
T14n0476_p0562c07║大居士說是法時。二萬天子遠塵離垢。於
T14n0476_p0562c08║諸法中。得法眼淨。五百天子得順法忍。時
T14n0476_p0562c09║我默然頓喪言辯不能加對。故我不任詣
T14n0476_p0562c10║彼問疾。
T14n0476_p0562c11║爾時世尊告滿慈子。汝應往詣無垢稱所
T14n0476_p0562c12║問安其疾。時滿慈子白言。世尊。我不堪任
T14n0476_p0562c13║詣彼問疾。所以者何。憶念我昔於一時間
T14n0476_p0562c14║在大林中。為諸新學苾芻說法。時無垢稱
T14n0476_p0562c15║來到彼所。稽首我足而作是言。唯滿慈子。
T14n0476_p0562c16║先當入定觀苾芻心然後乃應為其說法。
T14n0476_p0562c17║無以穢食置於寶器。應先了知【CL034n0145_p0067a01】是諸苾芻
T14n0476_p0562c18║有何意樂。勿以無價吠琉璃寶同諸危脆
T14n0476_p0562c19║賤水精珠。尊者滿慈。勿不觀察諸有情類
T14n0476_p0562c20║根性差別授以少分根所受法。彼自無瘡勿
T14n0476_p0562c21║傷之也。欲行大道莫示小徑。無以日光
T14n0476_p0562c22║等彼螢火。無以大海內於牛跡。無以妙
T14n0476_p0562c23║高山王內於芥子。無以大師子吼同野干
T14n0476_p0562c24║鳴。尊者滿慈子。是諸苾芻皆於往昔發趣
T14n0476_p0562c25║大乘心。祈菩提中忘是意。如何示以聲聞
T14n0476_p0562c26║乘法。我觀聲聞智慧微淺過於生盲無有
T14n0476_p0562c27║大乘。觀諸有情根性妙智。不能分別一切
T14n0476_p0562c28║有情根之利鈍。時無垢稱。便以如是勝三摩
T14n0476_p0562c29║地。令諸苾芻隨憶無量宿住差別。曾於過
T14n0476_p0563a01║去五百佛所種諸善根。積習無量殊勝功
T14n0476_p0563a02║德。迴向無上正等覺心。隨憶如是宿住事
T14n0476_p0563a03║已。求菩提心。還現在前。即便稽首彼大士
T14n0476_p0563a04║足。時無垢稱因為說法。令於無【CL034n0145_p0067b01】上正等菩
T14n0476_p0563a05║提不復退轉。時我世尊。作如是念。諸聲聞
T14n0476_p0563a06║人不知有情根性差別。不白如來不應輒
T14n0476_p0563a07║爾為他說法。所以者何。諸聲聞人不知有
T14n0476_p0563a08║情諸根勝劣。非常在定如佛世尊。故我不
T14n0476_p0563a09║任詣彼問疾。
T14n0476_p0563a10║爾時世尊告彼摩訶迦多衍那。汝應往詣無
T14n0476_p0563a11║垢稱所問安其疾。迦多衍那白言。世尊。我
T14n0476_p0563a12║不堪任詣彼問疾。所以者何。憶念我昔於
T14n0476_p0563a13║一時間。佛為苾芻略說法已便入靜住。我
T14n0476_p0563a14║即於後分別決擇契經句義。謂無常義苦義
T14n0476_p0563a15║空義無我義寂滅義。時無垢稱來到彼所。稽
T14n0476_p0563a16║首我足而作是言。唯大尊者迦多衍那。無
T14n0476_p0563a17║以生滅分別心行說實相法。所以者何。諸
T14n0476_p0563a18║法畢竟。非已生非今生非當生。非已滅
T14n0476_p0563a19║非今滅非當滅義。是無常義。洞達五蘊畢
T14n0476_p0563a20║竟性空無所由起。是苦義。諸法究竟無所有。
T14n0476_p0563a21║是空義。【CL034n0145_p0068a01】知我無我無有二。是無我義。無有
T14n0476_p0563a22║自性亦無他性。本無熾然今無息滅。無
T14n0476_p0563a23║有寂靜畢竟寂靜究竟寂靜。是寂滅義。說
T14n0476_p0563a24║是法時。彼諸苾芻諸漏永盡心得解脫。時我
T14n0476_p0563a25║世尊默然無辯。故我不任詣彼問疾。
T14n0476_p0563a26║爾時世尊告大無滅。汝應往詣無垢稱所
T14n0476_p0563a27║問安其疾。時大無滅白言。世尊。我不堪任
T14n0476_p0563a28║詣彼問疾。所以者何。憶念我昔於一時間。
T14n0476_p0563a29║在大林中一處經行。時有梵王名曰嚴淨。
T14n0476_p0563b01║與萬梵俱放大光明來詣我所。稽首作禮
T14n0476_p0563b02║而問我言。尊者無滅。所得天眼能見幾何。
T14n0476_p0563b03║時我答言。大仙當知。我能見此釋迦牟尼三
T14n0476_p0563b04║千大千佛之世界。如觀掌中阿摩洛果。時無
T14n0476_p0563b05║垢稱來到彼所。稽首我足而作是言。尊者
T14n0476_p0563b06║無滅。所得天眼為有行相為無行相。若有
T14n0476_p0563b07║行相即與外道五神通等。若無行相即是
T14n0476_p0563b08║無為【CL034n0145_p0068b01】不應有見。云何尊者所得天眼能有
T14n0476_p0563b09║見耶。時我世尊。默無能對。然彼諸梵聞其
T14n0476_p0563b10║所說得未曾有。即為作禮而問彼言。世孰
T14n0476_p0563b11║有得真天眼者。無垢稱言。有佛世尊得真
T14n0476_p0563b12║天眼。不捨寂定見諸佛國。不作二相及種
T14n0476_p0563b13║種相。時彼梵王五百眷屬。皆發無上正等覺
T14n0476_p0563b14║心。禮無垢稱欻然不現。故我不任詣彼問
T14n0476_p0563b15║疾。
T14n0476_p0563b16║爾時世尊告優波離。汝應往詣無垢稱所
T14n0476_p0563b17║問安其疾。時優波離白言。世尊。我不堪任
T14n0476_p0563b18║詣彼問疾。所以者何。憶念我昔於一時間。
T14n0476_p0563b19║有二苾芻犯所受戒。深懷媿恥不敢詣
T14n0476_p0563b20║佛。來至我所稽首我足。而謂我言。唯優波
T14n0476_p0563b21║離。今我二人違越律行。誠以為恥不敢詣
T14n0476_p0563b22║佛。願解憂悔得免斯咎。我即為其如法解
T14n0476_p0563b23║說。令除憂悔得清所犯。示現勸導讚勵慶
T14n0476_p0563b24║慰。時無垢稱來到彼所。稽首我足而作是
T14n0476_p0563b25║【CL034n0145_p0069a01】言。唯優波離。無重增此二苾芻罪。當直除
T14n0476_p0563b26║滅憂悔。所犯勿擾其心。所以者何。彼罪性
T14n0476_p0563b27║不住內不出外不在兩間。如佛所說。心
T14n0476_p0563b28║雜染故有情雜染。心清淨故有情清淨。如是
T14n0476_p0563b29║心者亦不住內亦不出外不在兩間。如其
T14n0476_p0563c01║心然罪垢亦然。如罪垢然諸法亦然不出
T14n0476_p0563c02║於如。唯優波離。汝心本淨。得解脫時。此本
T14n0476_p0563c03║淨心曾有染不。我言不也。無垢稱言。一切有
T14n0476_p0563c04║情心性本淨曾無有染亦復如是。唯優波
T14n0476_p0563c05║離。若有分別有異分別即有煩惱。若無分
T14n0476_p0563c06║別無異分別即性清淨。若有顛倒即有煩
T14n0476_p0563c07║惱。若無顛倒即性清淨。若有取我即成雜
T14n0476_p0563c08║染。若不取我即性清淨。唯優波離。一切法
T14n0476_p0563c09║性生滅不住。如幻如化如電如雲。一切法
T14n0476_p0563c10║性不相顧待。乃至一念亦不暫住。一切法性
T14n0476_p0563c11║皆虛妄見。如夢如焰如健達婆城。【CL034n0145_p0069b01】一切法性
T14n0476_p0563c12║皆分別心。所起影像如水中月如鏡中像。
T14n0476_p0563c13║如是知者名善持律。如是知者名善調伏。
T14n0476_p0563c14║時二苾芻聞說是已得未曾有。咸作是言。
T14n0476_p0563c15║奇哉居士。乃有如是殊勝慧辯。是優波離所
T14n0476_p0563c16║不能及。佛說持律最為其上而不能說。
T14n0476_p0563c17║我即告言。汝勿於彼起居士想。所以者何。
T14n0476_p0563c18║唯除如來。未有聲聞及餘菩薩而能制此
T14n0476_p0563c19║大士慧辯。其慧辯明殊勝如是。時二苾芻憂
T14n0476_p0563c20║悔即除。皆發無上正等覺心。便為作禮而發
T14n0476_p0563c21║願言。當令有情皆得如是殊勝慧辯。時我
T14n0476_p0563c22║默然不能加對。故我不任詣彼問疾。
T14n0476_p0563c23║爾時世尊告羅怙羅。汝應往詣無垢稱所
T14n0476_p0563c24║問安其疾。時羅怙羅白言。世尊。我不堪任
T14n0476_p0563c25║詣彼問疾。所以者何。憶念我昔於一時間。
T14n0476_p0563c26║有諸童子離呫毘種。來詣我所稽首作禮。
T14n0476_p0563c27║而問我言。唯羅怙羅。汝佛之【CL034n0145_p0070a01】子。捨輪王位
T14n0476_p0563c28║出家為道。其出家者為有何等功德勝利。
T14n0476_p0563c29║我即如法為說出家功德勝利。時無垢稱來
T14n0476_p0564a01║到彼所。稽首我足而作是言。唯羅怙羅。不
T14n0476_p0564a02║應如是宣說出家功德勝利。所以者何。無
T14n0476_p0564a03║有功德無有勝利。是為出家。唯羅怙羅。
T14n0476_p0564a04║有為法中可得說有功德勝利。夫出家者
T14n0476_p0564a05║為無為法。無為法中不可說有功德勝利。
T14n0476_p0564a06║唯羅怙羅。夫出家者無彼無此亦無中間
T14n0476_p0564a07║遠離諸見。無色非色是涅槃路。智者稱讚
T14n0476_p0564a08║聖所攝受。降伏眾魔超越五趣。淨修五眼。
T14n0476_p0564a09║安立五根。證獲五力。不惱於彼離諸惡
T14n0476_p0564a10║法。摧眾外道超越假名。出欲淤泥無所
T14n0476_p0564a11║繫著。無所攝受離我我所。無有諸取已
T14n0476_p0564a12║斷諸取。無有擾亂已斷擾亂。善調自心
T14n0476_p0564a13║善護他心。隨順寂止勤修勝觀。離一切惡。
T14n0476_p0564a14║修一切善。若能如是名真出家。時【CL034n0145_p0070b01】無垢稱
T14n0476_p0564a15║告諸童子。汝等今者於善說法毘奈耶中宜
T14n0476_p0564a16║共出家。所以者何。佛出世難。離無暇難。得
T14n0476_p0564a17║人身難。具足有暇第一最難。諸童子言。唯大
T14n0476_p0564a18║居士。我聞佛說父母不聽不得出家。無垢
T14n0476_p0564a19║稱言。汝等童子。但發無上正等覺心勤修
T14n0476_p0564a20║正行。是即出家。是即受具成苾芻性。時三十
T14n0476_p0564a21║二離呫童子。皆發無上正等覺心誓修正
T14n0476_p0564a22║行。時我默然不能加辯。故我不任詣彼問
T14n0476_p0564a23║疾。
T14n0476_p0564a24║爾時世尊告阿難陀。汝應往詣無垢稱所
T14n0476_p0564a25║問安其疾。時阿難陀白言。世尊。我不堪任
T14n0476_p0564a26║詣彼問疾。所以者何。憶念我昔於一時間。
T14n0476_p0564a27║世尊身現少有所疾當用牛乳。我於晨朝
T14n0476_p0564a28║整理常服執持衣缽。詣廣嚴城婆羅門家。
T14n0476_p0564a29║佇立門下從乞牛乳。時無垢稱來到彼所。
T14n0476_p0564b01║稽首我足而作是言。唯阿難陀。何為晨朝
T14n0476_p0564b02║持缽在此。我言。居士。【CL034n0145_p0071a01】為世尊身少有所疾。
T14n0476_p0564b03║當用牛乳故來至此。時無垢稱而謂我言。
T14n0476_p0564b04║止止尊者。莫作是語勿謗世尊。無以虛
T14n0476_p0564b05║事誹謗如來。所以者何。如來身者金剛合
T14n0476_p0564b06║成。一切惡法并習永斷。一切善法圓滿成就。
T14n0476_p0564b07║當有何疾。當有何惱。唯阿難陀。默還所
T14n0476_p0564b08║止。莫使異人聞此麤言。無令大威德諸天
T14n0476_p0564b09║及餘佛土諸來菩薩得聞斯語。唯阿難陀。轉
T14n0476_p0564b10║輪聖王成就少分所集善根尚得無病。豈
T14n0476_p0564b11║況如來無量善根福智圓滿。而當有疾定無
T14n0476_p0564b12║是處。唯阿難陀。可速默往。勿使我等受斯
T14n0476_p0564b13║鄙恥。若諸外道婆羅門等聞此麤言。當作
T14n0476_p0564b14║是念。何名於師。自身有病尚不能救。云
T14n0476_p0564b15║何能救諸有疾乎。可密速去勿使人聞。
T14n0476_p0564b16║又阿難陀。如來身者即是法身非雜穢身。是
T14n0476_p0564b17║出世身世法不染。是無漏身離一切漏。是
T14n0476_p0564b18║無為身離諸有為。【CL034n0145_p0071b01】出過眾數諸數永寂。如
T14n0476_p0564b19║此佛身當有何疾。時我世尊。聞是語已實
T14n0476_p0564b20║懷慚愧。得無近佛而謬聽耶。即聞空中
T14n0476_p0564b21║聲曰。汝阿難陀。如居士言。世尊真身實
T14n0476_p0564b22║無有病。但以如來出五濁世。為欲化導
T14n0476_p0564b23║貧窮苦惱惡行有情示現斯事。行矣阿難
T14n0476_p0564b24║陀。取乳勿慚。時我世尊聞彼大士辯說如
T14n0476_p0564b25║是不知所云。默無酬對。故我不任詣彼
T14n0476_p0564b26║問疾。
T14n0476_p0564b27║如是世尊。一一別告五百聲聞諸大弟子。汝
T14n0476_p0564b28║應往詣無垢稱所問安其疾。是諸聲聞各
T14n0476_p0564b29║各向佛說其本緣。讚述大士無垢稱言。皆
T14n0476_p0564c01║曰不任詣彼問疾。
T14n0476_p0564c02║　　說無垢稱經菩薩品第四
T14n0476_p0564c03║爾時世尊告慈氏菩薩摩訶薩言。汝應往
T14n0476_p0564c04║詣無垢稱所問安其疾。慈氏菩薩白言。世
T14n0476_p0564c05║尊。我不堪任詣彼問疾。所以者何。憶念我
T14n0476_p0564c06║昔於一【CL034n0145_p0072a01】時間。為睹史多天王及其眷屬。說
T14n0476_p0564c07║諸菩薩摩訶薩等不退轉地所有法要。時無
T14n0476_p0564c08║垢稱來到彼所。稽首我足而作是言。尊者
T14n0476_p0564c09║慈氏。唯佛世尊。授仁者記。一生所繫當得
T14n0476_p0564c10║無上正等菩提。為用何生得授記乎。過
T14n0476_p0564c11║去耶未來耶現在耶。若過去生過去生已滅。
T14n0476_p0564c12║若未來生未來生未至。若現在生現在生無
T14n0476_p0564c13║住。如世尊說。汝等苾芻。剎那剎那具生老
T14n0476_p0564c14║死即沒即生。若以無生得授記者。無生
T14n0476_p0564c15║即是所入正性。於此無生所入性中無有
T14n0476_p0564c16║授記。亦無證得正等菩提。云何慈氏得授
T14n0476_p0564c17║記耶。為依如生得授記耶。為依如滅得
T14n0476_p0564c18║授記耶。若依如生得授記者。如無有生。
T14n0476_p0564c19║若依如滅得授記者。如無有滅。無生無滅
T14n0476_p0564c20║真如理中無有授記。一切有情皆如也。一切
T14n0476_p0564c21║法亦如也。一切聖賢亦如也。至於慈氏亦如
T14n0476_p0564c22║也。【CL034n0145_p0072b01】若尊者慈氏得授記者。一切有情亦應
T14n0476_p0564c23║如是而得授記。所以者何。夫真如者非二
T14n0476_p0564c24║所顯。亦非種種異性所顯。若尊者慈氏當
T14n0476_p0564c25║證無上正等菩提。一切有情亦應如是當
T14n0476_p0564c26║有所證。所以者何。夫菩提者。一切有情等
T14n0476_p0564c27║所隨覺。若尊者慈氏當般涅槃。一切有情亦
T14n0476_p0564c28║應如是當有涅槃。所以者何。非一切有情
T14n0476_p0564c29║不般涅槃。佛說真如為般涅槃以佛觀見
T14n0476_p0565a01║一切有情。本性寂靜即涅槃相。故說真如為
T14n0476_p0565a02║般涅槃。是故慈氏。勿以此法誘諸天子。勿
T14n0476_p0565a03║以此法滯諸天子。夫菩提者。無有趣求亦
T14n0476_p0565a04║無退轉。尊者慈氏。當令此諸天子捨於分
T14n0476_p0565a05║別菩提之見。所以者何。夫菩提者。非身能
T14n0476_p0565a06║證非心能證。寂滅是菩提。一切有情一切法
T14n0476_p0565a07║相皆寂滅故。不增是菩提。一切所緣不增益
T14n0476_p0565a08║故。不行是菩提。一切戲論一切【CL034n0145_p0073a01】作意皆不行
T14n0476_p0565a09║故。永斷是菩提。一切見趣皆永斷故。捨離是
T14n0476_p0565a10║菩提。一切取著皆捨離故。離繫是菩提。永離
T14n0476_p0565a11║一切動亂法故。寂靜是菩提。一切分別永寂
T14n0476_p0565a12║靜故。廣大是菩提。一切弘願不測量故。不
T14n0476_p0565a13║諍是菩提。一切執著一切諍論皆遠離故。安
T14n0476_p0565a14║住是菩提。住法界故。隨至是菩提。隨真如
T14n0476_p0565a15║故。不二是菩提。差別法性皆遠離故。建立是
T14n0476_p0565a16║菩提。實際所立故。平等是菩提。一切眼色乃
T14n0476_p0565a17║至意法皆悉平等如虛空故。無為是菩提。生
T14n0476_p0565a18║住異滅畢竟離故。遍知是菩提。一切有情所
T14n0476_p0565a19║有心行皆遍知故。無間是菩提。內六處等
T14n0476_p0565a20║所不雜故。無雜是菩提。一切煩惱相續習
T14n0476_p0565a21║氣永遠離故。無處是菩提。於真如中一切
T14n0476_p0565a22║方處所遠離故。無住是菩提。於一切處不
T14n0476_p0565a23║可見故。唯名是菩提。此菩提名無作用故。
T14n0476_p0565a24║無浪【CL034n0145_p0073b01】是菩提。一切取捨永遠離故。無亂是菩
T14n0476_p0565a25║提。常自靜故。善寂是菩提。本性淨故。明顯
T14n0476_p0565a26║是菩提。自性無雜故。無取是菩提。離攀緣
T14n0476_p0565a27║故。無異是菩提。隨覺諸法平等性故。無喻
T14n0476_p0565a28║是菩提。一切比況永遠離故。微妙是菩提。
T14n0476_p0565a29║極難覺故。遍行是菩提。自性周遍如虛空
T14n0476_p0565b01║故。至頂是菩提。至一切法最上首故。無染
T14n0476_p0565b02║是菩提。一切世法不能染故。如是菩提非
T14n0476_p0565b03║身能證非心能證。世尊。彼大居士說此法
T14n0476_p0565b04║時。於天眾中二百天子得無生法忍。時我
T14n0476_p0565b05║默然不能加辯。故我不任詣彼問疾。
T14n0476_p0565b06║爾時世尊告光嚴童子。汝應往詣無垢稱
T14n0476_p0565b07║所問安其疾。光嚴童子白言。世尊。我不堪
T14n0476_p0565b08║任詣彼問疾。所以者何。憶念我昔於一時
T14n0476_p0565b09║間。出廣嚴城時無垢稱方入彼城。我為作
T14n0476_p0565b10║禮問言。居士從何所來。彼答我言。從妙
T14n0476_p0565b11║菩提來。【CL034n0145_p0074a01】我問。居士。妙菩提者為何所是。即
T14n0476_p0565b12║答我言。淳直意樂是妙菩提。由此意樂不
T14n0476_p0565b13║虛假故。發起加行是妙菩提。諸所施為能
T14n0476_p0565b14║成辦故。增上意樂是妙菩提。究竟證會殊勝
T14n0476_p0565b15║法故。大菩提心是妙菩提。於一切法無忘
T14n0476_p0565b16║失故。清淨布施是妙菩提。不悕世間異熟
T14n0476_p0565b17║果故。固守淨戒是妙菩提。諸所願求皆圓滿
T14n0476_p0565b18║故。忍辱柔和是妙菩提。於諸有情心無恚
T14n0476_p0565b19║故。勇猛精進是妙菩提。熾然勤修無懈退
T14n0476_p0565b20║故。寂止靜慮是妙菩提。其心調順有堪能
T14n0476_p0565b21║故。殊勝般若是妙菩提。現見一切法性相
T14n0476_p0565b22║故。慈是妙菩提。於諸有情心平等故。悲是
T14n0476_p0565b23║妙菩提。於諸疲苦能忍受故。喜是妙菩提。
T14n0476_p0565b24║恒常領受法苑樂故。捨是妙菩提。永斷一
T14n0476_p0565b25║切愛恚等故。神通是妙菩提具六神通故。
T14n0476_p0565b26║解脫是妙菩提。離分別動故。方便是妙菩
T14n0476_p0565b27║【CL034n0145_p0074b01】提。成熟有情故。攝事是妙菩提。攝諸有情
T14n0476_p0565b28║故。多聞是妙菩提。起真實行故。調伏是妙
T14n0476_p0565b29║菩提。如理觀察故。三十七種菩提分法是妙
T14n0476_p0565c01║菩提棄捨一切有為法故。一切諦實是妙菩
T14n0476_p0565c02║提。於諸有情不虛誑故。十二緣起是妙菩
T14n0476_p0565c03║提。無明不盡乃至老死憂苦熱惱皆不盡故。
T14n0476_p0565c04║息諸煩惱是妙菩提。如實現證真法性故。
T14n0476_p0565c05║一切有情是妙菩提。皆用無我為自性故。
T14n0476_p0565c06║一切諸法是妙菩提。隨覺一切皆性空故。
T14n0476_p0565c07║降伏魔怨是妙菩提。一切魔怨不傾動故。
T14n0476_p0565c08║不離三界是妙菩提。遠離一切發趣事故。
T14n0476_p0565c09║大師子吼是妙菩提。能善決擇無所畏故。諸
T14n0476_p0565c10║力無畏不共佛法是妙菩提。普於一切無訶
T14n0476_p0565c11║厭故。三明鑒照是妙菩提。離諸煩惱獲得
T14n0476_p0565c12║究竟無餘智故。一剎那心覺一切法究竟無
T14n0476_p0565c13║餘是妙菩提。一切智智【CL034n0145_p0075a01】圓滿證故。如是善男
T14n0476_p0565c14║子。若諸菩薩。真實發趣具足相應。波羅蜜
T14n0476_p0565c15║多具足相應。成熟有情具足相應。一切善根
T14n0476_p0565c16║具足相應。攝受正法具足相應。供養如來具
T14n0476_p0565c17║足相應。諸有所作往來進止舉足下足。一切
T14n0476_p0565c18║皆從妙菩提來。一切皆從諸佛法來。安住
T14n0476_p0565c19║一切諸佛妙法。世尊。彼大居士說是法時。
T14n0476_p0565c20║五百天子皆發無上正等覺心。時我默然不
T14n0476_p0565c21║能加辯。故我不任詣彼問疾。
T14n0476_p0565c22║爾時世尊告持世菩薩。汝應往詣無垢稱
T14n0476_p0565c23║所問安其疾。持世菩薩白言。世尊。我不堪
T14n0476_p0565c24║任詣彼問疾。所以者何。憶念我昔於一時
T14n0476_p0565c25║間在自住處。時惡魔怨從萬二千諸天女
T14n0476_p0565c26║等狀如帝釋。鼓樂絃歌來到我所。與其眷
T14n0476_p0565c27║屬稽首我足。作諸天樂供養於我。合掌恭
T14n0476_p0565c28║敬在一面立。我時意謂真是帝釋。而語之
T14n0476_p0565c29║言。善來憍尸迦。雖福【CL034n0145_p0075b01】應有不當自恣。當勤
T14n0476_p0566a01║觀察諸欲戲樂皆悉無常。於身命財當勤
T14n0476_p0566a02║修習證堅實法。即語我言。唯大正士。可受
T14n0476_p0566a03║此女以備供侍。我即答言。止憍尸迦無以
T14n0476_p0566a04║如是非法之物而要施我沙門釋子。此非
T14n0476_p0566a05║我宜所。言未訖時。無垢稱來到彼所。稽首
T14n0476_p0566a06║我足而謂我言。非帝釋也。是惡魔怨嬈汝
T14n0476_p0566a07║故耳。時無垢稱語惡魔言。汝今可以此諸
T14n0476_p0566a08║天女迴施於我。是我在家白衣所宜。非諸
T14n0476_p0566a09║沙門釋子應受。時惡魔怨即便驚怖。念無垢
T14n0476_p0566a10║稱將無惱我。欲隱形去。為無垢稱神力
T14n0476_p0566a11║所持而不能隱。盡其神力種種方便亦不
T14n0476_p0566a12║能去。即聞空中聲曰。汝惡魔怨。應以天
T14n0476_p0566a13║女施此居士。乃可得還自所天宮。是惡魔
T14n0476_p0566a14║怨以怖畏故俛仰而與。時無垢稱語諸女言。
T14n0476_p0566a15║是惡魔怨以汝施我。今諸姊等當發無上正
T14n0476_p0566a16║等覺心。即隨所【CL034n0145_p0076a01】應為說種種隨順成熟妙菩
T14n0476_p0566a17║提法。令其趣向正等菩提。復言。姊等已發
T14n0476_p0566a18║無上正等覺心。有大法苑樂可以自娛。不
T14n0476_p0566a19║應復樂五欲樂也。諸天女言。唯大居士。云
T14n0476_p0566a20║何名為大法苑樂。無垢稱言。法苑樂者。謂
T14n0476_p0566a21║於諸佛不壞淨樂。於正法中常聽聞樂。於
T14n0476_p0566a22║和合眾勤敬事樂。於其三界永出離樂。於
T14n0476_p0566a23║諸所緣無依住樂。於諸蘊中觀察無常如怨
T14n0476_p0566a24║害樂。於諸界中無倒觀察如毒蛇樂。於諸
T14n0476_p0566a25║處中無倒觀察如空聚樂。於菩提心堅守護
T14n0476_p0566a26║樂。於諸有情饒益事樂。於諸師長勤供侍
T14n0476_p0566a27║樂。於惠施中離慳貪樂。於淨戒中無慢緩
T14n0476_p0566a28║樂。於忍辱中堪調順樂。於精進中習善根
T14n0476_p0566a29║樂。於靜慮中知無亂樂。於般若中離惑明
T14n0476_p0566b01║樂。於菩提中廣大妙樂。於眾魔怨能摧伏
T14n0476_p0566b02║樂。於諸煩惱能遍知樂。於諸佛土遍修治
T14n0476_p0566b03║樂。於【CL034n0145_p0076b01】相隨好莊嚴身中極圓滿樂。於其福
T14n0476_p0566b04║智二種資糧正修習樂。於妙菩提具莊嚴樂
T14n0476_p0566b05║於甚深法無驚怖樂。於三脫門正觀察樂。
T14n0476_p0566b06║於般涅槃正攀緣樂。不於非時而觀察樂。
T14n0476_p0566b07║於同類生見其功德常親近樂。於異類生
T14n0476_p0566b08║不見過失無憎恚樂。於諸善友樂親近樂。
T14n0476_p0566b09║於諸惡友樂將護樂。於巧方便善攝受樂。
T14n0476_p0566b10║於諸法中歡喜信樂。於不放逸修習一切
T14n0476_p0566b11║菩提分法最上妙樂。如是諸姊。是為菩薩
T14n0476_p0566b12║大法苑樂。此法苑樂諸大菩薩常住其中。汝
T14n0476_p0566b13║等當樂。勿樂欲樂。時惡魔怨告天女曰。汝
T14n0476_p0566b14║等可來今欲與汝俱還天宮。諸女答言。惡
T14n0476_p0566b15║魔汝去。我等不復與汝俱還。所以者何。汝
T14n0476_p0566b16║以我等施此居士。云何更得與汝等還。我
T14n0476_p0566b17║等今者樂法苑樂。不樂欲樂汝可獨還。時
T14n0476_p0566b18║惡魔怨白無垢稱。唯大居士。可捨此女。【CL034n0145_p0077a01】一
T14n0476_p0566b19║切所有心不耽著而惠施者。是為菩薩摩訶
T14n0476_p0566b20║薩也。無垢稱言。吾以捨矣汝可將去。當令
T14n0476_p0566b21║汝等一切有情法願滿足。時諸天女禮無垢
T14n0476_p0566b22║稱。而問之言。唯大居士。我等諸女還至魔
T14n0476_p0566b23║宮云何修行。無垢稱言。諸姊當知。有妙法
T14n0476_p0566b24║門名無盡燈。汝等當學。天女復問。云何名
T14n0476_p0566b25║為無盡燈耶。答言。諸姊。譬如一燈然百千
T14n0476_p0566b26║燈。暝者皆明明終不盡亦無退減。如是諸
T14n0476_p0566b27║姊。夫一菩薩勸發建立百千俱胝那庾多
T14n0476_p0566b28║眾。趣求無上正等菩提。而此菩薩菩提之心。
T14n0476_p0566b29║終無有盡亦無退減轉更增益。如是為他
T14n0476_p0566c01║方便善巧宣說正法。於諸善法轉更增長。
T14n0476_p0566c02║終無有盡亦無退減。諸姊當知。此妙法門
T14n0476_p0566c03║名無盡燈汝等當學。雖住魔宮當勸無量
T14n0476_p0566c04║天子天女發菩提心。汝等即名知如來恩
T14n0476_p0566c05║真實酬報。亦是饒益一切有【CL034n0145_p0077b01】情。是諸天女恭
T14n0476_p0566c06║敬頂禮無垢稱足。時無垢稱。捨先制持惡魔
T14n0476_p0566c07║神力。令惡魔怨與諸眷屬忽然不現還於
T14n0476_p0566c08║本宮。世尊。是無垢稱有如是等自在神力
T14n0476_p0566c09║智慧辯才變現說法。故我不任詣彼問疾。
T14n0476_p0566c10║爾時世尊告長者子蘇達多言。汝應往詣
T14n0476_p0566c11║無垢稱所問安其疾。時蘇達多白言。世尊。
T14n0476_p0566c12║我不堪任詣彼問疾。所以者何。憶念我昔
T14n0476_p0566c13║自於父舍。七日七夜作大祠會。供養一切
T14n0476_p0566c14║沙門婆羅門及諸外道貧窮下賤孤獨乞人。
T14n0476_p0566c15║而此大祠期滿七日。時無垢稱來入會中而
T14n0476_p0566c16║謂我言。唯長者子。夫祠會者不應如汝今
T14n0476_p0566c17║此所設。汝今應設法施祠會。何用如是財
T14n0476_p0566c18║施祠為。我言。居士。何等名為法施祠會。彼
T14n0476_p0566c19║答我言。法施祠者無前無後。一時供養一切
T14n0476_p0566c20║有情。是名圓滿法施祠會。其事云何。謂以
T14n0476_p0566c21║無上菩提行【CL034n0145_p0078a01】相。引發大慈。以諸有情解脫
T14n0476_p0566c22║行相。引發大悲。以諸有情隨喜行相。引發
T14n0476_p0566c23║大喜。以攝正法攝智行相。引發大捨。以善
T14n0476_p0566c24║寂靜調伏行相。引發布施波羅蜜多。以化犯
T14n0476_p0566c25║禁有情行相。引發淨戒波羅蜜多。以一切法
T14n0476_p0566c26║無我行相。引發堪忍波羅蜜多。以善遠離身
T14n0476_p0566c27║心行相。引發精進波羅蜜多。以其最勝覺支
T14n0476_p0566c28║行相。引發靜慮波羅蜜多。以聞一切智智行
T14n0476_p0566c29║相。引發般若波羅蜜多。以化一切眾生行
T14n0476_p0567a01║相。引發修空。以治一切有為行相。引修無
T14n0476_p0567a02║相。以故作意受生行相。引修無願。以善攝
T14n0476_p0567a03║受正法行相。引發大力。以善修習攝事行相
T14n0476_p0567a04║引發命根。以如一切有情僕隸敬事行相。
T14n0476_p0567a05║引發無慢。以不堅實貿易一切堅實行相。引
T14n0476_p0567a06║發證得堅身命財。以其六種隨念行相。引發
T14n0476_p0567a07║正念。以修淨妙諸法行相。引發【CL034n0145_p0078b01】意樂。以勤
T14n0476_p0567a08║修習正行行相。引發淨命。以淨歡喜親近行
T14n0476_p0567a09║相。引發親近承事聖賢。以不憎恚非聖行相。
T14n0476_p0567a10║引調伏心。以善清淨出家行相。引發清淨增
T14n0476_p0567a11║上意樂。以常修習中道行相。引發方便善巧
T14n0476_p0567a12║多聞。以無諍法通達行相。引發常居阿練
T14n0476_p0567a13║若處。以正趣求佛智行相。引發宴坐。以正
T14n0476_p0567a14║息除一切有情煩惱行相。引發善修瑜伽師
T14n0476_p0567a15║地。以具相好成熟有情莊嚴清淨佛土行相。
T14n0476_p0567a16║引發廣大妙福資糧以知一切有情心行隨
T14n0476_p0567a17║其所應說法行相。引發廣大妙智資糧。以
T14n0476_p0567a18║於諸法無取無捨一正理門悟入行相。引發
T14n0476_p0567a19║廣大妙慧資糧。以斷一切煩惱習氣諸不善
T14n0476_p0567a20║法障礙行相。引發證得一切善法。以隨覺悟
T14n0476_p0567a21║一切智智一切善法資糧行相。引發證行一
T14n0476_p0567a22║切所修菩提分法。汝善男子。如是名為法【CL034n0145_p0079a01】施
T14n0476_p0567a23║祠會。若諸菩薩安住如是法施祠會。名大
T14n0476_p0567a24║施主。普為世間天人供養。世尊。彼大居士
T14n0476_p0567a25║說此法時。梵志眾中二百梵志。皆發無上
T14n0476_p0567a26║正等覺心。我於爾時歎未曾有得淨歡喜。
T14n0476_p0567a27║恭敬頂禮彼大士足。解寶瓔珞價直百千。慇
T14n0476_p0567a28║懃奉施彼不肯取。我言。大士。哀愍我故願
T14n0476_p0567a29║必納受。若自不須心所信處隨意施與。時無
T14n0476_p0567b01║垢稱。乃受瓔珞分作二分。一分施此大祠
T14n0476_p0567b02║會中最可厭毀貧賤乞人。一分奉彼難勝如
T14n0476_p0567b03║來。以神通力令諸大眾皆見他方陽焰世
T14n0476_p0567b04║界難勝如來。又見所施一分珠瓔。在彼佛
T14n0476_p0567b05║上成妙寶臺。四方四臺等分間飾。種種莊嚴
T14n0476_p0567b06║甚可愛樂。現如是等神變事已。復作是言。
T14n0476_p0567b07║若有施主以平等心。施此會中最下乞人。
T14n0476_p0567b08║猶如如來福田之想。無所分別其心平
T14n0476_p0567b09║等。大慈大悲普施一切不求【CL034n0145_p0079b01】果報。是名圓
T14n0476_p0567b10║滿法施祠祀。時此乞人見彼神變聞其所說。
T14n0476_p0567b11║得不退轉增上意樂。便發無上正等覺心。世
T14n0476_p0567b12║尊。彼大居士具如是等自在神變無礙辯才。
T14n0476_p0567b13║故我不任詣彼問疾。
T14n0476_p0567b14║如是世尊一一別告諸大菩薩。令往居士
T14n0476_p0567b15║無垢稱所問安其疾。是諸菩薩各各向佛
T14n0476_p0567b16║說其本緣。讚述大士無垢稱言。皆曰不任
T14n0476_p0567b17║詣彼問疾。
T14n0476_p0567b18║【○】【○】說無垢稱經卷第二【○】【○】【○】【○】【○】【CL034n0145_p0080a01】【CL034n0145_p0080b01】
