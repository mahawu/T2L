T14n0533_p0814a05║【□】
T14n0533_p0814a06║【□】
T14n0533_p0814a07║【■】　　No. 533
T14n0533_p0814a08║【CL042n0374_p0259a01】菩薩生地經
T14n0533_p0814a09║【□】
T14n0533_p0814a10║　　　　吳月氏優婆塞支謙譯
T14n0533_p0814a11║聞如是。一時佛遊於迦維羅衛國釋氏精廬。
T14n0533_p0814a12║尼拘類樹下坐。與五百比丘眾俱。是時城
T14n0533_p0814a13║中有釋種長者子。名差摩竭。行詣佛所。稽
T14n0533_p0814a14║首畢一面坐。叉手白佛言。菩薩何行。疾得
T14n0533_p0814a15║無上正真之道。普具三十二相。從一佛國到
T14n0533_p0814a16║一佛國。臨壽終時其心不亂。所生不墮八難
T14n0533_p0814a17║之處。常知去來之事。悉成諸法周滿達事。知
T14n0533_p0814a18║一切法無所罣礙。信解空行。得不起法忍。恒
T14n0533_p0814a19║以至心欲作沙門。未曾犯戒。不樂居處。佛
T14n0533_p0814a20║言。大哉差摩竭。乃問菩薩之行。忍辱為本。
T14n0533_p0814a21║以立忍力乃疾得佛。忍有四事。何等為四。
T14n0533_p0814a22║一曰若罵詈者默而不報。二曰若撾捶者受
T14n0533_p0814a23║而不挍。三曰若瞋恚者慈心向之。四曰若
T14n0533_p0814a24║輕毀者不念其惡。佛時【CL042n0374_p0259b01】頌曰。
T14n0533_p0814a25║　撾罵不以恚　　輕毀亦不恨
T14n0533_p0814a26║　菩薩忍如是　　所問悉可得
T14n0533_p0814a27║　慎言不欺慢　　未曾起亂意
T14n0533_p0814a28║　不犯不有惡　　是行得佛疾
T14n0533_p0814a29║　開士常以忍　　敦誠行大慈
T14n0533_p0814b01║　是用得成佛　　三十二相明
T14n0533_p0814b02║　從事於惡者　　常喜加捶杖
T14n0533_p0814b03║　害心施於人　　是不離惡道
T14n0533_p0814b04║　邪見自貢高　　急憋好瞋恚
T14n0533_p0814b05║　彼為自投冥　　終不近菩薩
T14n0533_p0814b06║　愚以貪強梁　　自用無禮敬
T14n0533_p0814b07║　不知孝父母　　是以有獄苦
T14n0533_p0814b08║　夫欲疾得佛　　常修戒德本
T14n0533_p0814b09║　依受善師教　　等心施於人
T14n0533_p0814b10║又有四事行疾得佛。何等為四。一曰愛樂
T14n0533_p0814b11║明經好菩薩道。盡心護法教誨於人。二曰遠
T14n0533_p0814b12║離女人不與從事。三曰常好布施沙門梵志。
T14n0533_p0814b13║四曰以不睡臥心習空行。佛時頌曰。
T14n0533_p0814b14║　【CL042n0374_p0260a01】若以樂沙門　　常勤護經道
T14n0533_p0814b15║　愛法不遠師　　如是人難得
T14n0533_p0814b16║　深學求佛意　　多聞廣開人
T14n0533_p0814b17║　好施無慳心　　是行得佛疾
T14n0533_p0814b18║　女人不可親　　敗德亂世間
T14n0533_p0814b19║　從事於欲者　　未曾近菩薩
T14n0533_p0814b20║　是以清高士　　常防遠女色
T14n0533_p0814b21║　淨修菩薩道　　大悲濟天下
T14n0533_p0814b22║於是差摩竭。即解身珠寶瓔珞用散佛上。佛
T14n0533_p0814b23║之威神。令其所散止於虛空化成寶蓋。中有
T14n0533_p0814b24║五百化人出。亦解身珠寶以散佛上。俱發
T14n0533_p0814b25║聲言。願發無上正真道意。差摩竭。見諸化人
T14n0533_p0814b26║踊躍歡喜。問佛言。此化所出從天來耶。四
T14n0533_p0814b27║方四隅地中出耶。佛報言。是化不從十方
T14n0533_p0814b28║來。亦非天亦非龍。亦非神亦非人。亦非地
T14n0533_p0814b29║水火風空。非色痛想行識。亦非意非心非
T14n0533_p0814c01║作非往非來。亦非今世亦非後世亦非生死。
T14n0533_p0814c02║是人名化字【CL042n0374_p0260b01】無從生號為空。如影現於鏡中。
T14n0533_p0814c03║無執無捨無由來無所得。無我無人無命無
T14n0533_p0814c04║識。若男子女子。見知諸法如化無識。聞此
T14n0533_p0814c05║好信而行應者。是即佛子。為已去冥興世
T14n0533_p0814c06║間明。為能降魔成極大德。是為沙門梵志。為
T14n0533_p0814c07║清淨菩薩大人。為無從生已得授決。為不
T14n0533_p0814c08║退轉無上之人。信樂此法為如是也。
T14n0533_p0814c09║佛告差摩竭。若聞此經。而心驚怪誹謗形笑。
T14n0533_p0814c10║當知是輩非沙門梵志。是為外道放逸之人。
T14n0533_p0814c11║為無反復惡師之人。為暗蔽無眼詐稱菩
T14n0533_p0814c12║薩。是為誣罔觝突之人也。於是弊魔來問佛
T14n0533_p0814c13║言。信此法者能有幾人。佛報魔言。有四百
T14n0533_p0814c14║億欲天及人。皆得無所從生法樂於中立。是
T14n0533_p0814c15║時差摩竭得不起法忍。五百比丘及五百清
T14n0533_p0814c16║信士二十五清信女。皆得立不退轉地。壽
T14n0533_p0814c17║終悉當生於西方無量壽佛清淨國。常【CL042n0374_p0261a01】護持
T14n0533_p0814c18║無數佛法。教化成就一切人民。使不退轉。如
T14n0533_p0814c19║是無極恒沙邊劫。當於此土以次作佛。魔聞
T14n0533_p0814c20║佛言。稍稍卻行。而謂佛言。後可不須復說
T14n0533_p0814c21║此法也。賢者阿難白佛言。當何名此經。以
T14n0533_p0814c22║何奉持之。佛語阿難。是經名為菩薩生地經
T14n0533_p0814c23║差摩竭所問。當奉持之。百劫行五度無極。而
T14n0533_p0814c24║無大智無菩薩者。不如諷誦此經義以分布
T14n0533_p0814c25║為人說。佛時頌曰。
T14n0533_p0814c26║　若信學生地經　　其功德無有量
T14n0533_p0814c27║　斯已度三惡道　　後受者福皆然
T14n0533_p0814c28║佛說此已。差摩竭及四輩弟子諸天龍神。皆
T14n0533_p0814c29║歡喜受持。
T14n0533_p0815a01║【○】【○】菩薩生地經【CL042n0374_p0261b01】
