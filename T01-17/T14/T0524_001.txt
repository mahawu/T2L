T14n0524_p0797b01║【□】
T14n0524_p0797b02║【■】　　No. 524
T14n0524_p0797b03║【CL063n1001_p0393a01】【CL063n1001_p0393b01】【CL063n1001_p0394a01】【CL063n1001_p0394b01】【○】【○】【○】【○】【○】【○】【○】【○】【○】【○】佛為優填王說王法政論經
T14n0524_p0797b04║【□】
T14n0524_p0797b05║　　　　開府儀同三司特進試鴻臚
T14n0524_p0797b06║　　　　卿肅國公食邑三千戶賜紫贈
T14n0524_p0797b07║　　　　司空謚大鑑正號大廣智大興
T14n0524_p0797b08║　　　　善寺三藏沙門不空奉　詔譯
T14n0524_p0797b09║爾時優填王。獨處空閑靜室而坐。生如是心。
T14n0524_p0797b10║我當云何知諸帝王真實過失及真實功德。
T14n0524_p0797b11║我若知者當捨其失當修其德。誰有沙門淨
T14n0524_p0797b12║行【CL063n1001_p0395a01】者。能了為我廣開示。良久思已便作是
T14n0524_p0797b13║念。唯我世尊三界大師具一切智。定知諸王
T14n0524_p0797b14║所有真實過失及真實功德。我今當往佛世
T14n0524_p0797b15║尊所請問斯義。故我今者來至佛所。唯願
T14n0524_p0797b16║如來為我開示。世尊云何諸王真實過失。云
T14n0524_p0797b17║何諸王真實功德。作是請已。
T14n0524_p0797b18║爾時世尊告優填王曰。大王今者應當了知
T14n0524_p0797b19║王之過失。王之功德。王衰損門。王可愛法。
T14n0524_p0797b20║及能發起王可愛之法。云何王之過失。大
T14n0524_p0797b21║王當知王過失者略有十種。王若成就如是
T14n0524_p0797b22║過失。雖有大府庫有大臣佐有大軍眾而不
T14n0524_p0797b23║可歸仰。何等為十。一種姓不高。二不得自
T14n0524_p0797b24║在。三立性暴惡。四猛利憤發。五恩惠賒薄。
T14n0524_p0797b25║六受邪佞言。七所作不順古先王制。八不顧
T14n0524_p0797b26║善法。九不鑑是非勝之與劣。十一向縱蕩
T14n0524_p0797b27║專行放逸。云何名王種姓不高。謂【CL063n1001_p0395b01】有庶臣
T14n0524_p0797b28║下類而生。非宿尊貴纂紹王位。是名種姓
T14n0524_p0797b29║不高。
T14n0524_p0797c01║云何名王不得自在。謂有帝王。被諸大臣
T14n0524_p0797c02║輔相官僚所制。不隨所欲所作常有諫約。於
T14n0524_p0797c03║妙五欲亦不如意歡娛遊戲。如是名王不得
T14n0524_p0797c04║自在。
T14n0524_p0797c05║云何名王立性暴惡。謂有帝王。見諸臣類
T14n0524_p0797c06║或餘人等犯小愆過。即便對面發麤惡言。咆
T14n0524_p0797c07║勃忿恚顰蹙貶黜。設不對面背彼向餘。而
T14n0524_p0797c08║作於前黜罵等事。或不長時瞋恚。或於長時
T14n0524_p0797c09║不捨。如是對面暴惡背面暴惡。是名帝王立
T14n0524_p0797c10║性暴惡。
T14n0524_p0797c11║云何名王猛利憤發。謂有國王。見諸群臣有
T14n0524_p0797c12║小愆過有少違越。便削封祿奪去妻妾。即以
T14n0524_p0797c13║重法而刑罰之。如是名王猛利憤發。
T14n0524_p0797c14║云何名王恩惠賒薄。謂有國王。諸群臣等
T14n0524_p0797c15║親近侍衛。雖極清白善稱其心。而以微劣軟
T14n0524_p0797c16║言慰喻。其頒賜爵祿酬賞勳庸。不能圓【CL063n1001_p0396a01】滿不
T14n0524_p0797c17║順常式。或損耗已或稽留已然後方與。如是
T14n0524_p0797c18║名為王恩惠賒薄。
T14n0524_p0797c19║云何名王受邪佞言。若有帝王。見諸群臣實
T14n0524_p0797c20║非忠政不閑憲式。潛謀輔佐佞心偏黨。不
T14n0524_p0797c21║修善政姤嫉良賢。信用如是等人所進言議。
T14n0524_p0797c22║由此因緣王務財寶名稱善政並皆衰損。如
T14n0524_p0797c23║是名王受邪佞言。
T14n0524_p0797c24║云何名王不順先王所制。謂有國王不能究
T14n0524_p0797c25║察。不審簡擇諸群臣等。於種種務國法事
T14n0524_p0797c26║中。不堪委任而委任之。堪委任者不委任之。
T14n0524_p0797c27║應賞賚者而刑罰之。應刑罰者而賞賚之。又
T14n0524_p0797c28║此群臣處大朝會。餘論未終發言間絕。不敬
T14n0524_p0797c29║不憚而興諫諍。不能依法而善奉行。不正
T14n0524_p0798a01║能住先王教命。如是即名不順先王所制之
T14n0524_p0798a02║法。
T14n0524_p0798a03║云何名王不顧善法。謂有國王不信因果。不
T14n0524_p0798a04║悟當來善不善業人天果報。隨情造作身語
T14n0524_p0798a05║意業三種【CL063n1001_p0396b01】惡行。不能以時惠施修福持齋學
T14n0524_p0798a06║戒。受陀羅尼業灌頂法門。於四無量心不興
T14n0524_p0798a07║廣濟。如是名王不顧善法。
T14n0524_p0798a08║云何名王不鑒是非勝之與劣。謂有國王。於
T14n0524_p0798a09║諸大臣輔相官僚。用心顛倒不善了知。忠信
T14n0524_p0798a10║技藝智慧差別以不知故非忠信。所生忠信
T14n0524_p0798a11║想。非技藝所有技藝想。於惡慧所生善慧
T14n0524_p0798a12║想。於善慧所生惡慧想。又諸臣等年耆衰邁。
T14n0524_p0798a13║曾於久時親近侍衛。知其無勢遂不敬愛。不
T14n0524_p0798a14║賜爵祿不酬其賞。被他陵蔑捨而不問。如是
T14n0524_p0798a15║名王不鑒是非勝之與劣。
T14n0524_p0798a16║云何名王一向縱蕩專行放逸。謂有帝王。於
T14n0524_p0798a17║妙五欲一向沈沒耽著嬉戲。不能時時誡慎
T14n0524_p0798a18║方便作所應作慰勞群臣如是名為一向縱
T14n0524_p0798a19║蕩專行放逸。若有國王成就如是十種過失。
T14n0524_p0798a20║雖有大府庫有大輔佐有大軍眾。不久國界
T14n0524_p0798a21║自然災亂而不可歸仰。大王當知此十【CL063n1001_p0397a01】過失。
T14n0524_p0798a22║初一是王種姓過失。餘九是王自性過失。
T14n0524_p0798a23║云何名王之功德。大王王功德者略有十種。
T14n0524_p0798a24║一種姓尊高。二得大自在。三性不暴惡。
T14n0524_p0798a25║四憤發輕微。五恩惠猛利。六受正直言。七
T14n0524_p0798a26║所作諦思善順先教。八顧戀善法。九善知差
T14n0524_p0798a27║別。十不自縱蕩不行放逸。
T14n0524_p0798a28║云何名王種姓尊高。謂有國王宿植善根。以
T14n0524_p0798a29║大願力故生王族。紹繼國位恩養萬姓淨信
T14n0524_p0798b01║三寶。如是名王種姓尊高。
T14n0524_p0798b02║云何名王得大自在。謂有帝王自隨所欲。於
T14n0524_p0798b03║妙五欲歡娛遊戲。所應賞賜隨意而作。於百
T14n0524_p0798b04║僚等所出教命宣布無滯。如是名王得大自在
T14n0524_p0798b05║云何名王性不暴惡。謂有國王見諸群臣。雖
T14n0524_p0798b06║違少小愆犯等事。而能容忍不即貶黜不發
T14n0524_p0798b07║麤言。亦不對面憤發亦不內意祕匿。如是名
T14n0524_p0798b08║王性不暴惡。
T14n0524_p0798b09║云何名王憤發輕微。【CL063n1001_p0397b01】謂有國王。諸群臣等雖
T14n0524_p0798b10║有大愆有大違越。而不一切削其封祿奪其
T14n0524_p0798b11║妻妾。不以重法而刑罰之。隨過輕重而行矜
T14n0524_p0798b12║降。如是名王憤發輕微。
T14n0524_p0798b13║云何名王恩惠猛利。謂有國王。有諸群臣
T14n0524_p0798b14║親近侍衛。其心清白其心調順。王即時時以
T14n0524_p0798b15║正圓滿。軟言慰喻頒錫勳庸。而不令彼損
T14n0524_p0798b16║耗稽留劬勞怨恨。易可親近不難承事。如是
T14n0524_p0798b17║名王恩惠猛利。
T14n0524_p0798b18║云何名王受正直言。謂有國王。諸群臣等實
T14n0524_p0798b19║有忠正無濁無偏。善閑憲式情無違叛。其王
T14n0524_p0798b20║信用如是等人所進言議。由此因緣國務
T14n0524_p0798b21║財寶悉皆成就。名稱遠布黎庶咸歡。如是名
T14n0524_p0798b22║王受正直言。
T14n0524_p0798b23║云何名王所作諦思順先王教。謂有國王性
T14n0524_p0798b24║能究察審能簡擇諸群臣等。於種種務公法
T14n0524_p0798b25║事中。不堪委任者而不任之。堪委任者而委
T14n0524_p0798b26║任之。應賞賚者而正賞賚。應刑罰者而正【CL063n1001_p0398a01】刑
T14n0524_p0798b27║罰。凡有所為審思審擇。然後方作亦不卒暴。
T14n0524_p0798b28║其王群臣等雖處朝會。終不發言間絕餘論。
T14n0524_p0798b29║要待言終而興諫諍。如其王教而善奉行。如
T14n0524_p0798c01║是即名順先王教。
T14n0524_p0798c02║云何名王顧戀善法。謂有帝王。信有因果善
T14n0524_p0798c03║不善業人天果報。具足慚恥。而不恣情作身
T14n0524_p0798c04║語意三種惡行。時時惠施修福持齋。建立漫
T14n0524_p0798c05║茶羅受灌頂法。而設護摩供養聖眾。四無量
T14n0524_p0798c06║心常懷廣濟。如是名王顧戀善法。
T14n0524_p0798c07║云何名王能鑒是非勝之與劣。謂有國王。於
T14n0524_p0798c08║諸大臣輔相百僚心無顛倒。能善了知忠信
T14n0524_p0798c09║技藝智慧差別。若有若無並如實知。於其無
T14n0524_p0798c10║者輕而遠之。於其有者敬而愛之。又諸臣
T14n0524_p0798c11║等年耆衰邁。曾於久時親近侍衛。雖知無勢
T14n0524_p0798c12║無力然念昔恩。轉懷敬愛而不輕賤。爵祿勳
T14n0524_p0798c13║庸分賞無替。如是名王能鑒是非勝【CL063n1001_p0398b01】之與劣。
T14n0524_p0798c14║云何名王不自縱蕩不行放逸。謂有國王。於
T14n0524_p0798c15║妙五欲而不沈沒。傲慢嬉戲而不耽著。能於
T14n0524_p0798c16║時時誡慎方便。作所應作慰勞群臣。如是名
T14n0524_p0798c17║王不自縱蕩不行放逸。若王成就如是功德。
T14n0524_p0798c18║雖無府庫無大輔佐無大軍眾。不久國界自然
T14n0524_p0798c19║豐饒而可歸仰。大王當知如是十種王之功
T14n0524_p0798c20║德。初一名為種姓功德。餘九名為自性功德
T14n0524_p0798c21║云何名為王衰損門。大王當知王衰損門略
T14n0524_p0798c22║有五種。一不善觀察而攝群臣。二雖善觀察
T14n0524_p0798c23║而無恩惠。縱有恩惠不得及時。三專行放逸
T14n0524_p0798c24║不思國務。四專行放逸不守府庫。五專行放
T14n0524_p0798c25║逸不修善法。如是五種皆悉名為王衰損門。
T14n0524_p0798c26║云何名王不善觀察而攝群臣。謂有國王於
T14n0524_p0798c27║群臣等。不能究察不審簡擇。忠信技藝智
T14n0524_p0798c28║慧差別。攝為親侍加以寵愛。厚賜爵祿重委
T14n0524_p0798c29║【CL063n1001_p0399a01】寄處。而相委任數以軟言而相慰喻。然此群
T14n0524_p0799a01║臣所付財寶多有損費。若遇冤敵惡友軍陣
T14n0524_p0799a02║而先退敗。以懼破散便生奔背無戀於主。如
T14n0524_p0799a03║是名王不善觀察而攝群臣。云何名王雖善
T14n0524_p0799a04║觀察而無恩惠縱有非時。謂有國王。性能究
T14n0524_p0799a05║察審能簡擇。知是忠信技藝智慧。攝為親侍
T14n0524_p0799a06║而不寵愛。不量其才不賜爵祿。於形要處
T14n0524_p0799a07║而不委任。忽於一時王遇冤敵惡友軍陣大
T14n0524_p0799a08║怖畏事。臨急難時於諸臣等。方行寵爵而以
T14n0524_p0799a09║軟言慰喻。時群臣等共相謂曰。王於今者危
T14n0524_p0799a10║迫因緣。方於我等暫行恩惠非長久心。知此
T14n0524_p0799a11║事已。雖有忠信技藝智慧悉隱不現。如是名
T14n0524_p0799a12║王雖善觀察。而攝群臣無恩惠行縱有非時。
T14n0524_p0799a13║云何名王專行放逸不思國務。謂有國王。於
T14n0524_p0799a14║應和好所作所成國務等事。而不時時獨處
T14n0524_p0799a15║空【CL063n1001_p0399b01】閑。或與智士共正思惟和好方便乖絕等
T14n0524_p0799a16║事。及應賞賚乃至軍陣所作所成要務等事
T14n0524_p0799a17║不勤在意。如是名王專行放逸不思國務云
T14n0524_p0799a18║何名王專行放逸不守府庫。謂有國王寡營
T14n0524_p0799a19║事業不觀諸務。不禁王門宮庭庫藏。國家密
T14n0524_p0799a20║要說向婦人。乃於捕獵博戲事中。費損財寶
T14n0524_p0799a21║而不慎護。如是名王專行放逸不守府庫。
T14n0524_p0799a22║云何名王專行放逸不修善法。謂有國王。於
T14n0524_p0799a23║世所知柔和淳質。聰慧辯才得理解脫。所有
T14n0524_p0799a24║沙門婆羅門。不能數近禮敬諮詢。云何是善
T14n0524_p0799a25║云何不善。云何有罪云何無罪。云何有福吉
T14n0524_p0799a26║祥法門遠離諸惡。設得聞已不依修行。如是
T14n0524_p0799a27║名王專行放逸不修善法。若有國王成就如
T14n0524_p0799a28║是五衰損門。當知此王退失現世果報。乃至
T14n0524_p0799a29║來生失人天福。謂前四門退現受福利。最
T14n0524_p0799b01║後一門退【CL063n1001_p0400a01】來生果報。
T14n0524_p0799b02║云何名為王可愛法。大王當知略有五種。謂
T14n0524_p0799b03║王可愛可樂可欣可意之法。何等為五。一者
T14n0524_p0799b04║人所敬愛。二自在增上。三能摧冤敵。四善
T14n0524_p0799b05║攝養身。五能修善事。如是五種是王可愛
T14n0524_p0799b06║可樂可欣可意之法。云何善能發起王可愛
T14n0524_p0799b07║法。大王當知略有五種善能發起王可愛法。
T14n0524_p0799b08║可等為五。一恩養世間。二英勇具足。三善
T14n0524_p0799b09║權方便。四正受境界。五勤修善法。
T14n0524_p0799b10║云何名王恩養蒼生。謂有國王。性本知足能
T14n0524_p0799b11║為謹慎。成就無貪白淨之法。所有庫藏隨力
T14n0524_p0799b12║給施貧窮孤露。柔和忍辱多以軟言曉喻國
T14n0524_p0799b13║界。諸有群臣有故違犯不可免者量罪矜恕。
T14n0524_p0799b14║以實以時如理治罰。如是名王以正化法恩
T14n0524_p0799b15║養蒼生。故感世間之所敬愛。云何名王英勇
T14n0524_p0799b16║具足。謂有國王。神策不墜武略圓滿。未降
T14n0524_p0799b17║伏者而降伏之。已降伏者【CL063n1001_p0400b01】而攝護之。如是名
T14n0524_p0799b18║王英勇具足。
T14n0524_p0799b19║云何名王善權方便。謂有國王。一切好事分
T14n0524_p0799b20║明了知。方便能和攝受強黨。故得摧伏一切
T14n0524_p0799b21║冤敵。
T14n0524_p0799b22║云何名王正受境界。謂有國王。善能籌量
T14n0524_p0799b23║府庫增減。不奢不吝平等受用。隨其時候
T14n0524_p0799b24║所宜給與。所有臣佐親族王等及伎樂人。又
T14n0524_p0799b25║有疾時。應食所宜避所不宜。醫候食性方以
T14n0524_p0799b26║食之。若食未消或食而痢皆不應食。應共
T14n0524_p0799b27║食者不應獨貪。所有精味分布令歡。如是名
T14n0524_p0799b28║王正受境界。遂能善巧攝養自身。
T14n0524_p0799b29║云何名王勤修善法。謂有國王。具足淨信戒
T14n0524_p0799c01║聞捨慧。於淨信處了信他世。及信當來善不
T14n0524_p0799c02║善業人天果報。如是名為具足淨信。受持淨
T14n0524_p0799c03║戒於年三長每月六齋。遠離殺生及偷盜邪
T14n0524_p0799c04║行妄言飲酒諸放逸處。如是名王具足淨戒。
T14n0524_p0799c05║於淨聞處於現世業及當來【CL063n1001_p0401a01】果。修德進業。樂
T14n0524_p0799c06║聽般若眾妙法門。專意勤心究竟通達。如是
T14n0524_p0799c07║名王具足淨聞。於淨捨心遠離慳貪舒手惠
T14n0524_p0799c08║施。常應修福圓滿平等。如是名王具足淨捨。
T14n0524_p0799c09║謂於具足淨慧之處。如實了知有罪無罪。修
T14n0524_p0799c10║與不修勝劣方便。親近多聞戒行沙門。遠離
T14n0524_p0799c11║諸惡邪教之者。善知三種果報圓滿士用圓滿
T14n0524_p0799c12║功德圓滿。所謂國王繼習帝業。所生宗族聰
T14n0524_p0799c13║利明慧。府庫財寶應用不虧。如是名為果報
T14n0524_p0799c14║圓滿。若諸國王善權方便恒常成就。英勇進
T14n0524_p0799c15║退善達藝能。是即名為士用圓滿。若諸國王
T14n0524_p0799c16║任持正法。與諸內宮王子大臣。共修惠施
T14n0524_p0799c17║行好善事持齋受戒慈三摩地門上妙梵行。
T14n0524_p0799c18║頻作護摩息災增益。建曼荼羅具受灌頂。是
T14n0524_p0799c19║為功德圓滿。若能如是行者是名淨慧具足。
T14n0524_p0799c20║復次大王當知。我已略說王之【CL063n1001_p0401b01】過失王之功
T14n0524_p0799c21║德王衰損門王可愛法。及能發起王可愛之
T14n0524_p0799c22║法。是故大王每日晨朝。若讀若誦此祕密王
T14n0524_p0799c23║教。依之修行即名聖王即名法王。諸佛菩薩
T14n0524_p0799c24║天龍八部。日夜加持恒常護念。能感世間風
T14n0524_p0799c25║雨順時兵甲休息。諸國朝貢福祚無邊。國土
T14n0524_p0799c26║安寧壽命長遠。是故當獲一切利益現世安
T14n0524_p0799c27║樂。爾時優填王聞佛所說。踊躍歡喜信受奉
T14n0524_p0799c28║行。
T14n0524_p0799c29║【○】佛為優填王說王法政論經【○】【○】【○】【○】【○】
