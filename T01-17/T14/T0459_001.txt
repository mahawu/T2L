T14n0459_p0441c01║【□】
T14n0459_p0441c02║【■】　　No. 459
T14n0459_p0441c03║【CL067n1086_p0587a01】【CL067n1086_p0587b01】【CL067n1086_p0588a01】【CL067n1086_p0588b01】佛說文殊悔過經
T14n0459_p0441c04║【□】
T14n0459_p0441c05║　　　　西晉月支國三藏竺法護譯
T14n0459_p0441c06║聞如是。一時佛在羅閱祇耆闍崛山中。與大
T14n0459_p0441c07║比丘眾俱。比丘千二百五十。菩薩無央數。
T14n0459_p0441c08║一切大聖。神通已達逮得總持。攬十方慧立
T14n0459_p0441c09║三脫門。曉了三世無所罣礙。頒宣三寶救
T14n0459_p0441c10║濟三界。開演三乘使曉本無無上正真。
T14n0459_p0441c11║爾時文殊師利菩薩遊羅閱祇耆闍崛山。與
T14n0459_p0441c12║諸菩薩不可稱計諸大弟子天龍鬼神乾沓
T14n0459_p0441c13║和阿須倫迦留羅真陀羅摩睺勒等眷屬圍
T14n0459_p0441c14║遶。而為眾生廣說經法開演分別。志三乘
T14n0459_p0441c15║學其來聽者。本學聲聞尋問文殊四聖諦事。
T14n0459_p0441c16║學緣覺者則已自問十二緣起深奧之事。學
T14n0459_p0441c17║大乘者則從已行。諮問咸受六度無極四等
T14n0459_p0441c18║四恩善權方便無極大道。或問神通四無放
T14n0459_p0441c19║逸四等心行【CL067n1086_p0589a01】諸分別辯菩薩之道。三十七品
T14n0459_p0441c20║不退轉地超入寂滅。或問土界悔過之處。十
T14n0459_p0441c21║地十忍十分別事十瑞十持十印十三昧定。
T14n0459_p0441c22║或有問於不壞諸法。入于一義無從生忍。文
T14n0459_p0441c23║殊師利各隨所問而發遣之。可悅其心令無
T14n0459_p0441c24║餘疑。爾時會中有諸新學發意菩薩而來聽
T14n0459_p0441c25║受。不能將護罪福之緣。陰蓋所覆而為虛妄
T14n0459_p0441c26║狐疑所蔽。習在顛倒無勇猛志。依倚形色垉
T14n0459_p0441c27║怯弱心。不能諮啟文殊師利。淨除因緣一切
T14n0459_p0441c28║罪苦。修學大乘至無上道。時彼會中有一
T14n0459_p0441c29║菩薩。名曰如來齊光照燿。見諸新學菩薩心
T14n0459_p0442a01║念志懷猶豫不能自決。則前白問文殊師利。
T14n0459_p0442a02║無罪之事悔過之義。無失勸助諮請無過不
T14n0459_p0442a03║違誘進。文殊師利即答如來齊光照燿菩薩。
T14n0459_p0442a04║是族姓子。菩薩大士欲除罪業奉行平等。入
T14n0459_p0442a05║於過去當來現【CL067n1086_p0589b01】在佛法。五體投地尋復起立。
T14n0459_p0442a06║右膝著地口自說言。一切眾生從於左路著
T14n0459_p0442a07║於左道。其在邪見悉當立之於賢聖法。欲
T14n0459_p0442a08║化一切眾生之類。皆至無上正真平等之道。
T14n0459_p0442a09║以是之故。右膝著地當宣此言。猶若如來至
T14n0459_p0442a10║真等正覺。詣於道場坐尊樹時。蠲除一切眾
T14n0459_p0442a11║惡之法諸善普備。吾亦如之。觀首遍體以手
T14n0459_p0442a12║摩之。重以右手而指于地。吾當降魔并及官
T14n0459_p0442a13║屬。若得佛道令一切人眾生之類消伏魔事
T14n0459_p0442a14║及外怨敵。坐佛樹下指地要誓。成佛聖慧。如
T14n0459_p0442a15║本世尊右手指地降十八億諸魔官屬。以是
T14n0459_p0442a16║之故。所以右掌而案著地。以當左手案著
T14n0459_p0442a17║於地。又跪左膝口說此言。假使有人住愚癡
T14n0459_p0442a18║法。所受顛倒而不順義。𢤱悷難化不成好器。
T14n0459_p0442a19║慳貪垢穢而處危害訾毀同學。今者識道改
T14n0459_p0442a20║往修來。而皆諦受於【CL067n1086_p0590a01】四恩行。是以左手及
T14n0459_p0442a21║與左膝著於地矣。假使頭腦著於地時口
T14n0459_p0442a22║演此言。使一切人棄除貢高自大之心。孝順
T14n0459_p0442a23║父母奉敬尊長。若干種養。當以逮得無能見
T14n0459_p0442a24║頂。佛之髻相越度一切世間諸法。身過三界
T14n0459_p0442a25║慧踰虛空。今吾自歸。以是五體投地禮德。
T14n0459_p0442a26║使諸眾生至成大道。世俗之人生長五蓋。
T14n0459_p0442a27║以此功德自然棄除五蓋之蔽。具足五根究
T14n0459_p0442a28║竟五力。絕滅五欲逮得五通。遠離五陰成
T14n0459_p0442a29║就五眼。其在五趣眾生之類。獲致殊特。五
T14n0459_p0442b01║法之行禁戒差特。三昧智慧修於解脫度知
T14n0459_p0442b02║見事。以是五體投地之德陰蓋以消。住根力
T14n0459_p0442b03║者常念如來未曾捨懷。復說此言。諸佛世
T14n0459_p0442b04║尊唯垂恩慈而見愍念。於是一切十方世界
T14n0459_p0442b05║所有菩薩。上至諸佛慧無罣礙。其行不二。
T14n0459_p0442b06║於是平等將護法相以法身體。清淨之言無
T14n0459_p0442b07║【CL067n1086_p0590b01】有解說。鮮潔之心而無有心。一切諸法慧
T14n0459_p0442b08║無陰蔽無來無去。於一切智悉愍普見。等入
T14n0459_p0442b09║如來證明要義。過去當來今現在法。識知罪
T14n0459_p0442b10║福因緣之報。諸佛世尊乃為聖眼。其慧成就
T14n0459_p0442b11║悉能證明。為人重任備精進已。吾從本際至
T14n0459_p0442b12║於生死。於真諦際而自迷惑。不能敏達無所
T14n0459_p0442b13║識知。處在非法興於法想。違犯政律以為
T14n0459_p0442b14║律想。非是眾祐為眾祐想。興發不善以為善
T14n0459_p0442b15║想。心隨顛倒不了無常。苦空非身自貪見身。
T14n0459_p0442b16║諸惡罪業所為非法。不順典約佛所禁限。自
T14n0459_p0442b17║犯此罪若教他人。方當所作罪蓋塵勞。不聽
T14n0459_p0442b18║聞法。憎惡菩薩聖眾之業。不奉道教見諸魔
T14n0459_p0442b19║事。遠波羅蜜諸度無極。若人布施抑令不
T14n0459_p0442b20║為。壞人德本使不成就。吾今皆從十方諸佛
T14n0459_p0442b21║世尊光燿。悔過自首不敢覆蔽。令除其殃改
T14n0459_p0442b22║往修來。【CL067n1086_p0591a01】從今已後不敢復犯。勿復令我有眾
T14n0459_p0442b23║罪蓋墮於地獄餓鬼畜生鬼神貧窮。若在人
T14n0459_p0442b24║中莫令乏匱。設在天上勿為貧天。博達眾
T14n0459_p0442b25║經莫貧於道。財業豐饒莫使厄匱。用七法財
T14n0459_p0442b26║以給少智。眼耳鼻口身意陰蓋。斯侵親屬心
T14n0459_p0442b27║壞因緣。若生邊地。家室鬥諍而相別離。臭
T14n0459_p0442b28║惡瑕穢而不可忍。莫與如此眷屬共會。常使
T14n0459_p0442b29║應行正士俱會而與相見。今從十方諸佛悔
T14n0459_p0442c01║過。改往修來不敢藏匿。
T14n0459_p0442c02║文殊師利言。當復自責。我前世時行不清淨。
T14n0459_p0442c03║毀身口意。婬怒愚癡興心為害。放訑諛諂
T14n0459_p0442c04║多求無厭積累惡業。誹謗輕調毀佛法眾。不
T14n0459_p0442c05║孝父母蔑於尊長。眾祐凡人曀其功勳。不能
T14n0459_p0442c06║自覺輕智慢聖。自歎其身求他長短。既身自
T14n0459_p0442c07║犯又勸他人。其順行者教令越法。不知佛時。
T14n0459_p0442c08║不知法時。不知僧時。不知善惡時。深【CL067n1086_p0591b01】沒貪
T14n0459_p0442c09║婬瞋恚所沮。愚癡所蔽不能精進。嫉妒不實
T14n0459_p0442c10║兇暴難化。多所志慕計任吾我。處人壽命
T14n0459_p0442c11║興五趣念。乞求合集懷諛諂想。積累無限
T14n0459_p0442c12║非法之行。自計有身念是我所。無常為常想。
T14n0459_p0442c13║苦為樂想。無身為身想。不淨為淨想。墮四
T14n0459_p0442c14║顛倒種於惡業。醉於形色迷於財業惑於傲
T14n0459_p0442c15║貴荒於國位亂於眷屬。所作過罪。見睹諸
T14n0459_p0442c16║佛聞所說法不肯諮受。不供聖眾離於德本。
T14n0459_p0442c17║捨度無極而忘道心。違失三寶。若復棄捐無
T14n0459_p0442c18║盡正業無量功德及不可盡聖慧辯才。所欲
T14n0459_p0442c19║自恣。從惡知識遠於善友。從十方佛自首
T14n0459_p0442c20║悔過。改往修來不敢藏匿。文殊師利復曰。
T14n0459_p0442c21║當自悔言。我前世時志於下劣。所遊土地
T14n0459_p0442c22║而興誓願。毀訾大乘遏斷正教。勸從邪徑
T14n0459_p0442c23║誹謗正法。佛所頒宣深妙之典。若干種教抑
T14n0459_p0442c24║制法輪使不通【CL067n1086_p0592a01】流。若身自犯設教他人。勸
T14n0459_p0442c25║助非法。破壞塔寺敗亂聖眾。散縣聚落毀
T14n0459_p0442c26║大國土。若危城邑謀圖帝主。害於種姓內外
T14n0459_p0442c27║親屬。若復傷殘他人身體。令生瘡瘢危其
T14n0459_p0442c28║命根。閉於牢獄若教人殺。其心迷荒常懷
T14n0459_p0442c29║狐疑。教人猶豫說他罪殃。使不順戒處於邪
T14n0459_p0443a01║見。從異道教反其正行。自懷怨心亂他人意
T14n0459_p0443a02║令必瞋恚。所作過罪。若身自犯及教他人。皆
T14n0459_p0443a03║從十方自首悔過。佛世光明唯蒙見濟。改
T14n0459_p0443a04║往修來不敢藏匿。文殊師利曰。當復悔過言。
T14n0459_p0443a05║我身前計有吾我言是我所。所見顛倒住於
T14n0459_p0443a06║貪婬。心者無本而想有心。不能明了心如
T14n0459_p0443a07║幻化也。其本自然不能分別諸佛之法。發於
T14n0459_p0443a08║無上正真道意。而欲睹見道之處所。一切諸
T14n0459_p0443a09║法悉無所有。而反言有。其身口心所作善惡。
T14n0459_p0443a10║皆從十方諸世光曜自首悔過。改【CL067n1086_p0592b01】往修來不
T14n0459_p0443a11║敢藏匿。吾往本時所行布施持戒忍辱精進
T14n0459_p0443a12║一心智慧。不解三昧住顛倒見。若布施者
T14n0459_p0443a13║妄想求報。心念所取護於禁戒。想我他人
T14n0459_p0443a14║修於忍辱。心倚著身奉持精進。住于眾想
T14n0459_p0443a15║興發禪定。念應不應而想有人。樂于放逸
T14n0459_p0443a16║貪求智慧。志慕歸道謂有處所。皆從十方世
T14n0459_p0443a17║光悔過。改往修來不敢藏匿。
T14n0459_p0443a18║吾往古時不能曉了正真之義。供養於佛而
T14n0459_p0443a19║反倚求色相莊嚴八十種好。雖奉事佛不能
T14n0459_p0443a20║入於法界無所壞法。亦不曉了無所住法。而
T14n0459_p0443a21║住諸法想法若干。設聞經法若講說者。思惟
T14n0459_p0443a22║所趣。而不分別無為之法。計於聖眾而有數
T14n0459_p0443a23║想。供養眾聖亦起悕望。皆從十方世光悔
T14n0459_p0443a24║過。改往修來不敢隱匿。
T14n0459_p0443a25║吾往古時希望諸法。求空處所遊於閑居。限
T14n0459_p0443a26║節知足少欲為德。不能識知一切法空。【CL067n1086_p0593a01】心無
T14n0459_p0443a27║所著。爾乃可謂靜處燕坐住於法界。不能
T14n0459_p0443a28║解達法界無受。及眾生界亦無所受。及依吾
T14n0459_p0443a29║我。立僻沈沒不能行道。而計有人不修四
T14n0459_p0443b01║恩。當救眾生亦不能濟。亦不曉了佛道自
T14n0459_p0443b02║然相。亦自然於三十七道品之法。見有吾
T14n0459_p0443b03║起而倚求望。不知寂然沙門之義出家所修。
T14n0459_p0443b04║奉受具戒依比丘行。如是及餘所造德本。因
T14n0459_p0443b05║其德本獲致安隱。有為之福與無為安。超絕
T14n0459_p0443b06║迥遠不與道合。皆從十方世光悔過。改往修
T14n0459_p0443b07║來不敢藏匿。如過去佛諸天中天。本為菩
T14n0459_p0443b08║薩奉行道時。皆悔諸罪罣礙陰蓋。吾亦若
T14n0459_p0443b09║茲。當來現在諸佛世尊本所修改。我今悔過
T14n0459_p0443b10║亦當如是。向尊自首歸命於佛。為上為長。最
T14n0459_p0443b11║勝殊特無上之德為無等倫。諸佛聖慧巍巍
T14n0459_p0443b12║無量。悉知一切世界所有眾塵諸數而得自
T14n0459_p0443b13║在。普能曉【CL067n1086_p0593b01】了眾生心念。吾等之身從無央
T14n0459_p0443b14║數阿僧祇劫所行迷惑而自放逸。悔一切罪
T14n0459_p0443b15║陰蓋之患。如為己身所悔殃釁。及為地獄
T14n0459_p0443b16║餓鬼畜生在於五趣一切眾生罪所蔽者。今
T14n0459_p0443b17║吾皆以五體代受而為悔過。曉了微妙除諸
T14n0459_p0443b18║限礙。已能遊入觀一切法。譬如虛空。所可
T14n0459_p0443b19║悔者無罪無報亦無塵染。已入諸法無罪蓋
T14n0459_p0443b20║者乃為名曰悔一切過。是族姓子。菩薩大
T14n0459_p0443b21║士往古結縛。一切所行眾念妄想。財業因緣
T14n0459_p0443b22║所受依倚。而住處所皆當悔過。若使於中如
T14n0459_p0443b23║此色像。所受思想行不平等。當令明了一切
T14n0459_p0443b24║無本。假使一切無所行者。乃能得入於斯本
T14n0459_p0443b25║際。無想之際。無形想際。無有二際。無陰
T14n0459_p0443b26║蓋際。無所得際。無身之際。離欲之際。無
T14n0459_p0443b27║所習際。無所行際。無罣礙際。無所歸際。無
T14n0459_p0443b28║所由際。是則名曰菩薩大士自首【CL067n1086_p0594a01】悔過。無
T14n0459_p0443b29║有罪害得至佛慧。滅除一切休息殃釁罣礙
T14n0459_p0443c01║之蓋。
T14n0459_p0443c02║文殊師利曰。悔此一切眾罪過已。尋發無上
T14n0459_p0443c03║正真道意。請為一切眾生之類。除諸殃釁使
T14n0459_p0443c04║無罪蓋。令在世間成佛正真。莫為聲聞緣
T14n0459_p0443c05║覺之乘開化眾生。諸求度者吾當度之。諸
T14n0459_p0443c06║未脫者吾當脫之。諸求滅度者當滅度之。為
T14n0459_p0443c07║一切人救濟之宅。擁護自歸導示道徑。將順
T14n0459_p0443c08║燈明光明之曜。為眾將師賈人大導。以是
T14n0459_p0443c09║如來十種之力。尋發意頃令得莊嚴四無所
T14n0459_p0443c10║畏三十有二大人之相八十種好。如來音響
T14n0459_p0443c11║八部之聲。明識如來善權方便。入眾生心
T14n0459_p0443c12║佛之弘廣無上大慧。在於法界禁戒清淨無
T14n0459_p0443c13║有缺漏。而雨諸法金剛章句。不捨一切群
T14n0459_p0443c14║生之類則不退轉。究竟得至於一切智。諸通
T14n0459_p0443c15║之慧興正真心。於諸佛法而無所著。以諸德
T14n0459_p0443c16║【CL067n1086_p0594b01】本勸助諸佛。過去當來今現在佛本行學道。
T14n0459_p0443c17║從初發意至於無上正真之道成最正覺。於
T14n0459_p0443c18║此中間所顯德本如佛所教。一切諸法。則無
T14n0459_p0443c19║根原亦無所住。所施捨者而無所施。本
T14n0459_p0443c20║性清淨禁戒鮮潔乃無所犯。眾生盡索而無
T14n0459_p0443c21║所起。乃曰為忍。靜默無作乃為精進。其心
T14n0459_p0443c22║自然而無所生。乃為一心。度無所度不越駛
T14n0459_p0443c23║水棄諸邪見。乃為智慧。入於深遠十二緣起
T14n0459_p0443c24║而無所入。乃可堪任名為玄妙。明達行空
T14n0459_p0443c25║乃為慈心。作無所作乃曰為哀。不行諸法
T14n0459_p0443c26║乃曰為喜。若越四瀆而無有二乃曰為護。無
T14n0459_p0443c27║受不受亦無所攝乃為四恩。無有根本亦無
T14n0459_p0443c28║所住乃為德本名曰五根。意無所念亦無所
T14n0459_p0443c29║遊乃為五力。覺了真諦一切本末為七覺意。
T14n0459_p0444a01║不合於二無合無散乃曰道矣。獲致之然澹
T14n0459_p0444a02║泊之行乃曰【CL067n1086_p0595a01】為寂。以慧解度不違柔順乃曰
T14n0459_p0444a03║為觀。以慧為黨乃曰神通。吾皆以此勸助
T14n0459_p0444a04║歸趣。不退轉輪等御至佛。所以如來具足莊
T14n0459_p0444a05║嚴成就其身。則以此義演文字說。隨諸眾生
T14n0459_p0444a06║言語音響為分別解。所可頒宣靡不周遍。無
T14n0459_p0444a07║能抑制。所以如來於十種力常得自在。以慧
T14n0459_p0444a08║莊嚴而得成就。示現一切諸佛變化。無
T14n0459_p0444a09║上無極最尊無比。為無等倫。我皆勸助如是
T14n0459_p0444a10║法行。
T14n0459_p0444a11║其有過去當來現在諸佛世尊本清淨身。而
T14n0459_p0444a12║解自然悉不可得。所言清淨其心清淨亦不
T14n0459_p0444a13║可得。無所發遣供養諸佛。於一切法無所
T14n0459_p0444a14║將護乃為護法。無德無眾為供養僧。皆已備
T14n0459_p0444a15║悉威儀禮節。亦以成就一切諸行。其行如是。
T14n0459_p0444a16║并及餘事。而曉去來現在諸佛道慧平等。
T14n0459_p0444a17║等行佛法不誤墮於一切眾魔。不與諸法而
T14n0459_p0444a18║俱同塵。不著聲聞辟【CL067n1086_p0595b01】支佛地。斷絕諸非奉度
T14n0459_p0444a19║無極。逮得總持修菩薩行速近於道。悉能
T14n0459_p0444a20║報答眾生所言。恣隨眾人之所欲啟各令得
T14n0459_p0444a21║所。常住平等所行由己。莊嚴一切諸佛國
T14n0459_p0444a22║土。辯才光曜歸于清淨。斷諸惡趣三昧自在。
T14n0459_p0444a23║恣隨一切眾生所為。得諸總持靡不照明。辯
T14n0459_p0444a24║才聖達皆當從己。則以所發一切智心。悉用
T14n0459_p0444a25║勸助諸佛道慧。
T14n0459_p0444a26║其諸過去當來現在。逮得佛道無有眾漏。戒
T14n0459_p0444a27║定慧解度知見事。周遊諸力無能退轉。緣
T14n0459_p0444a28║無所畏諸佛之法無所罣礙。其無極慈行無
T14n0459_p0444a29║等倫。其大哀者不戴仰人。等如虛空無能察
T14n0459_p0444b01║頂。無二功德報應之相。清淨蠲除迷惑之
T14n0459_p0444b02║心。而自莊嚴其身口意。諸天釋梵普來勸
T14n0459_p0444b03║助。敷演道教而轉法輪。棄去無智不達神識。
T14n0459_p0444b04║化諸眾生建立佛慧。吾悉勸助使至於佛
T14n0459_p0444b05║無上大道。其有去來【CL067n1086_p0596a01】今現在佛臨滅度時。善
T14n0459_p0444b06║權方便威神建立。流布舍利令人供養。攝取
T14n0459_p0444b07║一切眾生志性。從始至終乃能至于正法滅
T14n0459_p0444b08║盡。我皆勸助所可勸助。志於佛慧無上大道。
T14n0459_p0444b09║去來現在諸佛世尊現於滅度。合會聲聞過
T14n0459_p0444b10║諸罣礙。導御篤信解法界味。導御法念度
T14n0459_p0444b11║於八邪。所謂八等。住於無為種性之地。其
T14n0459_p0444b12║種性眾而反其流至須陀洹。二反周旋為斯
T14n0459_p0444b13║陀含。沒此生彼不復迴還為阿那含。無為無
T14n0459_p0444b14║起無所復進為阿羅漢。分別曉了深妙緣起
T14n0459_p0444b15║十二之因為辟支佛。目悉通見慧靡不達者
T14n0459_p0444b16║為諸菩薩。初發意者心等如地。普入眾行所
T14n0459_p0444b17║行真諦。窮盡生死諸法之原。具足佛法為不
T14n0459_p0444b18║退轉。於一切生而無所生。乃能逮入一生補
T14n0459_p0444b19║處。講說宣暢無所有慧而奮大光。諸所德
T14n0459_p0444b20║本悉無根本亦無所住。吾悉【CL067n1086_p0596b01】勸助如是像法。
T14n0459_p0444b21║志於佛慧無上大道。其有去來及今現在三
T14n0459_p0444b22║世之中眾生之類淨諸佛眼。所可布施不計
T14n0459_p0444b23║吾我無所貪愛。所作功德禁戒無盡不可限
T14n0459_p0444b24║量。所修道義其行無行。所有功德悉以勸助
T14n0459_p0444b25║諸佛之慧無上大道。而不差別等無所損。清
T14n0459_p0444b26║淨離穢猶如虛空。入於殊妙智慧眾聖。則為
T14n0459_p0444b27║最上導御眾義。精進行法自然如空。真實無
T14n0459_p0444b28║比亦如無為便無有侶。以是勸助。取要言
T14n0459_p0444b29║之。如去來今諸佛世尊本。為菩薩行求道
T14n0459_p0444c01║時。所行無量智度無極。善權方便無所罣
T14n0459_p0444c02║礙。真實之行善修清淨。行清淨已證取佛
T14n0459_p0444c03║慧。所可勸助眾德之本方當勸助。吾當學此
T14n0459_p0444c04║所尊修法而效勸助。志於佛慧無上大道。使
T14n0459_p0444c05║諸眾生如十方界滿中諸塵。身所行事一切
T14n0459_p0444c06║見佛。悉令發心不可計會。解於大道自【CL067n1086_p0597a01】在
T14n0459_p0444c07║所行。吾悉勸助斯眾德本。了此德本不可
T14n0459_p0444c08║捉持。一切諸法猶如虛空。若能勸助此德
T14n0459_p0444c09║本已則無有本。已離諸本不可護持。無所志
T14n0459_p0444c10║念寂然無生。達無生已便入諸法。已入諸
T14n0459_p0444c11║法便勸德本。如為己身所可勸助。亦復勸助
T14n0459_p0444c12║一切菩薩。開化眾生俱復如是等無差特。是
T14n0459_p0444c13║族姓子。菩薩大士勸助佛慧。順而無失乃
T14n0459_p0444c14║至大道。
T14n0459_p0444c15║復次族姓子。菩薩大士所住如此深妙大義。
T14n0459_p0444c16║然復口宣斯之言教。其有十方不可稱計諸
T14n0459_p0444c17║佛世尊在其世界逮得無上正真之道成最正
T14n0459_p0444c18║覺。曉了經典。過於四魔。逮成無獲澹泊
T14n0459_p0444c19║之法。皆離文字應聖二事。如所逮法而復
T14n0459_p0444c20║觀察。善權方便示現受法。開化所應可度
T14n0459_p0444c21║眾生不失大哀。稽首請問。樂於靜寂觀彼佛
T14n0459_p0444c22║樹。為諸天龍神揵沓和所見諮嗟。解了音
T14n0459_p0444c23║響言語文【CL067n1086_p0597b01】辭為一切說。若立此行則能降伏
T14n0459_p0444c24║魔及官屬。化諸怨敵令無刺棘。所曰刺棘
T14n0459_p0444c25║三毒之謂。具足所願輒如所念。滅除曚冥
T14n0459_p0444c26║則成世間無極弘曜。聖慧之明入於無量分
T14n0459_p0444c27║別聰達道靡不通。其智慧輪莫能遏毀。行權
T14n0459_p0444c28║方便暢識一切眾生根本。為說經法莫能抑
T14n0459_p0444c29║制。而皆斷絕一切處所閉結之行。照見群黎
T14n0459_p0445a01║所欲咨受。五體投地稽首諸佛尊敬歸命。為
T14n0459_p0445a02║勝為殊為最第一。為無等倫無有過上。不有
T14n0459_p0445a03║譬喻無可為侶。佛之智慧如是難及。觀無二
T14n0459_p0445a04║際。我如此禮乃為禮佛。無所從生亦無所至。
T14n0459_p0445a05║為忍辱禮首悔殃釁。以稽首佛悔過自歸。
T14n0459_p0445a06║殃罪消索雲除日出。假使無量十方一切所
T14n0459_p0445a07║有世界滿中眾塵。如此之數眾生之類口所
T14n0459_p0445a08║宣說發心之頃思念諸想不可計會。勸助諸
T14n0459_p0445a09║佛令轉法輪。此諸【CL067n1086_p0598a01】世尊轉無上輪。至無二
T14n0459_p0445a10║輪無有形相無成就輪不可得輪。裂壞一切
T14n0459_p0445a11║魔羅網輪。久遠已來覺無從生。逮致大道
T14n0459_p0445a12║而𥧝起輪。開化眾生嚴淨十方諸佛土輪。
T14n0459_p0445a13║於一切智多所摧伏。力無能勝入此道輪。曉
T14n0459_p0445a14║了於空無相願輪。無所行輪。亦無所生無
T14n0459_p0445a15║有起輪。悉無所有如真諦輪。所可成就無所
T14n0459_p0445a16║成輪。有可降伏無所度輪。深奧微妙解於
T14n0459_p0445a17║十二緣起之輪。破壞眾魔卻外敵輪。消除
T14n0459_p0445a18║迷惑危害怨賊。撾不可逮無極法鼓。亦復吹
T14n0459_p0445a19║於無言法蠡。則亦豎立法慧之幢。而智聖
T14n0459_p0445a20║慧解脫大明。而炳然熾無極錠燎。尋則雨於
T14n0459_p0445a21║無量甘露。法渧之水可悅眾生。及賢聖智
T14n0459_p0445a22║無上大道。以正七覺而飽滿之。滅盡一切眾
T14n0459_p0445a23║生之類生老病死愁憂啼哭惱不可意結網之
T14n0459_p0445a24║礙。窈冥晻蔽樹之根栽。故曰然於智【CL067n1086_p0598b01】慧
T14n0459_p0445a25║之明無極大燈。則隨眾生本所為業。罪福果
T14n0459_p0445a26║報各為現說。是諸世尊在於無數不可計會
T14n0459_p0445a27║十方世界。而作佛事善示法律。不斷言教諦
T14n0459_p0445a28║分別慧。亦復授於諸菩薩莂。堅住聖眾開
T14n0459_p0445a29║化眾生。求於玄妙寂然無為。啟受經典而無
T14n0459_p0445b01║厭足。諸佛大聖欲滅度者。我悉勸助令不滅
T14n0459_p0445b02║度。專志一心所行安隱。順住法界而常永
T14n0459_p0445b03║存。無央數垓不可稱計阿僧祇劫教化眾生。
T14n0459_p0445b04║住六波羅蜜所度無餘。一人不度終不捨去。
T14n0459_p0445b05║普令入於諸總持門。皆見一切諸佛三昧因
T14n0459_p0445b06║行之始。若種正義立於大定勸志大乘。遣
T14n0459_p0445b07║至一切諸佛世界而為顯示。諸佛世尊從無
T14n0459_p0445b08║所生輒逮成道。現有所生實無所生。其無所
T14n0459_p0445b09║滅亦復如是。乃有所滅自然寂靜悉無所
T14n0459_p0445b10║著。是為族姓子菩薩大士勸助佛慧而無罪
T14n0459_p0445b11║釁。
T14n0459_p0445b12║文殊【CL067n1086_p0599a01】師利言。已能如是悔所犯過。當發無上
T14n0459_p0445b13║正真道意。常以慈心向於眾生不懷怨結。已
T14n0459_p0445b14║無怨望請召三界。勸助一切眾德之本。稽
T14n0459_p0445b15║首諸佛歸命悔過。勸助轉法輪。示現無量所
T14n0459_p0445b16║建立德。則當興發薩芸若智。諸通敏慧。
T14n0459_p0445b17║十方世界無所係屬。琦珍異寶花鬘雜香擣
T14n0459_p0445b18║香澤香燈火衣服幢蓋繒綵。伎樂不鼓自鳴。
T14n0459_p0445b19║宮殿浴池河海泉原日月光明。無君主者亦
T14n0459_p0445b20║無敢名。吾目自見而心取此。持以貢上諸世
T14n0459_p0445b21║光耀佛天中天。以此眾養奇寶異珍奉事
T14n0459_p0445b22║諸佛。三界所有天上世間七寶樹木。自然
T14n0459_p0445b23║瑰琦華香天樂床臥。復上諸佛。供養已訖。
T14n0459_p0445b24║曉了諸佛解一同等。諸佛無二無有形容。三
T14n0459_p0445b25║十二相八十種好而現相好。善權方便示無
T14n0459_p0445b26║量色。有所演說音聲遠聞。化無數身不可計
T14n0459_p0445b27║像。於諸世界而無所【CL067n1086_p0599b01】處。不住法界以懷誠信。
T14n0459_p0445b28║因緣解脫所可供養。奉侍之德以貢諸佛。是
T14n0459_p0445b29║諸世尊於諸法界而不動搖。不得諸度無極
T14n0459_p0445c01║處所。入無罣礙所至無際。察於眾生五陰之
T14n0459_p0445c02║體。猶如曠野而無有主悉無所有。不曉了此
T14n0459_p0445c03║唐為憂患。化眾生類志薩芸若。諸通之慧
T14n0459_p0445c04║普入眾行取如來身。所入行者悉捨有無。顯
T14n0459_p0445c05║現眾生人之境界使無憍慢。轉佛法輪無有
T14n0459_p0445c06║放逸。皆棄調戲抑制眾魔。人民志性不可
T14n0459_p0445c07║限量斷除諸根為現無量。一切眾生處諸羅
T14n0459_p0445c08║網。而以道力廣示其義。平等之事無陰蓋
T14n0459_p0445c09║本。亦不動搖。悉皆興發宣示普門。具足逮
T14n0459_p0445c10║成薩芸若慧。淨修諸佛功勳之德莊嚴其身。
T14n0459_p0445c11║供養舍利以此燈香眾華雜馨諸所供具眾養
T14n0459_p0445c12║之德以貢諸佛世之光曜。如諸菩薩過去佛
T14n0459_p0445c13║時若干供養心無所著以貢【CL067n1086_p0600a01】諸佛。吾亦如之
T14n0459_p0445c14║建立勸助。唯諸大聖垂以大慈見愍納受。
T14n0459_p0445c15║文殊師利曰。復次族姓子。菩薩大士所住
T14n0459_p0445c16║若茲。當說此言。吾所悔過則虛不實。所
T14n0459_p0445c17║可勸助亦無所生。所可請問亦無所有。計
T14n0459_p0445c18║此所悔虛無實也。設我所勸無所生者。所
T14n0459_p0445c19║可請問無所有已。道亦如是虛無所有。其無
T14n0459_p0445c20║所生無所有者。等定亦如則無所生。無有度
T14n0459_p0445c21║者無著無念。已無所著則能信脫。無著勸
T14n0459_p0445c22║助。所首悔過。功德之品。計於道心。一切
T14n0459_p0445c23║眾生於無罪福。而得自在本所勸助。皆以德
T14n0459_p0445c24║本供養一切諸如來眾。稽首歸命貢上燈香
T14n0459_p0445c25║花蓋瓔珞若干種物。所供養者取此功德。
T14n0459_p0445c26║皆為一味清淨之行。所清淨者本性清淨。
T14n0459_p0445c27║鮮潔顯曜等一切智。以為大施無極之業。仁
T14n0459_p0445c28║和無穢等行於道。所願合集當令歸趣如來
T14n0459_p0445c29║之道。則用勸【CL067n1086_p0600b01】助無上正真為最正覺。一切
T14n0459_p0446a01║諸法無所勸助。假使以眼不勸助色。了色自
T14n0459_p0446a02║然不以眼著。因緣報應計如其識。所從起者
T14n0459_p0446a03║不出於眼。亦無有色。適起壞滅。消散盡索亦
T14n0459_p0446a04║無住處。耳聲鼻香舌味身更心法。所勸亦然
T14n0459_p0446a05║意無有法。諸所功德亦復如是。勸助於道道
T14n0459_p0446a06║無德本。有從德本而興因緣。因其所行而起
T14n0459_p0446a07║心矣。所發道心亦無所住。適起尋壞消散滅
T14n0459_p0446a08║盡。彼以其心而造德本。所可用心勸助行者。
T14n0459_p0446a09║發心展轉而不相見。猶如燈火。若晝日光。
T14n0459_p0446a10║無所從來無所從去。適起生焰因緣合成忽
T14n0459_p0446a11║不知處。菩薩道心亦復如是。智慧之明興顯
T14n0459_p0446a12║德本亦無所住。其如是像以法生者。是為名
T14n0459_p0446a13║曰菩薩勸助。入於寂然受決得忍。逮致聖光
T14n0459_p0446a14║智慧之曜。假使菩薩遊於是法。心不樂行眾
T14n0459_p0446a15║穢之元。諸佛世尊【CL067n1086_p0601a01】以為證明。乃當勸助志於
T14n0459_p0446a16║德本。猶如諸佛智度無極。善權方便所因聖
T14n0459_p0446a17║慧。令眾菩薩行於正德。所說勸助吾亦如之
T14n0459_p0446a18║而不動搖。精進若此。其道普至靡所不周。
T14n0459_p0446a19║承志性力所入無量。亦皆棄除所應不應眾
T14n0459_p0446a20║想之念。設已得入眾性行者。思念一切如
T14n0459_p0446a21║來至真。悉在目前。思惟虛空。一切所有等
T14n0459_p0446a22║如虛無。已能可意。入於無量。思法界行一
T14n0459_p0446a23║切具足。神通之慧昇自在堂。乃得申敘而顯
T14n0459_p0446a24║其心。普悉棄捐世之垢穢。裂壞羅網入於
T14n0459_p0446a25║自誡。皆見十方佛天中天諸菩薩眾。無有
T14n0459_p0446a26║遺脫而不睹者。念於去來現在諸佛悉為一
T14n0459_p0446a27║等。則以德本勸助聖慧。吾今勸助如無二
T14n0459_p0446a28║界一切普至。今此德本亦復如是悉令周遍。
T14n0459_p0446a29║於諸群生而得申敘。皆使得入一切諸乘諸
T14n0459_p0446b01║菩薩門所生之地。悉逮具足靡不睹【CL067n1086_p0601b01】念。令其
T14n0459_p0446b02║眼根皆見眾生。究竟備悉無量佛事。盡入
T14n0459_p0446b03║耳根所可聽聞。一切天人蜎飛蠕動音響言
T14n0459_p0446b04║聲。分別文字所暢決慧。處處別異教誨具足。
T14n0459_p0446b05║眾生所作諸業罪福所歸。從其所行而見果
T14n0459_p0446b06║實。觀察三世去來今事。曉了眾生善分別
T14n0459_p0446b07║行解知所言。而皆識練一切德本。無本無
T14n0459_p0446b08║住亦無所行。乃為具足諸度無極。普見眾生
T14n0459_p0446b09║而等導御。常以依倚無我本際。一切世人悉
T14n0459_p0446b10║欲樂往與共相見。在於世間無所罣礙。亦無
T14n0459_p0446b11║坑塹。得第一度。思惟逮入斷一切法。皆得
T14n0459_p0446b12║通入。於諸法界亦無所壞。其所遊居微妙真
T14n0459_p0446b13║際。其有眾生在諸苦惱。令入佛土觀諸剎
T14n0459_p0446b14║土。悉是人界。逮得明眼普見十方。悉承一
T14n0459_p0446b15║切諸佛聖德。索察群黎心性所趣。開導制御
T14n0459_p0446b16║罪蓋所為。如所教持。悉為示現成就自
T14n0459_p0446b17║在。所奉道業【CL067n1086_p0602a01】順無從生。不乏四等四恩六度
T14n0459_p0446b18║以濟窮厄。令至弘廣殊特之慧。眾生志性各
T14n0459_p0446b19║異不同。而使具足所欲志願。令無顛倒。得
T14n0459_p0446b20║可其心使懷悅豫。勢力奇特而無有侶。心已
T14n0459_p0446b21║得閑逮成正覺。目見眾生性行所趣。各教化
T14n0459_p0446b22║之示現究竟。使菩薩行永存不斷。令諸眾
T14n0459_p0446b23║生一切備悉六度無極。住於正道使無有
T14n0459_p0446b24║餘。過去當來今現在諸佛世尊。皆誨眾生
T14n0459_p0446b25║與得是處。無上大道供養奉事。志性和雅具
T14n0459_p0446b26║足往詣。使得通入無所行法經道之輪。一
T14n0459_p0446b27║切剎土眾生徑路。有身形者皆開化之。清徹
T14n0459_p0446b28║悅豫令不墮落。目見諸佛奉養歸命。以是
T14n0459_p0446b29║德本睹一切色。如見佛形。而皆等觀十方
T14n0459_p0446c01║剎土。則能嚴淨諸佛國土。等察一切諸天人
T14n0459_p0446c02║民蚑行喘息人物之類。諛諂虛偽猶如幻化。
T14n0459_p0446c03║普悉了斯解無所有。等視三【CL067n1086_p0602b01】世。一發心頃靡
T14n0459_p0446c04║所不入。一切諸法雖各別異。等無若干入於
T14n0459_p0446c05║道力。令一切法至一平等。治無相好等解善
T14n0459_p0446c06║權。察眾生心從其志性。委靡而隨。應病與
T14n0459_p0446c07║藥。等授無上正真道慧。超度世俗諸所為作。
T14n0459_p0446c08║清淨鮮潔歸于平等。洗除眾生塵勞結恨穢
T14n0459_p0446c09║濁志操。使徹清明歸此平等。便得歸於一切
T14n0459_p0446c10║諸佛。悉一法身逮成莊嚴。志習於此柔順之
T14n0459_p0446c11║法。遵修其行精進勢力慇懃不懈。欲有所度。
T14n0459_p0446c12║以此德本。使十方人一發意頃普達眾生。解
T14n0459_p0446c13║告人民諸菩薩行。皆令合集言語辭意。以一
T14n0459_p0446c14║發言出無數教。示現眾生善權方便。一心念
T14n0459_p0446c15║頃各令見聞平等道門。變化感動靡不蒙濟。
T14n0459_p0446c16║轉於法輪舌能覆面上至梵天。音聞遐方。
T14n0459_p0446c17║如來身者。顯現道門歡悅眾生。以一普安演
T14n0459_p0446c18║於無量若干光明。佛道巍巍無有【CL067n1086_p0603a01】斷絕一時
T14n0459_p0446c19║顯揚。口宣十方五趣之處。示佛變化。悉令
T14n0459_p0446c20║遊居。具足德行。為諸眾生而訓誨現於斯
T14n0459_p0446c21║德本。修於無量總持之門。入於光明巍巍之
T14n0459_p0446c22║慧。令一切具靡不成就。人民所行眾德本者
T14n0459_p0446c23║志性各異。使入總持光明之慧。其有諸天一
T14n0459_p0446c24║切人民愁憂苦惱。為除眾患。悉入總持光
T14n0459_p0446c25║明之曜。一切諸論文字本際。入於總持光
T14n0459_p0446c26║明之曜。一切諸行諸想所應。悉入總持光明
T14n0459_p0446c27║之曜。使致普門諸根轉輪。使入總持光明之
T14n0459_p0446c28║門。一切莊嚴清淨眾飾。使入總持光明之
T14n0459_p0446c29║門。一切徑路眾好威神以悅眾人。悉入總持
T14n0459_p0447a01║光明之門。無所罣礙總持諸法歸趣若干無
T14n0459_p0447a02║數威曜。悉使具足皆令一切諸佛之法悉逮
T14n0459_p0447a03║得入總持光明。以是德本。由此因緣。悉為
T14n0459_p0447a04║諸佛所見攝護。視於諸佛如見父母。則以攝
T14n0459_p0447a05║取佛【CL067n1086_p0603b01】之國土修治嚴淨。為諸善友所見攝取。
T14n0459_p0447a06║恭敬奉事諸佛世尊。以若干種愛樂欣悅。心
T14n0459_p0447a07║無變異而不可動。攝取眾生成就教誨。愛護
T14n0459_p0447a08║一切諸惡趣。則以聖威斷惱根。攝取諸世
T14n0459_p0447a09║顯發行執。懷善教一切典所開化者。無導御
T14n0459_p0447a10║攝取諸法。欲以執持諷誦之故。用斯德本因
T14n0459_p0447a11║此緣報。住於一事普見眾事。住於眾事悉
T14n0459_p0447a12║見一事。則以一事入一切事。以一切事入於
T14n0459_p0447a13║一事。則以一義告誨。開化一切諸義。以一切
T14n0459_p0447a14║義興發一義。以無因緣入於諸緣。化于諸緣
T14n0459_p0447a15║令入無緣。以無事法入于眾生性行各異。
T14n0459_p0447a16║從其相行而教誨之。以無有想入於諸想。諸
T14n0459_p0447a17║未進者悉令入道。入諸有想而誘進之使入
T14n0459_p0447a18║無想。以是德本因此事故。由斯瑞應。住於
T14n0459_p0447a19║一人含氣之類心性之行。普見一切眾生意
T14n0459_p0447a20║歸。住於一切【CL067n1086_p0604a01】眾生志性。則睹一人心意所趣。
T14n0459_p0447a21║究竟具足廣大其意。所誨無限。以一人心勸
T14n0459_p0447a22║化宣示一切眾生意志所念。以一切心興發
T14n0459_p0447a23║一心。則以諸佛威神感動。教化如應開解一
T14n0459_p0447a24║切眾生之行。誘一人心勸入一切眾生意行。
T14n0459_p0447a25║以一切心勸入一心。化眾生界勸進暢示佛
T14n0459_p0447a26║身光明。心存住於無人之際。於無人際則不
T14n0459_p0447a27║動搖。所建立處不捨眾生。逮度無極而不懈
T14n0459_p0447a28║惓。以是德本修此事故住一佛土普見一切。
T14n0459_p0447a29║諸佛國界。住一切土睹於一土。於一切土入
T14n0459_p0447b01║無盡土。於無量土入於一土。無盡本際莊
T14n0459_p0447b02║嚴校飾。還淨國土訓誨所入。斷婬怒癡靡所
T14n0459_p0447b03║不散。住於一土教化諸土。在於諸土誘進一
T14n0459_p0447b04║土。一切眾生所念思想。勸至方面發起人民。
T14n0459_p0447b05║令一剎土入一切土。以一國土入於一切。無
T14n0459_p0447b06║量佛土等見三【CL067n1086_p0604b01】界。眾生所興不可動故。以無
T14n0459_p0447b07║極哀開化人民。而無處所亦無所住。若懷狐
T14n0459_p0447b08║疑悉濟猶豫。度眾生類。以是德本。以過去
T14n0459_p0447b09║事入於過去。又以過去入於當來。又以過去
T14n0459_p0447b10║入於現在。其當來事入於當來又當來事。
T14n0459_p0447b11║入於過去當來事者入於現在。又現在事入
T14n0459_p0447b12║於現在。又現在事入於過去。一切過去當來
T14n0459_p0447b13║現在入平等相。令其現在入於現在。其現在
T14n0459_p0447b14║者入於過去。其去來今普入平等。以是德本
T14n0459_p0447b15║因緣之報。逮得諸佛現在目前三昧要慧。致
T14n0459_p0447b16║成佛德聖眾如來三昧正定。逮致光明華如
T14n0459_p0447b17║來所化莊嚴三昧。皆莊嚴淨所現三昧。示一
T14n0459_p0447b18║切色所現身三昧。皆入諸音言辭三昧。又首
T14n0459_p0447b19║楞嚴現若干種般泥洹事獲致不斷佛教三
T14n0459_p0447b20║昧。而當成就專一嚴淨三昧。究竟善住三
T14n0459_p0447b21║昧。定意金剛道場三昧。【CL067n1086_p0605a01】如金剛三昧。慧眼
T14n0459_p0447b22║三昧。以是之比。見於一切眾生之心。所行若
T14n0459_p0447b23║干志操不同。過去當來今現在事無所不達。
T14n0459_p0447b24║乃為如來三昧道場。各各別異令致于彼神
T14n0459_p0447b25║通之慧所願具足。以是德本吾及眾生。悉使
T14n0459_p0447b26║成就進退自由。究竟清淨被蒙開化。以是德
T14n0459_p0447b27║本一切眾生目之根原使如佛眼。一切世間
T14n0459_p0447b28║眾生所在諸可聞者。逮興佛耳其聽無極。使
T14n0459_p0447b29║眾生鼻得如佛鼻。通徹無際悉無所著。令諸
T14n0459_p0447c01║眾生舌根德殊。逮得世尊廣長之舌。其所教
T14n0459_p0447c02║誨如佛之言。處在一切世間之法。所作身事
T14n0459_p0447c03║所可興發皆成佛身。處在一切法界之中。亦
T14n0459_p0447c04║無所處化於眾生。一切所行作佛慧業。從其
T14n0459_p0447c05║人民志性所願。應病與藥而開化之。一切諸
T14n0459_p0447c06║香則能變為佛之德馨熏為道事。一切諸味
T14n0459_p0447c07║則能化成成習義味。一切【CL067n1086_p0605b01】細滑柔和內性入
T14n0459_p0447c08║人義業。一切諸法皆以訓導使成導法。開
T14n0459_p0447c09║化眾生。是為一切諸所入者。吾當令成諸佛
T14n0459_p0447c10║所入通達大慧。人民陰蓋諸所情衰。吾當興
T14n0459_p0447c11║法消化諸衰為作佛事。當使諸界悉為佛界。
T14n0459_p0447c12║所有諸根令無有根。使乏根者為立道根。以
T14n0459_p0447c13║是德本因此緣故。得至建立無所住慧。聖道
T14n0459_p0447c14║所處所可建立。普令人民皆悉曉之。化一切
T14n0459_p0447c15║色悉成佛形。由是之故。各各使人曉了其
T14n0459_p0447c16║慧。變諸音響悉成佛聲。皆為人民宣布道教。
T14n0459_p0447c17║如是之比。使諸眾生消除盡索塵勞欲門。乃
T14n0459_p0447c18║為菩薩入諸菩薩療治其行道法之門。是為
T14n0459_p0447c19║清淨一切人民志性事矣。可悅眾生智慧之
T14n0459_p0447c20║宅。入無勝地勢力之土。菩薩道行下於應時
T14n0459_p0447c21║而不違失。身行口言意所修業無所罣礙。
T14n0459_p0447c22║不有危害無所藏匿。頒宣諸佛之【CL067n1086_p0606a01】言教也。
T14n0459_p0447c23║行不虛妄逮得神通所知具足。以是德本。當
T14n0459_p0447c24║令我身及諸眾生悉得成就至於清淨。為人
T14n0459_p0447c25║講說。是為菩薩大士所行。勸助佛慧真諦無
T14n0459_p0447c26║失。文殊師利說是五體悔過品時。五百菩薩
T14n0459_p0447c27║皆悉逮得無所從生法忍。皆以除棄狐疑猶
T14n0459_p0447c28║豫虛偽閉結倒見之惑。如來齊光照曜菩薩。
T14n0459_p0447c29║逮得一切諸佛無所破壞三昧之定。
T14n0459_p0448a01║於是世尊則以道耳。遙聞文殊師利之所講
T14n0459_p0448a02║說。尋以讚曰。善哉善哉。仁快說此除諸菩
T14n0459_p0448a03║薩罣礙罪蓋勸助入道。若有菩薩儻聞說此
T14n0459_p0448a04║勸助教者。即能奉持諷誦講說。如是不久皆
T14n0459_p0448a05║當滅盡一切罪蓋令無罣礙。如燈及燭入於
T14n0459_p0448a06║冥室眾闇消索。猶如日出照于天下靡不蒙
T14n0459_p0448a07║明。如盲得目聾者得聽啞者能言跛者能行
T14n0459_p0448a08║塞者得通。五陰自消六衰則滅。昇於法堂入
T14n0459_p0448a09║于【CL067n1086_p0606b01】道室。超慧臺閣處大聖殿。何謂法堂。
T14n0459_p0448a10║佛言。神通已暢無所罣礙逮三達智。何謂道
T14n0459_p0448a11║室。佛言。得三昧定見十方佛。如人照鏡無
T14n0459_p0448a12║有遠近周遍悉見。何謂慧臺。佛言。智度無
T14n0459_p0448a13║極解一切空心無所著。大慈大哀。何謂大殿。
T14n0459_p0448a14║佛言。善權方便進退知時。不在有為不處無
T14n0459_p0448a15║為。與法身合無合無散。現形三界化為佛身。
T14n0459_p0448a16║相好威容頒宣道教。或為菩薩聲聞緣覺
T14n0459_p0448a17║高士大聖凡夫愚行。因時開化度脫十方。莫
T14n0459_p0448a18║不得濟至于大道。佛說如是。如來齊光照曜
T14n0459_p0448a19║菩薩。賢者阿難。諸天龍神阿須倫。世間人
T14n0459_p0448a20║民莫不歡喜。作禮而退。
T14n0459_p0448a21║【○】【○】佛說文殊悔過經【CL067n1086_p0607a01】【CL067n1086_p0607b01】【CL067n1086_p0608a01】
