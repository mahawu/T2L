T14n0456_p0428b21║【□】
T14n0456_p0428b22║【□】
T14n0456_p0428b23║【■】　　No. 456
T14n0456_p0428b24║【CL038n0205_p0319a01】【CL038n0205_p0319b01】【CL038n0205_p0320a01】【CL038n0205_p0320b01】佛說彌勒大成佛經
T14n0456_p0428b25║【□】
T14n0456_p0428b26║　　　　姚秦龜茲國三藏鳩摩羅什譯
T14n0456_p0428b27║如是我聞。一時佛住摩伽陀國波沙山
T14n0456_p0428b28║(孤絕山也)過去諸佛常降魔處。夏安居中與舍利
T14n0456_p0428b29║弗。經行山頂。而說偈言。
T14n0456_p0428c01║　一心善諦聽　　光明大三昧
T14n0456_p0428c02║　無比功德人　　正爾當出世
T14n0456_p0428c03║　彼人說妙法　　悉皆得充足
T14n0456_p0428c04║　如渴飲甘露　　疾至解脫道
T14n0456_p0428c05║時四部眾平治道路。灑掃燒香皆悉來集。
T14n0456_p0428c06║持諸供具供養如來及比丘僧。諦觀如來。
T14n0456_p0428c07║喻如孝子視於慈父。如渴思飲。愛念法父
T14n0456_p0428c08║亦復如是。各各同心。欲請法王轉正法輪。
T14n0456_p0428c09║諸根不動心心相次流注向佛。是時比丘比
T14n0456_p0428c10║丘尼優婆塞優婆夷。天龍鬼神乾闥婆阿修
T14n0456_p0428c11║羅迦樓羅緊那羅摩睺羅伽人非人等。各從
T14n0456_p0428c12║坐起右遶【CL038n0205_p0321a01】世尊。五體投地向佛泣淚。爾時
T14n0456_p0428c13║大智舍利弗。齊整衣服偏袒右肩。知法王
T14n0456_p0428c14║心善能隨順。學佛法王轉正法輪。是佛輔臣
T14n0456_p0428c15║持法大將。憐愍眾生故。欲令脫苦縛。白
T14n0456_p0428c16║佛言。世尊。如來向者於山頂上說偈。讚歎
T14n0456_p0428c17║第一智人。前後經中之所未說。此諸大眾
T14n0456_p0428c18║心皆渴仰淚如盛雨。欲聞如來說未來佛
T14n0456_p0428c19║開甘露道。彌勒名字功德神力國土莊嚴。以
T14n0456_p0428c20║何善根何戒何施何定何慧何等智力。得見
T14n0456_p0428c21║彌勒。於何心中修八正路。舍利弗發此問
T14n0456_p0428c22║時。百千天子無數梵王。合掌恭敬。異口同音
T14n0456_p0428c23║共發是問白佛言。世尊。願使我等於未
T14n0456_p0428c24║來世。得見人中最大果報。三界眼目光明。
T14n0456_p0428c25║彌勒。普為眾生說大慈悲。并八部眾亦皆
T14n0456_p0428c26║如此。恭敬叉手勸請如來。爾時梵王與諸
T14n0456_p0428c27║梵眾。異口同音合掌讚歎。而說頌曰。
T14n0456_p0428c28║　【CL038n0205_p0321b01】南無滿月　　具足十力　　大精進將
T14n0456_p0428c29║　勇猛無畏　　一切智人　　超出三有
T14n0456_p0429a01║　成三達智　　降伏四魔　　身為法器
T14n0456_p0429a02║　心如虛空　　靜然不動　　於有非有
T14n0456_p0429a03║　於無非無　　達解空法　　世所讚歎
T14n0456_p0429a04║　我等同心　　一時歸依　　願轉法輪
T14n0456_p0429a05║爾時世尊。告舍利弗。當為汝等廣分別
T14n0456_p0429a06║說。諦聽諦聽善思念之。汝等今者以妙善
T14n0456_p0429a07║心。欲問如來無上道業摩訶般若。如來明
T14n0456_p0429a08║見如觀掌中菴摩勒果。告舍利弗。若於過
T14n0456_p0429a09║去七佛所。得聞佛名禮拜供養。以是因緣
T14n0456_p0429a10║淨除業障。復聞彌勒大慈根本得清淨心。汝
T14n0456_p0429a11║等今當一心合掌歸依未來大慈悲者。我
T14n0456_p0429a12║當為汝廣分別說。彌勒佛國從於淨命無
T14n0456_p0429a13║諸諂偽。檀波羅蜜。尸羅波羅蜜。般若波羅
T14n0456_p0429a14║蜜。得不受不著。以微妙十願大莊嚴。得一
T14n0456_p0429a15║切眾生起柔軟心。得見彌勒【CL038n0205_p0322a01】大慈所攝。生
T14n0456_p0429a16║彼國土調伏諸根。隨順佛化。舍利弗。四大
T14n0456_p0429a17║海水面各減少三千由旬。時閻浮提地縱廣
T14n0456_p0429a18║正等十千由旬。其地平淨如流璃鏡。大適意
T14n0456_p0429a19║華。悅可意華。極大香華。優曇缽花。大金葉
T14n0456_p0429a20║華。七寶葉華。白銀葉華。華鬚柔軟狀如
T14n0456_p0429a21║天繒。生吉祥果。香味具足軟如天綿。叢林
T14n0456_p0429a22║樹華甘果美妙極大茂盛。過於帝釋歡喜之
T14n0456_p0429a23║園。其樹高顯高三十里。城邑次比雞飛相
T14n0456_p0429a24║及。皆由今佛種大善根。行慈心報俱生
T14n0456_p0429a25║彼國。智慧威德五欲眾具快樂安隱。亦無
T14n0456_p0429a26║寒熱風火等病。無九惱苦。壽命具足八
T14n0456_p0429a27║萬四千歲無有中夭。人身悉長一十六丈。
T14n0456_p0429a28║日日常受極妙安樂。遊深禪定以為樂器。
T14n0456_p0429a29║唯有三病。一者飲食。二者便利。三者衰老。
T14n0456_p0429b01║女人年五百歲爾乃行嫁。有一大城名翅
T14n0456_p0429b02║頭末。縱廣一千二百由旬。【CL038n0205_p0322b01】高七由旬七寶
T14n0456_p0429b03║莊嚴。自然化生七寶樓閣。端嚴殊妙莊校
T14n0456_p0429b04║清淨。於窗牖間列諸寶女。手中皆執真
T14n0456_p0429b05║珠羅網。雜寶莊校以覆其上。密懸寶鈴聲
T14n0456_p0429b06║如天樂。七寶行樹間樹渠泉。皆七寶成。
T14n0456_p0429b07║流異色水更相映發。交橫徐逝不相妨礙。
T14n0456_p0429b08║其岸兩邊純布金沙。街巷道陌廣十二里。
T14n0456_p0429b09║悉皆清淨猶如天園掃灑清淨。有大龍
T14n0456_p0429b10║王名多羅尸棄。福德威力皆悉具足。其池近
T14n0456_p0429b11║城龍王宮殿。如七寶樓顯現于外。常於
T14n0456_p0429b12║夜半化作人像。以吉祥瓶盛香色水。灑淹
T14n0456_p0429b13║塵土其地潤澤譬如油塗。行人往來無有
T14n0456_p0429b14║塵坌。是時世人福德所致。巷陌處處有明珠
T14n0456_p0429b15║柱。光喻於日四方各照八十由旬。純黃
T14n0456_p0429b16║金色。其光照燿晝夜無異。燈燭之明猶若
T14n0456_p0429b17║聚墨香風時來吹明珠柱雨寶瓔珞。眾人
T14n0456_p0429b18║皆用服者。自然如三【CL038n0205_p0323a01】禪樂。處處皆有金銀
T14n0456_p0429b19║珍寶摩尼珠等。積用成山。寶山放光普照
T14n0456_p0429b20║城內。人民遇者皆悉歡喜發菩提心。有大夜
T14n0456_p0429b21║叉神。名跋陀婆羅賒塞迦(秦言善教)晝夜擁護
T14n0456_p0429b22║翅頭末城。及諸人民灑掃清淨。設有便利
T14n0456_p0429b23║地裂受之受已還合。生赤蓮華以蔽穢氣。
T14n0456_p0429b24║時世人民。若年衰老。自然行詣山林樹下。安
T14n0456_p0429b25║樂淡泊念佛取盡。命終多生大梵天上及諸
T14n0456_p0429b26║佛前。其土安隱無有怨賊劫竊之患。城邑
T14n0456_p0429b27║聚落無閉門者。亦無衰惱水火刀兵。及諸
T14n0456_p0429b28║飢饉毒害之難。人常慈心恭敬和順調伏諸
T14n0456_p0429b29║根。如子愛父如母愛子。語言謙遜皆由
T14n0456_p0429c01║彌勒慈心訓導。持不殺戒不噉肉故。以此
T14n0456_p0429c02║因緣生彼國者。諸根恬靜面貌端正。威相
T14n0456_p0429c03║具足如天童子。復有八萬四千眾寶小城以
T14n0456_p0429c04║為眷屬。翅頭末城最處其中。男女大小雖
T14n0456_p0429c05║遠若近。佛神【CL038n0205_p0323b01】力故兩得相見無所障礙。夜
T14n0456_p0429c06║光摩尼如意珠華遍滿世界。雨七寶花。缽
T14n0456_p0429c07║頭摩華。優缽羅華。拘物頭華。分陀利華。曼
T14n0456_p0429c08║陀羅華。摩訶曼陀羅花。曼殊沙花。摩訶曼殊
T14n0456_p0429c09║沙華。彌布其地。或復風吹迴旋空中。時彼
T14n0456_p0429c10║國界城邑聚落。園林浴池泉河流沼。自然
T14n0456_p0429c11║而有八功德水。命命之鳥鵝鴨鴛鴦。孔雀鸚
T14n0456_p0429c12║鵡。翡翠舍利。美音鳩鵰。羅耆婆闍婆快見鳥
T14n0456_p0429c13║等。出妙音聲。復有異類妙音之鳥不可稱
T14n0456_p0429c14║數。遊集林池。金色無垢淨光明華。無憂淨慧
T14n0456_p0429c15║日光明華。鮮白七日香華。瞻蔔六色香華。百
T14n0456_p0429c16║千萬種水陸生華。青色青光黃色黃光赤色
T14n0456_p0429c17║赤光白色白光香淨無比。晝夜常生終無萎
T14n0456_p0429c18║時。有如意果樹。香美無比充滿國界。香樹
T14n0456_p0429c19║金光生寶山間充滿國界。出適意香普熏
T14n0456_p0429c20║一切。爾時閻浮提中常有好香。譬【CL038n0205_p0324a01】若香山。
T14n0456_p0429c21║流水美好味甘除患。雨澤隨時。天園成熟
T14n0456_p0429c22║香美稻種。天神力故一種七穫。用功甚少所
T14n0456_p0429c23║收甚多。穀稼滋茂無有草穢。眾生福德本事
T14n0456_p0429c24║果報。入口銷化。百味具足香美無比氣力
T14n0456_p0429c25║充實。其國爾時有轉輪聖王。名曰穰佉。
T14n0456_p0429c26║有四種兵不以威武治四天下。具三十二
T14n0456_p0429c27║大人相好。王有千子。勇猛端正怨敵自伏。王
T14n0456_p0429c28║有七寶。一金輪寶。千輻轂輞皆悉具足。二白
T14n0456_p0429c29║象寶。白如雪山七胑拄地。嚴顯可觀猶
T14n0456_p0430a01║如山王。三紺馬寶。朱鬣髦尾足下生華七
T14n0456_p0430a02║寶蹄甲。四神珠寶。明顯可觀長於二肘。光
T14n0456_p0430a03║明雨寶適眾生願。五玉女寶。顏色美妙柔
T14n0456_p0430a04║軟無骨。六主藏臣。口中吐寶足下雨寶兩
T14n0456_p0430a05║手出寶。七主兵臣。宜動身時四兵如雲
T14n0456_p0430a06║從空而出。千子七寶國界人民。一切相視
T14n0456_p0430a07║不懷惡意。如母愛子。時王千【CL038n0205_p0324b01】子各取珍
T14n0456_p0430a08║寶。於正殿前作七寶臺。有三十重高
T14n0456_p0430a09║十三由旬。千頭千輪遊行自在。有四大寶
T14n0456_p0430a10║藏。一一大藏。各有四億小藏圍繞。伊缽多
T14n0456_p0430a11║大藏。在乾陀羅國。般軸迦大藏。在彌緹羅
T14n0456_p0430a12║國。賓伽羅大藏。在須羅吒國。穰佉大藏。
T14n0456_p0430a13║在婆羅奈國古仙山處。此四大藏。自然開
T14n0456_p0430a14║發顯大光明。縱廣正等一千由旬。滿中珍
T14n0456_p0430a15║寶。各有四億小藏附之。有四大龍。各自守
T14n0456_p0430a16║護此四大藏及諸小藏。自然踊出形如蓮
T14n0456_p0430a17║華。無央數人皆共往觀。是時眾寶無守護
T14n0456_p0430a18║者。眾人見之心不貪著。棄之於地猶如
T14n0456_p0430a19║瓦石草木土塊。時人見者心生厭離。各各
T14n0456_p0430a20║相謂而作是言。如佛所說往昔眾生為此
T14n0456_p0430a21║寶故共相殘害。更相偷劫欺誑妄語。令生死
T14n0456_p0430a22║苦緣展轉增長。墮大地獄。翅頭末城眾寶
T14n0456_p0430a23║羅網彌覆其上。寶鈴莊嚴微風吹動。其【CL038n0205_p0325a01】音和
T14n0456_p0430a24║雅如扣鐘磬。演說歸依佛歸依法歸依僧。
T14n0456_p0430a25║時城中有大婆羅門主。名修梵摩。婆羅門
T14n0456_p0430a26║女名梵摩拔提。心性和弱。彌勒託生以為
T14n0456_p0430a27║父母。雖處胞胎如遊天宮。放大光明塵
T14n0456_p0430a28║垢不障。身紫金色具三十二大丈夫相。坐
T14n0456_p0430a29║寶蓮華。眾生視之無有厭足。光明晃耀不
T14n0456_p0430b01║可勝視。諸天世人所未曾睹。身力無量。
T14n0456_p0430b02║一一節力普勝一切大力龍象。不可思議毛
T14n0456_p0430b03║孔光明。照耀無量無有障礙。日月星宿水火
T14n0456_p0430b04║珠光。皆悉不現猶如埃塵。身長釋迦牟尼
T14n0456_p0430b05║佛八十肘(三十二丈)。脅廣二十五肘(十丈)。面長十二
T14n0456_p0430b06║肘半(五丈)。鼻高修直當于面門。身相具足端
T14n0456_p0430b07║正無比成就相好。一一相八萬四千好。以自
T14n0456_p0430b08║莊嚴如鑄金像。一一好中流出光明照千由
T14n0456_p0430b09║旬。肉眼清徹青白分明。常光繞身面百由旬。
T14n0456_p0430b10║日月星宿真珠摩尼。七【CL038n0205_p0325b01】寶行樹皆悉明耀現
T14n0456_p0430b11║於佛光。其餘眾光不復為用。佛身高顯如
T14n0456_p0430b12║黃金山。見者自然脫三惡趣。爾時彌勒諦觀
T14n0456_p0430b13║世間五欲過患。眾生受苦沈沒長流。在大
T14n0456_p0430b14║生死甚可憐愍。自以如是正念觀察苦
T14n0456_p0430b15║空無常。不樂在家。厭家迫迮猶如牢獄。
T14n0456_p0430b16║時蠰佉王共諸大臣國土人民。持七寶臺。
T14n0456_p0430b17║有千寶帳及千寶軒。千億寶鈴。千億寶幡。寶
T14n0456_p0430b18║器千口寶甕千口。奉上彌勒。彌勒受已施
T14n0456_p0430b19║諸婆羅門。婆羅門受已即便毀壞各共分
T14n0456_p0430b20║之。諸婆羅門觀見彌勒能作大施生大
T14n0456_p0430b21║奇特心。彌勒菩薩見此寶臺須臾無常。知有
T14n0456_p0430b22║為法皆悉磨滅。修無常想。讚過去佛清涼甘
T14n0456_p0430b23║露無常之偈。
T14n0456_p0430b24║　諸行無常　　是生滅法　　生滅滅已
T14n0456_p0430b25║　寂滅為樂
T14n0456_p0430b26║說此偈已。出家學道。坐於金剛莊嚴道場
T14n0456_p0430b27║龍【CL038n0205_p0326a01】花菩提樹下。枝如寶龍吐百寶華。一一
T14n0456_p0430b28║花葉作七寶色。色色異果適眾生意。天上
T14n0456_p0430b29║人間為無有比。樹高五十由旬。枝葉四布
T14n0456_p0430c01║放大光明。爾時彌勒與八萬四千婆羅門
T14n0456_p0430c02║俱詣道場。彌勒即自剃髮出家學道。早起出
T14n0456_p0430c03║家。即於是日初夜降四種魔。成阿耨多羅
T14n0456_p0430c04║三藐三菩提。即說偈言。
T14n0456_p0430c05║　久念眾生苦　　欲拔無由脫
T14n0456_p0430c06║　今者證菩提　　霍然無所礙
T14n0456_p0430c07║　亦達眾生空　　本性相如實
T14n0456_p0430c08║　永更無憂苦　　慈悲亦無緣
T14n0456_p0430c09║　本為救汝等　　國城及頭目
T14n0456_p0430c10║　妻子與手足　　施人無有數
T14n0456_p0430c11║　今始得解脫　　無上大寂滅
T14n0456_p0430c12║　當為汝等說　　廣開甘露道
T14n0456_p0430c13║　如是大果報　　皆從施戒慧
T14n0456_p0430c14║　六種大忍生　　亦從大慈悲
T14n0456_p0430c15║　無染功德得
T14n0456_p0430c16║說此偈已默而住。時諸天龍鬼神王不現
T14n0456_p0430c17║【CL038n0205_p0326b01】其身。而雨天花供養於佛。三千大千世界
T14n0456_p0430c18║六變震動。佛身出光照於無量。應可度者
T14n0456_p0430c19║皆得見佛。
T14n0456_p0430c20║爾時釋提桓因護世天王。大梵天王無數天
T14n0456_p0430c21║子。於花林園頭面禮足。合掌勸請轉於法
T14n0456_p0430c22║輪。時彌勒佛默然受請。告梵王言。我於長
T14n0456_p0430c23║夜受大苦惱修行六度。始於今日法海
T14n0456_p0430c24║滿。建法幢擊法鼓吹法蠡雨法雨正
T14n0456_p0430c25║爾。當為汝等說法。諸佛所轉八聖道輪。
T14n0456_p0430c26║諸天世人無能轉者。其義平等直至無上
T14n0456_p0430c27║無為寂滅。為諸眾生斷長夜苦。此法甚
T14n0456_p0430c28║深難得難入難信難解。一切世間無能知
T14n0456_p0430c29║者無能見者洗除心垢得萬梵行。說是
T14n0456_p0431a01║語時。復有他方無數百千萬億天子天女。
T14n0456_p0431a02║大梵天王乘天宮殿。持天花香奉獻如來。
T14n0456_p0431a03║繞百千匝。五體投地合掌勸請。諸天伎樂不
T14n0456_p0431a04║鼓自鳴。時諸梵王異口同聲。而說偈【CL038n0205_p0327a01】言。
T14n0456_p0431a05║　無量無數歲　　空過無有佛
T14n0456_p0431a06║　眾生墮惡道　　世間眼目滅
T14n0456_p0431a07║　三惡道增廣　　諸天路永絕
T14n0456_p0431a08║　今日佛興世　　三惡道殄滅
T14n0456_p0431a09║　增長天人眾　　願開甘露門
T14n0456_p0431a10║　令眾心無著　　疾疾得涅槃
T14n0456_p0431a11║　我等諸梵王　　聞佛出世間
T14n0456_p0431a12║　今者得值佛　　無上大法王
T14n0456_p0431a13║　梵天宮殿盛　　身光亦明顯
T14n0456_p0431a14║　普為十方眾　　勸請大導師
T14n0456_p0431a15║　唯願開甘露　　轉無上法輪
T14n0456_p0431a16║說此偈已頭面作禮。復更合掌慇懃三請。
T14n0456_p0431a17║唯願世尊。轉於甚深微妙法輪。為拔眾生
T14n0456_p0431a18║苦惱根栽。遠離三毒破四惡道不善之業。
T14n0456_p0431a19║爾時世尊為諸梵王。即便微笑出五色光。默
T14n0456_p0431a20║然許之。時諸天子無數大眾。聞佛許可歡
T14n0456_p0431a21║喜無量遍體踊躍。譬如孝子新喪慈父忽
T14n0456_p0431a22║然還活。大眾【CL038n0205_p0327b01】歡喜亦復如是。時諸天眾右
T14n0456_p0431a23║遶世尊經無數匝。敬愛無厭卻住一面。
T14n0456_p0431a24║爾時大眾皆作是念。雖復千億歲受五欲
T14n0456_p0431a25║樂。不能得免三惡道苦。妻子財產所不能
T14n0456_p0431a26║救。世間無常命難久保。我等今者於佛法
T14n0456_p0431a27║中淨修梵行。作是念已復更念言。設受五
T14n0456_p0431a28║欲經無數劫如無想天壽。無量億歲。與諸
T14n0456_p0431a29║婇女共相娛樂受細滑觸。會歸磨滅墮三
T14n0456_p0431b01║惡道受無量苦。所樂無幾猶如幻化。蓋
T14n0456_p0431b02║不足言。入地獄時大火洞然。百億萬劫
T14n0456_p0431b03║受無量苦求脫叵得。如此長夜苦厄難
T14n0456_p0431b04║拔。今日遇佛宜勤精進。時穰佉王高聲唱
T14n0456_p0431b05║言。
T14n0456_p0431b06║　設復生天樂　　會亦歸磨滅
T14n0456_p0431b07║　不久墮地獄　　猶如猛火聚
T14n0456_p0431b08║　我等宜時速　　出家學佛道
T14n0456_p0431b09║說是語已。時穰佉王。與八萬四千大臣恭
T14n0456_p0431b10║敬圍繞。及四天王送轉輪王。至花林園龍
T14n0456_p0431b11║花樹【CL038n0205_p0328a01】下。詣彌勒佛求索出家。為佛作禮。未
T14n0456_p0431b12║舉頭頃鬚髮自落袈裟著身。便成沙門。
T14n0456_p0431b13║時彌勒佛共穰佉王。與八萬四千大臣諸
T14n0456_p0431b14║比丘等恭敬圍繞。并與無數天龍八部。入
T14n0456_p0431b15║翅頭末城。足躡門閫。娑婆世界六種震動。閻
T14n0456_p0431b16║浮提地化為金色。翅頭末大城中央其地金
T14n0456_p0431b17║剛。有過去諸佛所坐金剛寶座自然踊出。
T14n0456_p0431b18║眾寶行樹。天於空中雨大寶華。龍王作眾
T14n0456_p0431b19║伎樂。口中吐華毛孔雨華用供養佛。佛於
T14n0456_p0431b20║此座轉正法輪。謂是苦苦聖諦。謂是集集
T14n0456_p0431b21║聖諦。謂是滅滅聖諦。謂是道道聖諦。并為
T14n0456_p0431b22║演說三十七品助菩提法。亦為宣說十二因
T14n0456_p0431b23║緣。無明緣行。行緣識。識緣名色。名色緣六
T14n0456_p0431b24║入。六入緣觸。觸緣受。受緣愛。愛緣取。取
T14n0456_p0431b25║緣有。有緣生。生緣老死憂悲苦惱等。爾
T14n0456_p0431b26║時大地六種震動。如此音聲聞于三千大
T14n0456_p0431b27║千【CL038n0205_p0328b01】世界。復過是數無量無邊。下至阿鼻地
T14n0456_p0431b28║獄。上至阿迦膩吒天。時四天王各各將領
T14n0456_p0431b29║無數鬼神。高聲唱言。佛日出時降法雨露。
T14n0456_p0431c01║世間眼目今者始開。普令大地一切八部
T14n0456_p0431c02║於佛有緣皆得聞知。三十三天。夜摩天。兜
T14n0456_p0431c03║率陀天。化樂天。他化自在天。乃至大梵天。
T14n0456_p0431c04║各各於己所統領處高聲唱言。佛日出世
T14n0456_p0431c05║降注甘露。世間眼目今者始開。有緣之
T14n0456_p0431c06║者皆悉聞知。時諸龍王八部。山神樹神藥
T14n0456_p0431c07║草神水神風神火神地神城池神屋宅神
T14n0456_p0431c08║等。踊躍歡喜高聲唱言。復有八萬四千諸婆
T14n0456_p0431c09║羅門。聰明大智。於佛法中亦隨大王出家
T14n0456_p0431c10║學道。復有長者名須達那。今須達長者
T14n0456_p0431c11║是。亦與八萬四千人俱共出家。復有梨
T14n0456_p0431c12║師達多。富蘭那兄弟。亦與八萬四千人俱
T14n0456_p0431c13║共出家。復有二大臣。一名梵檀末利
T14n0456_p0431c14║二名須曼【CL038n0205_p0329a01】那。王所愛重。亦與八萬四千
T14n0456_p0431c15║人俱。於佛法中出家學道。轉輪王寶女
T14n0456_p0431c16║名舍彌婆帝。今之毘舍佉母是也。亦與八
T14n0456_p0431c17║萬四千婇女俱共出家。穰佉太子名天金
T14n0456_p0431c18║色。今提婆婆那長者子是。亦與八萬四千
T14n0456_p0431c19║人俱共出家。彌勒佛親族婆羅門子名須
T14n0456_p0431c20║摩提。利根智慧。今鬱多羅善賢比丘尼子是。
T14n0456_p0431c21║亦與六萬人俱。於佛法中俱共出家。穰佉
T14n0456_p0431c22║王千子唯留一人用嗣王位。餘九百九十九
T14n0456_p0431c23║人。亦與八萬四千人。於佛法中俱共出
T14n0456_p0431c24║家。如是等無量億眾。見世苦惱五陰熾然。
T14n0456_p0431c25║皆於彌勒佛法中俱共出家。爾時彌勒佛以
T14n0456_p0431c26║大慈心語諸大眾言。汝等今者不以生
T14n0456_p0431c27║天樂故。亦復不為今世樂故來至我所
T14n0456_p0431c28║但為涅槃常樂因緣。是諸人等皆於佛法中
T14n0456_p0431c29║種諸善根。釋迦牟尼佛出五濁世。種種呵
T14n0456_p0432a01║責為【CL038n0205_p0329b01】汝說法。無奈汝何教殖來緣。今得
T14n0456_p0432a02║見我。我今攝受是諸人等。或以讀誦分別
T14n0456_p0432a03║決定修多羅毘尼阿毘曇。為他演說讚歎義
T14n0456_p0432a04║味。不生嫉妒教於他人令得受持。修諸
T14n0456_p0432a05║功德來生我所。或以衣食施人持戒智慧。
T14n0456_p0432a06║修此功德來生我所。或以妓樂幡蓋華香
T14n0456_p0432a07║燈明供養於佛。修此功德來生我所。或
T14n0456_p0432a08║以施僧常食。起立僧房四事供養。持八
T14n0456_p0432a09║戒齋修習慈心。行此功德來生我所。或為
T14n0456_p0432a10║苦惱眾生深生慈悲。以身代受令其得
T14n0456_p0432a11║樂。修此功德來生我所。或以持戒忍辱修
T14n0456_p0432a12║淨慈心。以此功德來生我所。或造僧祇
T14n0456_p0432a13║四方無礙齋講設會供養飯食。修此功德
T14n0456_p0432a14║來生我所。或以持戒多聞。修行禪定無漏智
T14n0456_p0432a15║慧。以此功德來生我所。或有起塔供養
T14n0456_p0432a16║舍利念佛法身。以此功德來生我所。或有
T14n0456_p0432a17║厄困貧窮孤【CL038n0205_p0330a01】獨繫屬於他。王法所加臨當
T14n0456_p0432a18║刑戮。作八難業受大苦惱拔濟彼等令
T14n0456_p0432a19║得解脫。修此功德來生我所。或有恩愛別
T14n0456_p0432a20║離朋黨諍訟極大苦惱。以方便力令得和
T14n0456_p0432a21║合。修此功德來生我所。說是語已。稱讚
T14n0456_p0432a22║釋迦牟尼佛。善哉善哉。能於五濁惡世。教
T14n0456_p0432a23║化如是等百千萬億諸惡眾生。令修善本
T14n0456_p0432a24║來生我所。時彌勒佛如是三稱讚釋迦牟尼
T14n0456_p0432a25║佛。而說偈言。
T14n0456_p0432a26║　忍辱勇猛大導師　　能於五濁不善世
T14n0456_p0432a27║　教化成熟惡眾生　　令彼修行得見佛
T14n0456_p0432a28║　荷負眾生受大苦　　今入常樂無為處
T14n0456_p0432a29║　教彼弟子來我所　　我今為汝說四諦
T14n0456_p0432b01║　亦說三十七菩提　　莊嚴涅槃十二緣
T14n0456_p0432b02║　汝等宜當觀無為　　入於空寂本無處
T14n0456_p0432b03║說此偈已。復更讚歎彼時眾生於苦惡世
T14n0456_p0432b04║能【CL038n0205_p0330b01】為難事。貪欲瞋恚愚癡迷惑短命人中。能
T14n0456_p0432b05║修持戒作諸功德。甚為希有。爾時眾生不
T14n0456_p0432b06║識父母沙門婆羅門。不知道法。互相惱
T14n0456_p0432b07║害近刀兵劫。深著五欲嫉妒諂佞。曲濁
T14n0456_p0432b08║邪偽無憐愍心。更相殺害食肉飲血。不敬
T14n0456_p0432b09║師長不識善友。不知報恩。生五濁世
T14n0456_p0432b10║不知慚愧。晝夜六時相續作惡不知厭足。
T14n0456_p0432b11║純造不善五逆惡聚。魚鱗相次求不知厭。
T14n0456_p0432b12║九親諸族不能相濟。善哉善哉釋迦牟尼佛。
T14n0456_p0432b13║以大方便深厚慈悲。能於苦惱眾生之中。
T14n0456_p0432b14║和顏美色善巧智慧。說誠實語示我當來
T14n0456_p0432b15║度脫汝等。如是導師明利智慧。世間希有
T14n0456_p0432b16║甚為難遇。深心憐愍惡世眾生。為拔苦
T14n0456_p0432b17║惱令得安隱。入第一義甚深法性。釋迦牟
T14n0456_p0432b18║尼三阿僧祇劫。為汝等故修行難行苦
T14n0456_p0432b19║行。以頭布施。割截耳鼻手足胑體受
T14n0456_p0432b20║諸苦惱。為【CL038n0205_p0331a01】八聖道平等解脫利汝等故。
T14n0456_p0432b21║時彌勒佛如是開導安慰無量諸眾生等。
T14n0456_p0432b22║令其歡喜。彼時眾生身純是法。心純是法。
T14n0456_p0432b23║口常說法。福德智慧之人充滿其中。天人恭
T14n0456_p0432b24║敬信受渴仰。時大導師各欲令彼聞於往
T14n0456_p0432b25║昔苦惱之事。復作是念。五欲不淨眾苦之
T14n0456_p0432b26║本。又能除捨憂慼愁恨。知苦樂法皆是無
T14n0456_p0432b27║常。為說色受想行識苦空無常無我。說是
T14n0456_p0432b28║語時。九十六億人不受諸法。漏盡意解得
T14n0456_p0432b29║阿羅漢。三明六通具八解脫。三十六萬天
T14n0456_p0432c01║子。二十萬天女發阿耨多羅三藐三菩提心。
T14n0456_p0432c02║天龍八部中。有得須陀洹者。種辟支佛道
T14n0456_p0432c03║因緣者。發無上道心者。數甚眾多不可稱
T14n0456_p0432c04║計。爾時彌勒佛。與九十六億大比丘眾。并
T14n0456_p0432c05║穰佉王八萬四千大臣比丘眷屬圍繞。如月
T14n0456_p0432c06║天子諸星宿從出翅頭末城。還花林園重
T14n0456_p0432c07║閣【CL038n0205_p0331b01】講堂。時閻浮提城邑聚落小王長者。及
T14n0456_p0432c08║諸四姓皆悉來集龍花樹下花林園中。爾時
T14n0456_p0432c09║世尊重說四諦十二因緣。九十四億人得
T14n0456_p0432c10║阿羅漢。他方諸天及八部眾六十四億恒河
T14n0456_p0432c11║沙人。發阿耨多羅三藐三菩提心住不退
T14n0456_p0432c12║轉。第三大會。九十二億人得阿羅漢。三十四
T14n0456_p0432c13║億天龍八部發三菩提心。時彌勒佛說四聖
T14n0456_p0432c14║諦深妙法輪。度天人已。將諸聲聞弟子天
T14n0456_p0432c15║龍八部一切大眾。入城乞食。無量淨居天眾
T14n0456_p0432c16║恭敬從佛入翅頭未城。當入城時。佛現
T14n0456_p0432c17║十八種神足。身下出水。如摩尼珠。化成光
T14n0456_p0432c18║臺照十方界。身上出火。如須彌山流紫
T14n0456_p0432c19║金光。現大滿空化成琉璃。大復現小如芥
T14n0456_p0432c20║子許。泯然不現。於十方踊於十方沒。令
T14n0456_p0432c21║一切人皆如佛身。種種神力無量變現。令有
T14n0456_p0432c22║緣者皆得解脫。釋提桓因三十二【CL038n0205_p0332a01】輔臣與欲
T14n0456_p0432c23║界諸天。梵天王與色界諸天。并天子天女。
T14n0456_p0432c24║脫天瓔珞及以天衣。而散佛上。時諸天衣化
T14n0456_p0432c25║成花蓋。諸天妓樂不鼓自鳴。歌詠佛德密
T14n0456_p0432c26║雨天花。栴檀雜香供養於佛。街巷道陌豎
T14n0456_p0432c27║諸幢幡。燒諸名香其煙若雲。世尊入
T14n0456_p0432c28║城時。大梵天王釋提桓因。合掌恭敬以偈讚
T14n0456_p0432c29║佛。
T14n0456_p0433a01║　正遍知者兩足尊　　天人世間無與等
T14n0456_p0433a02║　十力世尊甚希有　　無上最勝良福田
T14n0456_p0433a03║　其供養者生天上　　未來解脫住涅槃
T14n0456_p0433a04║　稽首無上大精進　　稽首慈心大導師
T14n0456_p0433a05║東方天王提頭賴吒。南方天王毘樓勒叉。
T14n0456_p0433a06║西方天王毘留博叉。北方天王毘沙門王。
T14n0456_p0433a07║與其眷屬恭敬合掌。以清淨心讚歎世
T14n0456_p0433a08║尊。
T14n0456_p0433a09║　三界無有比　　大悲自莊嚴
T14n0456_p0433a10║　體解第一義　　不見眾生性
T14n0456_p0433a11║　及與諸法相　　同入空寂性
T14n0456_p0433a12║　【CL038n0205_p0332b01】善住無所有　　雖行大精進
T14n0456_p0433a13║　無為無足跡　　我今稽首禮
T14n0456_p0433a14║　慈心大導師　　眾生不見佛
T14n0456_p0433a15║　長夜受生死　　墜墮三惡道
T14n0456_p0433a16║　及作女人身　　今日佛興世
T14n0456_p0433a17║　拔苦施安樂　　三惡道已少
T14n0456_p0433a18║　女人無諂曲　　皆當得止息
T14n0456_p0433a19║　具足大涅槃　　大悲濟苦者
T14n0456_p0433a20║　施樂故出世　　本為菩薩時
T14n0456_p0433a21║　常施一切樂　　不殺不惱他
T14n0456_p0433a22║　忍心如大地　　我今稽首禮
T14n0456_p0433a23║　忍辱大導師　　我今稽首禮
T14n0456_p0433a24║　慈悲大丈夫　　自免生死苦
T14n0456_p0433a25║　能拔眾生厄　　如火生蓮花
T14n0456_p0433a26║　世間無有比【○】【○】【○】【○】【○】
T14n0456_p0433a27║【CL038n0205_p0333a01】【○】【○】【○】爾時世尊次第乞食。將諸比丘還至本處
T14n0456_p0433a28║入深禪定。七日七夜寂然不動。彌勒佛弟
T14n0456_p0433a29║子色如天色。普皆端正厭生老病死。多聞
T14n0456_p0433b01║廣學守護法藏行於禪定。得離諸欲如鳥
T14n0456_p0433b02║出㲉。
T14n0456_p0433b03║爾時釋提桓因。與欲界諸天子。歡喜踊躍。復
T14n0456_p0433b04║說偈言。
T14n0456_p0433b05║　世間所歸大導師　　慧眼明淨見十方
T14n0456_p0433b06║　智力功德勝諸天　　名義具足福眾生
T14n0456_p0433b07║　願為我等群萌類　　將諸弟子詣彼山
T14n0456_p0433b08║　供養無惱釋迦師　　頭陀第一大弟子
T14n0456_p0433b09║　我等應得見過佛　　所著袈裟聞遺法
T14n0456_p0433b10║　懺悔前身濁惡劫　　不善惡業得清淨
T14n0456_p0433b11║【CL038n0205_p0333b01】爾時彌勒佛。與娑婆世界前身剛強眾生及
T14n0456_p0433b12║諸大弟子。俱往耆闍崛山到山下已。安詳
T14n0456_p0433b13║徐步登狼跡山。到山頂已舉足大指躡於
T14n0456_p0433b14║山根。是時大地十八相動既至山頂彌勒以
T14n0456_p0433b15║手兩向擘山如轉輪王開大城門。爾時梵
T14n0456_p0433b16║王持天香油灌摩訶迦葉頂。油灌身已擊
T14n0456_p0433b17║大揵椎。吹大法蠡。摩訶迦葉即從滅盡定
T14n0456_p0433b18║覺。齊整衣服偏袒右肩。右膝著地長跪合
T14n0456_p0433b19║掌。持釋迦牟尼佛僧迦梨。授與彌勒而作
T14n0456_p0433b20║是言。大師釋迦牟尼多陀阿伽度阿羅訶三
T14n0456_p0433b21║藐三佛陀。臨涅槃時以此法衣付囑於我。
T14n0456_p0433b22║令奉世尊。時諸大眾各白佛言。云何今日
T14n0456_p0433b23║此山頂上有人頭蟲。短小醜陋著沙門服。而
T14n0456_p0433b24║能禮拜恭敬世尊。時彌勒佛訶諸大弟子
T14n0456_p0433b25║莫輕此人。而說偈言。
T14n0456_p0433b26║　孔雀有好色　　鷹鶻鷂所食
T14n0456_p0433b27║　白象無量力　　【CL038n0205_p0334a01】師子子雖小
T14n0456_p0433b28║　撮食如塵土　　大龍身無量
T14n0456_p0433b29║　金翅鳥所搏　　人身雖長大
T14n0456_p0433c01║　肥白端正好　　七寶瓶盛糞
T14n0456_p0433c02║　污穢不可堪　　此人雖短小
T14n0456_p0433c03║　智慧如練金　　煩惱習久盡
T14n0456_p0433c04║　生死苦無餘　　護法故住此
T14n0456_p0433c05║　常行頭陀事　　天人中最勝
T14n0456_p0433c06║　苦行無與等　　牟尼兩足尊
T14n0456_p0433c07║　遣來至我所　　汝等當一心
T14n0456_p0433c08║　合掌恭敬禮
T14n0456_p0433c09║說是偈已告諸比丘。釋迦牟尼世尊。於五
T14n0456_p0433c10║濁惡世教化眾生。千二百五十弟子中。頭陀
T14n0456_p0433c11║第一身體金色。捨金色婦出家學道。晝夜
T14n0456_p0433c12║精進如救頭然。慈愍貧苦下賤眾生。恒福
T14n0456_p0433c13║度之為法住世。摩訶迦葉者此人是也。說
T14n0456_p0433c14║此語已。一切大眾悉為作禮。
T14n0456_p0433c15║爾時彌勒持釋迦牟尼佛僧伽梨。覆右手不
T14n0456_p0433c16║遍纔掩兩指。復覆左手亦掩兩指。諸人怪
T14n0456_p0433c17║歎先佛卑小。皆由眾生貪濁【CL038n0205_p0334b01】憍慢之所致耳。
T14n0456_p0433c18║告摩訶迦葉言。汝可現神足并說過去
T14n0456_p0433c19║佛所有經法。爾時摩訶迦葉踊身虛空作
T14n0456_p0433c20║十八變。或現大身滿虛空中。大復現小
T14n0456_p0433c21║如葶藶子。小復現大。身上出水身下出火。
T14n0456_p0433c22║履地如水履水如地坐臥空中身不陷墜。
T14n0456_p0433c23║東踊西沒西踊東沒。南踊北沒北踊南沒。邊
T14n0456_p0433c24║踊中沒中踊邊沒。上踊下沒下踊上沒。於虛
T14n0456_p0433c25║空中化作琉璃窟。承佛神力。以梵音聲說
T14n0456_p0433c26║釋迦牟尼佛十二部經。大眾聞已怪未曾有
T14n0456_p0433c27║八十億人遠塵離垢。於諸法中不受諸
T14n0456_p0433c28║法得阿羅漢。無數天人發菩提心。繞佛
T14n0456_p0433c29║三匝還從空下。為佛作禮說有為法皆悉
T14n0456_p0434a01║無常。辭佛而退還耆闍崛山本所住處。身上
T14n0456_p0434a02║出火入般涅槃。收身舍利山頂起塔。彌勒
T14n0456_p0434a03║佛歎言。大迦葉比丘是釋迦牟尼佛於大眾
T14n0456_p0434a04║中。常所讚歎頭陀第一【CL038n0205_p0335a01】通達禪定解脫三
T14n0456_p0434a05║昧。是人雖有大神力而無高心。能令
T14n0456_p0434a06║眾生得大歡喜。常愍下賤貧苦眾生彌勒佛
T14n0456_p0434a07║歎大迦葉骨身言。善哉大神德釋師子大弟
T14n0456_p0434a08║子大迦葉。於彼惡世能修其心。爾時摩訶
T14n0456_p0434a09║迦葉骨身。即說偈言。
T14n0456_p0434a10║　頭陀是寶藏　　持戒為甘露
T14n0456_p0434a11║　能行頭陀者　　必至不死地
T14n0456_p0434a12║　持戒得生天　　及與涅槃樂
T14n0456_p0434a13║說此偈已。如琉璃水還入塔中。爾時說法
T14n0456_p0434a14║之處。廣八十由旬長百由旬。其中人眾若坐
T14n0456_p0434a15║若立若近若遠。各見佛在其前獨為說
T14n0456_p0434a16║法。彌勒佛住世六萬億歲。憐愍眾生故令
T14n0456_p0434a17║得法眼。滅度之後諸天世人闍維佛身。時
T14n0456_p0434a18║轉輪王收取舍利。於四天下各起八萬四
T14n0456_p0434a19║千塔。正法住世六萬歲。像法二萬歲。汝等
T14n0456_p0434a20║宜應勤加精進。發清淨心起諸善業。得
T14n0456_p0434a21║見世間燈明彌【CL038n0205_p0335b01】勒佛身必無疑也。佛說語
T14n0456_p0434a22║已。尊者舍利弗。尊者阿難。即從座起為佛
T14n0456_p0434a23║作禮。胡跪合掌白佛言。世尊。當何名斯經。
T14n0456_p0434a24║云何奉持之。佛告阿難。汝好憶持。普為
T14n0456_p0434a25║天人分別演說。莫作最後斷法人耶。此法
T14n0456_p0434a26║之要。名一切眾生斷五逆種淨除業障報障
T14n0456_p0434a27║煩惱障修習慈心與彌勒共行。如是受持。
T14n0456_p0434a28║亦名一切眾生得聞彌勒佛名必免五濁世
T14n0456_p0434a29║不墮惡道經。如是受持。亦名破惡口業心
T14n0456_p0434b01║如蓮花定見彌勒佛經。如是受持。亦名慈
T14n0456_p0434b02║心不殺不食肉經。如是受持。亦名釋迦牟
T14n0456_p0434b03║尼佛以衣為信經。如是受持。亦名若有聞
T14n0456_p0434b04║佛名決定得免八難經。如是受持。亦名
T14n0456_p0434b05║彌勒成佛經。如是受持。佛告舍利弗。
T14n0456_p0434b06║佛滅度後比丘比丘尼優婆塞優婆夷。天
T14n0456_p0434b07║龍八部鬼神等。得聞此經受持讀誦禮拜
T14n0456_p0434b08║供養恭敬法師。【CL038n0205_p0336a01】破一切業障報障煩惱障。
T14n0456_p0434b09║得見彌勒及賢劫千佛。三種菩提隨願成
T14n0456_p0434b10║就。不受女人身。正見出家得大解脫。說是
T14n0456_p0434b11║語已。時諸大眾聞佛所說。皆大歡喜禮佛
T14n0456_p0434b12║而退。
T14n0456_p0434b13║佛說彌勒大成佛經【○】【○】【○】【○】【○】【○】【○】【○】【○】【○】
