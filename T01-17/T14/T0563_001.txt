T14n0563_p0914b09║【□】
T14n0563_p0914b10║【□】
T14n0563_p0914b11║【■】　　No. 563 [Nos. 562, 564]
T14n0563_p0914b12║【CL038n0232_p0571a01】佛說腹中女聽經
T14n0563_p0914b13║【□】
T14n0563_p0914b14║　　　　北涼天竺三藏曇無讖譯
T14n0563_p0914b15║佛在羅閱祇。與諸菩薩比丘僧比丘尼。優婆
T14n0563_p0914b16║塞優婆夷。及諸天人民無央數共會。聽佛說
T14n0563_p0914b17║經。時會中有迦羅婦懷妊在座。腹中子叉手
T14n0563_p0914b18║聽經。佛欲使眾會見之。便現大光明。照迦
T14n0563_p0914b19║羅婦。座中眾人。皆見腹中女叉手聽經。如
T14n0563_p0914b20║照鏡無有異。佛持八種聲。問腹中女言。汝
T14n0563_p0914b21║叉手聽經。何以故爾。女用佛威神。即答佛
T14n0563_p0914b22║言。以世間人皆行十惡。欲令行十善。是故
T14n0563_p0914b23║叉手聽經。又以世間人貪婬瞋恚愚癡生死
T14n0563_p0914b24║不絕。是故叉手聽經。復用世間人不孝順父
T14n0563_p0914b25║母。不供養沙門婆羅門道人。是故叉手聽經。
T14n0563_p0914b26║時女說是語竟便生。譬如太子從右脅生。地
T14n0563_p0914b27║為六反震動。虛空中有無央數天。自然有音
T14n0563_p0914b28║樂聲。雨天眾【CL038n0232_p0571b01】華。有自然千葉蓮華。大如車
T14n0563_p0914b29║輪。以寶作莖。狀如青琉璃。女即坐蓮華上。忉
T14n0563_p0914c01║利天王釋持天衣。從虛空中來下與女言。裸
T14n0563_p0914c02║形可取此衣著之。女報言。我不著此衣。汝
T14n0563_p0914c03║欲裝挍我耶。汝為羅漢我為菩薩。汝非我
T14n0563_p0914c04║輩不與我同類。我自當有衣來。佛語拘翼。
T14n0563_p0914c05║此不為裝挍菩薩。發心為菩薩。自致得三
T14n0563_p0914c06║十二相八十種好。爾乃為裝挍菩薩耳。舍
T14n0563_p0914c07║利弗白佛言。此女為從何國來。當送衣也。
T14n0563_p0914c08║佛言。此女從東南方佛剎來。其國名清淨。
T14n0563_p0914c09║去此十萬佛剎。女從本剎來欲見佛。自當有
T14n0563_p0914c10║持衣來者。本國衣便自然在虛空中來。蕭肅
T14n0563_p0914c11║有聲。女見衣來便著之。當得五通。又女本
T14n0563_p0914c12║國人盡得五通。女得衣著訖。便從蓮華上。
T14n0563_p0914c13║下行至佛前。女一舉足。地為六反震動。便
T14n0563_p0914c14║頭面著地。為佛作禮。三言南無佛。繞佛【CL038n0232_p0572a01】已
T14n0563_p0914c15║訖。便長跪白佛。今座中大有諸迦羅婦。願
T14n0563_p0914c16║佛為說經。令得男子身。佛言。我亦不使汝
T14n0563_p0914c17║作男子。亦不使汝作女人。皆自從身行得。
T14n0563_p0914c18║佛言。有一事可疾得男子。何等為一。發心
T14n0563_p0914c19║為菩薩道。是為一事。又女人身當內自觀。
T14n0563_p0914c20║譬如機關骨節相柱。但筋皮上。女人常畏人。
T14n0563_p0914c21║譬如鴟梟蛇蚖蝦蟆。不敢晝日出。常畏人
T14n0563_p0914c22║譬如婢使。常與惡露臭處俱。雖是國王女。
T14n0563_p0914c23║猶復畏人。女人眾惡亦復如是。時座中迦羅
T14n0563_p0914c24║婦七十五人。聞佛說經歡喜踊躍。前以頭面
T14n0563_p0914c25║著地。為佛作禮。白佛言。我願發菩薩心作
T14n0563_p0914c26║男子。我不得男子身終不起。時七十五迦羅
T14n0563_p0914c27║越。從舍衛國來至佛所。見諸婦皆在佛前。
T14n0563_p0914c28║便心念言。失我曹婦已。便問舍利弗。此女
T14n0563_p0914c29║人悉是我曹婦何為是間。舍利弗答言。欲作
T14n0563_p0915a01║比丘尼。卿當聽不。迦羅【CL038n0232_p0572b01】越答言。若欲作比
T14n0563_p0915a02║丘尼者。先使我曹作比丘僧。舍利弗白佛言。
T14n0563_p0915a03║是七十五迦羅越。皆欲作比丘。佛呼善男子
T14n0563_p0915a04║來。皆作比丘。頭髮自然墮。袈裟便著身。手
T14n0563_p0915a05║持應器。皆前為佛作禮。時七十五婦。各脫
T14n0563_p0915a06║珠環。皆以散佛上。便自然虛空中。化作七
T14n0563_p0915a07║十五交露珠瓔帳。帳中有七寶床。床上有坐。
T14n0563_p0915a08║佛邊有無央數菩薩聽經。七十五婦人見是
T14n0563_p0915a09║變化。皆大歡喜。即用佛威神。飛住虛空。虛
T14n0563_p0915a10║空中自然有華。雨散佛上。從虛空中來下。
T14n0563_p0915a11║便得男子身。前白佛言。我願作比丘。佛語彌
T14n0563_p0915a12║勒菩薩。將去授戒。彌勒菩薩即授戒。作比
T14n0563_p0915a13║丘僧女。自然有化華蓋七重。其莖如蓮華莖。
T14n0563_p0915a14║即持與母言。佛是天上天下度人之師。母以
T14n0563_p0915a15║華蓋上佛。是天上天下之師。蓋上之後。母
T14n0563_p0915a16║亦當為天下之蓋。女語母言。今當發菩薩心。
T14n0563_p0915a17║【CL038n0232_p0573a01】母答女言。我始懷汝時。於夢中常見佛及法
T14n0563_p0915a18║比丘僧。無復貪婬瞋恚愚癡心。身體安隱。
T14n0563_p0915a19║知我腹中子。為是菩薩摩訶薩。以是令我安
T14n0563_p0915a20║隱。爾時發菩薩心已。母得華蓋便持上佛。
T14n0563_p0915a21║地為六反震動。佛語舍利弗。四天下星宿尚
T14n0563_p0915a22║可知數。是女前後所度父母。不可知數。女
T14n0563_p0915a23║言。一切人謂我是女。當作至誠行。便化作
T14n0563_p0915a24║如八歲沙彌身。當佛說經及女變化時。無央
T14n0563_p0915a25║數人。皆發無上正真道意。佛說經竟。皆大
T14n0563_p0915a26║歡喜。
T14n0563_p0915a27║佛說腹中女聽經【○】【○】【○】【○】【○】【CL038n0232_p0573b01】
