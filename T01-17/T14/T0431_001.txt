T14n0431_p0076a01║【□】
T14n0431_p0076a02║【■】　　No. 431 [Nos. 427-430]
T14n0431_p0076a03║【CL039n0298_p0569a01】八佛名號經
T14n0431_p0076a04║【□】
T14n0431_p0076a05║　　　　隋天竺三藏闍那崛多譯
T14n0431_p0076a06║如是我聞。一時佛在舍衛國祇樹給孤獨園。
T14n0431_p0076a07║與大比丘僧千二百五十人俱。復有大乘眾
T14n0431_p0076a08║菩薩摩訶薩十千人俱。爾時世尊。與無量無
T14n0431_p0076a09║數百千萬眾。前後圍遶而為說法。
T14n0431_p0076a10║爾時尊者舍利弗。於大眾中即從座起。偏袒
T14n0431_p0076a11║右肩右膝著地。向佛合掌而白佛言。世尊。
T14n0431_p0076a12║我有疑心今欲發問。惟願如來憐愍眾生為
T14n0431_p0076a13║我解說。
T14n0431_p0076a14║爾時世尊告舍利弗言。善男子。隨汝所問。若
T14n0431_p0076a15║有疑心。吾當為汝分別解說。時舍利弗蒙佛
T14n0431_p0076a16║印可許決疑網。歡喜踊躍即白佛言。世尊。頗
T14n0431_p0076a17║有現在十方世界諸佛世尊。往昔願力常為
T14n0431_p0076a18║眾生現在說法。彼諸如來所有名號。若善男
T14n0431_p0076a19║子及善女人。欲得誦持此諸佛名。若讀若聞
T14n0431_p0076a20║及以【CL039n0298_p0569b01】書寫。緣是功德。便於阿耨多羅三藐三
T14n0431_p0076a21║菩提得不退轉。無所缺減。至於無上正真之
T14n0431_p0076a22║道。速得成於阿耨多羅三藐三菩提者不。
T14n0431_p0076a23║爾時世尊告舍利弗言。善哉善哉善男子。汝
T14n0431_p0076a24║所諮問真妙辯才。為於來世無量眾生廣作
T14n0431_p0076a25║利益。慈悲哀愍一切天人。能問如來如斯奧
T14n0431_p0076a26║義。是故汝今諦聽諦受善思念之。吾當為汝
T14n0431_p0076a27║分別解說。舍利弗言。唯然世尊。願樂欲聞。
T14n0431_p0076a28║爾時世尊告舍利弗言。善男子。東方去此過
T14n0431_p0076a29║一恒河沙世界。有一佛剎名難降伏。於彼國
T14n0431_p0076b01║土有佛世尊。號善說稱功德如來至真等正
T14n0431_p0076b02║覺。於今現在為諸大眾說微妙法。
T14n0431_p0076b03║復次舍利弗。從此東方過二恒河沙世界。有
T14n0431_p0076b04║一佛剎名無障礙。於彼國土有佛世尊。號因
T14n0431_p0076b05║陀羅相幢星王如來至真等正覺。於今現在
T14n0431_p0076b06║亦為大眾說微妙法。
T14n0431_p0076b07║【CL039n0298_p0570a01】復次舍利弗。從此東方過三恒河沙世界。有
T14n0431_p0076b08║一佛剎名曰愛樂。於彼國土有佛世尊。號普
T14n0431_p0076b09║光明功德莊嚴如來至真等正覺。於今現在
T14n0431_p0076b10║亦為大眾說微妙法。
T14n0431_p0076b11║復次舍利弗。從此東方過四恒河沙世界。有
T14n0431_p0076b12║一佛剎名曰普入。於彼國土有佛世尊。號善
T14n0431_p0076b13║鬥戰難降伏超越如來至真等正覺。於今現
T14n0431_p0076b14║在亦為大眾說微妙法。
T14n0431_p0076b15║復次舍利弗。從此東方過五恒河沙世界。有
T14n0431_p0076b16║一佛剎名曰淨聚。於彼國土有佛世尊。號普
T14n0431_p0076b17║功德明莊嚴如來至真等正覺。於今現在亦
T14n0431_p0076b18║為大眾說微妙法。
T14n0431_p0076b19║復次舍利弗。從此東方過六恒河沙世界。有
T14n0431_p0076b20║一佛剎名無毒主。於彼國土有佛世尊。號無
T14n0431_p0076b21║礙藥樹功德稱如來至真等正覺。於今現在
T14n0431_p0076b22║亦為大眾說微妙法。
T14n0431_p0076b23║復次舍利弗。從此東方過七恒河沙世界。有
T14n0431_p0076b24║一佛【CL039n0298_p0570b01】剎名側塞香滿。於彼國土有佛世尊。
T14n0431_p0076b25║號步寶蓮華如來至真等正覺。於今現在亦
T14n0431_p0076b26║為大眾說微妙法。
T14n0431_p0076b27║復次舍利弗。從此東方過八恒河沙世界。有
T14n0431_p0076b28║一佛剎名妙音明。於彼國土有佛世尊。號寶
T14n0431_p0076b29║蓮花善住娑羅樹王如來至真等正覺。於今
T14n0431_p0076c01║現在亦為大眾說微妙法。舍利弗。是等諸佛
T14n0431_p0076c02║如來至真等正覺。如是佛剎清淨無穢。無有
T14n0431_p0076c03║五濁復無五欲。其中眾生無有諂曲虛偽之
T14n0431_p0076c04║心。亦無欲行及以女人。
T14n0431_p0076c05║復次舍利弗。若善男子及善女人。得聞彼等
T14n0431_p0076c06║諸佛世尊如是名號。既得聞已能自受持讀
T14n0431_p0076c07║誦修行。復為他人宣揚顯說。彼善男子及善
T14n0431_p0076c08║女人。若墮三惡道者無有是處。惟除五逆
T14n0431_p0076c09║誹謗正法及謗聖人。
T14n0431_p0076c10║復次舍利弗。若善男子善女人。得聞彼等
T14n0431_p0076c11║諸佛世尊如是名號。既得聞已能自受持【CL039n0298_p0571a01】讀
T14n0431_p0076c12║誦修行。復為他人宣揚顯說。如是之人乃
T14n0431_p0076c13║至菩提。於其中間生生之處常具五通。兼復
T14n0431_p0076c14║逮得諸陀羅尼。六根完具無諸殘缺。常得歡
T14n0431_p0076c15║喜身毛右旋。
T14n0431_p0076c16║復次舍利弗。若善男子及善女人。得聞彼等
T14n0431_p0076c17║諸佛世尊如是名號。既得聞已能自受持讀
T14n0431_p0076c18║誦修行。復為他人宣揚顯說。彼等眾生所在
T14n0431_p0076c19║之處。縣官惡賊不能得便。火不能焚水不能
T14n0431_p0076c20║漂。惡龍惡蛇不能毒害。若行若住師子虎狼
T14n0431_p0076c21║態羆豺豹。夜叉羅剎諸惡鬼神鳩槃荼等及
T14n0431_p0076c22║人非人。能作驚惶無有是處。惟除宿殃。
T14n0431_p0076c23║復次舍利弗。若有女人能厭其身。繫念專心
T14n0431_p0076c24║受持讀誦如是世尊諸佛名號。復為他人分
T14n0431_p0076c25║別顯說。壽終之後更復受於女人身者。無有
T14n0431_p0076c26║是處。
T14n0431_p0076c27║復次舍利弗。若有善男子善女人。於靜夜中
T14n0431_p0076c28║能誦如是諸佛名號。是等眾生。【CL039n0298_p0571b01】於現世間所
T14n0431_p0076c29║作功業皆速成就。日日增長無諸障礙。爾時
T14n0431_p0077a01║世尊欲重明此義而說偈言。
T14n0431_p0077a02║　若有諸眾生　　能持是佛名
T14n0431_p0077a03║　悉捨諸惡道　　速生於善處
T14n0431_p0077a04║　常在諸佛前　　恒聞說妙法
T14n0431_p0077a05║　既睹無上尊　　隨心而供養
T14n0431_p0077a06║　誦持佛名故　　超億千萬劫
T14n0431_p0077a07║　一切諸煩惱　　疾成得菩提
T14n0431_p0077a08║　若人滿七日　　能誦是佛名
T14n0431_p0077a09║　即得清淨眼　　便能見諸佛
T14n0431_p0077a10║　若有聞佛名　　即能誦持者
T14n0431_p0077a11║　隨其所生處　　常為他所敬
T14n0431_p0077a12║　相好形端正　　常生福樂家
T14n0431_p0077a13║　喜心行大捨　　聰明不放逸
T14n0431_p0077a14║　若有諸女人　　聞此佛名故
T14n0431_p0077a15║　自誦為他說　　其福不可量
T14n0431_p0077a16║　於此壽終已　　必捨女人報
T14n0431_p0077a17║　得受丈夫身　　生生常利根
T14n0431_p0077a18║　誦持佛名故　　多百億劫中
T14n0431_p0077a19║　口氣常芬馥　　恒如栴檀香
T14n0431_p0077a20║　彼等諸大仙　　如是諸名字
T14n0431_p0077a21║　若能誦持者　　【CL039n0298_p0572a01】細心不放逸
T14n0431_p0077a22║　誦持佛名故　　父母及兄弟
T14n0431_p0077a23║　并餘諸眷屬　　終無異苦惱
T14n0431_p0077a24║　誦持佛名故　　一切魔波旬
T14n0431_p0077a25║　黑闇眾眷屬　　終不能障礙
T14n0431_p0077a26║　惡毒不能害　　刀杖及火等
T14n0431_p0077a27║　縣官惡賊盜　　一切不能傷
T14n0431_p0077a28║　誦持佛名故　　千億諸劫中
T14n0431_p0077a29║　常生寶蓮華　　威相神通具
T14n0431_p0077b01║　常在虛空中　　遍不思議剎
T14n0431_p0077b02║　觀諸異佛土　　剎中清淨者
T14n0431_p0077b03║　證無上道已　　普為諸雜類
T14n0431_p0077b04║　諸天及世人　　能作歸依處
T14n0431_p0077b05║佛說是經已。長老舍利弗及天龍夜叉乾闥
T14n0431_p0077b06║婆阿修羅迦樓羅緊那羅摩睺羅伽人非人
T14n0431_p0077b07║等。一切大眾聞佛所說歡喜奉行。
T14n0431_p0077b08║【○】【○】八佛名號經【CL039n0298_p0572b01】
