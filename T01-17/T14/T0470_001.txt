T14n0470_p0510a06║【□】
T14n0470_p0510a07║【□】
T14n0470_p0510a08║【■】　　No. 470 [No. 471]
T14n0470_p0510a09║【CL039n0282_p0493a01】佛說文殊師利巡行經
T14n0470_p0510a10║【□】
T14n0470_p0510a11║　　　　元魏天竺三藏菩提流支譯
T14n0470_p0510a12║如是我聞。一時婆伽婆住王舍城耆闍崛山
T14n0470_p0510a13║中。與大比丘眾五百人俱。爾時世尊於日脯
T14n0470_p0510a14║時從自房出在外寬處。大眾圍遶恭敬供養
T14n0470_p0510a15║而為說法。
T14n0470_p0510a16║爾時文殊師利童子。於彼一切五百比丘行
T14n0470_p0510a17║住之處次第巡行。遂到長老舍利弗所。見長
T14n0470_p0510a18║老舍利弗獨在一處端身而坐入禪思惟。爾
T14n0470_p0510a19║時文殊師利童子既見長老舍利弗已。而語
T14n0470_p0510a20║之言。大德舍利弗汝入禪耶。長老舍利弗言。
T14n0470_p0510a21║如是文殊師利。
T14n0470_p0510a22║文殊師利言。大德舍利弗。為未寂靜欲令寂
T14n0470_p0510a23║靜汝入禪耶。為先寂靜何所寂靜。汝入禪耶。
T14n0470_p0510a24║大德舍利弗。汝依何禪為依過去為依未來
T14n0470_p0510a25║為依現在為依內外汝入禪耶。又舍利弗。為
T14n0470_p0510a26║依身禪為依心禪。【CL039n0282_p0493b01】長老舍利弗言。文殊師利。
T14n0470_p0510a27║我此禪義諸有一切見法樂行。諸有一切心
T14n0470_p0510a28║不散亂如是正念。
T14n0470_p0510a29║文殊師利言。大德舍利弗。汝得彼法耶。彼法
T14n0470_p0510b01║是何法。為見法樂行不見法樂行。長老舍利
T14n0470_p0510b02║弗言。文殊師利。不得彼法為有何者法。若見
T14n0470_p0510b03║法樂行。不見法樂行。復次文殊師利。如來
T14n0470_p0510b04║為彼聲聞之人說離欲法。我依彼法如是入
T14n0470_p0510b05║禪。文殊師利言。大德舍利弗。何者離欲法。如
T14n0470_p0510b06║來為彼聲聞人說。大德舍利弗依而行耶。長
T14n0470_p0510b07║老舍利弗言。文殊師利。比丘如是。依過去行
T14n0470_p0510b08║依未來行依現在行。乃至依心行。如是等應
T14n0470_p0510b09║知。文殊師利。如來為彼聲聞之人。說此離欲
T14n0470_p0510b10║法。我隨彼法依彼法行。
T14n0470_p0510b11║文殊師利言。大德舍利弗。若如是說。依過去
T14n0470_p0510b12║行依未來行依現在行。乃至依心。離欲而行
T14n0470_p0510b13║如是等者。大德舍利弗。【CL039n0282_p0494a01】若彼諸法。過去如來
T14n0470_p0510b14║無。未來如來無。現在如來無。此法如是無。大
T14n0470_p0510b15║德舍利弗。今者云何作如是說。依過去行。依
T14n0470_p0510b16║未來行。依現在行。以無法故則亦無依。復次。
T14n0470_p0510b17║大德舍利弗。過去如來未來如來現在如來。
T14n0470_p0510b18║無人令住無處可住。若無住者依不可得。復
T14n0470_p0510b19║次大德舍利弗。若人說言。過去未來現在如
T14n0470_p0510b20║來有依不依。如是之人則謗如來。何以故。真
T14n0470_p0510b21║如無念亦無所念。真如不退真如無相。復次
T14n0470_p0510b22║大德舍利弗。過去真如不可得。未來真如不
T14n0470_p0510b23║可得。現在真如不可得。乃至心真如不可得。
T14n0470_p0510b24║如是等應知。復次大德舍利弗。更無有法在
T14n0470_p0510b25║真如外而可顯說。長老舍利弗言。文殊師利。
T14n0470_p0510b26║諸佛如來住真如已然後說法。文殊師利言。
T14n0470_p0510b27║大德舍利弗。真如非有。云何如來住真如已
T14n0470_p0510b28║而當說法。大德舍利弗。【CL039n0282_p0494b01】彼法亦無。云何如來
T14n0470_p0510b29║住真如已而當說法。如來亦無。何處如來住
T14n0470_p0510c01║真如已而當說法。一切諸法皆不可得。諸佛
T14n0470_p0510c02║如來亦不可得。又此可得不可得法。如是二
T14n0470_p0510c03║種皆不可得。如來非說亦非不說。何以故。大
T14n0470_p0510c04║德舍利弗。如來無說不可說言。此是如來。
T14n0470_p0510c05║長老舍利弗言。文殊師利。當有何人受如是
T14n0470_p0510c06║法。文殊師利言。大德舍利弗。若人不取有為
T14n0470_p0510c07║法界不悕涅槃。如是之人能受此法。若人不
T14n0470_p0510c08║得過去之法不知彼法。不得未來現在之法
T14n0470_p0510c09║不知彼法。如是之人能受此法。若不見染若
T14n0470_p0510c10║不見淨若無心取。如是之人能受此法。若非
T14n0470_p0510c11║我行非無我行非取捨行。如是之人能受此
T14n0470_p0510c12║法。如是之人則能知此所說之義。
T14n0470_p0510c13║長老舍利弗言。文殊師利為何所知。文殊師
T14n0470_p0510c14║利言。大德舍利弗。此無可說亦無所【CL039n0282_p0495a01】問為
T14n0470_p0510c15║何所知。
T14n0470_p0510c16║長老舍利弗言。文殊師利。說法太深。信此法
T14n0470_p0510c17║人甚為少耳。文殊師利。阿羅漢人學無學人
T14n0470_p0510c18║尚非境界。何況一切愚癡凡夫。文殊師利言。
T14n0470_p0510c19║大德舍利弗。如是如是。阿羅漢人亦非境界。
T14n0470_p0510c20║何以故。阿羅漢者無諸境界。阿羅漢者無
T14n0470_p0510c21║住無處名阿羅漢。不可得說名阿羅漢。以無
T14n0470_p0510c22║說故名阿羅漢。何以故。無為無住名阿羅漢。
T14n0470_p0510c23║彼阿羅漢何處境界。阿羅漢者非名非色愚
T14n0470_p0510c24║癡凡夫分別名色。阿羅漢者於彼名色不分
T14n0470_p0510c25║別知名阿羅漢。阿羅漢者非名分別非色分
T14n0470_p0510c26║別。愚癡凡夫亦不可得。凡夫之法亦不可得。
T14n0470_p0510c27║阿羅漢者亦不可得。阿羅漢法亦不可得。若
T14n0470_p0510c28║不可得則不分別。若不分別則無所行。若無
T14n0470_p0510c29║所行則無戲論。若無戲論是則寂靜。如是無
T14n0470_p0511a01║行亦無戲論。寂靜之人則不取有【CL039n0282_p0495b01】亦不取無。
T14n0470_p0511a02║非有非無如是不取。若不取者則無所得。如
T14n0470_p0511a03║是之人離一切得。無心離心住聲聞法。如是
T14n0470_p0511a04║應知。
T14n0470_p0511a05║爾時文殊師利童子說此法已。時彼五百諸
T14n0470_p0511a06║比丘眾。從坐而起捨離而去。作如是言。我不
T14n0470_p0511a07║用見文殊師利童子之身。我不用聞文殊師
T14n0470_p0511a08║利童子名字。隨何方處。若有文殊師利童子
T14n0470_p0511a09║住彼處者。亦應捨離。何以故。如是文殊師利
T14n0470_p0511a10║童子異我梵行。是故應捨。
T14n0470_p0511a11║爾時長老舍利弗語文殊師利童子言。文殊
T14n0470_p0511a12║師利說此法義。意豈不欲令諸眾生知法義
T14n0470_p0511a13║乎。文殊師利言。如是如是。大德舍利弗。
T14n0470_p0511a14║長老舍利弗言。云何令此五百比丘從坐而
T14n0470_p0511a15║起。毀呰戲論誹謗而去。文殊師利言。大德
T14n0470_p0511a16║舍利弗。若此諸比丘如是說言。我不用是文
T14n0470_p0511a17║殊師利童子之身。我不用聞文殊師利童子
T14n0470_p0511a18║名字。隨何【CL039n0282_p0496a01】方處。若有文殊師利童子住彼處
T14n0470_p0511a19║者。亦應捨離。如是說者。善哉善哉。大德舍利
T14n0470_p0511a20║弗。此諸比丘善說此語。何以故。以無文殊師
T14n0470_p0511a21║利童子故不可得。如其是無不可得者。則不
T14n0470_p0511a22║可見亦不可聞。隨何方處。若有文殊師利童
T14n0470_p0511a23║子住彼處者。亦應捨離。如是說者。如是文殊
T14n0470_p0511a24║師利童子住處亦無。彼若無者則不可近亦
T14n0470_p0511a25║不可捨。
T14n0470_p0511a26║爾時文殊師利童子既說此法。五百比丘聞
T14n0470_p0511a27║已迴面。既迴面已。後向文殊師利童子說
T14n0470_p0511a28║如是言。文殊師利說如是法非我能解。
T14n0470_p0511a29║文殊師利言。善哉善哉。汝諸比丘。如來弟
T14n0470_p0511b01║子聲聞之人應如是學。諸比丘。如是法者非
T14n0470_p0511b02║識所知非智所知。何以故。法界法爾故。法
T14n0470_p0511b03║界如是無念無退。如其彼法無念無退。非識
T14n0470_p0511b04║所知非智所知。諸非識知非智所知則非所
T14n0470_p0511b05║念。汝諸比丘。如【CL039n0282_p0496b01】來弟子聲聞之人應如是學。
T14n0470_p0511b06║若如是學。佛說彼人得最勝法。是世福田應
T14n0470_p0511b07║受供養。
T14n0470_p0511b08║說此法時彼諸比丘五百人中。四百比丘不
T14n0470_p0511b09║受諸法。盡諸結漏心得解脫。一百比丘起於
T14n0470_p0511b10║惡心。自身將墮大地獄中。
T14n0470_p0511b11║爾時長老舍利弗語文殊師利童子言。文殊
T14n0470_p0511b12║師利。仁者說法非護眾生。而失如是一百
T14n0470_p0511b13║比丘。
T14n0470_p0511b14║爾時世尊告長老舍利弗言。汝舍利弗。莫如
T14n0470_p0511b15║是說。何以故。舍利弗。此一百比丘墮大叫
T14n0470_p0511b16║喚地獄。受一觸已生兜率陀天同業之處。以
T14n0470_p0511b17║其得聞如是法故。舍利弗。此諸比丘若不得
T14n0470_p0511b18║聞如是法門定墮地獄。一劫盡已乃生人中。
T14n0470_p0511b19║以其得聞此法門故。應墮地獄一劫受業得
T14n0470_p0511b20║為少受。舍利弗。此百比丘彌勒如來初會之
T14n0470_p0511b21║中。得作聲聞證阿羅漢。得盡諸漏。如是舍利
T14n0470_p0511b22║弗。聞此法門所得福勝。非【CL039n0282_p0497a01】修四禪。非四無
T14n0470_p0511b23║量。非四無色三摩跋提。何以故。若不得聞此
T14n0470_p0511b24║法門者。則於生死不可得脫。我說彼人生老
T14n0470_p0511b25║病死悲苦憂愁。號哭懊惱不可得脫。
T14n0470_p0511b26║爾時長老舍利弗語文殊師利童子言。甚為
T14n0470_p0511b27║希有。文殊師利乃能善說如是法門成就眾
T14n0470_p0511b28║生。文殊師利言。大德舍利弗。真如不減真如
T14n0470_p0511b29║不增。法界不減法界不增。諸眾生界不減不
T14n0470_p0511c01║增。何以故。彼唯言語無人可依無處可依非
T14n0470_p0511c02║依不依。大德舍利弗。如是不依即是菩提。
T14n0470_p0511c03║如是菩提即是解脫。若依法者是則分別。若
T14n0470_p0511c04║知非作亦非非作即是涅槃。
T14n0470_p0511c05║爾時世尊告長老舍利弗言。如是如是。舍利
T14n0470_p0511c06║弗。如文殊師利童子所說。真如不減真如不
T14n0470_p0511c07║增。法界不減法界不增。諸眾生界不減不增
T14n0470_p0511c08║不染不淨。爾時世尊為顯此義。重說偈言。
T14n0470_p0511c09║　【CL039n0282_p0497b01】說過去未來　　現在世諸法
T14n0470_p0511c10║　言說非是義　　此非相無相
T14n0470_p0511c11║　若相若無相　　皆無所分別
T14n0470_p0511c12║　隨分別故得　　分別故無相
T14n0470_p0511c13║　若分別有為　　則分別涅槃
T14n0470_p0511c14║　彼二皆魔業　　黠慧如是知
T14n0470_p0511c15║　陰入界唯名　　不生滅無相
T14n0470_p0511c16║　若觀察分別　　彼則不觀察
T14n0470_p0511c17║　黠慧不分別　　行境界如空
T14n0470_p0511c18║　若分別則取　　不分別不取
T14n0470_p0511c19║　分別取則縛　　不分別則脫
T14n0470_p0511c20║　若知如是法　　彼人名智者
T14n0470_p0511c21║　如是人得盡　　名不分別智
T14n0470_p0511c22║　有智故說智　　智說二皆空
T14n0470_p0511c23║　若人如是知　　彼人名智者
T14n0470_p0511c24║　寶滿三千界　　布施所得福
T14n0470_p0511c25║　若人聞此法　　其福過於彼
T14n0470_p0511c26║　布施持戒忍　　神通無障礙
T14n0470_p0511c27║　億劫常修行　　不及聞此經
T14n0470_p0511c28║　若知此法門　　正遍知所說
T14n0470_p0511c29║　得聞此經已　　一切得如來
T14n0470_p0512a01║如來既說此法門已。十千眾生遠塵離垢。於
T14n0470_p0512a02║【CL039n0282_p0498a01】諸法中得法眼淨。五百比丘發阿耨多羅三
T14n0470_p0512a03║藐三菩提心。爾時世尊即授五百比丘佛記。
T14n0470_p0512a04║作如是言。汝諸比丘於星喻劫。皆當得成阿
T14n0470_p0512a05║耨多羅三藐三菩提。盡同一號。名曰法華如
T14n0470_p0512a06║來正遍知。
T14n0470_p0512a07║世尊說已。文殊師利童子。長老舍利弗。天人
T14n0470_p0512a08║阿修羅乾闥婆等。聞佛說已歡喜奉行。
T14n0470_p0512a09║【○】佛說文殊師利巡行經【○】【○】【○】【○】【○】【○】【CL039n0282_p0498b01】
