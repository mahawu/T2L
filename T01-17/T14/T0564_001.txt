T14n0564_p0915b01║【□】
T14n0564_p0915b02║【■】　　No. 564 [Nos. 562, 563]
T14n0564_p0915b03║【CL038n0233_p0575a01】【CL038n0233_p0575b01】【CL038n0233_p0576a01】【CL038n0233_p0576b01】佛說轉女身經
T14n0564_p0915b04║【□】
T14n0564_p0915b05║　　　　宋罽賓三藏曇摩蜜多譯
T14n0564_p0915b06║如是我聞。一時佛住王舍城耆闍崛山中。與
T14n0564_p0915b07║大比丘眾一千人俱。菩薩八千。皆是眾所知
T14n0564_p0915b08║識。或有他方佛土來在會者。及諸天龍夜叉
T14n0564_p0915b09║乾闥婆阿修羅緊那羅摩睺羅伽等。與百千
T14n0564_p0915b10║眷屬俱來在會。爾時世尊。四眾圍遶而為說
T14n0564_p0915b11║法。初語亦善。中語亦善。後語亦善。文義巧
T14n0564_p0915b12║妙。具足顯說梵行之相。爾時會中。有婆羅
T14n0564_p0915b13║門。名須達多。其妻淨日。身懷女胎。在眾中
T14n0564_p0915b14║坐。其所懷女雖處胎中。諸根具足不雜垢穢。
T14n0564_p0915b15║一心合掌向佛聽法。欲有所問。爾時尊者阿
T14n0564_p0915b16║泥盧豆。已得不增減明淨天眼過於人眼。
T14n0564_p0915b17║見淨日身中所懷之女。諸根具足不雜垢穢。
T14n0564_p0915b18║一心合掌向佛聽法。欲有所問。爾時尊者阿
T14n0564_p0915b19║泥盧豆。見【CL038n0233_p0577a01】是事已。白佛言。世尊。是淨日所
T14n0564_p0915b20║懷之女。諸根具足不雜垢穢。一心合掌向佛
T14n0564_p0915b21║聽法。欲有所問。佛言阿泥盧豆。我先明見
T14n0564_p0915b22║此女在胎而不說之。所以者何。若有眾生。
T14n0564_p0915b23║不信如來誠諦之言。此人長夜受大苦惱。爾
T14n0564_p0915b24║時世尊。放大光明。普照三千大千世界。悉
T14n0564_p0915b25║令周遍。復以神力。令此眾會皆見此女在母
T14n0564_p0915b26║胎中。諸根具足不雜垢穢。一心合掌向佛聽
T14n0564_p0915b27║法。欲有所問。爾時世尊。出一切眾生樂聞
T14n0564_p0915b28║之音。其音清淨。所謂易解聲。質直聲。清淨
T14n0564_p0915b29║聲。可適耳根無過失聲。能令身心生歡樂
T14n0564_p0915c01║聲。離諸煩亂如淨月聲。美妙相續不斷絕
T14n0564_p0915c02║聲。不麤強聲。善入人心能去貪欲瞋恚愚癡
T14n0564_p0915c03║之聲。令人歡喜信樂之聲。過梵音聲。如雷
T14n0564_p0915c04║震聲。如天樂聲。如師子吼演法之聲。於百
T14n0564_p0915c05║千萬億阿僧祇那由他劫積集善【CL038n0233_p0577b01】根果報之
T14n0564_p0915c06║聲。以如是等和雅音聲。而告女言。汝為何
T14n0564_p0915c07║事而來聽受。欲有所問。佛威神故。女在胎
T14n0564_p0915c08║中。而白佛言。世尊。有諸眾生貪著我見。虛
T14n0564_p0915c09║妄分別從顛倒生。無有眾生起眾生相。無我
T14n0564_p0915c10║計我。無命無人。無有長養。計命人長養。為
T14n0564_p0915c11║如是等諸眾生故。欲有所問。復有眾生貪著
T14n0564_p0915c12║我見。於一乘道不能解了。欲為開悟一乘道
T14n0564_p0915c13║故。復有眾生。為無明有愛之所覆繫。不能
T14n0564_p0915c14║解了明解脫法。欲令解了明解脫故。
T14n0564_p0915c15║復有眾生。為貪欲瞋恚愚癡盲冥之所覆蔽。
T14n0564_p0915c16║不能進求空無相無作三解脫門。欲令修證
T14n0564_p0915c17║三解脫故。
T14n0564_p0915c18║復有眾生墮四顛倒。無常計常。苦謂為樂。
T14n0564_p0915c19║無我見我。不淨見淨。欲為解說四諦法故。
T14n0564_p0915c20║所謂是苦。是苦集。是苦滅。是苦滅道。　復有
T14n0564_p0915c21║眾生。為五蓋所覆。不修五根。欲令具足五
T14n0564_p0915c22║根法故。
T14n0564_p0915c23║復【CL038n0233_p0578a01】有眾生。貪依六入不證六通。欲為解說六
T14n0564_p0915c24║通法故。
T14n0564_p0915c25║復有眾生樂七識住。不能曉了七菩提分。欲
T14n0564_p0915c26║為解說七覺法故。
T14n0564_p0915c27║復有眾生行八邪道。不能解了八聖道分。欲
T14n0564_p0915c28║為解說聖道分故。
T14n0564_p0915c29║復有眾生心懷九惱。不能得入九次第定。欲
T14n0564_p0916a01║為解說諸禪解脫三摩提故。　復有眾生住十
T14n0564_p0916a02║惡業。不能勤修十善業道。欲令滿足十善道
T14n0564_p0916a03║故。
T14n0564_p0916a04║復有眾生。墮於邪聚或不定聚。於無漏法便
T14n0564_p0916a05║為非器。欲令曉了正聚法故。欲令眾生成就
T14n0564_p0916a06║善根。而自調伏。隨所願求而為說法。世尊。
T14n0564_p0916a07║我今為如是等諸因緣故。向佛聽法欲有所
T14n0564_p0916a08║問。
T14n0564_p0916a09║爾時一切眾會。歎未曾有而作是言。如來之
T14n0564_p0916a10║法甚為希有。菩提薩埵雖處胎中。饒益眾生
T14n0564_p0916a11║法言不廢。若善男子善女人。有見聞者。其
T14n0564_p0916a12║誰不發阿耨多羅三藐三菩提心。
T14n0564_p0916a13║爾時此女以【CL038n0233_p0578b01】佛神力。猶如後邊身菩薩。從母
T14n0564_p0916a14║右脅忽然化生。此女福慧因緣力故。令其母
T14n0564_p0916a15║身無諸惱患。平復如故。其女生已未久之間。
T14n0564_p0916a16║地大震動雨眾天華。一切樂器不鼓自鳴。陸
T14n0564_p0916a17║地生華大如車輪。種種莊嚴色香妙好悅可
T14n0564_p0916a18║人心。有百千葉。黃金為莖。白銀為葉。馬瑙
T14n0564_p0916a19║為鬚。赤真珠臺。女在上立。身形猶如二三
T14n0564_p0916a20║歲兒。顏貌端政甚可愛敬。皆從前世善果
T14n0564_p0916a21║報生。爾時釋提桓因。持天衣瓔珞。往詣其
T14n0564_p0916a22║所。而語之言。善女著此衣服瓔珞。莫裸形
T14n0564_p0916a23║立。女報釋提桓因言。夫為菩薩。不以是衣
T14n0564_p0916a24║服瓔珞而自莊嚴。所以者何。菩薩恒以菩提
T14n0564_p0916a25║之心。以為衣服瓔珞。而自莊嚴。則勝一切
T14n0564_p0916a26║世間天人莊嚴。
T14n0564_p0916a27║復次憍尸迦。菩薩有十種衣服瓔珞而自莊
T14n0564_p0916a28║嚴。何等為十。所謂不失菩提之心。不忘廢
T14n0564_p0916a29║深心。常以大慈為一【CL038n0233_p0579a01】切眾生而作救護。大悲
T14n0564_p0916b01║為本勤行精進。度諸眾生不捨成就一切眾
T14n0564_p0916b02║生。常以慚愧莊嚴身口意業。一切物施不望
T14n0564_p0916b03║其報。持諸戒行頭陀功德終不違犯。住忍辱
T14n0564_p0916b04║力能忍難忍。以正方便求勝善根。其心雖住
T14n0564_p0916b05║禪無量等諸三昧中。終不求證非時解脫。憍
T14n0564_p0916b06║尸迦。是名菩薩十種衣服瓔珞莊嚴。於一切
T14n0564_p0916b07║時常不遠離。復次憍尸迦。菩薩以相好嚴身。
T14n0564_p0916b08║勝諸瓔珞。而此相好從福慧生。何等福慧。
T14n0564_p0916b09║所謂種種布施愛重之物。能捨與他。於諸眾
T14n0564_p0916b10║生無恚恨心。常求善行不限布施令他滿足。
T14n0564_p0916b11║觀一切眾生皆是福田。憍尸迦。是名菩薩第
T14n0564_p0916b12║一衣服瓔珞莊嚴。若菩薩欲證聲聞辟支佛
T14n0564_p0916b13║乘。不名莊嚴。若住慳心破戒心。瞋恚心懈
T14n0564_p0916b14║怠心。亂想心惡慧。雜諸煩惱卑小之心。我
T14n0564_p0916b15║不能得阿耨多羅三藐三菩【CL038n0233_p0579b01】提。驚怖悔恨。則
T14n0564_p0916b16║非菩薩莊嚴。所以者何。遠離菩薩莊嚴法故。
T14n0564_p0916b17║爾時眾會。聞說菩薩諸莊嚴法。有萬二千諸
T14n0564_p0916b18║天及人。先種善根。皆發阿耨多羅三藐三菩
T14n0564_p0916b19║提心。
T14n0564_p0916b20║爾時世尊告此女言。汝可受是釋提桓因衣
T14n0564_p0916b21║服瓔珞。女白佛言。世尊。我不堪受。所以者
T14n0564_p0916b22║何。共我志同應同衣服瓔珞莊嚴。而此帝釋。
T14n0564_p0916b23║願求小智所樂卑下。厭患生死常懷怖畏。欲
T14n0564_p0916b24║速入涅槃。恒從他邊聽受法要。所有慧明惟
T14n0564_p0916b25║獨照已不及他人。如執草束欲度江河。不
T14n0564_p0916b26║能為人作淨福田。永離諸佛清淨智眼。不能
T14n0564_p0916b27║曉了諸眾生根。世尊。我今著堅固鎧願求大
T14n0564_p0916b28║乘。欲饒益一切。集大法船度未度者。求
T14n0564_p0916b29║自然智轉于法輪。不於他人有所悕求。以
T14n0564_p0916c01║如來智而自莊嚴。亦令一切悉得諸佛清淨
T14n0564_p0916c02║智眼。世尊。我從彼國來生此間。欲見【CL038n0233_p0580a01】如來
T14n0564_p0916c03║釋迦牟尼。禮拜供養聽說法耳。彼佛世尊。
T14n0564_p0916c04║自當與我衣服瓔珞。使我著之。爾時眾會諸
T14n0564_p0916c05║天人等。皆作是念。此女來處世界名何。去
T14n0564_p0916c06║此近遠。為在何方。彼國如來復名何等。今
T14n0564_p0916c07║為現在說法教不。
T14n0564_p0916c08║爾時世尊。知此眾會心之所念。告舍利弗言。
T14n0564_p0916c09║東南方去此世界。過三十六那由他佛土。有
T14n0564_p0916c10║世界名淨住。佛號無垢稱王如來應等正覺。
T14n0564_p0916c11║今現在說法。舍利弗。此女從淨住世界沒。
T14n0564_p0916c12║來生此間。欲成就眾生。亦欲禮拜供養於我。
T14n0564_p0916c13║聽說法教。佛說是已未久之間。彼無垢稱王
T14n0564_p0916c14║如來。發愍念心。即以神力送諸菩薩所著
T14n0564_p0916c15║衣服瓔珞莊嚴。來在女前懸虛空中。又出聲
T14n0564_p0916c16║言。善女。淨住世界。無垢稱王如來遣此衣
T14n0564_p0916c17║服瓔珞與汝。汝可著之。當如此間諸菩薩等。
T14n0564_p0916c18║若著衣服瓔珞莊嚴。即時皆得具五神【CL038n0233_p0580b01】通。汝
T14n0564_p0916c19║亦應爾。其女爾時。於虛空中。取衣服瓔珞。
T14n0564_p0916c20║即便著之。須臾之間。衣服瓔珞出妙光明。
T14n0564_p0916c21║除如來光。其餘梵釋護世天王。日月光明悉
T14n0564_p0916c22║不復現。其女即時具五神通。下蓮華臺行詣
T14n0564_p0916c23║佛所。舉足下足。大地即時六種震動。到佛
T14n0564_p0916c24║前已。頭面禮足遶佛七匝。白佛言。世尊。惟
T14n0564_p0916c25║願如來。為諸菩薩摩訶薩。說攝菩提增長之
T14n0564_p0916c26║法。令諸菩薩於無上道。而不退轉過諸魔行。
T14n0564_p0916c27║速成阿耨多羅三藐三菩提。爾時世尊告此
T14n0564_p0916c28║女言。若菩薩成就四法。能攝菩提亦令增長。
T14n0564_p0916c29║何等為四。一者淨心。二者深心。三者方便。
T14n0564_p0917a01║四者不捨菩提之心。是名為四。復有四法。
T14n0564_p0917a02║一者恒欲利益一切眾生。二者常當慈心愍
T14n0564_p0917a03║諸眾生。三者當以大悲度脫眾生。四者堅固
T14n0564_p0917a04║精進具足一切佛法。是名為四。復有四法。
T14n0564_p0917a05║一者分別諸【CL038n0233_p0581a01】法多生信心。二者遠離聲聞辟
T14n0564_p0917a06║支佛心。三者樂觀勝法。欲具滿一切佛法。
T14n0564_p0917a07║四者勤行精進必成其果。是名為四。復有四
T14n0564_p0917a08║法。一者離於憍慢。二者除自大心。三者敬
T14n0564_p0917a09║重尊長。四者易可教誨。是名為四。復有四
T14n0564_p0917a10║法。一者於來求者不生恚恨。二者捨一切物
T14n0564_p0917a11║不求其報。三者已施不悔。四者所有善根盡
T14n0564_p0917a12║迴向菩提。是名為四。復有四法。一者不破
T14n0564_p0917a13║戒。二者不穿戒。三者不雜戒。四者不濁戒。
T14n0564_p0917a14║是名為四。復有四法。一者性和能忍。二者
T14n0564_p0917a15║善護他意。三者自護己身終不犯他。四者迴
T14n0564_p0917a16║向菩提。是名為四。復有四法。一者堅固精
T14n0564_p0917a17║進。二者明淨精進。三者不怯弱精進。四者
T14n0564_p0917a18║迴向菩提。是名為四。復有四法。一者身強
T14n0564_p0917a19║堪能。二者心強堪能。三者善能修集諸禪
T14n0564_p0917a20║及支。四者恒不忘失菩提之心。是名【CL038n0233_p0581b01】為四。
T14n0564_p0917a21║復有四法。一者布施。二者愛語。三者利益。
T14n0564_p0917a22║四者同事。是名為四。復有四法。一者慈心
T14n0564_p0917a23║遍一切處。二者大悲無有厭惓。三者喜心深
T14n0564_p0917a24║愛敬法。四者捨心離於憎愛。是名為四。復
T14n0564_p0917a25║有四法。一者聽法無厭。二者正觀思惟。三
T14n0564_p0917a26║者隨法能行。四者迴向菩提。是名為四。復
T14n0564_p0917a27║有四法。一者知諸行無常。二者決定知陰是
T14n0564_p0917a28║苦。三者定知諸法而無有我。四者定知涅槃
T14n0564_p0917a29║是寂滅法。是名為四。復有四法。一者得利
T14n0564_p0917b01║不喜。二者失利不憂。三者雖有名譽其心常
T14n0564_p0917b02║等。四者雖聞惡名心亦不惱。是名為四。復
T14n0564_p0917b03║有四法。一者他毀不瞋。二者稱讚不喜。三
T14n0564_p0917b04║者遭苦能忍。四者雖樂不逸亦不輕他。是名
T14n0564_p0917b05║為四。復有四法。一者觀因。二者知果。三者
T14n0564_p0917b06║離二邊見。四者覺緣起法。是名為四。復有
T14n0564_p0917b07║四法。一者知內無我。【CL038n0233_p0582a01】二者知外無有眾生。
T14n0564_p0917b08║三者俱知內外無有壽命。四者畢竟清淨無
T14n0564_p0917b09║人。是名為四。復有四法。一者行空不畏。二
T14n0564_p0917b10║者觀無相不沒。三者不分別無願。四者樂觀
T14n0564_p0917b11║諸法無作。是名為四。復有四法。一者不證
T14n0564_p0917b12║苦智。二者不證集智。三者不證滅智。四者
T14n0564_p0917b13║不證道智。是名為四。復有四法。一者深觀
T14n0564_p0917b14║菩提。二者不謗正法。三者身在僧數終不退
T14n0564_p0917b15║轉。四者於法不起諍訟。是名為四。復有四
T14n0564_p0917b16║法。一者能令貪欲不起。二者亦不攀緣。三
T14n0564_p0917b17║者斷貪欲瞋恚愚癡。四者及餘煩惱亦復如
T14n0564_p0917b18║是。是名為四。復有四法。一者於諸眾生心
T14n0564_p0917b19║常平等。二者等觀眾生皆是福田。三者佛及
T14n0564_p0917b20║眾生皆悉平等。四者法及眾生亦悉平等。是
T14n0564_p0917b21║名為四。復有四法。一者不顯己身。二者不
T14n0564_p0917b22║下他人。三者不輕未學。四者於已學者愛敬
T14n0564_p0917b23║【CL038n0233_p0582b01】如師。是名為四。復有四法。一者遠離無益
T14n0564_p0917b24║之言。二者恒求閑靜。三者樂住阿蘭若處而
T14n0564_p0917b25║無厭足。四者勤求阿蘭若諸功德利。是名為
T14n0564_p0917b26║四。復有四法。一者少欲。二者知足。三者淨
T14n0564_p0917b27║物知量。四者樂行頭陀不貪上妙衣服飲食。
T14n0564_p0917b28║是名為四。復有四法。一者知己。二者知他。
T14n0564_p0917b29║三者知時。四者知義。是名為四。復有四法。
T14n0564_p0917c01║一者樂法。二者樂義。三者樂諦。四者樂成
T14n0564_p0917c02║就眾生。是名為四。復有四法。一者內淨能
T14n0564_p0917c03║護自心。二者外淨能護眾生。三者法淨行善
T14n0564_p0917c04║之處。四者智淨能離憍慢。是名為四。復有
T14n0564_p0917c05║四法。一者離我。二者去我所。三者除諸見。
T14n0564_p0917c06║四者斷愛恚。是名為四。復有四法。一者善
T14n0564_p0917c07║權攝慧。二者慧攝善權。三者大悲攝一切施。
T14n0564_p0917c08║四者精進攝一切道品之法。善女。菩薩成就
T14n0564_p0917c09║如是四法。能攝菩提【CL038n0233_p0583a01】亦令增長。
T14n0564_p0917c10║爾時世尊。說此四法能攝菩提。亦令增長之。
T14n0564_p0917c11║時會中有三萬二千諸天及人。皆發阿耨多
T14n0564_p0917c12║羅三藐三菩提心。
T14n0564_p0917c13║爾時尊者舍利弗。問此女言。汝父母為汝作
T14n0564_p0917c14║字。名曰何等。時女報言。尊者舍利弗。一切
T14n0564_p0917c15║諸法本無名字。雖隨分別而立名字。非是真
T14n0564_p0917c16║實。無定主故。又尊者舍利弗。菩薩摩訶薩。
T14n0564_p0917c17║隨其所行而立名字。若得淨心名淨心者。
T14n0564_p0917c18║若逮深心名深心者。若行方便名淨方便者。
T14n0564_p0917c19║若行布施名善能施者。若修尸羅名淨戒者。
T14n0564_p0917c20║若住忍辱名有忍力者。若勤精進名著精進
T14n0564_p0917c21║鎧者。若住諸禪名常三昧者。逮得智慧名大
T14n0564_p0917c22║慧者。若住慈悲喜捨。名大慈大悲大喜大捨
T14n0564_p0917c23║者。若住阿蘭若處。名閑居無事者。若不捨
T14n0564_p0917c24║頭陀。名行清淨功德者。若樂集善法。名喜
T14n0564_p0917c25║求法者。略而言之。隨其以何【CL038n0233_p0583b01】善根發趣大乘。
T14n0564_p0917c26║而得名字。
T14n0564_p0917c27║爾時世尊。告舍利弗言。當此女著衣服瓔
T14n0564_p0917c28║珞之時。放大光明普照大眾。是故此女名無
T14n0564_p0917c29║垢光。當憶持之。
T14n0564_p0918a01║爾時尊者舍利弗。復問無垢光女言。汝從淨
T14n0564_p0918a02║住世界無垢稱王佛所。受此女身來此間也。
T14n0564_p0918a03║無垢光女答言。尊者舍利弗。彼佛世界無有
T14n0564_p0918a04║女人。舍利弗言。汝今何故。以此女形來生
T14n0564_p0918a05║此間。女即答言。我今不以男形女形。亦不
T14n0564_p0918a06║以色受想行識來生此間。所以者何。尊者舍
T14n0564_p0918a07║利弗。於意云何。如來所作化人。從一佛國
T14n0564_p0918a08║至一佛國。為有男女陰界諸入差別相不。舍
T14n0564_p0918a09║利弗言。不也。所以者何。如來所化無有差
T14n0564_p0918a10║別。女言。尊者舍利弗。如如來所化無有差
T14n0564_p0918a11║別。一切諸法皆悉如化。若知諸法悉同化相。
T14n0564_p0918a12║從一佛國至一佛國不見差別。舍利弗言。汝
T14n0564_p0918a13║於諸法見無差【CL038n0233_p0584a01】別。云何能成就眾生。女答言。
T14n0564_p0918a14║尊者舍利弗。若於諸法見差別者。是則不能
T14n0564_p0918a15║成就眾生。若於諸法不見差別。是則必能成
T14n0564_p0918a16║就眾生。舍利弗問女言。汝今為已成就幾所
T14n0564_p0918a17║眾生。女答言。如尊者舍利弗所斷煩惱。舍
T14n0564_p0918a18║利弗言。我所斷煩惱性無所有。女言。眾生
T14n0564_p0918a19║之性。亦無所有。舍利弗言。無性眾生何所
T14n0564_p0918a20║成就。女言。煩惱無性復何所斷。舍利弗言。
T14n0564_p0918a21║無分別故是名為斷。女言。如尊者舍利弗所
T14n0564_p0918a22║言。若不分別彼我。是亦名為成就眾生。舍
T14n0564_p0918a23║利弗復問女言。云何名眾生成就。女答言。
T14n0564_p0918a24║於諸有中不起染愛。是名眾生成就。舍利弗
T14n0564_p0918a25║又問女言。汝於三乘。為以何乘成就眾生。
T14n0564_p0918a26║女答言。尊者舍利弗。譬如空中等澍甘雨。
T14n0564_p0918a27║於上中下種子苗稼。藥草樹木皆令生長。其
T14n0564_p0918a28║雨頗有分別相不。舍利弗言。其水雖【CL038n0233_p0584b01】能生長
T14n0564_p0918a29║苗稼。而無分別。如是舍利弗。諸佛菩薩。其
T14n0564_p0918b01║所說法亦無分別。隨諸眾生於三乘道善根
T14n0564_p0918b02║熟者而調伏之。舍利弗復問女言。云何調伏。
T14n0564_p0918b03║其義云何。時女答曰。言調伏者。能觀邪道
T14n0564_p0918b04║即是正道。是名調伏。所以者何。凡夫顛倒
T14n0564_p0918b05║不能正觀故不調伏。若觀邪道平等之相。不
T14n0564_p0918b06║隨不願諸邪道者。是則名為畢竟調伏。又舍
T14n0564_p0918b07║利弗。言調伏者。於我無我亦名調伏。所以
T14n0564_p0918b08║者何。無我見者。於諸煩惱不愛不起。是名
T14n0564_p0918b09║解脫。女問舍利弗言。尊者得解脫耶。舍利
T14n0564_p0918b10║弗言。我得解脫。女言。誰縛汝者。言得解脫。
T14n0564_p0918b11║舍利弗言。無有縛者而得解脫。而其本性是
T14n0564_p0918b12║解脫相。是故我言得解脫耳。女言。若其本
T14n0564_p0918b13║性無縛無解。是解脫相。汝何故言我得解脫。
T14n0564_p0918b14║舍利弗言。一切諸法皆解脫相。是故我言我
T14n0564_p0918b15║得解脫。女言。【CL038n0233_p0585a01】如尊者舍利弗所言。若知諸
T14n0564_p0918b16║法皆解脫相。是則名為究竟解脫。舍利弗言。
T14n0564_p0918b17║若諸漏盡阿羅漢所說。汝今所說等無有異。
T14n0564_p0918b18║女言。尊者舍利弗。今我亦是漏盡阿羅漢。
T14n0564_p0918b19║舍利弗言。以何緣故而作是說。女言。我亦
T14n0564_p0918b20║遠離一切塵垢。緣覺聲聞所有道品。我悉知
T14n0564_p0918b21║見而不願樂。惟求佛智。是故我言。是阿羅
T14n0564_p0918b22║漢諸漏已盡。舍利弗言。頗有因緣。而諸菩
T14n0564_p0918b23║薩作羅漢耶。女答言有。舍利弗言。以何緣
T14n0564_p0918b24║有。女言。若有眾生先種善根。應以聲聞身
T14n0564_p0918b25║得度者。即現聲聞身。而作是言。我是阿羅
T14n0564_p0918b26║漢。為眾生說證羅漢法。是名菩薩作羅漢也。
T14n0564_p0918b27║說此法時。二百比丘不受漏法。心得解脫。
T14n0564_p0918b28║是諸比丘白佛言。世尊。此女辯才。是佛威
T14n0564_p0918b29║神為自力耶。佛言。是佛威神。其女亦自有
T14n0564_p0918c01║辯才之力。
T14n0564_p0918c02║爾時無垢光女。白佛言。世尊。【CL038n0233_p0585b01】今此會中諸
T14n0564_p0918c03║比丘比丘尼。優婆塞優婆夷願樂欲聞。修何
T14n0564_p0918c04║善行。得離女身速成男子。能發無上菩提之
T14n0564_p0918c05║心。惟願世尊當為解說。爾時世尊。欲利益
T14n0564_p0918c06║成就四部眾故。告無垢光女言。若女人成就
T14n0564_p0918c07║一法。得離女身速成男子。何謂為一。所謂
T14n0564_p0918c08║深心求於菩提。所以者何。若有女人發菩提
T14n0564_p0918c09║心。則是大善人心。大丈夫心。大仙人心。非
T14n0564_p0918c10║下人心。永離二乘狹劣之心。能破外道異論
T14n0564_p0918c11║之心。於三世中最是勝心。能除煩惱不雜結
T14n0564_p0918c12║習清淨之心。若諸女人發菩提心。則更不雜
T14n0564_p0918c13║女人諸結縛心。以不雜故。永離女身得成男
T14n0564_p0918c14║子。所有善根亦當迴向無上菩提。是名為一。
T14n0564_p0918c15║復次女人成就二法。能離女身速成男子。何
T14n0564_p0918c16║謂為二。所謂除其慢心。離於欺誑。不作幻
T14n0564_p0918c17║惑。所有善根。遠離女身速成男子。悉以迴
T14n0564_p0918c18║【CL038n0233_p0586a01】向無上菩提。是名為二。
T14n0564_p0918c19║復次女人成就三法。能離女身速成男子。何
T14n0564_p0918c20║謂為三。一身業清淨持身三戒。二口業清淨
T14n0564_p0918c21║離口四過。三意業清淨離於瞋恚邪見愚癡。
T14n0564_p0918c22║以此十善所生善根。願離女身速成男子。迴
T14n0564_p0918c23║向菩提。是名為三。
T14n0564_p0918c24║復次女人成就四法。得離女身速成男子。何
T14n0564_p0918c25║謂為四。一不恚害。二不瞋恨。三不隨煩惱。
T14n0564_p0918c26║四住忍辱力。是名為四。復次女人成就五法。
T14n0564_p0918c27║得離女身速成男子。何謂為五。一樂求善法。
T14n0564_p0918c28║二尊重正法。三以正法而自娛樂。四於說法
T14n0564_p0918c29║者敬如師長。五如說修行。以此善根。願離
T14n0564_p0919a01║女身速成男子。迴向菩提。是名為五。
T14n0564_p0919a02║復次女人成就六法。得離女身速成男子。何
T14n0564_p0919a03║謂為六。一常念佛願成佛身。二常念法欲轉
T14n0564_p0919a04║法輪。三常念僧欲覆護僧。四常念戒欲滿諸
T14n0564_p0919a05║願。五常念施欲【CL038n0233_p0586b01】捨一切諸煩惱垢。六常念天
T14n0564_p0919a06║欲滿天中之天一切種智。是名為六。
T14n0564_p0919a07║復次女人成就七法。得離女身速成男子。何
T14n0564_p0919a08║謂為七。一於佛得不壞信。二於法得不壞信。
T14n0564_p0919a09║三於僧得不壞信。四不事餘天惟奉敬佛。
T14n0564_p0919a10║五不積聚慳惜隨言能行。六出言無過恒常
T14n0564_p0919a11║質直。七威儀具足。是名為七。
T14n0564_p0919a12║復次女人成就八法。得離女身速成男子。何
T14n0564_p0919a13║謂為八。一不偏愛己男。二不偏愛己女。三
T14n0564_p0919a14║不偏愛己夫。四不專念衣服瓔珞。五不貪著
T14n0564_p0919a15║華飾塗香。六不為美食因緣。猶如羅剎殺生
T14n0564_p0919a16║食之。七不吝所施之物。常追憶之而生歡
T14n0564_p0919a17║喜。八所行清淨常懷慚愧。是名為八。
T14n0564_p0919a18║復次女人成就九法。得離女身速成男子。何
T14n0564_p0919a19║謂為九。所謂息九惱法。憎我所愛。已憎今
T14n0564_p0919a20║憎當憎。愛我所憎。已愛今愛當愛。於我已
T14n0564_p0919a21║憎今憎當憎。是【CL038n0233_p0587a01】名為九。
T14n0564_p0919a22║復次女人成就十法。得離女身速成男子。何
T14n0564_p0919a23║謂為十。一不自大。二除憍慢。三敬尊長。四所
T14n0564_p0919a24║言必實。五無嫌恨。六不麤言。七不難教。八不
T14n0564_p0919a25║貪惜。九不暴惡。十不調戲。是名為十。
T14n0564_p0919a26║復次善女。若有女人。能如實觀女人身過者。
T14n0564_p0919a27║生厭離心。速離女身疾成男子。女人身過者。
T14n0564_p0919a28║所謂欲瞋癡心并餘煩惱。重於男子。又此身
T14n0564_p0919a29║中有一百戶虫。恒為苦患愁惱因緣。是故
T14n0564_p0919b01║女人煩惱偏重。應當善思觀察。此身便為不
T14n0564_p0919b02║淨之器。臭穢充滿。亦如枯井空城破村。難
T14n0564_p0919b03║可愛樂。是故於身應生厭離。又觀此身。猶
T14n0564_p0919b04║如婢使不得自在。恒為男女衣服飲食。家業
T14n0564_p0919b05║所須之所苦惱。必除糞穢涕唾不淨。於九
T14n0564_p0919b06║月中懷子在身眾患非一。及其生時受大苦
T14n0564_p0919b07║痛命不自保。是故女人應生厭離女人之身。
T14n0564_p0919b08║又復女人雖【CL038n0233_p0587b01】生在王宮。必當屬他盡其形壽。
T14n0564_p0919b09║猶如婢使隨逐大家。亦如弟子奉事於師。又
T14n0564_p0919b10║為種種刀杖瓦石手拳打擲惡言罵辱。如是
T14n0564_p0919b11║等苦不得自在。是故女人應於此身生厭離
T14n0564_p0919b12║心。又此女身常被繫閉。猶如蛇鼠在深穴
T14n0564_p0919b13║中不得妄出。又女人法制不由身。常於他邊
T14n0564_p0919b14║稟受飲食衣服花香。種種瓔珞嚴身之具象
T14n0564_p0919b15║馬車乘。是故應當厭離女身。又此女身。為
T14n0564_p0919b16║他所使不得自在。執作甚多搗藥舂米。若炒
T14n0564_p0919b17║若磨。大小豆麥。抽毳紡疊。如是種種苦役
T14n0564_p0919b18║無量。是故女人應患此身。欲求永離如是眾
T14n0564_p0919b19║苦。當以此法教示餘人。常念如來所言誠實。
T14n0564_p0919b20║讚歎出家。能報佛恩。當發此心。願離女身
T14n0564_p0919b21║速成男子。於佛法中出家修道。不復貪求花
T14n0564_p0919b22║鬘瓔珞遊戲園林。衣服飲食嚴身之具。當觀
T14n0564_p0919b23║自身及侍立眷屬。猶如【CL038n0233_p0588a01】機關木人。筋牽屈申
T14n0564_p0919b24║舉下而已。此身虛偽血肉所成不久壞滅。此
T14n0564_p0919b25║身如廁九孔流出種種不淨。此身愚小之人
T14n0564_p0919b26║於中起著。而恒四大所成。此身諸陰猶如怨
T14n0564_p0919b27║家。此身虛偽中無堅實。如空聚落。此身無
T14n0564_p0919b28║主從父母生。復以行業而嚴飾之。此身不淨
T14n0564_p0919b29║純盛臭穢。此身即是屎尿之器。不久棄捐無
T14n0564_p0919c01║可貪處。此身歸死。出息入息必當斷故。此
T14n0564_p0919c02║身無我。如草木瓦石。此身無作者。從因緣
T14n0564_p0919c03║生。此身是眾鳥狼狗野干之食。棄塚間故。
T14n0564_p0919c04║此身是苦聚。四百四病之所困故。此身恒為
T14n0564_p0919c05║風寒冷熱等分眾病之所壞散。恒以藥力得
T14n0564_p0919c06║存立故。此身不知恩。以飲食養之無止足故。
T14n0564_p0919c07║此身無知。內無作者故。此身是後邊。必當
T14n0564_p0919c08║死故。是故女人應當如是觀察此身。生厭離
T14n0564_p0919c09║心修行善法。修善行時。若得新好花【CL038n0233_p0588b01】果可食
T14n0564_p0919c10║之物。先奉諸佛菩薩無上福田師長父母。
T14n0564_p0919c11║然後自食。應作是念。如我今者以新花果。
T14n0564_p0919c12║施與尊重清淨福田。願離穢故女人之身。
T14n0564_p0919c13║更得新好男子之身。當佛說此法時。會中五
T14n0564_p0919c14║百比丘尼。皆發阿耨多羅三藐三菩提心。而
T14n0564_p0919c15║作是言。我等所有善根。願離女身速成男子。
T14n0564_p0919c16║爾時會中。有七十五諸居士婦。聞說此法心
T14n0564_p0919c17║大歡喜。即持身上所著瓔珞以散佛上。佛神
T14n0564_p0919c18║力故。所散瓔珞即於空中當佛頂上。化成七
T14n0564_p0919c19║十五四柱寶臺。端嚴殊妙甚可愛樂。臺中悉
T14n0564_p0919c20║有眾寶之座。各有如來而坐其上。與比丘僧
T14n0564_p0919c21║菩薩大眾。前後圍遶自然顯現。爾時諸居士
T14n0564_p0919c22║婦。見此神變倍復歡喜踊躍無量。前詣佛所
T14n0564_p0919c23║頭面禮足右遶三匝。作如是言。世尊。我等
T14n0564_p0919c24║所有善根今悉合集。同發阿耨多羅三藐三
T14n0564_p0919c25║【CL038n0233_p0589a01】菩提心。得離女身。亦迴向無上菩提。世尊
T14n0564_p0919c26║大悲廣說女人受身過惡。悉如佛言無不實
T14n0564_p0919c27║者。我等今當勤修方便。永離如是諸惡過咎。
T14n0564_p0919c28║從今已去盡其形壽。奉持五戒淨修梵行。以
T14n0564_p0919c29║此善根共一切眾生成等正覺。
T14n0564_p0920a01║爾時尊者舍利弗。語諸居士婦言。姊妹能作
T14n0564_p0920a02║如是大師子吼。甚為希有。然汝等夫。為聽
T14n0564_p0920a03║汝等修梵行不。應當問之。諸居士婦白尊者
T14n0564_p0920a04║舍利弗言。若我等各問其夫。我從何處來生
T14n0564_p0920a05║此間。從此間沒當生何處。雖為我夫而不
T14n0564_p0920a06║能答。何用問為。尊者舍利弗。若問如來我
T14n0564_p0920a07║等從何處沒來生此間。於此間沒當生何處。
T14n0564_p0920a08║如來明見。悉為我等分別說之。是故如來。
T14n0564_p0920a09║是我等父母。是我等所尊。是我等大師。是
T14n0564_p0920a10║我等福田。是我等寶洲歸依之處。今修梵行。
T14n0564_p0920a11║何用問其夫為。從今已去。我【CL038n0233_p0589b01】等勤修方便。
T14n0564_p0920a12║更不屬夫如餘女人。所以者何。若人能除貪
T14n0564_p0920a13║欲瞋恚愚癡諸結縛者。終不更能患累其人。
T14n0564_p0920a14║今我身心便是我夫。心修梵行不亦快乎。又
T14n0564_p0920a15║尊者舍利弗。若非我夫而作夫想。奪我命者
T14n0564_p0920a16║自守其心。淨修梵行無悔恨也。
T14n0564_p0920a17║爾時尊者舍利弗。語諸居士婦言。當勤方
T14n0564_p0920a18║便離女人身。所以者何。女人之身。不能得
T14n0564_p0920a19║阿耨多羅三藐三菩提。諸居士婦。白尊者舍
T14n0564_p0920a20║利弗言。我等從今不復更起女人煩惱。即禮
T14n0564_p0920a21║佛足而作是言。世尊。今於佛前頭面禮足。
T14n0564_p0920a22║不轉女身成男子者。終不起也。佛言。諸姊
T14n0564_p0920a23║妹我常說言。或有女人。能為男子勇猛之行。
T14n0564_p0920a24║然諸姊妹。有十六法若能修行。隨所願求皆
T14n0564_p0920a25║得從意。何等十六。一戒清淨。二心清淨。三
T14n0564_p0920a26║空清淨。四無願清淨。五無相清淨。六無作
T14n0564_p0920a27║清淨。七知身業【CL038n0233_p0590a01】如影。八知口業如響。九知
T14n0564_p0920a28║意業如幻。十知緣起法。十一離二邊見。十
T14n0564_p0920a29║二善知因緣。十三觀法如幻。十四知法如夢。
T14n0564_p0920b01║十五相法如炎。十六深心寂靜。當佛說此
T14n0564_p0920b02║十六清淨法時。大地震動。佛之威神。七十
T14n0564_p0920b03║五居士婦。其夫即時來詣佛所。各見其妻頂
T14n0564_p0920b04║禮佛足。問尊者舍利弗言。今我曹妻以何緣
T14n0564_p0920b05║故頂禮佛足。舍利弗言。此諸姊等。聞佛解
T14n0564_p0920b06║說離女身法。心大歡喜踊躍無量。即發阿耨
T14n0564_p0920b07║多羅三藐三菩提心。盡其形壽奉持五戒淨
T14n0564_p0920b08║修梵行。今於佛前頭面禮足。作是誓言。若
T14n0564_p0920b09║我於此不轉女身成男子者。終不起也。又諸
T14n0564_p0920b10║居士。汝當放此諸姊妹等。於佛法中出家修
T14n0564_p0920b11║道。諸居士曰。如尊者言。悉聽出家。又尊者
T14n0564_p0920b12║舍利弗。我等今者。於佛法中貪得出家。先
T14n0564_p0920b13║度我等。然後女人。爾時舍利弗白【CL038n0233_p0590b01】佛言。世
T14n0564_p0920b14║尊。是諸居士。於佛正法欲得出家。願佛聽
T14n0564_p0920b15║之。佛告諸居士。於我法中隨意出家。時諸
T14n0564_p0920b16║居士白佛言。願為我等出家。佛言。善來比
T14n0564_p0920b17║丘。皆成沙門袈裟著身成就威儀。爾時諸居
T14n0564_p0920b18║士婦。佛之威神。自善根力正觀思惟。得離
T14n0564_p0920b19║女身變成男子。佛神力故。即昇虛空高七多
T14n0564_p0920b20║羅樹。異口同音而說偈言。
T14n0564_p0920b21║　諸法悉如幻　　但從分別生
T14n0564_p0920b22║　於第一義中　　無有男女相
T14n0564_p0920b23║　幻師以幻術　　於四衢道中
T14n0564_p0920b24║　化作男女像　　兵眾共鬥戰
T14n0564_p0920b25║　皆共相侵害　　其事非真實
T14n0564_p0920b26║　我今觀生死　　如幻無有異
T14n0564_p0920b27║　如人於夢中　　造作種種事
T14n0564_p0920b28║　以其無真實　　覺已無所見
T14n0564_p0920b29║　諦觀於我見　　惟是陰入界
T14n0564_p0920c01║　無有真實體　　但從顛倒生
T14n0564_p0920c02║　譬如水中月　　可見不可捉
T14n0564_p0920c03║　法性同水月　　其實無去來
T14n0564_p0920c04║　【CL038n0233_p0591a01】亦如熱時炎　　見有動搖相
T14n0564_p0920c05║　或見是河池　　而無有真實
T14n0564_p0920c06║　諸法皆如炎　　其性無所有
T14n0564_p0920c07║　但從顛倒生　　畢竟無有我
T14n0564_p0920c08║　我本為女身　　而從顛倒生
T14n0564_p0920c09║　今觀男子身　　皆空無所有
T14n0564_p0920c10║　若有能知空　　不應分別生
T14n0564_p0920c11║　則於見中空　　身證無罣礙
T14n0564_p0920c12║　是佛境界力　　復從宿福生
T14n0564_p0920c13║　亦修現前法　　得離女人身
T14n0564_p0920c14║　若有諸女人　　欲成男子身
T14n0564_p0920c15║　當發菩提心　　所願便成就
T14n0564_p0920c16║爾時轉女身出家菩薩。從虛空中下頂禮佛
T14n0564_p0920c17║足。語其本夫諸居士言。善知識。汝曹皆當發
T14n0564_p0920c18║阿耨多羅三藐三菩提心。佛出世難。不生諸
T14n0564_p0920c19║難亦復甚難。以大悲心為諸眾生。發阿耨多
T14n0564_p0920c20║羅三藐三菩提心。此亦復難。若人能發菩提
T14n0564_p0920c21║之心。則為供養去來今佛。時諸比丘。語轉
T14n0564_p0920c22║女身諸菩薩言。汝曹皆是我等大善知識能
T14n0564_p0920c23║教【CL038n0233_p0591b01】化我等。為眾生故。發阿耨多羅三藐三菩
T14n0564_p0920c24║提心。我等今於佛前發菩提心。願未來世得
T14n0564_p0920c25║成為佛。悉如世尊釋迦牟尼如來阿羅呵三
T14n0564_p0920c26║藐三佛陀。爾時轉女身諸菩薩等白佛言。世
T14n0564_p0920c27║尊。願為我等出家。莫如善來比丘出家之法。
T14n0564_p0920c28║亦不欲於聲聞人邊而得出家。爾時世尊。告
T14n0564_p0920c29║彌勒菩薩。汝當為此諸善男子。如法出家。
T14n0564_p0921a01║彌勒菩薩白佛言。唯然世尊。當為出家。
T14n0564_p0921a02║爾時無垢光女。詣其母所白言。阿婆當發
T14n0564_p0921a03║阿耨多羅三藐三菩提心。若母發心。我為已
T14n0564_p0921a04║報阿婆之恩。母言。我已發心。所以者何。
T14n0564_p0921a05║汝於十月在我腹中。從是已來不生慳心破
T14n0564_p0921a06║戒心。瞋恚懈怠亂念惡慧邪見貪欲瞋恚愚
T14n0564_p0921a07║癡之心。常歡喜踊躍身心安樂。恒於夢中見
T14n0564_p0921a08║諸如來共比丘僧。前後圍遶而為說法。我於
T14n0564_p0921a09║是時心自念言。今【CL038n0233_p0592a01】我腹中所懷之子。必是菩
T14n0564_p0921a10║薩。我於夢中見於如來身心歡樂。即發阿
T14n0564_p0921a11║耨多羅三藐三菩提心。汝今勸我。當隨汝語
T14n0564_p0921a12║重更發心。爾時無垢光女。左手之中自然而
T14n0564_p0921a13║出上妙寶蓋。持至母所而白母言。以此寶蓋
T14n0564_p0921a14║奉上如來。當發大願為諸天世人。作法寶之
T14n0564_p0921a15║蓋。爾時淨日夫人。取其寶蓋奉上如來。發
T14n0564_p0921a16║是願言。以此善根。令我將來為諸天世人。
T14n0564_p0921a17║作法寶之蓋。爾時世尊。告舍利弗言。此無
T14n0564_p0921a18║垢光女。遊戲神通。從無垢稱王佛國。現受
T14n0564_p0921a19║女身來生此間。又舍利弗。此女本是菩薩。
T14n0564_p0921a20║名無垢光。已於阿耨多羅三藐三菩提。而不
T14n0564_p0921a21║退轉。為成就眾生故現受女身。非因行業。
T14n0564_p0921a22║又舍利弗。汝見是七十五居士婦皆成男子
T14n0564_p0921a23║者不。舍利弗言。已見。佛告舍利弗。皆是此
T14n0564_p0921a24║女前世父母。舍利弗。無垢光女長夜發【CL038n0233_p0592b01】願。
T14n0564_p0921a25║若有眾生是我父母者。必當令其於阿耨多
T14n0564_p0921a26║羅三藐三菩提而不退轉。又舍利弗。此三千
T14n0564_p0921a27║大千世界。所有星宿其數易知。此無垢光女
T14n0564_p0921a28║前世父母。受其勸導修行善法。於阿耨多羅
T14n0564_p0921a29║三藐三菩提而不退轉者。其數難知。
T14n0564_p0921b01║爾時無垢光女。前禮佛足而作是言。一切諸
T14n0564_p0921b02║法無男無女。此言若實。令我女身化成男子。
T14n0564_p0921b03║發此言時。三千大千世界六種震動。無垢光
T14n0564_p0921b04║女女形即滅。變化成就相好莊嚴男子之身。
T14n0564_p0921b05║爾時尊者舍利弗語無垢光菩薩言。仁者。未
T14n0564_p0921b06║得阿耨多羅三藐三菩提。能作佛事。乃至如
T14n0564_p0921b07║此甚為希有。無垢光菩薩。語尊者舍利弗。
T14n0564_p0921b08║誠如所言。諸菩薩摩訶薩。大誓莊嚴。欲利
T14n0564_p0921b09║益成就一切眾生。甚為希有。譬如阿伽樓樹
T14n0564_p0921b10║所有華葉。但出阿伽樓香。如是諸菩薩摩訶
T14n0564_p0921b11║薩。乃至發【CL038n0233_p0593a01】一心之善。皆為阿耨多羅三藐三
T14n0564_p0921b12║菩提。恒出佛法功德之香。說是法時。會中
T14n0564_p0921b13║萬二千眾生。發阿耨多羅三藐三菩提心。地
T14n0564_p0921b14║大震動。虛空諸天雨種種華。諸天樂器不鼓
T14n0564_p0921b15║自鳴。咸作是言。此無垢光菩薩。說真淨法。
T14n0564_p0921b16║若有眾生聞其法者。深心信樂得大威勢。離
T14n0564_p0921b17║眾患難修諸善行。若有女人得聞此經。當知
T14n0564_p0921b18║此身最是後邊。所以者何。此經廣說女人之
T14n0564_p0921b19║身種種過患。亦廣解說種種諸行。得離女身
T14n0564_p0921b20║清淨法故。爾時世尊告阿難言。汝當受持此
T14n0564_p0921b21║經讀誦通利。為他解說廣令流布。所以者何。
T14n0564_p0921b22║阿難。若有女人。以種種珍寶滿閻浮提。施
T14n0564_p0921b23║佛世尊。以其善根求離女身復有女人。得
T14n0564_p0921b24║聞此經信解歡喜。以其善根求離女身。阿難
T14n0564_p0921b25║當知。聞此經名斯則疾矣。阿難白佛言。此
T14n0564_p0921b26║經名何等。云何受持。佛【CL038n0233_p0593b01】言。阿難。此經名轉
T14n0564_p0921b27║女人身。亦名無垢光菩薩所問。復名無過稱
T14n0564_p0921b28║菩薩道教。當念受持。佛說是已。無垢光菩
T14n0564_p0921b29║薩。并他方國土來會菩薩。及無垢光父母。
T14n0564_p0921c01║長老阿難。時會諸天乾闥婆阿修羅人非人
T14n0564_p0921c02║等。聞佛所說。皆大歡喜。作禮奉行。
T14n0564_p0921c03║【○】【○】【○】佛說轉女身經【○】【○】【○】【○】【○】【CL038n0233_p0594a01】
