T14n0557_p0909c01║【□】
T14n0557_p0909c02║【■】　　No. 557 [No. 558]
T14n0557_p0909c03║【CL039n0293_p0553a01】【CL039n0293_p0553b01】【CL039n0293_p0554a01】【CL039n0293_p0554b01】【○】【○】【○】【○】【○】【○】【○】【○】【○】【○】佛說龍施女經
T14n0557_p0909c04║【□】
T14n0557_p0909c05║　　　　吳月氏優婆塞支謙譯
T14n0557_p0909c06║聞如是。一時佛遊於維耶離奈氏樹園。與大
T14n0557_p0909c07║比丘眾千二百五十人俱。及五百眾菩薩。佛
T14n0557_p0909c08║以晨旦著衣持缽。入城分衛眾會皆從。諸天
T14n0557_p0909c09║【CL039n0293_p0555a01】龍神香華伎樂倍於常時。佛到長者須福門
T14n0557_p0909c10║外。須福有女名曰龍施。厥年十四。時在浴室
T14n0557_p0909c11║澡浴塗香著好衣。為佛眉間毫相之光。照七
T14n0557_p0909c12║重樓上。東向見佛在門外住。容貌端正如星
T14n0557_p0909c13║中有月。奇相眾好金色從容諸根寂定。女大
T14n0557_p0909c14║歡喜則自念言。今得見佛及眾弟子。當以發
T14n0557_p0909c15║意作菩薩行。願令我得道如佛。魔見女發大
T14n0557_p0909c16║意心為不樂。念言是女今興大福及欲求佛。
T14n0557_p0909c17║必過我界多度人民。今我當往壞其道意。魔
T14n0557_p0909c18║便下化作女父形象被服。謂龍施言。今所
T14n0557_p0909c19║念者大重。佛道難得億百千劫勤勞不懈然
T14n0557_p0909c20║後乃成。今世幸有佛。不如求羅漢。既要易
T14n0557_p0909c21║得且俱度世泥洹無異。何為貪佛久負勤苦。
T14n0557_p0909c22║汝是我女故語汝耳。龍施對曰。不如父言。
T14n0557_p0909c23║羅漢與佛雖俱度世功德不同。佛智大度如
T14n0557_p0909c24║十方空【CL039n0293_p0555b01】度人無極。羅漢智少若一時耳。何有
T14n0557_p0909c25║高才樂於少者。魔復言。未曾聞女人得作轉
T14n0557_p0909c26║輪聖王。況乃欲得作佛。佛道長久不如求羅
T14n0557_p0909c27║漢早取泥洹。龍施報言。我亦聞女人不得作
T14n0557_p0909c28║轉輪聖王。不得作帝釋。不得作梵王。不得作
T14n0557_p0909c29║佛。我當精進轉此女身竟受作男子身。蓋
T14n0557_p0910a01║聞天下尊行菩薩道。億劫不懈者後皆得作
T14n0557_p0910a02║佛。魔見女意不轉。益用愁毒更作急教言。
T14n0557_p0910a03║作菩薩行者。當不貪於世間。不惜於壽命。
T14n0557_p0910a04║今汝精進。能從樓上自投於地者。後可得佛。
T14n0557_p0910a05║龍施念言。今我見佛乃自愛欲菩薩道。父有
T14n0557_p0910a06║教以精進棄身可得佛道。我何惜此危脆之
T14n0557_p0910a07║命。女即於欄邊叉手向佛言。我今自歸天中
T14n0557_p0910a08║之天。以一切愍念知我所求。請棄軀命不
T14n0557_p0910a09║捨菩薩。以身施佛願而散華。以便縱身自投
T14n0557_p0910a10║樓下。於空中未及【CL039n0293_p0556a01】至地。女身則化成男子。
T14n0557_p0910a11║時佛乃笑。五色光從口出。照一佛剎還從頂
T14n0557_p0910a12║入。賢者阿難前跪問言。佛不妄笑願聞其
T14n0557_p0910a13║意。佛言。阿難。汝見此女自投空中化成男
T14n0557_p0910a14║子不。對曰見。佛言。此女乃前世時以事萬
T14n0557_p0910a15║佛。後當供養恒沙如來。卻至七億六千萬劫。
T14n0557_p0910a16║當得作佛號名龍盛其壽一劫。般泥洹後經
T14n0557_p0910a17║道興盛半劫乃滅。時佛說法當度九十七億
T14n0557_p0910a18║萬人。令得菩薩及羅漢道。是時人民飲食。
T14n0557_p0910a19║當如第二忉利天上。於是龍施身住佛前。報
T14n0557_p0910a20║父母言。願放捨我得作沙門。父母即聽。諸家
T14n0557_p0910a21║親屬合五百人。及八百天神。見女人龍施化
T14n0557_p0910a22║成男子。皆發無上正真道意。魔王見眾人求
T14n0557_p0910a23║佛。更多憂愁不樂慚愧而歸。佛說是時莫不
T14n0557_p0910a24║歡喜。
T14n0557_p0910a25║佛說龍施女經
