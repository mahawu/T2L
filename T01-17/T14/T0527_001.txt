T14n0527_p0801c21║【□】
T14n0527_p0801c22║【□】
T14n0527_p0801c23║【■】　　No. 527 [Nos. 526, 528]
T14n0527_p0801c24║【CL038n0225_p0517a01】佛說逝童子經
T14n0527_p0801c25║【□】
T14n0527_p0801c26║　　　　西晉沙門支法度譯
T14n0527_p0801c27║聞如是。一時佛在羅閱祇耆闍崛山中。平旦
T14n0527_p0801c28║從諸比丘。被袈裟持應器入城分衛。佛行向
T14n0527_p0801c29║富迦羅越門。富迦羅越有子年十六名曰逝。
T14n0527_p0802a01║時在第三門內遙見佛來。身有奇相容貌端
T14n0527_p0802a02║正。心意安靜諸根寂寞。項中光出影耀殊
T14n0527_p0802a03║絕。炎明熾盛。若日之淨月盛滿時悉照門內。
T14n0527_p0802a04║逝見佛如是。心中歡喜肅然而敬。便趨上
T14n0527_p0802a05║堂為母說偈言。
T14n0527_p0802a06║　金光色百餘　　希此所見聞
T14n0527_p0802a07║　今來住在外　　當給其所求
T14n0527_p0802a08║　威儀過梵王　　光顏殊諸天
T14n0527_p0802a09║　哀我故來耳　　願以持與之
T14n0527_p0802a10║其母聞逝言即告曰。如汝所稱者其人豈貧
T14n0527_p0802a11║窮。何為當乞兒耶。一何惑哉。今所言者殊
T14n0527_p0802a12║不【CL038n0225_p0517b01】合義。爾時佛便以神足現化。放身光明徹
T14n0527_p0802a13║照七重門內盡為大明。逝感佛威神。復為母
T14n0527_p0802a14║說偈言。
T14n0527_p0802a15║　譬如人見火　　端自投其中
T14n0527_p0802a16║　不善向佛者　　自賊亦如是
T14n0527_p0802a17║　天人中獨尊　　至聖無復上
T14n0527_p0802a18║　是最可供養　　施必得大利
T14n0527_p0802a19║　今所有食分　　願取用與我
T14n0527_p0802a20║　欲以奉上尊　　此歡難常值
T14n0527_p0802a21║其母即以所有好衣及食具與逝。逝持出詣
T14n0527_p0802a22║佛所。以頭面著地為佛作禮。卻住一面叉手
T14n0527_p0802a23║白佛言。今我見如來虔心恭敬注意於佛。惟
T14n0527_p0802a24║以加哀受已所施。佛應時受之為逝說偈言。
T14n0527_p0802a25║　汝以伏慳意　　能善修治施
T14n0527_p0802a26║　今日供養佛　　所念莫不吉
T14n0527_p0802a27║逝聞佛所語。即自說偈言。
T14n0527_p0802a28║　我不願富貴　　亦弗望釋梵
T14n0527_p0802a29║　但願最智慧　　【CL038n0225_p0518a01】如佛而無上
T14n0527_p0802b01║爾時天帝釋。下立逝前說偈言。
T14n0527_p0802b02║　纔用一布施　　欲求佛者難
T14n0527_p0802b03║　道常世世施　　積若須彌寶
T14n0527_p0802b04║　經歷千億劫　　恒行慈愛心
T14n0527_p0802b05║　不可以一施　　得覺無上道
T14n0527_p0802b06║逝即答天帝釋。說偈言。
T14n0527_p0802b07║　譬如大工匠　　欲伐巨木者
T14n0527_p0802b08║　猶不一下斧　　便以斷大樹
T14n0527_p0802b09║　斧斫稍以漸　　可盡太山木
T14n0527_p0802b10║　剝業從微得　　求道亦如是
T14n0527_p0802b11║　明不用一施　　而得成大道
T14n0527_p0802b12║　我有信精進　　必為世間將
T14n0527_p0802b13║天帝釋復為逝。說偈言。
T14n0527_p0802b14║　不如求尊天　　釋梵易可得
T14n0527_p0802b15║　尟能應佛法　　佛道甚難得
T14n0527_p0802b16║逝答天帝釋。說偈言。
T14n0527_p0802b17║　設使一天下　　滿中火洞然
T14n0527_p0802b18║　吾以身遍投　　【CL038n0225_p0518b01】終不捨佛意
T14n0527_p0802b19║　假令一切人　　皆共賊害我
T14n0527_p0802b20║　願常慈心向　　終不廢大道
T14n0527_p0802b21║　脆哉釋梵天　　彼皆為死法
T14n0527_p0802b22║　願歸一切智　　勇若師子雄
T14n0527_p0802b23║天帝釋復為逝。說一偈言。
T14n0527_p0802b24║　快哉得善利　　乃有敬在佛
T14n0527_p0802b25║　專精向大道　　想汝必作佛
T14n0527_p0802b26║逝答天帝釋。說偈言。
T14n0527_p0802b27║　天王且勿疑　　於斯無上道
T14n0527_p0802b28║　精進吾匪懈　　會於世為佛
T14n0527_p0802b29║於是天帝釋默然。時佛為逝說偈言。
T14n0527_p0802c01║　汝已於往世　　敬事八千佛
T14n0527_p0802c02║　心常願大道　　欲得安群生
T14n0527_p0802c03║　後十二億劫　　終不墮惡過
T14n0527_p0802c04║　但多修德善　　恒以興尊意
T14n0527_p0802c05║　汝當百億返　　作王遮迦越
T14n0527_p0802c06║　亦為四天王　　每輒行正法
T14n0527_p0802c07║　又當為帝釋　　未常遠梵行
T14n0527_p0802c08║　後生兜術天　　【CL038n0225_p0519a01】然則道德成
T14n0527_p0802c09║　當居千國界　　中央得作佛
T14n0527_p0802c10║　名曰須彌劫　　一切莫不事
T14n0527_p0802c11║　千國各橫廣　　四百八十里
T14n0527_p0802c12║　宮牆之嚴飾　　一切皆以寶
T14n0527_p0802c13║　初會說法時　　六十千億人
T14n0527_p0802c14║　為弟子得度　　皆得阿羅漢
T14n0527_p0802c15║　再會說經時　　四十千億人
T14n0527_p0802c16║　皆入羅漢慧　　所度佛甚眾
T14n0527_p0802c17║　三會說經時　　所度甚眾多
T14n0527_p0802c18║　離垢入淨慧　　悉得無所著
T14n0527_p0802c19║　是時佛剎中　　無有亂惡眾
T14n0527_p0802c20║　皆悉向道法　　一切行忠直
T14n0527_p0802c21║　疾病之憂苦　　都已無是鬼
T14n0527_p0802c22║　時人皆和睦　　展轉相念安
T14n0527_p0802c23║　天日三時兩　　纔足掩土塵
T14n0527_p0802c24║　寒暑常調適　　度人若干種
T14n0527_p0802c25║　族姓之男女　　若欲興善意
T14n0527_p0802c26║　敬愛於佛者　　供養當如此
T14n0527_p0802c27║　吾今敷演是　　菩薩所當行
T14n0527_p0802c28║　面於正覺前　　即得佛慧眼
T14n0527_p0802c29║　諸佛無有數　　經法不可盡
T14n0527_p0803a01║　若以無數敬　　福報亦無量
T14n0527_p0803a02║【CL038n0225_p0519b01】佛說是決已。迦羅越子逝。天帝釋。及諸比
T14n0527_p0803a03║丘。聞經歡喜。皆前為佛作禮而去。
T14n0527_p0803a04║【○】【○】逝童子經【○】【○】【○】【○】【○】【○】【○】【○】【○】【○】
