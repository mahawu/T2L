T14n0475_p0537a01║【□】
T14n0475_p0537a02║【■】　　No. 475 [Nos. 474, 476]
T14n0475_p0537a03║【CL033n0142_p0671a01】【CL033n0142_p0671b01】【CL033n0142_p0672a01】【CL033n0142_p0672b01】維摩詰所說經(一名不可思議解脫上卷)
T14n0475_p0537a04║【□】
T14n0475_p0537a05║【■】　　　　姚秦三藏鳩摩羅什譯
T14n0475_p0537a06║　　佛國品第一
T14n0475_p0537a07║如是我聞。一時佛在毘耶離菴羅樹園。與
T14n0475_p0537a08║大比丘眾八千人俱。【○】【○】【○】菩薩三萬二千。眾所知
T14n0475_p0537a09║識。大智本行皆悉成就。諸佛威神之所建立。
T14n0475_p0537a10║為護法城受持正法。能師子吼名聞十方。
T14n0475_p0537a11║眾人不請友而安之。紹隆三寶能使不絕。
T14n0475_p0537a12║降伏魔怨制諸外道。悉已清淨永離蓋纏。
T14n0475_p0537a13║心常安住無礙解脫。念定總持辯才不斷。布
T14n0475_p0537a14║施持戒忍辱精進禪定智慧。及方便力無不
T14n0475_p0537a15║具足。逮無所得不起法忍。已能隨順轉不退
T14n0475_p0537a16║輪。善解法相知眾生根。蓋【CL033n0142_p0673a01】諸大眾得無所
T14n0475_p0537a17║畏。功德智慧以修其心。相好嚴身色像第
T14n0475_p0537a18║一。捨諸世間所有飾好。名稱高遠踰於須
T14n0475_p0537a19║彌。深信堅固猶若金剛。法寶普照而雨甘露。
T14n0475_p0537a20║於眾言音微妙第一。深入緣起斷諸邪見。
T14n0475_p0537a21║有無二邊無復餘習。演法無畏猶師子吼。
T14n0475_p0537a22║其所講說乃如雷震。無有量已過量。集
T14n0475_p0537a23║眾法寶如海導師。了達諸法深妙之義。善
T14n0475_p0537a24║知眾生往來所趣及心所行。近無等等佛自
T14n0475_p0537a25║在慧十力無畏十八不共。關閉一切諸惡趣
T14n0475_p0537a26║門。而生五道以現其身。為大醫王善療眾
T14n0475_p0537a27║病。應病與藥令得服行。無量功德皆成就。
T14n0475_p0537a28║無量佛土皆嚴淨。其見聞者無不蒙益。
T14n0475_p0537a29║諸有所作亦不唐捐。如是一切功德皆悉具
T14n0475_p0537b01║足。
T14n0475_p0537b02║其名曰等觀菩薩。不等觀【CL033n0142_p0673b01】菩薩。等不等觀菩
T14n0475_p0537b03║薩。定自在王菩薩。法自在王菩薩。法相菩薩。
T14n0475_p0537b04║光相菩薩。光嚴菩薩。大嚴菩薩。寶積菩薩。辯
T14n0475_p0537b05║積菩薩。寶手菩薩。寶印手菩薩。常舉手菩薩。
T14n0475_p0537b06║常下手菩薩。常慘菩薩。喜根菩薩。喜王菩薩。
T14n0475_p0537b07║辯音菩薩。虛空藏菩薩。執寶炬菩薩。寶勇菩
T14n0475_p0537b08║薩。寶見菩薩。帝網菩薩。明網菩薩。無緣觀菩
T14n0475_p0537b09║薩。慧積菩薩。寶勝菩薩。天王菩薩。壞魔菩
T14n0475_p0537b10║薩。電德菩薩。自在王菩薩。功德相嚴菩薩。師
T14n0475_p0537b11║子吼菩薩。雷音菩薩。山相擊音菩薩。香象菩
T14n0475_p0537b12║薩。白香象菩薩。常精進菩薩。不休息菩薩。妙
T14n0475_p0537b13║生菩薩。華嚴菩薩。觀世音菩薩。得大勢菩薩。
T14n0475_p0537b14║梵網菩薩。寶杖菩薩。無勝菩薩。嚴土菩薩。金
T14n0475_p0537b15║髻菩薩。珠髻菩薩。彌勒菩薩。文殊師利法王
T14n0475_p0537b16║子【CL033n0142_p0674a01】菩薩。如是等三萬二千人。
T14n0475_p0537b17║復有萬梵天王尸棄等。從餘四天下來詣
T14n0475_p0537b18║佛所而聽法。復有萬二千天帝。亦從餘四
T14n0475_p0537b19║天下來在會坐。并餘大威力諸天．龍神．夜
T14n0475_p0537b20║叉．乾闥婆．阿脩羅．迦樓羅．緊那羅．摩睺羅
T14n0475_p0537b21║伽．等悉來會坐。諸比丘比丘尼優婆塞優婆
T14n0475_p0537b22║夷俱來會坐。彼時佛與無量百千之眾恭敬
T14n0475_p0537b23║圍繞而為說法。譬如須彌山王顯于大海。
T14n0475_p0537b24║安處眾寶師子之座。蔽於一切諸來大眾。
T14n0475_p0537b25║爾時毘耶離城有長者子。名曰寶積。與五百
T14n0475_p0537b26║長者子俱。持七寶蓋來詣佛所。頭面禮足。
T14n0475_p0537b27║各以其蓋共供養佛。佛之威神令諸寶蓋
T14n0475_p0537b28║合成一蓋。遍覆三千大千世界。而此世界廣
T14n0475_p0537b29║長之相悉於中現。又此三千大千世界。諸須
T14n0475_p0537c01║彌山雪山。目真鄰陀山摩訶目真鄰陀山。香
T14n0475_p0537c02║山寶【CL033n0142_p0674b01】山金山黑山。鐵圍山大鐵圍山。大海江
T14n0475_p0537c03║河川流泉源。及日月星辰。天宮龍宮【○】。諸尊神
T14n0475_p0537c04║宮。悉現於寶蓋中。又十方諸佛諸佛說法亦
T14n0475_p0537c05║現於寶蓋中。爾時一切大眾。睹佛神力歎
T14n0475_p0537c06║未曾有。合掌禮佛瞻仰尊顏目不暫捨。於
T14n0475_p0537c07║是長者子寶積。即於佛前以偈頌曰。
T14n0475_p0537c08║　目淨脩廣如青蓮　　心淨已度諸禪定
T14n0475_p0537c09║　久積淨業稱無量　　導眾以寂故稽首
T14n0475_p0537c10║　既見大聖以神變　　普現十方無量土
T14n0475_p0537c11║　其中諸佛演說法　　於是一切悉見聞
T14n0475_p0537c12║　法王法力超群生　　常以法財施一切
T14n0475_p0537c13║　能善分別諸法相　　於第一義而不動
T14n0475_p0537c14║　已於諸法得自在　　是故稽首此法王
T14n0475_p0537c15║【CL033n0142_p0675a01】　說法不有亦不無　　以因緣故諸法生
T14n0475_p0537c16║　無我無造無受者　　善惡之業亦不亡
T14n0475_p0537c17║　始在佛樹力降魔　　得甘露滅覺道成
T14n0475_p0537c18║　已無心意無受行　　而悉摧伏諸外道
T14n0475_p0537c19║　三轉法輪於大千　　其輪本來常清淨
T14n0475_p0537c20║　天人得道此為證　　三寶於是現世間
T14n0475_p0537c21║　以斯妙法濟群生　　一受不退常寂然
T14n0475_p0537c22║　度老病死大醫王　　當禮法海德無邊
T14n0475_p0537c23║　毀譽不動如須彌　　於善不善等以慈
T14n0475_p0537c24║　心行平等如虛空　　孰聞人寶不敬承
T14n0475_p0537c25║　今奉世尊此微蓋　　於中現我三千界
T14n0475_p0537c26║　諸天龍神所居宮　　乾闥婆等及夜叉
T14n0475_p0537c27║　悉見世間諸所有　　十力哀現是化變
T14n0475_p0537c28║　眾睹希有皆歎佛　　今我稽首三界尊
T14n0475_p0537c29║　大聖法王眾所歸　　淨心觀佛靡不欣
T14n0475_p0538a01║【CL033n0142_p0675b01】　各見世尊在其前　　斯則神力不共法
T14n0475_p0538a02║　佛以一音演說法　　眾生隨類各得解
T14n0475_p0538a03║　皆謂世尊同其語　　斯則神力不共法
T14n0475_p0538a04║　佛以一音演說法　　眾生各各隨所解
T14n0475_p0538a05║　普得受行獲其利　　斯則神力不共法
T14n0475_p0538a06║　佛以一音演說法　　或有恐畏或歡喜
T14n0475_p0538a07║　或生厭離或斷疑　　斯則神力不共法
T14n0475_p0538a08║　稽首十力大精進　　稽首已得無所畏
T14n0475_p0538a09║　稽首住於不共法　　稽首一切大導師
T14n0475_p0538a10║　稽首能斷眾結縛　　稽首已到於彼岸
T14n0475_p0538a11║　稽首能度諸世間　　稽首永離生死道
T14n0475_p0538a12║　悉知眾生來去相　　善於諸法得解脫
T14n0475_p0538a13║　不著世間如蓮華　　常善入於空寂行
T14n0475_p0538a14║　達諸法相無罣礙　　稽首如空無所依
T14n0475_p0538a15║【CL033n0142_p0676a01】爾時長者子寶積。說此偈已白佛言。世尊。
T14n0475_p0538a16║是五百長者子。皆已發阿耨多羅三藐三菩
T14n0475_p0538a17║提心。願聞得佛國土清淨。唯願世尊。說諸
T14n0475_p0538a18║菩薩淨土之行。佛言。善哉寶積。乃能為諸菩
T14n0475_p0538a19║薩問於如來淨土之行。諦聽諦聽善思念
T14n0475_p0538a20║之。當為汝說。於是寶積及五百長者子。受
T14n0475_p0538a21║教而聽。佛言。寶積。眾生之類是菩薩佛土。
T14n0475_p0538a22║所以者何。菩薩隨所化眾生而取佛土。隨
T14n0475_p0538a23║所調伏眾生而取佛土。隨諸眾生應以何
T14n0475_p0538a24║國入佛智慧而取佛土。隨諸眾生應以何
T14n0475_p0538a25║國起菩薩根而取佛土。所以者何。菩薩取
T14n0475_p0538a26║於淨國。皆為饒益諸眾生故。譬如有人欲
T14n0475_p0538a27║於空地造立宮室隨意無礙。若於虛空
T14n0475_p0538a28║終不能成。菩薩如是。為成就眾生故願
T14n0475_p0538a29║取佛國。願取佛國者非於空也。寶【CL033n0142_p0676b01】積。當
T14n0475_p0538b01║知直心是菩薩淨土。菩薩成佛時不諂眾生
T14n0475_p0538b02║來生其國。深心是菩薩淨土。菩薩成佛時具
T14n0475_p0538b03║足功德眾生來生其國。菩提心是菩薩淨土。
T14n0475_p0538b04║菩薩成佛時大乘眾生來生其國。布施是菩
T14n0475_p0538b05║薩淨土。菩薩成佛時一切能捨眾生來生其
T14n0475_p0538b06║國。持戒是菩薩淨土。菩薩成佛時行十善道
T14n0475_p0538b07║滿願眾生來生其國。忍辱是菩薩淨土。菩薩
T14n0475_p0538b08║成佛時三十二相莊嚴眾生來生其國。精進
T14n0475_p0538b09║是菩薩淨土。菩薩成佛時勤修一切功德眾
T14n0475_p0538b10║生來生其國。禪定是菩薩淨土。菩薩成佛時
T14n0475_p0538b11║攝心不亂眾生來生其國。智慧是菩薩淨
T14n0475_p0538b12║土。菩薩成佛時正定眾生來生其國。四無量
T14n0475_p0538b13║心是菩薩淨土。菩薩成佛時成就慈悲喜捨
T14n0475_p0538b14║眾生來生其【CL033n0142_p0677a01】國。四攝法是菩薩淨土。菩薩成
T14n0475_p0538b15║佛時解脫所攝眾生來生其國。方便是菩薩
T14n0475_p0538b16║淨土。菩薩成佛時於一切法方便無礙眾生
T14n0475_p0538b17║來生其國。三十七道品是菩薩淨土。菩薩成
T14n0475_p0538b18║佛時念處正勤神足根力覺道眾生來生其
T14n0475_p0538b19║國。迴向心是菩薩淨土。菩薩成佛時得一切
T14n0475_p0538b20║具足功德國土。說除八難是菩薩淨土。菩
T14n0475_p0538b21║薩成佛時國土無有三惡八難。自守戒行
T14n0475_p0538b22║不譏彼闕是菩薩淨土。菩薩成佛時國土無
T14n0475_p0538b23║有犯禁之名。十善是菩薩淨土。菩薩成佛時
T14n0475_p0538b24║命不中夭。大富梵行所言誠諦。常以軟語
T14n0475_p0538b25║眷屬不離。善和諍訟言必饒益。不嫉不恚
T14n0475_p0538b26║正見眾生來生其國。如是寶積。菩薩隨其
T14n0475_p0538b27║直心則能發行。隨其發行則得深心。隨其
T14n0475_p0538b28║深心。則意調伏。隨意調伏則如說行。隨
T14n0475_p0538b29║如說行則能【CL033n0142_p0677b01】迴向。隨其迴向則有方便。隨
T14n0475_p0538c01║其方便則成就眾生。隨成就眾生則佛土
T14n0475_p0538c02║淨。隨佛土淨則說法淨。隨說法淨則智慧
T14n0475_p0538c03║淨。隨智慧淨則其心淨。隨其心淨則一切
T14n0475_p0538c04║功德淨。是故寶積。若菩薩欲得淨土當淨
T14n0475_p0538c05║其心。隨其心淨則佛土淨。
T14n0475_p0538c06║爾時舍利弗。承佛威神作是念。若菩薩心
T14n0475_p0538c07║淨則佛土淨者。我世尊本為菩薩時意豈不
T14n0475_p0538c08║淨。而是佛土不淨若此。佛知其念即告之
T14n0475_p0538c09║言。於意云何。日月豈不淨耶。而盲者不見。
T14n0475_p0538c10║對曰不也。世尊。是盲者過非日月咎。舍利弗。
T14n0475_p0538c11║眾生罪故不見如來佛土嚴淨。非如來咎。
T14n0475_p0538c12║舍利弗。我此土淨而汝不見。爾時螺髻梵王
T14n0475_p0538c13║語舍利弗。勿作是意。謂此佛土以為不
T14n0475_p0538c14║淨。所以者何。我見釋迦牟尼佛土清淨。譬
T14n0475_p0538c15║如自在天宮。舍利弗言。我見此土。丘陵坑
T14n0475_p0538c16║坎荊蕀沙礫。土石諸【CL033n0142_p0678a01】山穢惡充滿。螺髻梵
T14n0475_p0538c17║言。仁者心有高下。不依佛慧故。見此土
T14n0475_p0538c18║為不淨耳。舍利弗。菩薩於一切眾生。悉皆
T14n0475_p0538c19║平等。深心清淨。依佛智慧則能見此佛土清
T14n0475_p0538c20║淨。於是佛以足指按地。即時三千大千世
T14n0475_p0538c21║界若干百千珍寶嚴飾。譬如寶莊嚴佛無量
T14n0475_p0538c22║功德寶莊嚴土。一切大眾歎未曾有。而皆自
T14n0475_p0538c23║見坐寶蓮華。佛告舍利弗。汝且觀是佛土
T14n0475_p0538c24║嚴淨。舍利弗言。唯然世尊。本所不見。本所
T14n0475_p0538c25║不聞。今佛國土嚴淨悉現。佛語舍利弗。我
T14n0475_p0538c26║佛國土常淨若此。為欲度斯下劣人故。示
T14n0475_p0538c27║是眾惡不淨土耳。譬如諸天共寶器食隨
T14n0475_p0538c28║其福德飯色有異。如是舍利弗。若人心淨
T14n0475_p0538c29║便見此土功德莊嚴。當佛現此國土嚴淨
T14n0475_p0539a01║之時。寶積所將五百長者子皆得無生法
T14n0475_p0539a02║忍。八萬四千人皆發阿耨多羅三藐【CL033n0142_p0678b01】三菩提
T14n0475_p0539a03║心。佛攝神足。於是世界還復如故。求聲聞
T14n0475_p0539a04║乘三萬二千天及人。知有為法皆悉無常。
T14n0475_p0539a05║遠塵離垢得法眼淨。八千比丘不受諸法
T14n0475_p0539a06║漏盡意解。
T14n0475_p0539a07║　　維摩詰所說經方便品第二
T14n0475_p0539a08║爾時毘耶離大城中有長者名維摩詰。已曾
T14n0475_p0539a09║供養無量諸佛深植善本。得無生忍。辯才
T14n0475_p0539a10║無礙。遊戲神通逮諸總持。獲無所畏降魔
T14n0475_p0539a11║勞怨。入深法門善於智度。通達方便大願
T14n0475_p0539a12║成就。明了眾生心之所趣。又能分別諸根利
T14n0475_p0539a13║鈍。久於佛道心已純淑決定大乘。諸有所
T14n0475_p0539a14║作能善思量。住佛威儀心大如海。諸佛咨
T14n0475_p0539a15║嗟弟子。釋梵世主所敬。欲度人故以善方
T14n0475_p0539a16║便居毘耶離。資財無量攝諸貧民。奉戒清
T14n0475_p0539a17║淨攝諸毀禁。以忍調行攝諸恚怒。以大精
T14n0475_p0539a18║進攝諸懈怠。一心禪【CL033n0142_p0679a01】寂攝諸亂意。以決定
T14n0475_p0539a19║慧攝諸無智。雖為白衣奉持沙門清淨律
T14n0475_p0539a20║行。雖處居家不著三界。示有妻子常修
T14n0475_p0539a21║梵行。現有眷屬常樂遠離。雖服寶飾而
T14n0475_p0539a22║以相好嚴身。雖復飲食而以禪悅為味。
T14n0475_p0539a23║若至博弈戲處輒以度人。受諸異道不毀
T14n0475_p0539a24║正信。雖明世典常樂佛法。一切見敬為供
T14n0475_p0539a25║養中最。執持正法攝諸長幼。一切治生諧
T14n0475_p0539a26║偶雖獲俗利不以喜悅。遊諸四衢饒益眾
T14n0475_p0539a27║生。入治政法救護一切。入講論處導以
T14n0475_p0539a28║大乘。入諸學堂誘開童蒙。入諸婬舍示
T14n0475_p0539a29║欲之過。入諸酒肆能立其志。若在長者長
T14n0475_p0539b01║者中尊為說勝法。若在居士居士中尊斷
T14n0475_p0539b02║其貪著。若在剎利剎利中尊教以忍辱。若
T14n0475_p0539b03║在婆羅門婆羅門中尊除其我慢。若在大臣
T14n0475_p0539b04║大臣中尊教以正法。若在王子王子中尊示
T14n0475_p0539b05║以忠孝。若在內官內官中【CL033n0142_p0679b01】尊化政宮女。若
T14n0475_p0539b06║在庶民庶民中尊令興福力。若在梵天梵
T14n0475_p0539b07║天中尊誨以勝慧。若在帝釋帝釋中尊示
T14n0475_p0539b08║現無常。若在護世護世中尊護諸眾生。長
T14n0475_p0539b09║者維摩詰。以如是等無量方便饒益眾生。
T14n0475_p0539b10║其以方便現身有疾。以其疾故。國王大臣
T14n0475_p0539b11║長者居士婆羅門等。及諸王子并餘官屬。無
T14n0475_p0539b12║數千人皆往問疾。其往者。維摩詰因以身
T14n0475_p0539b13║疾廣為說法。諸仁者。是身無常無強無力
T14n0475_p0539b14║無堅。速朽之法不可信也。為苦為惱眾病
T14n0475_p0539b15║所集。諸仁者。如此身明智者所不怙。是身
T14n0475_p0539b16║如聚沫不可撮摩。是身如泡不得久立。是
T14n0475_p0539b17║身如炎從渴愛生。是身如芭蕉中無有堅。
T14n0475_p0539b18║是身如幻從顛倒起。是身如夢為虛妄見。
T14n0475_p0539b19║是身如影從業緣現。是身如響屬諸因緣。
T14n0475_p0539b20║是身如浮雲須臾變【CL033n0142_p0680a01】滅。是身如電念念不
T14n0475_p0539b21║住。是身無主為如地。是身無我為如火。
T14n0475_p0539b22║是身無壽為如風。是身無人為如水。是身
T14n0475_p0539b23║不實四大為家。是身為空離我我所。是身
T14n0475_p0539b24║無知如草木瓦礫。是身無作風力所轉。是
T14n0475_p0539b25║身不淨穢惡充滿。是身為虛偽。雖假以澡
T14n0475_p0539b26║浴衣食必歸磨滅。是身為災百一病惱。是
T14n0475_p0539b27║身如丘井為老所逼。是身無定為要當死。
T14n0475_p0539b28║是身如毒蛇如怨賊如空聚。陰界諸入所
T14n0475_p0539b29║共合成。諸仁者。此可患厭當樂佛身。所以
T14n0475_p0539c01║者何。佛身者即法身也。從無量功德智慧
T14n0475_p0539c02║生。從戒定慧解脫解脫知見生。從慈悲喜
T14n0475_p0539c03║捨生。從布施持戒忍辱柔和勤行精進禪定
T14n0475_p0539c04║解脫三昧多聞智慧諸波羅蜜生。從方便
T14n0475_p0539c05║生。從六通生。從三明生。從三十七道品
T14n0475_p0539c06║生。從止觀生。從十力四無所畏十八不【CL033n0142_p0680b01】共
T14n0475_p0539c07║法生。從斷一切不善法集一切善法生。
T14n0475_p0539c08║從真實生。從不放逸生。從如是無量清
T14n0475_p0539c09║淨法生如來身。諸仁者。欲得佛身斷一
T14n0475_p0539c10║切眾生病者。當發阿耨多羅三藐三菩提
T14n0475_p0539c11║心。如是長者維摩詰。為諸問疾者如應
T14n0475_p0539c12║說法。令無數千人皆發阿耨多羅三藐三
T14n0475_p0539c13║菩提心。
T14n0475_p0539c14║　　維摩詰所說經弟子品第三
T14n0475_p0539c15║爾時長者維摩詰自念。寢疾于床。世尊大慈
T14n0475_p0539c16║寧不垂愍。佛知其意。即告舍利弗。汝行詣
T14n0475_p0539c17║維摩詰問疾。舍利弗白佛言。世尊。我不堪
T14n0475_p0539c18║任詣彼問疾。所以者何。憶念我昔曾於林
T14n0475_p0539c19║中宴坐樹下。時維摩詰來謂我言。唯舍利
T14n0475_p0539c20║弗。不必是坐為宴坐也。夫宴坐者。不於三
T14n0475_p0539c21║界現身意。是為宴坐。不起滅定而現諸
T14n0475_p0539c22║威儀。是為宴坐。不捨道法而現凡夫事。是
T14n0475_p0539c23║為宴坐。【CL033n0142_p0681a01】心不住內亦不在外。是為宴坐。
T14n0475_p0539c24║於諸見不動而修行三十七品。是為宴坐。
T14n0475_p0539c25║不斷煩惱而入涅槃。是為宴坐。若能如是
T14n0475_p0539c26║坐者。佛所印可。時我世尊。聞說是語默
T14n0475_p0539c27║然而止不能加報。故我不任詣彼問疾。
T14n0475_p0539c28║佛告大目犍連。汝行詣維摩詰問疾。目連
T14n0475_p0539c29║白佛言。世尊。我不堪任詣彼問疾。所以者
T14n0475_p0540a01║何。憶念我昔入毘耶離大城。於里巷中為
T14n0475_p0540a02║諸居士說法。時維摩詰來謂我言。唯大目
T14n0475_p0540a03║連。為白衣居士說法。不當如仁者所說。
T14n0475_p0540a04║夫說法者當如法說。法無眾生離眾生垢
T14n0475_p0540a05║故。法無有我離我垢故。法無壽命離生
T14n0475_p0540a06║死故。法無有人前後際斷故。法常寂然滅
T14n0475_p0540a07║諸相故。法離於相無所緣故。法無名字
T14n0475_p0540a08║言語斷故。法無有說離覺觀故。法無形相
T14n0475_p0540a09║如虛空故。法無戲論畢竟空故。法無我所
T14n0475_p0540a10║離我所故。法無分別【CL033n0142_p0681b01】離諸識故。法無有
T14n0475_p0540a11║比無相待故。法不屬因不在緣故。法同
T14n0475_p0540a12║法性入諸法故。法隨於如無所隨故。法
T14n0475_p0540a13║住實際諸邊不動故。法無動搖不依六
T14n0475_p0540a14║塵故。法無去來常不住故。法順空隨無相
T14n0475_p0540a15║應無作。法離好醜。法無增損。法無生滅。法
T14n0475_p0540a16║無所歸。法過眼耳鼻舌身心。法無高下。法
T14n0475_p0540a17║常住不動。法離一切觀行。唯大目連。法相如
T14n0475_p0540a18║是豈可說乎。夫說法者無說無示。其聽法
T14n0475_p0540a19║者無聞無得。譬如幻士為幻人說法當建
T14n0475_p0540a20║是意而為說法。當了眾生根有利鈍。善於
T14n0475_p0540a21║知見無所罣礙。以大悲心讚于大乘。念
T14n0475_p0540a22║報佛恩不斷三寶。然後說法。維摩詰說
T14n0475_p0540a23║是法時。八百居士發阿耨多羅三藐三菩提
T14n0475_p0540a24║心。我無此辯。是故不任詣彼問疾。佛告
T14n0475_p0540a25║大迦葉。汝行詣維摩詰問疾。迦葉白佛言。
T14n0475_p0540a26║世尊。我不堪任詣彼問疾。所以【CL033n0142_p0682a01】者何。憶念
T14n0475_p0540a27║我昔於貧里而行乞。時維摩詰來謂我言。
T14n0475_p0540a28║唯大迦葉。有慈悲心而不能普。捨豪富從
T14n0475_p0540a29║貧乞。迦葉。住平等法應次行乞食。為不
T14n0475_p0540b01║食故應行乞食。為壞和合相故應取揣
T14n0475_p0540b02║食。為不受故應受彼食。以空聚想入於
T14n0475_p0540b03║聚落。所見色與盲等。所聞聲與響等。所嗅
T14n0475_p0540b04║香與風等。所食味不分別。受諸觸如智
T14n0475_p0540b05║證。知諸法如幻相無自性無他性。本自
T14n0475_p0540b06║不然今則無滅。迦葉。若能不捨八邪入八
T14n0475_p0540b07║解脫。以邪相入正法。以一食施一切。供
T14n0475_p0540b08║養諸佛及眾賢聖。然後可食。如是食者非
T14n0475_p0540b09║有煩惱非離煩惱。非入定意非起定意。
T14n0475_p0540b10║非住世間非住涅槃。其有施者無大福
T14n0475_p0540b11║無小福。不為益不為損。是為正入佛道
T14n0475_p0540b12║不依聲聞。迦葉。若如是食為不空食人
T14n0475_p0540b13║之施也。時我世尊。聞說是語得未曾有。即
T14n0475_p0540b14║於一切菩薩【CL033n0142_p0682b01】深起敬心。復作是念。斯有家
T14n0475_p0540b15║名辯才智慧乃能如是。其誰聞此不發阿
T14n0475_p0540b16║耨多羅三藐三菩提心。我從是來不復勸人
T14n0475_p0540b17║以聲聞辟支佛行。是故不任詣彼問疾。
T14n0475_p0540b18║佛告須菩提。汝行詣維摩詰問疾。須菩提
T14n0475_p0540b19║白佛言。世尊。我不堪任詣彼問疾。所以者
T14n0475_p0540b20║何。憶念我昔入其舍從乞食。時維摩詰取
T14n0475_p0540b21║我缽盛滿飯。謂我言。唯須菩提。若能於食
T14n0475_p0540b22║等者諸法亦等。諸法等者於食亦等。如是
T14n0475_p0540b23║行乞乃可取食。若須菩提。不斷婬怒癡亦
T14n0475_p0540b24║不與俱。不壞於身而隨一相。不滅癡愛
T14n0475_p0540b25║起於明脫。以五逆相而得解脫。亦不解
T14n0475_p0540b26║不縛。不見四諦非不見諦。非得果非
T14n0475_p0540b27║不得果。非凡夫非離凡夫法。非聖人非
T14n0475_p0540b28║不聖人。雖成就一切法而離諸法相。乃可
T14n0475_p0540b29║取食。若須菩提。不見佛不聞法。彼外道
T14n0475_p0540c01║六師。富蘭那迦葉。【CL033n0142_p0683a01】末伽梨拘賒梨子。刪闍
T14n0475_p0540c02║夜毘羅胝子。阿耆多翅舍欽婆羅。迦羅鳩馱
T14n0475_p0540c03║迦旃延。尼犍陀若提子等。是汝之師因其
T14n0475_p0540c04║出家。彼師所墮汝亦隨墮。乃可取食。若須
T14n0475_p0540c05║菩提。入諸邪見不到彼岸。住於八難不
T14n0475_p0540c06║得無難。同於煩惱離清淨法。汝得無諍三
T14n0475_p0540c07║昧。一切眾生亦得是定。其施汝者不名福
T14n0475_p0540c08║田。供養汝者墮三惡道。為與眾魔共一
T14n0475_p0540c09║手作諸勞侶。汝與眾魔及諸塵勞等無有
T14n0475_p0540c10║異。於一切眾生而有怨心。謗諸佛毀於
T14n0475_p0540c11║法不入眾數。終不得滅度。汝若如是乃可
T14n0475_p0540c12║取食。時我世尊。聞此語茫然不識是何
T14n0475_p0540c13║言。不知以何答。便置缽欲出其舍。維摩
T14n0475_p0540c14║詰言。唯須菩提取缽勿懼。於意云何。如來
T14n0475_p0540c15║所作化人。若以是事詰。寧有懼不。我言。不
T14n0475_p0540c16║也。維摩詰言。一切諸法如幻化相。汝今不
T14n0475_p0540c17║應有所懼也。所以者何。一切【CL033n0142_p0683b01】言說不離是
T14n0475_p0540c18║相。至於智者不著文字故無所懼。何以
T14n0475_p0540c19║故。文字性離無有文字。是則解脫。解脫相
T14n0475_p0540c20║者則諸法也。維摩詰說是法時。二百天子
T14n0475_p0540c21║得法眼淨。故我不任詣彼問疾。
T14n0475_p0540c22║佛告富樓那彌多羅尼子。汝行詣維摩詰問
T14n0475_p0540c23║疾。富樓那白佛言。世尊。我不堪任詣彼
T14n0475_p0540c24║問疾。所以者何。憶念我昔於大林中在一
T14n0475_p0540c25║樹下。為諸新學比丘說法。時維摩詰來謂
T14n0475_p0540c26║我言。唯富樓那。先當入定觀此人心然後
T14n0475_p0540c27║說法。無以穢食置於寶器。當知是比丘心
T14n0475_p0540c28║之所念。無以琉璃同彼水精。汝不能知
T14n0475_p0540c29║眾生根源。無得發起以小乘法。彼自無瘡
T14n0475_p0541a01║勿傷之也。欲行大道莫示小徑。無以大
T14n0475_p0541a02║海內於牛跡。無以日光等彼螢火。富樓那。
T14n0475_p0541a03║此比丘久發大乘心。中【CL033n0142_p0684a01】忘此意。如何以小
T14n0475_p0541a04║乘法而教導之。我觀小乘智慧微淺猶如
T14n0475_p0541a05║盲人。不能分別一切眾生根之利鈍。時維
T14n0475_p0541a06║摩詰即入三昧。令此比丘自識宿命。曾於
T14n0475_p0541a07║五百佛所植眾德本。迴向阿耨多羅三藐三
T14n0475_p0541a08║菩提。即時豁然還得本心。於是諸比丘稽首
T14n0475_p0541a09║禮維摩詰足。時維摩詰因為說法。於阿耨
T14n0475_p0541a10║多羅三藐三菩提不復退轉。我念聲聞不
T14n0475_p0541a11║觀人根不應說法。是故不任詣彼問疾。
T14n0475_p0541a12║佛告摩訶迦旃延。汝行詣維摩詰問疾。迦
T14n0475_p0541a13║旃延白佛言。世尊。我不堪任詣彼問疾。
T14n0475_p0541a14║所以者何。憶念昔者佛為諸比丘略說法
T14n0475_p0541a15║要。我即於後敷演其義。謂無常義苦義空
T14n0475_p0541a16║義無我義寂滅義。時維摩詰來謂我言。唯迦
T14n0475_p0541a17║旃延。無以生滅心【CL033n0142_p0684b01】行說實相法。迦旃延。諸
T14n0475_p0541a18║法畢竟不生不滅。是無常義。五受陰洞達
T14n0475_p0541a19║空無所起。是苦義。諸法究竟無所有。是空
T14n0475_p0541a20║義。於我無我而不二。是無我義。法本不然
T14n0475_p0541a21║今則無滅。是寂滅義。說是法時彼諸比丘
T14n0475_p0541a22║心得解脫。故我不任詣彼問疾。
T14n0475_p0541a23║佛告阿那律。汝行詣維摩詰問疾。阿那律
T14n0475_p0541a24║白佛言。世尊。我不堪任詣彼問疾。所以者
T14n0475_p0541a25║何。憶念我昔於一處經行。時有梵王名曰
T14n0475_p0541a26║嚴淨。與萬梵俱放淨光明來詣我所。稽首
T14n0475_p0541a27║作禮問我言。幾何阿那律天眼所見。我即
T14n0475_p0541a28║答言。仁者。吾見此釋迦牟尼佛土三千大千
T14n0475_p0541a29║世界。如觀掌中菴摩勒果。時維摩詰來謂
T14n0475_p0541b01║我言。唯阿那律。天眼所見為作相耶。無作
T14n0475_p0541b02║相耶。假使作相則與外道五通等。若無作
T14n0475_p0541b03║相即是無為不應有見。世尊。我時默然。彼
T14n0475_p0541b04║諸梵聞【CL033n0142_p0685a01】其言得未曾有。即為作禮而問曰。
T14n0475_p0541b05║世孰有真天眼者。維摩詰言。有佛世尊得
T14n0475_p0541b06║真天眼。常在三昧悉見諸佛國不以二相。
T14n0475_p0541b07║於是嚴淨梵王及其眷屬五百梵天。皆發阿
T14n0475_p0541b08║耨多羅三藐三菩提心。禮維摩詰足已忽然
T14n0475_p0541b09║不現。故我不任詣彼問疾。
T14n0475_p0541b10║佛告優波離。汝行詣維摩詰問疾。優波離
T14n0475_p0541b11║白佛言。世尊。我不堪任詣彼問疾。所以者
T14n0475_p0541b12║何。憶念昔者有二比丘。犯律行以為恥。
T14n0475_p0541b13║不敢問佛。來問我言。唯優波離。我等犯律
T14n0475_p0541b14║誠以為恥。不敢問佛。願解疑悔得免斯
T14n0475_p0541b15║咎。我即為其如法解說。時維摩詰來謂我
T14n0475_p0541b16║言。唯優波離。無重增此二比丘罪。當直除
T14n0475_p0541b17║滅勿擾其心。所以者何。彼罪性不在內不
T14n0475_p0541b18║在外不在中間。如佛所說。心垢故眾生垢。
T14n0475_p0541b19║心淨故眾生淨。心亦不在內不在外不在
T14n0475_p0541b20║中間。如其心然。罪垢【CL033n0142_p0685b01】亦然。諸法亦然。不出
T14n0475_p0541b21║於如。如優波離。以心相得解脫時。寧有垢
T14n0475_p0541b22║不。我言。不也。維摩詰言。一切眾生心相無
T14n0475_p0541b23║垢亦復如是。唯優波離。妄想是垢無妄想
T14n0475_p0541b24║是淨。顛倒是垢。無顛倒是淨。取我是垢。不
T14n0475_p0541b25║取我是淨。優波離。一切法生滅不住。如幻
T14n0475_p0541b26║如電諸法不相待。乃至一念不住。諸法皆
T14n0475_p0541b27║妄見。如夢如炎如水中月如鏡中像以妄
T14n0475_p0541b28║想生。其知此者是名奉律。其知此者是名
T14n0475_p0541b29║善解。於是二比丘言。上智哉。是優波離所
T14n0475_p0541c01║不能及。持律之上而不能說。我即答言。
T14n0475_p0541c02║自捨如來未有聲聞及菩薩能制其樂說
T14n0475_p0541c03║之辯。其智慧明達為若此也。時二比丘疑悔
T14n0475_p0541c04║即除。發阿耨多羅三藐三菩提心。作是願
T14n0475_p0541c05║言。令一切眾生皆得是辯。故我不任詣彼
T14n0475_p0541c06║問疾。
T14n0475_p0541c07║佛告羅睺羅。汝行詣維摩詰問【CL033n0142_p0686a01】疾。羅睺羅
T14n0475_p0541c08║白佛言。世尊。我不堪任詣彼問疾。所以者
T14n0475_p0541c09║何。憶念昔時毘耶離諸長者子。來詣我所稽
T14n0475_p0541c10║首作禮問我言。唯羅睺羅。汝佛之子。捨轉
T14n0475_p0541c11║輪王位出家為道。其出家者有何等利。我
T14n0475_p0541c12║即如法為說出家功德之利。時維摩詰來謂
T14n0475_p0541c13║我言。唯羅睺羅。不應說出家功德之利。所
T14n0475_p0541c14║以者何。無利無功德是為出家。有為法者
T14n0475_p0541c15║可說有利有功德。夫出家者為無為法。無
T14n0475_p0541c16║為法中無利無功德。羅睺羅。出家者無彼
T14n0475_p0541c17║無此亦無中間。離六十二見處於涅槃。智
T14n0475_p0541c18║者所受聖所行處。降伏眾魔度五道。淨五
T14n0475_p0541c19║眼得五力立五根。不惱於彼。離眾雜惡
T14n0475_p0541c20║摧諸外道。超越假名出淤泥。無繫著無
T14n0475_p0541c21║我所。無所受無擾亂。內懷喜護彼意。隨
T14n0475_p0541c22║禪定離眾過。若能如是是真出家。於是維
T14n0475_p0541c23║摩詰語諸長者子。汝等【CL033n0142_p0686b01】於正法中宜共出
T14n0475_p0541c24║家。所以者何。佛世難值。諸長者子言。居士。
T14n0475_p0541c25║我聞佛言。父母不聽不得出家。維摩詰言。
T14n0475_p0541c26║然汝等便發阿耨多羅三藐三菩提心是即
T14n0475_p0541c27║出家。是即具足。爾時三十二長者子。皆發阿
T14n0475_p0541c28║耨多羅三藐三菩提心。故我不任詣彼問
T14n0475_p0541c29║疾。
T14n0475_p0542a01║佛告阿難。汝行詣維摩詰問疾。阿難白佛
T14n0475_p0542a02║言。世尊。我不堪任詣彼問疾。所以者何。憶
T14n0475_p0542a03║念昔時世尊身小有疾當用牛乳。我即持
T14n0475_p0542a04║缽詣大婆羅門家門下立。時維摩詰來謂
T14n0475_p0542a05║我言。唯阿難。何為晨朝持缽住此。我言。居
T14n0475_p0542a06║士。世尊身小有疾當用牛乳。故來至此。維
T14n0475_p0542a07║摩詰言。止止阿難。莫作是語。如來身者金
T14n0475_p0542a08║剛之體。諸惡已斷眾善普會。當有何疾當
T14n0475_p0542a09║有何惱。默往阿難。勿謗如來。莫使異人
T14n0475_p0542a10║聞此麤言。無令大威德諸天及他方【CL033n0142_p0687a01】淨土諸
T14n0475_p0542a11║來菩薩得聞斯語。阿難。轉輪聖王以少福
T14n0475_p0542a12║故尚得無病。豈況如來無量福會普勝者哉。
T14n0475_p0542a13║行矣阿難。勿使我等受斯恥也。外道梵志
T14n0475_p0542a14║若聞此語當作是念。何名為師。自疾不能
T14n0475_p0542a15║救而能救諸疾。仁可密速去勿使人聞。
T14n0475_p0542a16║當知阿難。諸如來身即是法身非思欲身。佛
T14n0475_p0542a17║為世尊過於三界。佛身無漏諸漏已盡。佛身
T14n0475_p0542a18║無為不墮諸數。如此之身當有何疾當
T14n0475_p0542a19║有何惱。時我世尊實懷慚愧。得無近佛而
T14n0475_p0542a20║謬聽耶。即聞空中聲曰。阿難。如居士言。
T14n0475_p0542a21║但為佛出五濁惡世。現行斯法度脫眾生。
T14n0475_p0542a22║行矣阿難。取乳勿慚。世尊。維摩詰智慧辯
T14n0475_p0542a23║才為若此也。是故不任詣彼問疾。如是
T14n0475_p0542a24║五百大弟子。各各向佛說其本緣。稱述維
T14n0475_p0542a25║摩詰所言。皆曰不任詣彼問疾。
T14n0475_p0542a26║　　【CL033n0142_p0687b01】維摩詰所說經菩薩品第四
T14n0475_p0542a27║於是佛告彌勒菩薩。汝行詣維摩詰問疾。
T14n0475_p0542a28║彌勒白佛言。世尊。我不堪任詣彼問疾。所
T14n0475_p0542a29║以者何。憶念我昔為兜率天王及其眷屬。說
T14n0475_p0542b01║不退轉地之行。時維摩詰來謂我言。彌勒。世
T14n0475_p0542b02║尊授仁者記一生當得阿耨多羅三藐三菩
T14n0475_p0542b03║提。為用何生得受記乎。過去耶未來耶
T14n0475_p0542b04║現在耶。若過去生過去生已滅。若未來生未
T14n0475_p0542b05║來生未至。若現在生現在生無住。如佛所
T14n0475_p0542b06║說。比丘汝今即時亦生亦老亦滅。若以無生
T14n0475_p0542b07║得受記者。無生即是正位。於正位中亦無
T14n0475_p0542b08║受記。亦無得阿耨多羅三藐三菩提。云何彌
T14n0475_p0542b09║勒受一生記乎。為從如生得受記耶。為
T14n0475_p0542b10║從如滅得受記耶。若以如生得受記者
T14n0475_p0542b11║如無有生。若以如滅得受記者如無有
T14n0475_p0542b12║滅。一切眾生皆如也。【CL033n0142_p0688a01】一切法亦如也。眾聖
T14n0475_p0542b13║賢亦如也。至於彌勒亦如也。若彌勒得受
T14n0475_p0542b14║記者。一切眾生亦應受記。所以者何。夫如
T14n0475_p0542b15║者不二不異。若彌勒得阿耨多羅三藐三菩
T14n0475_p0542b16║提者。一切眾生皆亦應得。所以者何。一切
T14n0475_p0542b17║眾生即菩提相。若彌勒得滅度者。一切眾
T14n0475_p0542b18║生亦應滅度。所以者何。諸佛知一切眾
T14n0475_p0542b19║生畢竟寂滅即涅槃相不復更滅。是故彌勒。
T14n0475_p0542b20║無以此法誘諸天子。實無發阿耨多羅三
T14n0475_p0542b21║藐三菩提心者。亦無退者。彌勒當令此諸
T14n0475_p0542b22║天子捨於分別菩提之見。所以者何。菩提者。
T14n0475_p0542b23║不可以身得。不可以心得。寂滅是菩提。
T14n0475_p0542b24║滅諸相故。不觀是菩提離諸緣故。不行是
T14n0475_p0542b25║菩提無憶念故。斷是菩提捨諸見故。離是
T14n0475_p0542b26║菩提離諸妄想故。障是菩提障諸願故。不
T14n0475_p0542b27║入是菩提無貪著故。順是菩提順於如故。
T14n0475_p0542b28║住【CL033n0142_p0688b01】是菩提住法性故。至是菩提至實際故。
T14n0475_p0542b29║不二是菩提離意法故。等是菩提等虛空
T14n0475_p0542c01║故。無為是菩提無生住滅故。知是菩提了
T14n0475_p0542c02║眾生心行故。不會是菩提諸入不會故。不合
T14n0475_p0542c03║是菩提離煩惱習故。無處是菩提無形色
T14n0475_p0542c04║故。【○】假名是菩提名字空故。如化是菩提無取
T14n0475_p0542c05║捨故。無亂是菩提常自靜故。善寂是菩提性
T14n0475_p0542c06║清淨故。無取是菩提離攀緣故。無異是菩提
T14n0475_p0542c07║諸法等故。無比是菩提無可喻故。微妙是菩
T14n0475_p0542c08║提諸法難知故【○】【○】【○】。世尊。維摩詰說是法時。二
T14n0475_p0542c09║百天子得無生法忍。故我不任詣彼問疾。
T14n0475_p0542c10║佛告光嚴童子。汝行詣維摩【CL033n0142_p0689a01】詰問疾。光嚴
T14n0475_p0542c11║白佛言。世尊。我不堪任詣彼問疾。所以者
T14n0475_p0542c12║何。憶念我昔出毘耶離大城。時維摩詰方入
T14n0475_p0542c13║城。我即為作禮而問言。居士從何所來。答
T14n0475_p0542c14║我言。吾從道場來。我問道場者何所是。答
T14n0475_p0542c15║曰。直心是道場無虛假故。發行是道場能辦
T14n0475_p0542c16║事故。深心是道場增益功德故。菩提心是道
T14n0475_p0542c17║場無錯謬故。布施是道場不望報故。持戒
T14n0475_p0542c18║是道場得願具故。忍辱是道場於諸眾生
T14n0475_p0542c19║心無礙故。精進是道場不懈退故。禪定是
T14n0475_p0542c20║道場心調柔故。智慧是道場現見諸法故。慈
T14n0475_p0542c21║是道場等眾生故。悲是道場忍疲苦故。喜
T14n0475_p0542c22║是道場悅樂法故。捨是道場憎愛斷故。神通
T14n0475_p0542c23║是道場成就六通故。解脫是道場能背捨故。
T14n0475_p0542c24║方便是道場教化眾生故。四攝是道場攝眾
T14n0475_p0542c25║生故。多聞是道場如聞行故。伏心是道場正
T14n0475_p0542c26║【CL033n0142_p0689b01】觀諸法故。三十七品是道場捨有為法故。
T14n0475_p0542c27║諦是道場不誑世間故。緣起是道場無明
T14n0475_p0542c28║乃至老死皆無盡故。諸煩惱是道場知如實
T14n0475_p0542c29║故。眾生是道場知無我故。一切法是道場
T14n0475_p0543a01║知諸法空故。降魔是道場不傾動故。三界
T14n0475_p0543a02║是道場無所趣故。師子吼是道場無所畏
T14n0475_p0543a03║故。力無畏不共法是道場無諸過故。三明是
T14n0475_p0543a04║道場無餘礙故。一念知一切法是道場成
T14n0475_p0543a05║就一切智故。如是善男子。菩薩若應諸波
T14n0475_p0543a06║羅蜜教化眾生。諸有所作舉足下足。當知
T14n0475_p0543a07║皆從道場來住於佛法矣。說是法時五百
T14n0475_p0543a08║天人皆發阿耨多羅三藐三菩提心。故我不
T14n0475_p0543a09║任詣彼問疾。佛告持世菩薩。汝行詣維摩
T14n0475_p0543a10║詰問疾。持世白佛言。世尊。我不堪任詣
T14n0475_p0543a11║彼問疾。所以者何。憶念我昔住於靜室。時。
T14n0475_p0543a12║魔波旬從萬二千天女。【CL033n0142_p0690a01】狀如帝釋鼓樂絃歌
T14n0475_p0543a13║來詣我所。與其眷屬稽首我足。合掌恭敬
T14n0475_p0543a14║於一面立。我意謂是帝釋。而語之言。善來
T14n0475_p0543a15║憍尸迦。雖福應有不當自恣。當觀五欲無
T14n0475_p0543a16║常以求善本。於身命財而修堅法。即語我
T14n0475_p0543a17║言。正士。受是萬二千天女可備掃灑。我言。
T14n0475_p0543a18║憍尸迦。無以此非法之物要我沙門釋子
T14n0475_p0543a19║此非我宜。所言未訖時維摩詰來謂我言。
T14n0475_p0543a20║非帝釋也。是為魔來嬈固汝耳。即語魔
T14n0475_p0543a21║言。是諸女等可以與我。如我應受。魔即
T14n0475_p0543a22║驚懼念。維摩詰將無惱我。欲隱形去而不
T14n0475_p0543a23║能隱。盡其神力亦不得去。即聞空中聲
T14n0475_p0543a24║曰。波旬。以女與之乃可得去。魔以畏故俛
T14n0475_p0543a25║仰而與。爾時維摩詰語諸女言。魔以汝等
T14n0475_p0543a26║與我。今汝皆當發阿耨多羅三藐三菩提
T14n0475_p0543a27║心。即隨所應而為說法令發道意。復言。汝
T14n0475_p0543a28║等已發道意。有法樂可以【CL033n0142_p0690b01】自娛。不應復
T14n0475_p0543a29║樂五欲樂也。天女即問。何謂法樂。答言。樂
T14n0475_p0543b01║常信佛。樂欲聽法。樂供養眾。樂離五欲。
T14n0475_p0543b02║樂觀五陰如怨賊。樂觀四大如毒蛇。樂
T14n0475_p0543b03║觀內入如空聚。樂隨護道意。樂饒益眾
T14n0475_p0543b04║生。樂敬養師。樂廣行施。樂堅持戒。樂
T14n0475_p0543b05║忍辱柔和。樂勤集善根。樂禪定不亂。樂離
T14n0475_p0543b06║垢明慧。樂廣菩提心。樂降伏眾魔。樂斷
T14n0475_p0543b07║諸煩惱。樂淨佛國土。樂成就相好故修諸
T14n0475_p0543b08║功德。樂嚴道場。樂聞深法不畏。樂三脫
T14n0475_p0543b09║門不樂非時。樂近同學。樂於非同學中
T14n0475_p0543b10║心無恚礙。樂將護惡知識。樂親近善知
T14n0475_p0543b11║識。樂心喜清淨。樂修無量道品之法。是為
T14n0475_p0543b12║菩薩法樂。於是波旬告諸女言。我欲與汝
T14n0475_p0543b13║俱還天宮。諸女言。以我等與此居士。有法
T14n0475_p0543b14║樂我等甚樂。不復樂五欲樂也。魔言。【CL033n0142_p0691a01】居士
T14n0475_p0543b15║可捨此女。一切所有施於彼者。是為菩薩。
T14n0475_p0543b16║維摩詰言。我已捨矣。汝便將去。令一切眾生
T14n0475_p0543b17║得法願具足。於是諸女問維摩詰。我等云何
T14n0475_p0543b18║止於魔宮。維摩詰言。諸姊有法門名無盡
T14n0475_p0543b19║燈。汝等當學。無盡燈者。譬如一燈燃百千
T14n0475_p0543b20║燈。冥者皆明。明終不盡。如是諸姊。夫一菩
T14n0475_p0543b21║薩開導百千眾生。令發阿耨多羅三藐三菩
T14n0475_p0543b22║提心。於其道意亦不滅盡。隨所說法而自
T14n0475_p0543b23║增益一切善法。是名無盡燈也。汝等雖住
T14n0475_p0543b24║魔宮。以是無盡燈。令無數天子天女發阿
T14n0475_p0543b25║耨多羅三藐三菩提心者。為報佛恩。亦大
T14n0475_p0543b26║饒益一切眾生。爾時天女。頭面禮維摩詰
T14n0475_p0543b27║足。隨魔還宮忽然不現。世尊。維摩詰有如
T14n0475_p0543b28║是自在神力智慧辯才。故我不任詣彼問
T14n0475_p0543b29║疾。
T14n0475_p0543c01║佛告長者子善德。汝行詣維摩詰問疾。
T14n0475_p0543c02║善德白佛言。世尊我不堪【CL033n0142_p0691b01】任詣彼問疾。
T14n0475_p0543c03║所以者何。憶念我昔自於父舍設大施會。
T14n0475_p0543c04║供養一切沙門婆羅門及諸外道貧窮下賤
T14n0475_p0543c05║孤獨乞人。期滿七日。時維摩詰來入會中。
T14n0475_p0543c06║謂我言。長者子。夫大施會不當如汝所設。
T14n0475_p0543c07║當為法施之會。何用是財施會為。我言。居
T14n0475_p0543c08║士。何謂法施之會。答曰。法施會者。無前無
T14n0475_p0543c09║後一時供養一切眾生。是名法施之會。曰
T14n0475_p0543c10║何謂也。謂以菩提起於慈心。以救眾生。
T14n0475_p0543c11║起大悲心。以持正法起於喜心。以攝智
T14n0475_p0543c12║慧行於捨心。以攝慳貪起檀波羅蜜。以
T14n0475_p0543c13║化犯戒起尸羅波羅蜜。以無我法起羼提
T14n0475_p0543c14║波羅蜜。以離身心相起毘梨耶波羅蜜。以
T14n0475_p0543c15║菩提相起禪波羅蜜。以一切智起般若波
T14n0475_p0543c16║羅蜜。教化眾生而起於空。不捨有為法而
T14n0475_p0543c17║起無相。示現受生而起無作。護持正法
T14n0475_p0543c18║起方便力。以度眾生起四攝法。以敬事
T14n0475_p0543c19║【CL033n0142_p0692a01】一切起除慢法。於身命財起三堅法。於六
T14n0475_p0543c20║念中。起思念法。於六和敬起質直心。正
T14n0475_p0543c21║行善法起於淨命。心淨歡喜起近賢聖。不
T14n0475_p0543c22║憎惡人起調伏心。以出家法起於深心。
T14n0475_p0543c23║以如說行起於多聞。以無諍法起空閑處。
T14n0475_p0543c24║趣向佛慧起於宴坐。解眾生縛起修行地。
T14n0475_p0543c25║以具相好及淨佛土起福德業。知一切眾
T14n0475_p0543c26║生心念如應說法起於智業。知一切法不
T14n0475_p0543c27║取不捨。入一相門起於慧業。斷一切煩惱
T14n0475_p0543c28║一切障礙一切不善法起一切善業以得
T14n0475_p0543c29║一切智慧一切善法。起於一切助佛道法。如
T14n0475_p0544a01║是善男子。是為法施之會。若菩薩住是法施
T14n0475_p0544a02║會者。為大施主。亦為一切世間福田。世尊。
T14n0475_p0544a03║維摩詰說是法時。婆羅門眾中二百人皆發
T14n0475_p0544a04║阿耨多羅三藐三菩提心。我時心得清淨歎
T14n0475_p0544a05║未曾有。稽首禮維摩詰足。即解瓔【CL033n0142_p0692b01】珞價直百
T14n0475_p0544a06║千。以上之。不肯取。我言居士。願必納受隨
T14n0475_p0544a07║意所與。維摩詰乃受瓔珞分作二分。持一
T14n0475_p0544a08║分施此會中一最下乞人。持一分奉彼難
T14n0475_p0544a09║勝如來。一切眾會皆見光明國土難勝如來。
T14n0475_p0544a10║又見珠瓔在彼佛上變成四柱寶臺四面
T14n0475_p0544a11║嚴飾不相障蔽。時維摩詰。現神變已作是
T14n0475_p0544a12║言。若施主等心施一最下乞人。猶如如來福
T14n0475_p0544a13║田之相無所分別。等于大悲不求果報。
T14n0475_p0544a14║是則名曰具足法施。城中一最下乞人。見
T14n0475_p0544a15║是神力聞其所說。皆發阿耨多羅三藐三菩
T14n0475_p0544a16║提心。故我不任詣彼問疾。如是諸菩薩各
T14n0475_p0544a17║各向佛說其本緣。稱述維摩詰所言。皆曰
T14n0475_p0544a18║不任詣彼問疾。
T14n0475_p0544a19║【○】維摩詰經卷上【CL033n0142_p0693a01】【CL033n0142_p0693b01】
