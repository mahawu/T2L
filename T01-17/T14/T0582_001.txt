T14n0582_p0966b01║【□】
T14n0582_p0966b02║【■】　　No. 582
T14n0582_p0966b03║【CL058n0756_p0653a01】佛說孫多耶致經
T14n0582_p0966b04║【□】
T14n0582_p0966b05║　　　　吳月支國居士支謙譯
T14n0582_p0966b06║聞如是。一時佛在舍衛國。行在祇樹給孤獨
T14n0582_p0966b07║園。除饉甚眾。佛為說經。時有梵志。名孫多
T14n0582_p0966b08║耶致。望見佛。即住拄杖。吐舌念曰。吾日
T14n0582_p0966b09║三浴。啖果飲水。不受人施。吾行勝沙門行。
T14n0582_p0966b10║子曹甘食好衣溫蓐。訛賢非真。不如吾道也。
T14n0582_p0966b11║佛知梵志心之所存。告諸沙門曰。夫人為行。
T14n0582_p0966b12║有二十一惡。不得美食好衣。志在婬泆。志
T14n0582_p0966b13║在瞋恚。志在愚癡。志在睡臥。志在凝結。
T14n0582_p0966b14║謂無應儀。志在貢高。志在憍慢。志在嫉妒。
T14n0582_p0966b15║志在慳貪。志在兇虐。無惻隱心。志在虛偽。
T14n0582_p0966b16║內外相違。志在不慚。內無愧心。志在穢行。
T14n0582_p0966b17║不自羞鄙。志在彼惡。而不自見。志在婬泆。
T14n0582_p0966b18║言不歎貞。志在交話。讒成二惡。志在會鬥。
T14n0582_p0966b19║不釋兩諍。志在無禮。自可不謙。【CL058n0756_p0653b01】志在遂非。
T14n0582_p0966b20║不受賢諫。志在不孝。滅慈好逆。志好邪道。
T14n0582_p0966b21║供奉妖蠱。家財虛竭。令親困窮。不覺非常。
T14n0582_p0966b22║不歸三尊。美食好衣。從欲奢華。以斯二十
T14n0582_p0966b23║一惡。穢亂其心。猶潔污垢染之為色。萬無
T14n0582_p0966b24║一益。懷斯眾惡。死入地獄。餓鬼畜生。其
T14n0582_p0966b25║痛難量。沙門睹佛明戒。棄故自新。練情滅
T14n0582_p0966b26║欲。內外清淨。又如淨潔。染即成色為眾所
T14n0582_p0966b27║觀。沙門睹明。行高智足。天下供奉衣食殿
T14n0582_p0966b28║舍。受之無尤。施者福大。進行禪定。獲溝港
T14n0582_p0966b29║頻來不還應儀。人亦聞之。沙門雖未得道。
T14n0582_p0966c01║明佛經義。執心端正。孝順經教。弘慈普育
T14n0582_p0966c02║潤逮群生。恕己安彼。視怨若子。見女人來。
T14n0582_p0966c03║待之以妹。若睹窮苦。當念地獄餓鬼畜生。
T14n0582_p0966c04║願令群生身安意喜。得逢三寶。垢除冥滅。
T14n0582_p0966c05║心淨見明。還於本無。永康無極。志行如斯。
T14n0582_p0966c06║美食好衣。終始無罪。群生本性。【CL058n0756_p0654a01】貪婬瞋恚
T14n0582_p0966c07║愚癡嫉妒。濁中之濁。冥中之冥者。沙門心開
T14n0582_p0966c08║受明癡垢都寂。雖處穢世。猶蓮華居夫泥中。
T14n0582_p0966c09║泥不能染華。受施無罪。夫懷三毒十惡。不
T14n0582_p0966c10║除恣心從欲諂欺。求潤不奉佛戒。寧吞熱鐵
T14n0582_p0966c11║飲洋銅。斯死須臾穢濁受施。死入太山。飲
T14n0582_p0966c12║銅食炭。其年難計矣。梵志前白佛言。吾欲
T14n0582_p0966c13║去浴。有溪名好首。夫入中浴者。意之穢垢。
T14n0582_p0966c14║隨水流漂。自聞父教。吾日三浴。佛告梵志。
T14n0582_p0966c15║斯土多溪。人入中浴。可得獲度苦乎。千浴
T14n0582_p0966c16║之人。可除身垢。奈心垢何。吾諸沙門。斷求
T14n0582_p0966c17║念空。不願三界。心垢寂滅。以得淨道。汝從
T14n0582_p0966c18║何師。受法水浴。去心垢乎。對曰。吾父云爾。
T14n0582_p0966c19║佛言。若父得道不。對曰不也。佛言。吾道從
T14n0582_p0966c20║心出。心端志淨。乃得道耳。梵志長跪陳白。
T14n0582_p0966c21║吾向拄杖吐舌。但為狂愚耳。今聞佛經。心
T14n0582_p0966c22║始醒寤。猶冥中有燈【CL058n0756_p0654b01】火。始今有目矣。乞為
T14n0582_p0966c23║沙門。願佛哀納。佛言。若有親報之。對曰
T14n0582_p0966c24║無親。佛言。沙門來。即成沙門已。於樹下
T14n0582_p0966c25║坐。惟二十一事。去諸欲念。霍然無想。即
T14n0582_p0966c26║得應儀道。赴至佛所。以頭面著佛足言。今
T14n0582_p0966c27║盲者得視。狂病得愈。佛言。斯道佳耶。汝道
T14n0582_p0966c28║佳乎。對曰。眾道皆邪。唯佛道正。佛告諸沙
T14n0582_p0966c29║門。熟惟二十一事。道可得矣。諸沙門聞經。
T14n0582_p0967a01║歡喜作禮而退。
T14n0582_p0967a02║【○】佛說孫多耶致經【○】【○】【○】【○】【○】
