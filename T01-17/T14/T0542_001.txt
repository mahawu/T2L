T14n0542_p0829a03║【□】
T14n0542_p0829a04║【□】
T14n0542_p0829a05║【■】　　No. 542
T14n0542_p0829a06║【CL058n0766_p0689a01】【CL058n0766_p0689b01】【CL058n0766_p0690a01】【CL058n0766_p0690b01】【○】【○】【○】【○】【○】【○】【○】【○】【○】【○】佛說耶祇經
T14n0542_p0829a07║【□】
T14n0542_p0829a08║　　　　宋居士沮渠京聲譯
T14n0542_p0829a09║聞如是。一時佛在迦奈國。國中有婆羅門大
T14n0542_p0829a10║富姓名耶祇。本事九十六種外道。以求福祐。
T14n0542_p0829a11║聞人事佛。得富貴長壽安隱。度脫生死受福。
T14n0542_p0829a12║【CL058n0766_p0691a01】不入三惡道中。不更勤苦。耶祇自念。我不
T14n0542_p0829a13║如捨置外道。當奉事佛。因詣佛所。以頭面
T14n0542_p0829a14║著地。為佛作禮。長跪白佛言。我本愚癡。無
T14n0542_p0829a15║所識知。竊聞佛道恢弘大慈普濟。佛天上
T14n0542_p0829a16║天下人中之尊。無不安隱者。我今欲捨置所
T14n0542_p0829a17║事外道歸命於佛。願佛哀我。當受教誡。佛
T14n0542_p0829a18║言。若今所言大善。熟自思之。而止惡為善
T14n0542_p0829a19║者。何憂不得安隱。耶祇白佛言。今以我所
T14n0542_p0829a20║事非真故。歸命於佛。當哀愍我曹去濁穢之
T14n0542_p0829a21║行。受佛清淨決言。若審爾者大善。耶祇便
T14n0542_p0829a22║前受五戒。一不殺生。二者不盜。三者不婬。
T14n0542_p0829a23║四者不兩舌惡口妄言綺語。五不飲酒。三自
T14n0542_p0829a24║歸已。起繞佛三匝。持齋七日而去。自是之
T14n0542_p0829a25║後。行到他國。見人殺生射獵。盜人財物。耶
T14n0542_p0829a26║祇便欲隨之。見好色女人。心意貪之。見人
T14n0542_p0829a27║是不是。便論道之。見人飲酒醉亂。【CL058n0766_p0691b01】便欲追
T14n0542_p0829a28║之。心不安定。更欲悔之自念。我不能事是
T14n0542_p0829a29║佛法。終當還佛五戒。即詣佛所。叩頭白佛
T14n0542_p0829b01║言。我前從佛受五戒。多所禁害。不得從我
T14n0542_p0829b02║本意。今自思惟欲罷。不能事佛。佛法尊重。
T14n0542_p0829b03║非我所能奉事。當可得還五戒不。於佛意當
T14n0542_p0829b04║可爾不。佛默然不應。言未絕口中。便有自然
T14n0542_p0829b05║鬼神。持鐵椎。擊耶祇頭破之。復有鬼神。
T14n0542_p0829b06║解脫其衣。復有鬼神。以鐵鉤就口中。移取
T14n0542_p0829b07║其舌。有婬女鬼神。以刀深割其陰。有鬼神。
T14n0542_p0829b08║洋銅沃其口中。前後左右。皆諸鬼神。競來
T14n0542_p0829b09║分裂其肉。如是耶祇。眼目臭咤。面如土色。
T14n0542_p0829b10║自然之火燒其身。求生不得。求死不得。鬼
T14n0542_p0829b11║神持之甚急。佛見之如是哀愍念之。因問耶
T14n0542_p0829b12║祇。汝今者當云何。耶祇口噤不能復語。但
T14n0542_p0829b13║舉手自搏。從佛求哀。佛便放威神。鬼神皆
T14n0542_p0829b14║怖而走。耶祇便得穌息。更【CL058n0766_p0692a01】起叩頭。前白佛
T14n0542_p0829b15║言。我心中有是五賊。牽我入惡罪中。出是
T14n0542_p0829b16║惡言。今受其罪。自我所為違負佛言。願佛
T14n0542_p0829b17║哀我。佛言。自汝心口所為。當咎阿誰。耶祇
T14n0542_p0829b18║白佛言。從今日以往。當自改更奉持五戒。歲
T14n0542_p0829b19║三齋月六齋。燒香然燈。供事三尊。身口意
T14n0542_p0829b20║不敢復犯。佛言如是大善。自若眼目所見。身
T14n0542_p0829b21║體所更。自作自得。作善得善。心念不善得
T14n0542_p0829b22║不善。佛者法中之師。教人去惡為善。後長
T14n0542_p0829b23║得度脫。諸天及人民。愚癡者。皆使智慧。不
T14n0542_p0829b24║更勤苦。從今已往。改更修善。莫得聽心意
T14n0542_p0829b25║所為誤人之本。佛說經已。耶祇心意開解。
T14n0542_p0829b26║即得須陀洹道。歡喜而去。耶祇歸家。即敕
T14n0542_p0829b27║舍中。大小皆詣佛所受五戒。歲三齋月六齋。
T14n0542_p0829b28║耶祇便捨家。剃頭鬚被袈裟。從佛作沙門。遂
T14n0542_p0829b29║得阿羅漢道。
T14n0542_p0829c01║【CL058n0766_p0692b01】【○】【○】佛說耶祇經【○】【○】【○】【○】【○】【○】【○】【○】【○】【○】【○】【○】
