T13n0400_p0492b03║【□】
T13n0400_p0492b04║【□】
T13n0400_p0492b05║【■】佛說海意菩薩所問淨印法門經
T13n0400_p0492b06║【■】卷第八
T13n0400_p0492b07║【□】
T13n0400_p0492b08║【■】　　　　譯經三藏朝散大夫試鴻臚卿光梵大師
T13n0400_p0492b09║【■】　　　　賜紫沙門臣惟淨等奉　詔譯
T13n0400_p0492b10║爾時世尊重說頌曰。
T13n0400_p0492b11║【CL062n0971_p0242a01】　我念過去佛出世　　號曰勇猛精進尊
T13n0400_p0492b12║　劫名花積妙可觀　　最上世界名善見
T13n0400_p0492b13║　八萬四千蓮花出　　有佛出現彼劫中
T13n0400_p0492b14║　世界猶如兜率天　　所須飲食皆如意
T13n0400_p0492b15║　彼無女人不處胎　　眾生化生悉嚴好
T13n0400_p0492b16║　而復不修於餘乘　　菩薩皆住大乘法
T13n0400_p0492b17║　十方所來菩薩眾　　於彼世界善可觀
T13n0400_p0492b18║　皆獲喜相妙定門　　受諸快樂未曾有
T13n0400_p0492b19║　菩薩俱胝二十六　　是眾莊嚴二足尊
T13n0400_p0492b20║　復有餘多天及人　　最上佛乘皆安住
T13n0400_p0492b21║　其佛大仙智德海　　數數宣說精進門
T13n0400_p0492b22║　有菩薩名堅固鎧　　於佛發問如斯義
T13n0400_p0492b23║　所欲安住精進力　　菩薩云何精進修
T13n0400_p0492b24║　此義願佛為我宣　　我於是中修行住
T13n0400_p0492b25║　彼大法王知意已　　為說發勤精進德
T13n0400_p0492b26║【CL062n0971_p0242b01】　發起勤作行相應　　常所伺察修行住
T13n0400_p0492b27║　發起所謂菩提心　　勤作成辨眾善法
T13n0400_p0492b28║　伺察利益諸眾生　　修行隨何法住忍
T13n0400_p0492b29║　發起恭敬此聽受　　勤作宣說而開明
T13n0400_p0492c01║　深固作意伺察門　　修行謂起聖正見
T13n0400_p0492c02║　發起滌除於慳垢　　捨諸所有是勤作
T13n0400_p0492c03║　具菩提心伺察門　　修行所作不求報
T13n0400_p0492c04║　發起謂振大捨聲　　慈於丐者是勤作
T13n0400_p0492c05║　伺察受用觀無常　　修行施已不生悔
T13n0400_p0492c06║　依法所受名發起　　淨命自資是勤作
T13n0400_p0492c07║　我真實施伺察門　　修行施時無意念
T13n0400_p0492c08║　發起滌除破戒垢　　禁戒無缺是勤作
T13n0400_p0492c09║　伺察將護破戒人　　修行具戒無意念
T13n0400_p0492c10║　發起所謂身業淨　　語業清淨是勤作
T13n0400_p0492c11║　心業清淨伺察門　　修行是為諸法淨
T13n0400_p0492c12║【CL062n0971_p0243a01】　不容受瞋名發起　　忍力現行是勤作
T13n0400_p0492c13║　自他作護伺察門　　修行忍辱無意念
T13n0400_p0492c14║　恚者常淨名發起　　勤作於彼不捨離
T13n0400_p0492c15║　內心清淨伺察門　　修行自他無所得
T13n0400_p0492c16║　發起謂除懈怠垢　　擇精進力是勤作
T13n0400_p0492c17║　護懈怠者伺察門　　修行隨何法住忍
T13n0400_p0492c18║　積集善法名發起　　成辦善法是勤作
T13n0400_p0492c19║　伺察不樂於餘乘　　修行不壞諸業報
T13n0400_p0492c20║　發起了知於正念　　勤作悟入法行中
T13n0400_p0492c21║　善護正慧伺察門　　修行所謂堅固住
T13n0400_p0492c22║　發起謂理勤謂教　　彼諸法門謂伺察
T13n0400_p0492c23║　知出離道即修行　　此發精進善方便
T13n0400_p0492c24║　發起所謂文總持　　善宣說義名勤作
T13n0400_p0492c25║　不著於聲伺察門　　修行了法不可說
T13n0400_p0492c26║　親近善友名發起　　遠離惡友是勤作
T13n0400_p0492c27║【CL062n0971_p0243b01】　觀善惡性伺察門　　修行憶持於諸法
T13n0400_p0492c28║　法中出家名發起　　捨愛非愛是勤作
T13n0400_p0492c29║　希求善法伺察門　　修行於法無障礙
T13n0400_p0493a01║　發起樂居曠野中　　遠離憒鬧是勤作
T13n0400_p0493a02║　樂居寂靜伺察門　　修行謂修寂靜行
T13n0400_p0493a03║　少欲善言名發起　　歡喜知分是勤作
T13n0400_p0493a04║　獲受妙樂伺察門　　修行謂知所應量
T13n0400_p0493a05║　增上戒學名發起　　所修無雜是勤作
T13n0400_p0493a06║　增上心學伺察門　　增上慧學修行住
T13n0400_p0493a07║　布施持戒名發起　　忍辱精進是勤作
T13n0400_p0493a08║　禪定慧行伺察門　　修行總起智方便
T13n0400_p0493a09║　財法二施名發起　　愛語所謂是勤作
T13n0400_p0493a10║　利行是為伺察門　　修行真實而同事
T13n0400_p0493a11║　大慈圓滿名發起　　大悲具足是勤作
T13n0400_p0493a12║　法中大喜伺察門　　修行此說大捨智
T13n0400_p0493a13║【CL062n0971_p0244a01】　發起清淨佛剎土　　圓滿相好是勤作
T13n0400_p0493a14║　護持正法伺察門　　度脫眾生修行住
T13n0400_p0493a15║　不著蘊魔名發起　　出煩惱魔是勤作
T13n0400_p0493a16║　攝伏死魔伺察門　　摧伏天魔修行住
T13n0400_p0493a17║　了知苦果名發起　　不立愛故是勤作
T13n0400_p0493a18║　修道是為伺察門　　滅智所謂修行住
T13n0400_p0493a19║　發起身念處離縛　　觀受念處是勤作
T13n0400_p0493a20║　觀心念處伺察門　　修行謂觀法念處
T13n0400_p0493a21║　發起所謂信根方　　精進根力是勤作
T13n0400_p0493a22║　念定根力伺察門　　修行謂即慧根力
T13n0400_p0493a23║　防斷不善名發起　　不壞善法是勤作
T13n0400_p0493a24║　身心輕利伺察門　　修行智起四神足
T13n0400_p0493a25║　發起謂修七覺分　　行八正道是勤作
T13n0400_p0493a26║　修習止觀伺察門　　修行真實明解脫
T13n0400_p0493a27║　發起勤作起諸行　　心得輕安伺察門
T13n0400_p0493a28║【CL062n0971_p0244b01】　不轉諸相境界中　　此說是為修行住
T13n0400_p0493a29║　若身若心輕安故　　於見於因當出離
T13n0400_p0493b01║　是中名色若了知　　諸聖稱讚此精進
T13n0400_p0493b02║　於我我所若能滅　　即解一切所取縛
T13n0400_p0493b03║　現起五蓋悉蠲除　　惡作疑惑皆斷滅
T13n0400_p0493b04║　又復能破諸結病　　此力除障無所覆
T13n0400_p0493b05║　於慢過慢斷無餘　　所作皆由精進力
T13n0400_p0493b06║　遣除一切諸有相　　止息一切諸戲論
T13n0400_p0493b07║　斷滅一切煩惱因　　智者稱讚此精進
T13n0400_p0493b08║　聞此精進功德已　　勇發精進咸稱讚
T13n0400_p0493b09║　菩薩會中有十千　　悉得無生妙法忍
T13n0400_p0493b10║　釋迦如來此會中　　為諸菩薩廣宣說
T13n0400_p0493b11║　聞說精進先行時　　五千菩薩忍清淨
T13n0400_p0493b12║　復有天人阿修羅　　緊那羅等諸會眾
T13n0400_p0493b13║　爾時會中有百千　　發菩提心善安住
T13n0400_p0493b14║【CL062n0971_p0245a01】　我昔曾名堅固鎧　　得最上忍菩薩位
T13n0400_p0493b15║　棄捨身命精進修　　經爾許時常無懈
T13n0400_p0493b16║　親近八萬四千佛　　棄捨己身而奉事
T13n0400_p0493b17║　近侍諸佛一劫中　　後居無數菩薩位
T13n0400_p0493b18║爾時大悲思惟大梵天王白海意菩薩言。善
T13n0400_p0493b19║男子。所言佛法是何等增語。海意菩薩言。
T13n0400_p0493b20║大梵。此言佛法者。是一切法增語。何以故。
T13n0400_p0493b21║如來以無分別相。如量取證菩提。無分別相
T13n0400_p0493b22║者。即一切法平等相。如來是中如量取證菩
T13n0400_p0493b23║提。大梵。若了一切法平等。即是菩提。是故
T13n0400_p0493b24║此說一切法即是佛法。若一切法如是即佛
T13n0400_p0493b25║法。亦如是所有一切法自性。即佛法自性。
T13n0400_p0493b26║一切法離故。應知佛法亦離。一切法空故。
T13n0400_p0493b27║應知佛法亦空。大梵。一切法緣生。若能覺
T13n0400_p0493b28║了。諸法緣生即是菩提。如如來於一切法如
T13n0400_p0493b29║是見而彼佛法【CL062n0971_p0245b01】亦如是見。梵天言。善男子。
T13n0400_p0493c01║豈非佛法越三界邪。菩薩言。大梵。三界自
T13n0400_p0493c02║性即是佛法。何以故。大梵。而彼佛法平等
T13n0400_p0493c03║相中無高無下。猶如虛空亦無高下。佛法亦
T13n0400_p0493c04║復如是。同彼虛空無高無下。大梵。一切法
T13n0400_p0493c05║亦然。自性空中等無高下。大梵。若善男子及
T13n0400_p0493c06║善女人。欲知佛法者。應如是知。然於所知
T13n0400_p0493c07║方便不應取著。
T13n0400_p0493c08║復次大梵。佛法無方分。無處所。不生不滅
T13n0400_p0493c09║非青非黃非赤非白。故無顯色。非有形相故
T13n0400_p0493c10║無形色。無形顯色故即是無相。大梵。無相義
T13n0400_p0493c11║者即佛法義。佛法義者即不墮句義。不墮句
T13n0400_p0493c12║義者即寂靜義。寂靜義者即是離義。離義者
T13n0400_p0493c13║即是空義。空義者即無繫著義。無繫著義者
T13n0400_p0493c14║即實性義。實性義者即真如義。真如義者即
T13n0400_p0493c15║畢竟不生義。不生義者即不滅義。不滅義者
T13n0400_p0493c16║即無住處義。
T13n0400_p0493c17║爾【CL062n0971_p0246a01】時海意菩薩重說頌曰。
T13n0400_p0493c18║　所說無相義　　是勝佛法義
T13n0400_p0493c19║　其說佛法義　　即不墮句義
T13n0400_p0493c20║　不墮寂靜義　　寂靜是離義
T13n0400_p0493c21║　離義即空義　　空義無著義
T13n0400_p0493c22║　無著實性義　　實性真如義
T13n0400_p0493c23║　真如即畢竟　　不生不滅義
T13n0400_p0493c24║　不滅無處義　　法義如是住
T13n0400_p0493c25║　如所住法界　　諸法亦然住
T13n0400_p0493c26║　如諸法所住　　佛法亦然住
T13n0400_p0493c27║　如佛法所住　　生滅法亦然
T13n0400_p0493c28║　無著法等義　　真如無異住
T13n0400_p0493c29║　聲聞緣覺法　　亦平等隨住
T13n0400_p0494a01║　如是處住法　　佛法勝無上
T13n0400_p0494a02║　無方分處所　　故佛法安住
T13n0400_p0494a03║　勿於生滅中　　隨觀諸佛法
T13n0400_p0494a04║　彼非形顯色　　無少法可得
T13n0400_p0494a05║　無形亦無相　　佛法而開明
T13n0400_p0494a06║　如諸法自性　　佛法亦如是
T13n0400_p0494a07║　此所說平等　　無差別無相
T13n0400_p0494a08║　如是求佛法　　諸法亦然求
T13n0400_p0494a09║　若法無所得　　彼即無分別
T13n0400_p0494a10║　【CL062n0971_p0246b01】佛及諸佛法　　一切法皆然
T13n0400_p0494a11║　大仙處道場　　得平等正法
T13n0400_p0494a12║　佛及諸佛法　　於道場觀察
T13n0400_p0494a13║　彼所說佛法　　平等等故常
T13n0400_p0494a14║　等無高下法　　如虛空清淨
T13n0400_p0494a15║　若佛及佛智　　彼佛此所說
T13n0400_p0494a16║　謂諸法緣生　　自性無所有
T13n0400_p0494a17║　若自性不有　　即無少法生
T13n0400_p0494a18║　實際此若知　　世間等無際
T13n0400_p0494a19║　是際中起智　　隨轉一切法
T13n0400_p0494a20║　所謂過去法　　及彼未來法
T13n0400_p0494a21║　此名現在法　　此是諸佛法
T13n0400_p0494a22║　如是三時中　　佛智無所著
T13n0400_p0494a23║　由智無著故　　牟尼乃說法
T13n0400_p0494a24║　所謂佛十力　　及四無所畏
T13n0400_p0494a25║　諸佛十八種　　不共功德法
T13n0400_p0494a26║　於是中普攝　　所有一切法
T13n0400_p0494a27║　如是一切法　　是即諸佛法
T13n0400_p0494a28║復次大悲思惟大梵天王重白海意菩薩言。
T13n0400_p0494a29║善男子。汝於如是法中。云何所見。菩薩言。大
T13n0400_p0494b01║梵。夫佛法者墮色數邪。梵天言不也。菩薩
T13n0400_p0494b02║言。【CL062n0971_p0247a01】若法非色即不可見。若無對礙即無表了。
T13n0400_p0494b03║是中云何有所見邪。梵天言不也。善男子。菩
T13n0400_p0494b04║薩言。大梵。若佛法不可見者。即一切法亦如
T13n0400_p0494b05║是。何以故。法本無二。此無二者即是一切法。
T13n0400_p0494b06║大梵。若法有所見。彼即是有相。謂以無別可
T13n0400_p0494b07║見無別佛法。若此如是見。彼如是佛法。若如
T13n0400_p0494b08║是佛法。彼即如是見。梵天言。善男子。若爾
T13n0400_p0494b09║者如來於一切法。不復有見。菩薩言大梵。若
T13n0400_p0494b10║如來於佛法中有所見者。即彼如來及諸佛
T13n0400_p0494b11║法。有實定性可得。梵天言。善男子。若如是
T13n0400_p0494b12║者。佛法不有邪。菩薩言。大梵。若法無實定
T13n0400_p0494b13║性。是中有無悉不可說。若法非有無。彼即無
T13n0400_p0494b14║所見。梵天言。若爾何故。世尊今此會中說佛
T13n0400_p0494b15║法邪。菩薩言。大梵。如說虛空。非彼虛空有
T13n0400_p0494b16║實定性。佛法亦復如是。此說佛法。非彼佛法
T13n0400_p0494b17║有實定性。梵【CL062n0971_p0247b01】天言。希有善男子。若初發心
T13n0400_p0494b18║菩薩。聞此說已不生驚怖者。而是菩薩於佛
T13n0400_p0494b19║法中被堅固鎧。菩薩言。大梵。若諸眾生。得
T13n0400_p0494b20║佛加持已發菩提心者。聞此所說甚深佛法。
T13n0400_p0494b21║即不生驚怖。又復大梵。有取有執者即生驚
T13n0400_p0494b22║怖。無取無執者不生驚怖。有依止有繫著者
T13n0400_p0494b23║即生驚怖。無依止無繫著者不生驚怖。有我
T13n0400_p0494b24║我所見者即生驚怖。離我我所見者不生驚
T13n0400_p0494b25║怖。梵天言。善男子。菩薩有幾種力。若諸菩
T13n0400_p0494b26║薩。具是力者。即於如是甚深佛法中不生驚
T13n0400_p0494b27║怖。菩薩言。大梵。諸菩薩有八種力。若諸菩薩
T13n0400_p0494b28║具是力者。乃於如是甚深佛法中不生驚怖。
T13n0400_p0494b29║何等為八。一者無障礙信力。於諸佛法生勝
T13n0400_p0494c01║解故。二者尊重出生善知識力。諦意隨順如
T13n0400_p0494c02║師尊故。三者多聞出生慧力。出世聞法悉圓
T13n0400_p0494c03║滿故。四者福行出生【CL062n0971_p0248a01】承事之力。無量福行悉
T13n0400_p0494c04║圓滿故。五者深固作意出生智力。破諸魔故。
T13n0400_p0494c05║六者大慈出生大悲之力。於無我法離疑惑
T13n0400_p0494c06║故。七者安定出生善思惟力。大菩提心不忘
T13n0400_p0494c07║失故。八者無佗信出生忍力。獲得無生妙法
T13n0400_p0494c08║忍故。大梵。此等是為菩薩八種勝力。若諸菩
T13n0400_p0494c09║薩摩訶薩具是力者。能於甚深諸佛法中不
T13n0400_p0494c10║生驚怖。
T13n0400_p0494c11║爾時世尊讚海意菩薩摩訶薩言。善哉善哉。
T13n0400_p0494c12║海意。汝善說此菩薩八力。若諸菩薩具是力
T13n0400_p0494c13║者。能於甚深諸佛法中不生驚怖。又復於佛
T13n0400_p0494c14║法中。隨所聞已皆不生怖。海意當知。諸說法
T13n0400_p0494c15║聲皆是分別。若於菩提勝義諦中即不能說。
T13n0400_p0494c16║何以故。彼勝義諦。非語言非詮表。亦非文字
T13n0400_p0494c17║積集所行。尚非心心所法而可能轉。況復文
T13n0400_p0494c18║字有所行邪。海意。如汝所觀諸佛世尊有所
T13n0400_p0494c19║說者。但為不【CL062n0971_p0248b01】可思議一切眾生大悲轉故。乃
T13n0400_p0494c20║於如是甚深法中成正覺已。於無文字無語
T13n0400_p0494c21║言無記說無詮表法中。為他眾生及補特伽
T13n0400_p0494c22║羅。假以文字建立宣說。海意。譬如有人知
T13n0400_p0494c23║此虛空。非色相故不可見。非對礙故無表了。
T13n0400_p0494c24║然於空中以種種色彩畫形像。所謂象馬車
T13n0400_p0494c25║乘天龍夜叉乾闥婆等。現諸色相。海意於汝
T13n0400_p0494c26║意云何。是人所作斯為難不。海意菩薩白佛
T13n0400_p0494c27║言。世尊。是人所作最極為難。佛言海意。諸
T13n0400_p0494c28║佛世尊。如復為難過極於彼。何以故。謂於不
T13n0400_p0494c29║可說法中成正覺已。假以言說。為他眾生及
T13n0400_p0495a01║補特伽羅建立宣說。由於不可說義中如實
T13n0400_p0495a02║覺了。是故。諸佛難作能作。海意。若復有人
T13n0400_p0495a03║於此甚深佛法之中。不驚不怖不生恐畏者。
T13n0400_p0495a04║當知是人於先佛所深種善根作諸勝行。是
T13n0400_p0495a05║故。於此甚深佛法不【CL062n0971_p0249a01】生恐畏。若復有人於此
T13n0400_p0495a06║甚深經典一切世間難信解法如實知已。受
T13n0400_p0495a07║持讀誦廣為他說者。當知是人能持如來一
T13n0400_p0495a08║切法藏。能持一切眾生諸善法分。又復海意。
T13n0400_p0495a09║若有菩薩得佛眼照明。能於無量諸佛剎中。
T13n0400_p0495a10║滿積珍寶持用供養。彼彼如來廣行布施。於
T13n0400_p0495a11║汝意云何。而彼菩薩以是緣故得福多不。海
T13n0400_p0495a12║意白佛言。甚多世尊。甚多善逝。此之福蘊無
T13n0400_p0495a13║量無數。乃至譬喻所不能及。佛言海意。我
T13n0400_p0495a14║今語汝。如汝應知。若有菩薩能於如來法中
T13n0400_p0495a15║善為作護。令三寶種不斷不絕。於諸眾生不
T13n0400_p0495a16║捨大悲。於如是等甚深經典如來大智法中
T13n0400_p0495a17║能了知已。受持讀誦。何況是中如理修行。而
T13n0400_p0495a18║此菩薩所得福蘊倍多於彼。何以故。所有財
T13n0400_p0495a19║施。但是世間之所愛樂。若法施者。彼即出過
T13n0400_p0495a20║一切世間。
T13n0400_p0495a21║復次海意。若【CL062n0971_p0249b01】有菩薩能護持正法者。而此菩
T13n0400_p0495a22║薩得四種攝受。何等為四。一者得佛攝受。
T13n0400_p0495a23║二者得天攝受。三者得福攝受。四者得智攝
T13n0400_p0495a24║受。若諸菩薩得佛攝受者。當得四種最勝之
T13n0400_p0495a25║法。何等為四。一者常得不離瞻仰如來。二者
T13n0400_p0495a26║一切魔眾伺不得便。三者獲得無盡陀羅尼
T13n0400_p0495a27║門。四者速具神力住不退轉地。海意。諸有菩
T13n0400_p0495a28║薩為佛攝受者。獲得如是四種最勝之法。又
T13n0400_p0495a29║諸菩薩若得天攝受者。當獲四種清淨。何等
T13n0400_p0495b01║為四。一者天眾神力。令其菩薩眾會清淨。二
T13n0400_p0495b02║者使令聽受正法專注一心。三者遣除一切
T13n0400_p0495b03║魔外之眾。四者由天威神。能令一切無不清
T13n0400_p0495b04║淨。悉得淨心。海意。諸有菩薩為天攝受者。
T13n0400_p0495b05║獲得如是四種清淨。又諸菩薩若得福攝受
T13n0400_p0495b06║者。當獲四種莊嚴之相。何等為四。一者身莊
T13n0400_p0495b07║嚴。謂相好圓滿。二【CL062n0971_p0250a01】者語莊嚴。謂勝出一切眾
T13n0400_p0495b08║生語言音聲。三者國土莊嚴。謂諸所施作悉
T13n0400_p0495b09║能顯示。四者所生莊嚴。謂在所生處或為梵
T13n0400_p0495b10║王帝釋護世天等。海意。諸有菩薩為福攝受
T13n0400_p0495b11║者。獲得如是四種莊嚴。又諸菩薩。若得智攝
T13n0400_p0495b12║受者。當獲四種照明之法。何等為四。一者照
T13n0400_p0495b13║明一切眾生根性。如其所應即為說法。二者
T13n0400_p0495b14║照明一切煩惱之病。積集法藥隨為治療。三
T13n0400_p0495b15║者神力照明。餘佛剎中悉能遍往。四者法界
T13n0400_p0495b16║照明。於一切法如實了知。海意。諸有菩薩為
T13n0400_p0495b17║智攝受者。獲得如是四種照明。以是緣故。
T13n0400_p0495b18║菩薩摩訶薩欲得如是攝受稱讚功德法者。
T13n0400_p0495b19║應當勤行護持正法。若諸菩薩而能勤行護
T13n0400_p0495b20║正法者。當獲無量最勝功德。
T13n0400_p0495b21║佛說海意菩薩所問淨印法門經卷第八【CL062n0971_p0250b01】
