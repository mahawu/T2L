T13n0418_p0914b22║【□】
T13n0418_p0914b23║【□】
T13n0418_p0914b24║【CL023n0069_p0035a01】般舟三昧經卷下
T13n0418_p0914b25║【□】
T13n0418_p0914b26║　　　　後漢月氏三藏支婁迦讖譯
T13n0418_p0914b27║　　請佛品第十
T13n0418_p0914b28║跋陀和菩薩政衣服。長跪叉手白佛言。我
T13n0418_p0914b29║欲請佛及比丘僧。明日於舍食。願佛哀受
T13n0418_p0914c01║請。佛及比丘僧默然悉受請。跋陀和菩薩
T13n0418_p0914c02║知佛已受請。起至摩訶波喻提比丘尼所。
T13n0418_p0914c03║白比丘尼言。願受我請。明日與比丘尼俱。
T13n0418_p0914c04║於舍小飯。摩訶波喻提比丘尼即受請。跋
T13n0418_p0914c05║陀和菩薩。語羅鄰那竭菩薩。舍第。諸郡國其
T13n0418_p0914c06║有新來人。悉請會佛所。羅鄰那竭菩薩前
T13n0418_p0914c07║至佛所。為佛作禮。長跪叉手白佛言。我兄
T13n0418_p0914c08║請佛。所有新來人。悉欲請於舍食。願哀受
T13n0418_p0914c09║之。跋陀和菩薩。羅鄰那竭菩薩。憍曰兜菩薩。
T13n0418_p0914c10║那羅達菩薩。須深菩薩。摩訶須薩和菩薩。因
T13n0418_p0914c11║坻達菩薩。和倫調菩薩。【CL023n0069_p0035b01】悉與宗親俱。前以
T13n0418_p0914c12║頭面著佛足。及為比丘僧作禮。作禮已。
T13n0418_p0914c13║竟從佛所去。歸到羅閱祇國。至跋陀和菩
T13n0418_p0914c14║薩家。共相佐助作諸飯具。四天王。釋提桓
T13n0418_p0914c15║因。梵三缽。皆共疾來。佐助跋陀和菩薩作
T13n0418_p0914c16║眾飯具。爾時跋陀和菩薩。宗親共莊嚴羅閱
T13n0418_p0914c17║祇國。持若干種雜繒帳。覆一國中。其街巷
T13n0418_p0914c18║市里皆懸繒幡舉一國中悉散華燒香。作
T13n0418_p0914c19║百種味飯具用佛故。比丘僧比丘尼。優婆塞
T13n0418_p0914c20║優婆夷。及諸貧窮乞丐者。其飯具適等。何以
T13n0418_p0914c21║故。不有偏施於人民及蜎飛蠕動之類悉
T13n0418_p0914c22║平等。跋陀和與八菩薩。與諸宗親。以飯時
T13n0418_p0914c23║俱往詣佛前。以頭面著佛足。卻白佛言。
T13n0418_p0914c24║飯食具以辦。願佛可行。時佛與比丘僧。皆
T13n0418_p0914c25║著衣持缽。俱詣來會者。皆隨行佛入羅閱
T13n0418_p0914c26║祇國中。到跋陀和菩薩家。跋陀和菩薩作是
T13n0418_p0914c27║念。今佛威神故。【CL023n0069_p0036a01】令我舍極廣大。悉作琉
T13n0418_p0914c28║璃。表裏悉相見。城外悉見我舍中。我舍
T13n0418_p0914c29║中悉見城外。佛即知跋陀和心所念。佛便
T13n0418_p0915a01║放威神。令跋陀和舍極廣大。舉一國中人
T13n0418_p0915a02║民。悉見於舍中。佛前入跋陀和菩薩家坐。
T13n0418_p0915a03║比丘僧比丘尼。優婆塞優婆夷。各各異部悉
T13n0418_p0915a04║坐於舍中。跋陀和菩薩見佛比丘僧坐已。自
T13n0418_p0915a05║供養佛比丘僧。若干百種飯手自斟酌。佛及
T13n0418_p0915a06║比丘比丘尼。優婆塞優婆夷。皆已乃飯。諸貧
T13n0418_p0915a07║窮者悉等與。悉各平足。皆持佛威神恩使
T13n0418_p0915a08║之足。跋陀和菩薩。見佛諸弟子悉飯已。前行
T13n0418_p0915a09║澡水。畢竟持一小机。於佛前坐聽經。為
T13n0418_p0915a10║跋陀和菩薩及四輩弟子說經。莫不歡喜
T13n0418_p0915a11║者。莫不樂聞者。莫不欲聞者。佛以經
T13n0418_p0915a12║請比丘僧及諸弟子。佛起與比丘僧俱去。
T13n0418_p0915a13║跋陀和菩薩飯已。與宗親俱。出羅閱祇國
T13n0418_p0915a14║到佛所。前為佛【CL023n0069_p0036b01】作禮。皆卻坐一面。及羅鄰
T13n0418_p0915a15║那竭菩薩。橋曰兜菩薩。那羅達菩薩。須深
T13n0418_p0915a16║菩薩。摩訶須薩和菩薩。因坻達菩薩。和倫
T13n0418_p0915a17║調菩薩。跋陀和菩薩。見人眾皆安坐已前
T13n0418_p0915a18║問佛。菩薩用幾事得見現在佛悉在前立
T13n0418_p0915a19║三昧。佛告跋陀和菩薩。菩薩有五事。疾得
T13n0418_p0915a20║見現在佛悉在前立三昧。學持諦行心不
T13n0418_p0915a21║轉。何等為五。一者樂於深經無有盡時不
T13n0418_p0915a22║可得極。悉脫於眾災變去。以脫諸垢中。
T13n0418_p0915a23║以去冥入明。諸矇矓悉消盡。佛告跋陀
T13n0418_p0915a24║和。是菩薩逮得無所從來生法樂。逮得是三
T13n0418_p0915a25║昧。復次跋陀和。不復樂所向生。是為二不
T13n0418_p0915a26║復樂喜於餘道。是為三。不復樂於愛欲中。
T13n0418_p0915a27║是為四。自守行無有極。是為五。菩薩復
T13n0418_p0915a28║有五事。疾得是三昧。何等為五。一者布施
T13n0418_p0915a29║心不得悔。無所貪。無所惜。從是不得有
T13n0418_p0915b01║所悕望。施人已後不【CL023n0069_p0037a01】復恨復次跋陀和。
T13n0418_p0915b02║菩薩持經布施。為他人說經。所語者安諦。
T13n0418_p0915b03║無有疑無所愛惜。說佛深語身自行立是
T13n0418_p0915b04║中。復次跋陀和。菩薩不嫉妒。所作無有疑。
T13n0418_p0915b05║卻睡臥。卻五所欲。不自說身善。亦不說
T13n0418_p0915b06║他人惡。若有罵者。若有刑者。亦不得恚。
T13n0418_p0915b07║亦不得恨。亦不得懈。何以故。入空行
T13n0418_p0915b08║故。復次跋陀和。菩薩是三昧自學復教他
T13n0418_p0915b09║人。書是經著好疋素上使久在。復次跋陀
T13n0418_p0915b10║和。菩薩所信多樂。敬長老及知識。於新學
T13n0418_p0915b11║人若得所施。當念報恩。常有識信。受
T13n0418_p0915b12║人小施念報大。何況於多者。菩薩常樂重
T13n0418_p0915b13║於經。棄捐無反復之意。常念有反復。
T13n0418_p0915b14║如是者得三昧疾。佛爾時頌偈言。
T13n0418_p0915b15║　常愛樂法在深解　　於諸習欲不貪生
T13n0418_p0915b16║　遊步五道無所著　　如是行者得三昧
T13n0418_p0915b17║　好喜布施不想報　　所惠無著不追念
T13n0418_p0915b18║【CL023n0069_p0037b01】　所與不見有受者　　唯欲得解佛深慧
T13n0418_p0915b19║　愍傷眾生行布施　　其心喜踊不悔恨
T13n0418_p0915b20║　常立布施及戒忍　　精進一心智慧事
T13n0418_p0915b21║　具足六度攝一切　　慈悲喜護四等心
T13n0418_p0915b22║　善權方便濟眾生　　如是行者得三昧
T13n0418_p0915b23║　若有興施除慳貪　　其心歡踊而授與
T13n0418_p0915b24║　既施之後恒欣喜　　如是行者得三昧
T13n0418_p0915b25║　曉知經法分別句　　聞深要義佛所教
T13n0418_p0915b26║　講說微妙道德化　　如是行者得三昧
T13n0418_p0915b27║　其人學誦是三昧　　具足解慧為人說
T13n0418_p0915b28║　令此經法得永存　　如是行者得三昧
T13n0418_p0915b29║　常不祕奧佛經法　　不望供養乃為講
T13n0418_p0915c01║　唯求安隱佛道地　　如是行者得三昧
T13n0418_p0915c02║　除去所著棄諸蓋　　捐去貢高及慢大
T13n0418_p0915c03║　不自稱譽說彼短　　終不復起吾我想
T13n0418_p0915c04║【CL023n0069_p0038a01】　其有寂定意不起　　便能解是道定慧
T13n0418_p0915c05║　棄捐諛諂心清淨　　用是速逮不起忍
T13n0418_p0915c06║　常行至誠無綺飾　　其願具足無缺減
T13n0418_p0915c07║　殖眾正德無邪行　　愛樂法者得道疾
T13n0418_p0915c08║　所誦習經常不忘　　常護禁戒清淨行
T13n0418_p0915c09║　如是行者得佛疾　　何況奉是寂三昧
T13n0418_p0915c10║佛告跋陀和菩薩。往昔無數劫。提和竭羅佛
T13n0418_p0915c11║時。我於提和竭羅佛所。聞是三昧即受持
T13n0418_p0915c12║是三昧。見十方無央數佛。悉從聞經悉受
T13n0418_p0915c13║持。爾時諸佛悉語我言。卻後無央數劫。汝
T13n0418_p0915c14║當作佛名釋迦文。佛告跋陀和菩薩。我故
T13n0418_p0915c15║語汝。今自致作佛。是三昧若曹當學。為
T13n0418_p0915c16║知內法第一眾所不能及。出眾想去。其
T13n0418_p0915c17║有於是三昧中立者。念得佛道。佛爾時頌
T13n0418_p0915c18║偈言。
T13n0418_p0915c19║　憶念我昔定光佛　　於時逮得是三昧
T13n0418_p0915c20║【CL023n0069_p0038b01】　即見十方無數佛　　聞說尊法深妙義
T13n0418_p0915c21║　譬有德人行採寶　　所望如願輒得之
T13n0418_p0915c22║　菩薩大士亦如是　　經中求寶即得佛
T13n0418_p0915c23║跋陀和菩薩白佛。當云何守是三昧。天中
T13n0418_p0915c24║天。佛告跋陀和菩薩。色不當著。不當有
T13n0418_p0915c25║所向生。當行空。是三昧當守。何等為三
T13n0418_p0915c26║昧。當隨是法行。復次跋陀和。菩薩自觀身
T13n0418_p0915c27║無身。亦無所觀。亦無所見。亦無所著。
T13n0418_p0915c28║本亦無所盲。亦無所聾。如經中法。視住
T13n0418_p0915c29║亦無所見。亦無所著。無所著為守道者。
T13n0418_p0916a01║於法中無所疑。不疑者為見佛。見佛者
T13n0418_p0916a02║為疑斷。諸法無所從來生。何以故。菩薩有
T13n0418_p0916a03║法疑想便為著。何等為著。有人有壽命
T13n0418_p0916a04║有德有陰有人有對有想有根有欲。是為
T13n0418_p0916a05║著。何以故。菩薩見諸法無所著。是法亦
T13n0418_p0916a06║不念亦不見。何等為不見。譬如愚人學
T13n0418_p0916a07║餘道自用。有人謂有身。菩薩【CL023n0069_p0039a01】不作是見。
T13n0418_p0916a08║菩薩何等為見。譬如怛薩阿竭阿羅訶三耶
T13n0418_p0916a09║三佛。阿惟越致。辟支佛。阿羅漢所見。不喜
T13n0418_p0916a10║不憂。菩薩如是見。亦不喜亦不憂。守是三
T13n0418_p0916a11║昧者。亦不喜亦不憂。譬如虛空。無色無
T13n0418_p0916a12║想。清淨無瑕穢。菩薩見諸法如是。眼無
T13n0418_p0916a13║所罣礙見諸法。用是故見諸佛。見諸佛
T13n0418_p0916a14║如以明月珠持著琉璃上。如日初出時。如
T13n0418_p0916a15║月十五日在眾星中央時。如遮迦越王與
T13n0418_p0916a16║諸群臣相隨時。如忉利天王釋提桓因在諸
T13n0418_p0916a17║天中央時。如梵天王在眾梵天中央最高
T13n0418_p0916a18║坐。如炬火在高山頂燒。如醫王持藥行愈
T13n0418_p0916a19║人病。如師子出獨步。如眾野鴈飛行虛空
T13n0418_p0916a20║中前有導。如冬月高山上積雪四面皆見。
T13n0418_p0916a21║如天地大界金剛山卻臭穢。如下水持地。
T13n0418_p0916a22║如風持水。諸穢濁悉清淨。如虛空等。如須
T13n0418_p0916a23║彌山上忉利天為莊嚴。諸佛如是。【CL023n0069_p0039b01】佛持戒。
T13n0418_p0916a24║佛威神佛功德。無央數國土悉極明。是菩薩
T13n0418_p0916a25║見十方佛如是。聞經悉受得佛爾時頌偈
T13n0418_p0916a26║言。
T13n0418_p0916a27║　佛無垢穢離塵勞　　功德眾竟無所著
T13n0418_p0916a28║　尊大神通妙音聲　　法鼓導義喻諸音
T13n0418_p0916a29║　覺天中天脫諸慧　　種種香華以供養
T13n0418_p0916b01║　以無數德奉舍利　　幡蓋雜香求三昧
T13n0418_p0916b02║　聞法普妙學具足　　遠離顛倒喻滅度
T13n0418_p0916b03║　終不想著於空法　　當志解妙無礙慧
T13n0418_p0916b04║　清淨如月日出光　　譬如梵天立本宮
T13n0418_p0916b05║　常清淨心念世尊　　意無所著不相空
T13n0418_p0916b06║　譬如冬月高山雪　　若如國王人中尊
T13n0418_p0916b07║　摩尼清淨超眾寶　　觀佛相好當如是
T13n0418_p0916b08║　如鴈王飛前有導　　虛空清淨無穢亂
T13n0418_p0916b09║　紫磨金色佛如是　　佛子念此供養尊
T13n0418_p0916b10║【CL023n0069_p0040a01】　去諸幽冥除闇愚　　即悉速逮淨三昧
T13n0418_p0916b11║　捐捨一切諸想求　　無垢穢行得定意
T13n0418_p0916b12║　無有塵勞釋垢穢　　棄去瞋恚無愚癡
T13n0418_p0916b13║　其目清淨自然明　　念佛功德無罣礙
T13n0418_p0916b14║　思佛世尊清淨戒　　心無所著不相求
T13n0418_p0916b15║　不見吾我及所有　　亦不起在諸色相
T13n0418_p0916b16║　捨離生死無眾見　　棄捨貢高慧清淨
T13n0418_p0916b17║　遠除憍慢不自大　　聞寂三昧離邪見
T13n0418_p0916b18║　其有比丘佛子孫　　信比丘尼清信士
T13n0418_p0916b19║　除去貪欲清信女　　念精進學得是法
T13n0418_p0916b20║　　無想品第十一
T13n0418_p0916b21║佛告跋陀和菩薩。若有菩薩。欲學是三昧
T13n0418_p0916b22║疾得是。當先斷色思想。當棄自貢高。已
T13n0418_p0916b23║斷思想。已不自貢高。已卻當學是三昧。不
T13n0418_p0916b24║當諍。何等為諍。誹謗於空是故不當共
T13n0418_p0916b25║諍。不當誹謗空。【CL023n0069_p0040b01】卻誦是三昧。佛告跋陀
T13n0418_p0916b26║和。若有菩薩學誦是三昧者。有十事於
T13n0418_p0916b27║其中立。何等為十。一者其有他人。若饋遺
T13n0418_p0916b28║缽震越衣服者不嫉妒。二者悉當愛敬人
T13n0418_p0916b29║孝順於長老。三者當有反復念報恩。四者
T13n0418_p0916c01║不妄語遠離非法。五者常行乞食不受
T13n0418_p0916c02║請。六者當精進經行。七者晝夜不得臥出。
T13n0418_p0916c03║八者常欲布施天上天下。無所惜終不悔。
T13n0418_p0916c04║九者深入慧中無所著。十者先當敬事善
T13n0418_p0916c05║師視如佛。乃當卻誦是三昧。是為十事。當
T13n0418_p0916c06║如法。作是行者便得八事。何等為八事。
T13n0418_p0916c07║一者於戒清淨至究竟。二者不與餘道從
T13n0418_p0916c08║事。出入智慧中。三者於智慧中清淨。無所
T13n0418_p0916c09║復貪生。四者眼清淨。不復欲生死。五者高
T13n0418_p0916c10║明無所著。六者清淨於精進自致得佛。
T13n0418_p0916c11║七者若有人供養者不用故喜。八者正在
T13n0418_p0916c12║阿耨多羅三藐三菩提不【CL023n0069_p0041a01】復動。是為八事。
T13n0418_p0916c13║佛爾時頌偈言。
T13n0418_p0916c14║　有黠慧者不起想　　棄捐貢高及自大
T13n0418_p0916c15║　常行忍辱無麤漏　　爾乃為學是三昧
T13n0418_p0916c16║　智者心明不諍空　　無想寂定是滅度
T13n0418_p0916c17║　不誹謗法莫諍佛　　如是行者得三昧
T13n0418_p0916c18║　明者於是無憍慢　　常念佛恩及法師
T13n0418_p0916c19║　堅住淨信志不動　　爾時為學是三昧
T13n0418_p0916c20║　心不懷嫉遠窈冥　　不起狐疑常有信
T13n0418_p0916c21║　當行精進不懈怠　　如是行者得三昧
T13n0418_p0916c22║　比丘學是常分衛　　不行就請及聚會
T13n0418_p0916c23║　心無所著不畜積　　如是行者得三昧
T13n0418_p0916c24║　設使手得斯法教　　及持奉行此經卷
T13n0418_p0916c25║　已具足意得如佛　　然後學誦是三昧
T13n0418_p0916c26║　住是至德行誠信　　設有學誦三昧者
T13n0418_p0916c27║　速逮疾得是八法　　清淨無垢諸佛教
T13n0418_p0916c28║【CL023n0069_p0041b01】　其清淨戒有究竟　　三昧無瑕得等見
T13n0418_p0916c29║　以為空淨於生死　　住於是法得具足
T13n0418_p0917a01║　智慧清淨無有餘　　無穢行者亦不著
T13n0418_p0917a02║　博聞採智捨唐捐　　得行如是為黠慧
T13n0418_p0917a03║　志精進者無所失　　於供養利而不貪
T13n0418_p0917a04║　疾得無上成佛道　　學如是德為明智
T13n0418_p0917a05║　　十八不共十種力品第十二
T13n0418_p0917a06║佛言。得是上八事者。便獲佛十八事。何等
T13n0418_p0917a07║為十八事。一者用某日得佛。用某日般
T13n0418_p0917a08║泥洹。從初得佛日。至般泥洹日佛無難。二
T13n0418_p0917a09║者無短。三者無忘。四者無不定時。五者終
T13n0418_p0917a10║無生法想言我所。六者無有不能忍時。
T13n0418_p0917a11║七者無有不樂時。八者無有不精進時。九
T13n0418_p0917a12║者無有不念時。十者無有不三昧時。十
T13n0418_p0917a13║一者無有不知時。十二者無有不脫見慧
T13n0418_p0917a14║時。十三者過去無央數世事【CL023n0069_p0042a01】無有能止佛無
T13n0418_p0917a15║所罣礙所見慧時。十四者當來無央數世
T13n0418_p0917a16║事無有能止佛無所罣礙所見慧時。十五
T13n0418_p0917a17║者今現在十方無央數世事無有能止佛無
T13n0418_p0917a18║所罣礙所見慧時。十六者身所行事智慧。
T13n0418_p0917a19║是本常與智慧俱。十七者口所言事智慧。
T13n0418_p0917a20║是本常與智慧俱。十八者心所念事智慧。
T13n0418_p0917a21║是本常與智慧俱。是為佛十八事。佛告跋
T13n0418_p0917a22║陀和。若有菩薩。無所復著。求法悉護學是
T13n0418_p0917a23║三昧者有十法護。何等為十法護佛十種
T13n0418_p0917a24║力。何等為十種力一者有限無限悉知。二
T13n0418_p0917a25║者過去當來今現在本末悉知。三者棄脫定
T13n0418_p0917a26║清淨悉知。四者諸根精進種種各異所念悉
T13n0418_p0917a27║知。五者種種所信悉知。六者若干種變無
T13n0418_p0917a28║央數事悉知。七者悉曉悉了悉知。八者眼
T13n0418_p0917a29║所視無所罣礙悉知。九者本末無極悉知。
T13n0418_p0917b01║十者過去當來【CL023n0069_p0042b01】今現在悉平等無所適著。佛
T13n0418_p0917b02║告跋陀和。若有菩薩。無所從生法悉護。是
T13n0418_p0917b03║菩薩得佛十種力。佛爾時頌偈言。
T13n0418_p0917b04║　十八不共正覺法　　世尊之力現有十
T13n0418_p0917b05║　設使奉行是三昧　　疾速逮此終不久
T13n0418_p0917b06║　　勸助品第十三
T13n0418_p0917b07║佛告跋陀和。是菩薩持有四事。於是三昧
T13n0418_p0917b08║中助其歡喜。過去佛時持是三昧助歡喜。
T13n0418_p0917b09║學是經者自致阿耨多羅三耶三菩阿惟
T13n0418_p0917b10║三佛。其智悉具足。我助歡喜如是。復次跋
T13n0418_p0917b11║陀和。當來諸佛。求菩薩道者。於是三昧中
T13n0418_p0917b12║助歡喜。學是三昧者自致阿耨多羅三耶
T13n0418_p0917b13║三菩阿惟三佛。其智悉具足。其皆助歡喜
T13n0418_p0917b14║如是。復次跋陀和。今現在十方無央數佛。本
T13n0418_p0917b15║求菩薩道時。於是三昧中者助歡喜。學是
T13n0418_p0917b16║三昧者自致得阿耨【CL023n0069_p0043a01】多羅三耶三菩阿惟三
T13n0418_p0917b17║佛。其智悉具足。其皆助歡喜福。令其與十
T13n0418_p0917b18║方人民。及蜎飛蠕動之類。共得阿耨多羅三
T13n0418_p0917b19║耶三菩阿惟三佛。持是三昧助歡喜功德
T13n0418_p0917b20║令其疾得是三昧。作阿耨多羅三耶三菩
T13n0418_p0917b21║阿惟三佛得不久。佛告跋陀和。是菩薩功
T13n0418_p0917b22║德。於是三昧中四事助歡喜。我於是中說
T13n0418_p0917b23║少所譬喻。譬如人壽百歲墮地行。至百歲
T13n0418_p0917b24║無有休息時。其人行使過疾風。周匝四方
T13n0418_p0917b25║上下。云何跋陀和。寧有能計其道里者
T13n0418_p0917b26║不。跋陀和言。無有能計其道里者。天中
T13n0418_p0917b27║天。獨佛弟子舍利弗羅阿惟越致菩薩。乃能
T13n0418_p0917b28║計之耳。佛告跋陀和。我故語諸菩薩。若有
T13n0418_p0917b29║善男子善女人。取是四方上下諸國土。其人
T13n0418_p0917c01║所行處。滿中珍寶布施與佛。不如聞是
T13n0418_p0917c02║三昧。若有菩薩聞是三昧。於是四事中助
T13n0418_p0917c03║歡喜。其福出過【CL023n0069_p0043b01】布施佛者。百倍千倍萬倍
T13n0418_p0917c04║億倍。若見不。跋陀和。是菩薩助歡喜。其福寧
T13n0418_p0917c05║多不。用是故當知之。是菩薩助歡喜。其福
T13n0418_p0917c06║甚尊大。佛爾時頌偈言。
T13n0418_p0917c07║　於是經教中　　持有四事歡
T13n0418_p0917c08║　過去及當來　　現在諸世尊
T13n0418_p0917c09║　勸助功德行　　度脫諸十方
T13n0418_p0917c10║　蜎飛之蠕動　　悉逮平等覺
T13n0418_p0917c11║　譬如此周匝　　四方及上下
T13n0418_p0917c12║　人生行百歲　　盡壽行不息
T13n0418_p0917c13║　欲有計道里　　其數難度量
T13n0418_p0917c14║　獨佛弟子知　　不退轉菩薩
T13n0418_p0917c15║　滿中珍寶施　　不如聞是法
T13n0418_p0917c16║　四事之勸助　　其福出彼上
T13n0418_p0917c17║　跋陀且觀是　　四事之歡喜
T13n0418_p0917c18║　布施億萬倍　　不與勸化等
T13n0418_p0917c19║　　師子意佛品第十四
T13n0418_p0917c20║佛爾時告跋陀和。乃去久遠世時。其劫阿僧
T13n0418_p0917c21║祇。不可計不可數不可量不可極阿僧祇。乃
T13n0418_p0917c22║爾時有佛。名私訶摩提。怛薩阿竭阿羅訶
T13n0418_p0917c23║三【CL023n0069_p0044a01】耶三佛。其威神無有與等者。安隱於世
T13n0418_p0917c24║間。於經中之尊。天上天下。號曰天中天。於
T13n0418_p0917c25║是國土空閑之處。是閻浮利國土豐熟人民
T13n0418_p0917c26║熾盛樂。是時閻浮利內。廣縱十八萬拘利那
T13n0418_p0917c27║術踰旬。是時閻浮利內。凡有六百四十萬
T13n0418_p0917c28║國。爾時閻浮利有大國名跋登加。其國中
T13n0418_p0917c29║有六十億人。私訶摩提佛在是國中。有遮
T13n0418_p0918a01║迦越王名惟斯芩王。往到私訶摩提佛所。
T13n0418_p0918a02║為佛作禮卻坐一面。時私訶摩提佛。即
T13n0418_p0918a03║知其王心所念。便為說是三昧其王聞是
T13n0418_p0918a04║三昧助歡喜。即時珍寶散佛上。其心即念。
T13n0418_p0918a05║持是功德令十方人民皆安隱。時私訶摩
T13n0418_p0918a06║提佛般泥洹後。惟斯芩遮迦越王。其壽終已
T13n0418_p0918a07║後。還生王家作太子。名梵摩達。爾時閻浮
T13n0418_p0918a08║提有比丘高明名珍寶。是時為四部弟子。
T13n0418_p0918a09║比丘比丘尼優婆塞優婆夷。說是三【CL023n0069_p0044b01】昧。梵摩
T13n0418_p0918a10║達太子。聞是三昧助歡喜心。踊躍樂喜聞
T13n0418_p0918a11║是經。持珍寶直百億。散是比丘上。復持好
T13n0418_p0918a12║衣供養之。以發意求佛道。時與千人俱。
T13n0418_p0918a13║於是比丘所剃頭鬚作沙門。即於是比
T13n0418_p0918a14║丘所從索學是三昧。與千比丘共。承事
T13n0418_p0918a15║師八千歲不休懈前後一反得聞是三昧。
T13n0418_p0918a16║是比丘輩聞是三昧四事。助歡喜入高明
T13n0418_p0918a17║之智。持是助歡喜功德。卻後更見六萬八千
T13n0418_p0918a18║佛。輒於一一佛所聞是三昧。自守學復教
T13n0418_p0918a19║他人學。其人持是助歡喜功德。其後得作
T13n0418_p0918a20║佛。名坻羅惟是逮怛薩阿竭阿羅訶三耶
T13n0418_p0918a21║三佛。時是千比丘。從得阿耨多羅三耶三菩
T13n0418_p0918a22║阿惟三佛。皆名坻羅首羅鬱沈怛薩阿竭阿
T13n0418_p0918a23║羅訶三耶三佛。教不可計人民皆求佛道。
T13n0418_p0918a24║佛告跋陀和。何人聞是三昧不助歡喜者。
T13n0418_p0918a25║何人不學者。何人不為他人說【CL023n0069_p0045a01】者。何人不
T13n0418_p0918a26║守者。佛告跋陀和。若有菩薩。守是三昧者
T13n0418_p0918a27║疾逮得佛。跋陀和。若有菩薩在四十里
T13n0418_p0918a28║外。聞有持是三昧者。菩薩聞之便當行
T13n0418_p0918a29║求往到其所。但得聞知有是三昧常當
T13n0418_p0918b01║求之。何況乃得聞學者。若去百里者。若遠
T13n0418_p0918b02║四千里。聞有持是三昧者。當行學到其所。
T13n0418_p0918b03║但得聞知。何況乃得聞學者。佛言。去人遠
T13n0418_p0918b04║者常當自行求。何況去人十里二十里。聞
T13n0418_p0918b05║有持是三昧者。不行求學。跋陀和。若有
T13n0418_p0918b06║菩薩。聞是三昧欲行至彼。聞求是三昧
T13n0418_p0918b07║者。當承事其師十歲百歲。悉具足供養占
T13n0418_p0918b08║視是菩薩不得自用。當隨其師教。常當念
T13n0418_p0918b09║師恩。佛言。我故相為說之。若菩薩聞有
T13n0418_p0918b10║是三昧處去四千里者。欲往到其所。設不
T13n0418_p0918b11║得聞是三昧者。佛言。我告若曹。其人用
T13n0418_p0918b12║精進行求故。終不復失佛道。會自致作佛
T13n0418_p0918b13║見不。跋【CL023n0069_p0045b01】陀和。菩薩聞是三昧念欲求不離。
T13n0418_p0918b14║其得利甚尊。佛爾時頌偈言。
T13n0418_p0918b15║　我念過去有如來　　人中尊號私訶末
T13n0418_p0918b16║　爾時有王典主人　　至於彼佛聞三昧
T13n0418_p0918b17║　至意黠慧聽此經　　心悅無量奉持法
T13n0418_p0918b18║　即以珍寶散其上　　供師子意人中尊
T13n0418_p0918b19║　心念如是而歎言　　我身於此當來世
T13n0418_p0918b20║　奉行佛教不敢缺　　亦當逮得是三昧
T13n0418_p0918b21║　用是福願壽終後　　輒復來還生王家
T13n0418_p0918b22║　爾時見尊大比丘　　號曰珍寶智博達
T13n0418_p0918b23║　應時從聞是三昧　　踊躍歡喜即受持
T13n0418_p0918b24║　供以好物若千億　　珍寶妙衣用道故
T13n0418_p0918b25║　即與千人除鬚髮　　來志樂求是三昧
T13n0418_p0918b26║　同時具足八千歲　　常隨比丘不捨離
T13n0418_p0918b27║　一反得聞不復二　　是三昧者譬如海
T13n0418_p0918b28║【CL023n0069_p0046a01】　執持經卷諷誦說　　其所生處聞三昧
T13n0418_p0918b29║　用積累是功德故　　當見諸佛大神通
T13n0418_p0918c01║　其所具足八萬歲　　所見諸佛輒供養
T13n0418_p0918c02║　曾值諸佛六萬億　　加復供養六千尊
T13n0418_p0918c03║　聞所說法大歡喜　　然後得見師子佛
T13n0418_p0918c04║　蒙此功德生王家　　見佛號曰堅精進
T13n0418_p0918c05║　化無數億諸人民　　度脫一切生死惱
T13n0418_p0918c06║　諷誦學是法以後　　便復見佛名堅勇
T13n0418_p0918c07║　天上世間誦其稱　　聞三昧聲得作佛
T13n0418_p0918c08║　何況受持誦說者　　於眾世界無所著
T13n0418_p0918c09║　廣宣分流是三昧　　未曾疑忘於佛道
T13n0418_p0918c10║　此三昧經真佛語　　設聞遠方有是經
T13n0418_p0918c11║　用道法故往聽受　　一心諷誦不忘捨
T13n0418_p0918c12║　假使往求不得聞　　其功德福不可盡
T13n0418_p0918c13║　無能稱量其德義　　何況聞已即受持
T13n0418_p0918c14║【CL023n0069_p0046b01】　設有欲求是三昧　　當念往時彼梵達
T13n0418_p0918c15║　教習奉行莫退轉　　比丘得經當如是
T13n0418_p0918c16║　　至誠佛品第十五
T13n0418_p0918c17║佛言。乃往昔時復有佛。名薩遮那摩怛薩阿
T13n0418_p0918c18║竭阿羅訶三耶三佛。時有比丘名和輪。其
T13n0418_p0918c19║佛般泥洹後。是比丘持是三昧。我爾時作
T13n0418_p0918c20║國王剎利種。於夢中聞是三昧。覺已便行
T13n0418_p0918c21║求持是三昧。比丘即從作沙門。欲得於是
T13n0418_p0918c22║比丘所一反聞是三昧。承事師三萬六千
T13n0418_p0918c23║歲。魔事數數起不得一反聞。佛告比丘比
T13n0418_p0918c24║丘尼優婆塞優婆夷。我故語若曹。若曹當疾
T13n0418_p0918c25║取是三昧無得忘失。善承事其師持是三
T13n0418_p0918c26║昧。至一劫若百劫若千劫莫得有懈惓
T13n0418_p0918c27║趣當得是三昧。守善師不離。若飲食資用
T13n0418_p0918c28║衣被床臥。千萬珍寶以用上師。供養於師
T13n0418_p0918c29║無所愛惜。設無有者當行乞【CL023n0069_p0047a01】食給師。趣
T13n0418_p0919a01║當得是三昧莫厭。佛言。置是所供養者此
T13n0418_p0919a02║不足言耳。常當自割其肌供養於善師常
T13n0418_p0919a03║不愛惜身。何況其餘。當承事善師如奴
T13n0418_p0919a04║事大夫。求是三昧者當知是。得是三昧
T13n0418_p0919a05║已當堅持。常當念師恩。佛言。是三昧難得
T13n0418_p0919a06║值。正使求是三昧至百億劫。但欲得聞
T13n0418_p0919a07║其名聲不能得聞。何況得學者。轉復行教
T13n0418_p0919a08║人。正使如恒邊沙佛剎。滿其中珍寶持用
T13n0418_p0919a09║布施。其福寧多不。不如書是三昧持經卷
T13n0418_p0919a10║者。其福極不可計。佛爾時頌偈言。
T13n0418_p0919a11║　我自識念往世時　　其數具足六萬歲
T13n0418_p0919a12║　常隨法師不捨離　　初不得聞是三昧
T13n0418_p0919a13║　有佛號曰其至誠　　時知比丘名和輪
T13n0418_p0919a14║　彼佛世尊泥曰後　　比丘常持是三昧
T13n0418_p0919a15║　我時為王君子種　　夢中逮聞是三昧
T13n0418_p0919a16║【CL023n0069_p0047b01】　和輪比丘有斯經　　王當從受此定意
T13n0418_p0919a17║　從夢覺已即往求　　輒見比丘持三昧
T13n0418_p0919a18║　即除鬚髮作沙門　　學八千歲一時聞
T13n0418_p0919a19║　其數具足八萬歲　　供養奉事此比丘
T13n0418_p0919a20║　時魔因緣數興起　　初未曾得一反聞
T13n0418_p0919a21║　是故比丘比丘尼　　及清信士清信女
T13n0418_p0919a22║　持是經法囑汝等　　聞是三昧疾受行
T13n0418_p0919a23║　常敬習持是法師　　具足一劫無得懈
T13n0418_p0919a24║　勿難千億用道故　　當得聞是法三昧
T13n0418_p0919a25║　衣服床臥若千億　　比丘家家行乞食
T13n0418_p0919a26║　以用供養於法師　　精進如是得三昧
T13n0418_p0919a27║　燈火飲食所當得　　金銀珍寶供養具
T13n0418_p0919a28║　尚當自割其肌肉　　以用供養況飲食
T13n0418_p0919a29║　明者得法疾持行　　受學經卷有反復
T13n0418_p0919b01║　是三昧者難得值　　億那術劫常當求
T13n0418_p0919b02║【CL023n0069_p0048a01】　所周旋處聞是法　　當普宣視諸學者
T13n0418_p0919b03║　假使億千那術劫　　求是三昧難得聞
T13n0418_p0919b04║　設令世界如恒沙　　滿中珍寶用布施
T13n0418_p0919b05║　若有受是一偈說　　敬誦功德過於彼
T13n0418_p0919b06║　　佛印品第十六
T13n0418_p0919b07║佛於是語跋陀和。若有菩薩聞是三昧。聞
T13n0418_p0919b08║者當助歡喜當學。得學者持佛威神使得
T13n0418_p0919b09║學。當好書是三昧著素上。當得佛印印
T13n0418_p0919b10║當善供養。何等為佛印。所識不當行。無
T13n0418_p0919b11║所貪。無所求。無所想。無所著。無所願。
T13n0418_p0919b12║無所向生。無所適。無所生。無所有。無
T13n0418_p0919b13║所取。無所顧。無所往。無所礙。無所
T13n0418_p0919b14║有。無所結。所有盡。所欲盡。無所從生。
T13n0418_p0919b15║無所滅。無所壞。無所敗。道要道本是
T13n0418_p0919b16║印中。阿羅漢辟支佛。不能壞不能敗不
T13n0418_p0919b17║能缺。愚癡者便疑是印。是印是為佛印。
T13n0418_p0919b18║佛言。今我說是三昧時千【CL023n0069_p0048b01】八百億諸天阿須
T13n0418_p0919b19║輪鬼神龍人民。皆得須陀洹道。八百比丘
T13n0418_p0919b20║皆得阿羅漢道。五百比丘尼皆得阿羅漢道。
T13n0418_p0919b21║萬菩薩皆逮得是三昧。皆逮得無所從生
T13n0418_p0919b22║法樂。於中立。萬二千菩薩不復還。佛語舍
T13n0418_p0919b23║利弗羅摩目犍連。比丘阿難。跋陀和菩薩。
T13n0418_p0919b24║羅鄰那竭菩薩。憍曰兜菩薩。那羅達菩薩。
T13n0418_p0919b25║須深菩薩。摩訶須薩和菩薩。因坻達菩薩。和
T13n0418_p0919b26║輪調菩薩。佛言。我從無央數劫求佛道以
T13n0418_p0919b27║來。今以得作佛。持是經囑累若曹學
T13n0418_p0919b28║誦持守無得忘失。若有跋陀和菩薩學是
T13n0418_p0919b29║三昧者。當具足安諦學。其欲聞者當具
T13n0418_p0919c01║聞。為他人說者當具說。佛說經已。跋陀
T13n0418_p0919c02║和菩薩等。舍利弗羅摩目犍連。比丘阿難
T13n0418_p0919c03║等。諸天阿須輪龍鬼神人民。皆大歡喜。前
T13n0418_p0919c04║為佛作禮而去。
T13n0418_p0919c05║般舟三昧經卷下【CL023n0069_p0049a01】【CL023n0069_p0049b01】
