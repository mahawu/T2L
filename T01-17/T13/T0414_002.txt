T13n0414_p0799c19║【□】
T13n0414_p0799c20║【□】
T13n0414_p0799c21║【CL022n0067_p0618a01】菩薩念佛三昧經卷第二
T13n0414_p0799c22║【□】
T13n0414_p0799c23║　　　　宋天竺三藏功德直譯
T13n0414_p0799c24║　　神通品第三
T13n0414_p0799c25║爾時長老舍利弗。長老目揵連。長老阿難。
T13n0414_p0799c26║諸天魔梵。及阿修羅。沙門婆羅門。閻浮提人
T13n0414_p0799c27║咸生是念。今日如來應正遍知。以何因緣於
T13n0414_p0799c28║大眾中。直說念佛三昧名字。不為一切廣演
T13n0414_p0799c29║分別。便從座起而入靜室。時不空見心自念
T13n0414_p0800a01║言。諸天魔梵悉已集會。世尊今者右脅而臥。
T13n0414_p0800a02║我當微現神通變化。示神通已種種讚歎。宣
T13n0414_p0800a03║揚如來大悲功德。當如其相攝心入定。以是
T13n0414_p0800a04║定力變此三千大千世界地平如掌。皆作眾
T13n0414_p0800a05║寶微妙雜色。復列八道七寶諸樹。金多羅樹
T13n0414_p0800a06║銀葉花果。銀多羅樹琉璃花果。餘寶莊嚴
T13n0414_p0800a07║亦復如此。一切佛剎懸繒幡蓋。妙幢寶鬘種
T13n0414_p0800a08║種綺【CL022n0067_p0618b01】飾。優缽羅花缽頭摩花。拘物頭花分陀
T13n0414_p0800a09║利花。如是諸花布一切處。時不空見即如所
T13n0414_p0800a10║念現大神通。乃至三千大千世界。令諸眾生
T13n0414_p0800a11║天龍夜叉乾闥婆阿修羅緊那羅摩睺羅伽人
T13n0414_p0800a12║非人等。皆坐眾寶蓮花之上。花葉無數色香
T13n0414_p0800a13║具足。各相知見坐寶蓮花。
T13n0414_p0800a14║時不空見又以定心。入此三昧現大神通。復
T13n0414_p0800a15║令三千大千世界地大震動。如摩竭國赤圓
T13n0414_p0800a16║銅缽。置平石上傾危不定。大地震動亦復如
T13n0414_p0800a17║是。若有眾生聞此音聲。覺悟之者皆得快樂。
T13n0414_p0800a18║譬如東方不動國土。亦如西方安樂世界。其
T13n0414_p0800a19║中眾生歡娛踊悅。時不空見復以清淨恬寂
T13n0414_p0800a20║調和柔潤端正。至直無曲甚深定心。如其相
T13n0414_p0800a21║貌示無作神通。於是三千大千世界滿虛空
T13n0414_p0800a22║中雨大猛火。無一眾生身心熱惱。此諸群生
T13n0414_p0800a23║大火觸身。覺是相已【CL022n0067_p0619a01】快樂無比。譬如比丘入
T13n0414_p0800a24║火三昧。身心欣躍彼亦如是。時不空見復以
T13n0414_p0800a25║定心現無作神通。又令三千大千世界。雨
T13n0414_p0800a26║天栴檀細末之香香。氣氤氳遍滿大千。若有
T13n0414_p0800a27║眾生嗅斯香者。開神適體快樂無極。譬若釋
T13n0414_p0800a28║迦牟尼如來於昔劫中修菩薩行。定光佛所
T13n0414_p0800a29║受記莂時。獲不思議無生妙樂。一念之頃不
T13n0414_p0800b01║可計眾。亦得如是隨意歡娛。
T13n0414_p0800b02║爾時阿難在大眾中而作是念。佛入靜室是
T13n0414_p0800b03║誰神力而現斯變。為餘聲聞目揵連等。將非
T13n0414_p0800b04║彌勒菩薩。越三界菩薩。文殊師利菩薩。不空
T13n0414_p0800b05║見菩薩。為是修習大乘之人。乃能示此神變
T13n0414_p0800b06║之相。爾時阿難問目連言。世尊說汝於聲聞
T13n0414_p0800b07║中神通變化為最第一。今此通變非爾為耶。
T13n0414_p0800b08║目連答言。長老阿難。汝問何緣有是神通。如
T13n0414_p0800b09║此變化非我所為。長老阿難我所能者。【CL022n0067_p0619b01】以此
T13n0414_p0800b10║三千大千世界內置口中。無一眾生生覺知
T13n0414_p0800b11║相。復次阿難我遊梵天。發言音響遍聞大
T13n0414_p0800b12║千。如是阿難。我在佛前作師子吼。能以須彌
T13n0414_p0800b13║內置口中。若經一劫若過一劫。阿難。我又住
T13n0414_p0800b14║彼炎天。言語音聲。此間世界皆悉聞知。
T13n0414_p0800b15║長老阿難。我能移於天神堂閣。置閻浮提而
T13n0414_p0800b16║不動搖。又告阿難。我能降伏惡性毒害。難陀
T13n0414_p0800b17║龍王優缽難陀諸龍王等。又能摧靡弊魔波
T13n0414_p0800b18║旬。復次阿難。我往東方。過三千大千。還住
T13n0414_p0800b19║第三世界之中。彼有大城號曰寶門。凡有六
T13n0414_p0800b20║萬億千家屬。令彼家家皆見我身。復能使此
T13n0414_p0800b21║諸眾生等。聞說無常苦空之音。復次阿難。我
T13n0414_p0800b22║實有此諸妙神通。未曾示現。我今處在蓮花
T13n0414_p0800b23║之座。悉見諸方一一方分。有阿僧祇無數如
T13n0414_p0800b24║來。皆名釋迦牟尼世尊。處處僧坊右脅而臥。
T13n0414_p0800b25║睹佛剎【CL022n0067_p0620a01】土有如是相。猶我天眼見千世界。若
T13n0414_p0800b26║斯相貌是誰神通。時目揵連。即說偈言。
T13n0414_p0800b27║　善修最勝　　獲四神足　　今我神通
T13n0414_p0800b28║　無與等者　　唯除自然　　世間之師
T13n0414_p0800b29║　我今住此　　閻浮提界　　動彼東方
T13n0414_p0800c01║　諸佛剎土　　帝釋宮殿　　諸婇女等
T13n0414_p0800c02║　覺此震動　　皆悉驚悚　　我能含吐
T13n0414_p0800c03║　諸佛剎土　　大海山川　　城邑聚落
T13n0414_p0800c04║　難陀龍王　　及跋難陀　　如斯族類
T13n0414_p0800c05║　性甚毒害　　我之神力　　悉能摧伏
T13n0414_p0800c06║　我住梵宮　　言語之音　　令此世間
T13n0414_p0800c07║　皆悉聞知　　能住佛前　　吞須彌山
T13n0414_p0800c08║　經百千歲　　乃至曠劫　　住炎世界
T13n0414_p0800c09║　凡有聲響　　使此剎土　　莫不聞之
T13n0414_p0800c10║　我往寶城　　變身普現　　遍在六萬
T13n0414_p0800c11║　億千之家　　我於此生　　未現斯變
T13n0414_p0800c12║　阿難當知　　吾今所見　　善哉奇特
T13n0414_p0800c13║　靈化神通　　我自見身　　及諸眾生
T13n0414_p0800c14║　悉共坐此　　寶蓮花上　　歷觀十方
T13n0414_p0800c15║　大威世尊　　【CL022n0067_p0620b01】我從昔來　　未見斯瑞
T13n0414_p0800c16║　不疑如來　　自然神變　　或是菩薩
T13n0414_p0800c17║　威神之力
T13n0414_p0800c18║爾時長老大目揵連。說此神通師子吼時。十
T13n0414_p0800c19║千眾生皆得人身。遠塵離垢獲法眼淨。爾時
T13n0414_p0800c20║阿難問舍利弗。如來說汝智慧第一。今此神
T13n0414_p0800c21║變將不汝耶。答言阿難。非我為也。我所能者
T13n0414_p0800c22║二十年中。常勤修習毘婆舍那。行住坐臥正
T13n0414_p0800c23║念觀察。其心澄寂曾無動亂。分別顯說無量
T13n0414_p0800c24║諸法。方便精求不出法界。唯有如來乃能究
T13n0414_p0800c25║盡。長老阿難。汝頗知不。若我以衣置於大地。
T13n0414_p0800c26║目連雖有自在神通。盡其勢力不能令動。長
T13n0414_p0800c27║老阿難。汝今當知。我於佛前作師子吼。諸大
T13n0414_p0800c28║聲聞具大神通。三果學士天人魔梵。阿修羅
T13n0414_p0800c29║神沙門婆羅門一切閻浮外道異學尼揵子
T13n0414_p0801a01║等來在會中。若能自知身無我者。我今當以
T13n0414_p0801a02║【CL022n0067_p0621a01】三摩跋提。決定為之師子吼說。大丈夫說不
T13n0414_p0801a03║思議說。唯除世尊一切知見。彌勒菩薩一生
T13n0414_p0801a04║補處。住無生忍菩薩摩訶薩。海德三昧菩薩
T13n0414_p0801a05║摩訶薩。善建德三昧菩薩摩訶薩。諸佛現前
T13n0414_p0801a06║三昧菩薩摩訶薩。大德聲聞今可問我。如此
T13n0414_p0801a07║身者何者是我。為可見耶不可見耶。又問異
T13n0414_p0801a08║學諸外道等。汝所計身有神我者。為是過去
T13n0414_p0801a09║為當現在。長老阿難我如是相。種種神通變
T13n0414_p0801a10║化非一。聲聞緣覺所不能知。亦不能見。何
T13n0414_p0801a11║者是我。所言我者為住何處聞如是聲。長老
T13n0414_p0801a12║阿難吾常精勤修丈夫業。亦復恒習知解之
T13n0414_p0801a13║行。我今更有心自在力。我能伏心心不伏我。
T13n0414_p0801a14║長老阿難吾見自身。及以天人坐大蓮花。又
T13n0414_p0801a15║見諸方在在處處。無數難思阿僧祇界。睹佛
T13n0414_p0801a16║世尊坐道樹下。大能天子請轉法輪。吾當隨
T13n0414_p0801a17║順【CL022n0067_p0621b01】聞如是聲。我眼悉見諸世界中。種種繒蓋
T13n0414_p0801a18║幢幡花鬘。如我即時見此忍土。長老阿難。我
T13n0414_p0801a19║心念言。為是世尊作此神通。大德聲聞之所
T13n0414_p0801a20║為乎。菩薩往昔曾種善根。今獲如斯變化果
T13n0414_p0801a21║報。時舍利弗。即說偈言。
T13n0414_p0801a22║　如來不思議　　如是佛功德
T13n0414_p0801a23║　若有善逝眾　　神通廣難思
T13n0414_p0801a24║　及諸佛弟子　　有學無學眾
T13n0414_p0801a25║　於此剎土中　　我智最第一
T13n0414_p0801a26║　唯除諸菩薩　　信念深固者
T13n0414_p0801a27║　長老阿難陀　　我慧無等雙
T13n0414_p0801a28║　現在及未來　　無能見過者
T13n0414_p0801a29║　除世調御尊　　及趣菩提人
T13n0414_p0801b01║　我恒勤修習　　毘婆舍那行
T13n0414_p0801b02║　滿足二十年　　觀察一切法
T13n0414_p0801b03║　精心方便求　　未曾得邊際
T13n0414_p0801b04║　我所有智慧　　不可得稱量
T13n0414_p0801b05║　我以智慧力　　現在於佛前
T13n0414_p0801b06║　能師子吼說　　唯除異學人
T13n0414_p0801b07║　及行聲聞乘　　求我真實者
T13n0414_p0801b08║　【CL022n0067_p0622a01】若我現神通　　飛騰虛空時
T13n0414_p0801b09║　此剎無人見　　吾之所遊處
T13n0414_p0801b10║　聲聞亦不睹　　唯除世間雄
T13n0414_p0801b11║　蠲別兩足尊　　及以善逝子
T13n0414_p0801b12║　如是諸人等　　知我之所在
T13n0414_p0801b13║　外道眾邪見　　悉非其境界
T13n0414_p0801b14║　心常自在轉　　禪悅不思議
T13n0414_p0801b15║　若有大士業　　修習深空行
T13n0414_p0801b16║　長老阿難陀　　我現此神通
T13n0414_p0801b17║　一切聲聞眾　　終不能得知
T13n0414_p0801b18║　奇哉於今日　　悉睹十方佛
T13n0414_p0801b19║　我在於花座　　明見諸剎土
T13n0414_p0801b20║　建列不思議　　寶幢妙花香
T13n0414_p0801b21║　一切世界中　　變化不可稱
T13n0414_p0801b22║　長老我心念　　不疑是世尊
T13n0414_p0801b23║　威德善逝眾　　種種變化事
T13n0414_p0801b24║　或是不空見　　菩薩之所為
T13n0414_p0801b25║是舍利弗師子吼時。一萬三千諸眾生等。遠
T13n0414_p0801b26║塵離垢得法眼淨。時大迦葉亦在眾中。阿難
T13n0414_p0801b27║心念。是大迦葉。威德具足神通自在。今者變
T13n0414_p0801b28║【CL022n0067_p0622b01】化將非己耶。於是阿難問迦葉言。此之靈奇
T13n0414_p0801b29║是大德乎。迦葉答言。斯神化相非我所為。吾
T13n0414_p0801c01║以智力悉能分別顯示一切。長老阿難。我今
T13n0414_p0801c02║住於世尊之前。作師子吼。能以三千大千世
T13n0414_p0801c03║界。其中諸水江河溪壑泉源池沼。百千萬億
T13n0414_p0801c04║無量巨海。一切水聚吸置口中悉使枯涸。令
T13n0414_p0801c05║諸水性魚龍之屬。都不覺知亦無惱害。
T13n0414_p0801c06║長老阿難。汝今當知。我於佛前諸天世人梵
T13n0414_p0801c07║魔沙門一切眾中。師子正說無畏之言。我力
T13n0414_p0801c08║能吹須彌山王。大轉輪山。雪山山王。乃至三
T13n0414_p0801c09║千大千世界。一切諸山皆成微塵。依此山者
T13n0414_p0801c10║都不覺知。長老阿難我能如是。得此自在神
T13n0414_p0801c11║通之力。復次阿難。我又能吹三千大千諸世
T13n0414_p0801c12║界中。一時皆成猛炎熾火。譬如劫燒將盡之
T13n0414_p0801c13║時。一切眾生亦不覺知。又無燒害熱惱之者
T13n0414_p0801c14║又不【CL022n0067_p0623a01】生念燒剎土想。我神力相具足如是。
T13n0414_p0801c15║長老阿難。吾住此間。天眼遠矚東方世界。億
T13n0414_p0801c16║百千剎諸佛國土。始處處燒終同一火。我
T13n0414_p0801c17║既見已心生念言。今當示現神通變化。即
T13n0414_p0801c18║如其相以三昧力住此世界。過於東方億百
T13n0414_p0801c19║千剎。能以一氣吹彼猛火悉令俱滅。火既
T13n0414_p0801c20║滅已從三昧起。復更發大炎盛之火。長老阿
T13n0414_p0801c21║難。我神通相。及波羅蜜如是滿足。若有人天
T13n0414_p0801c22║生疑不信。世尊今者右脅而臥。若從定起汝
T13n0414_p0801c23║可往問。唯佛如來能知此耳。世尊于時於靜
T13n0414_p0801c24║室中遙語阿難。大德迦葉說師子吼。汝善受
T13n0414_p0801c25║持。
T13n0414_p0801c26║爾時人天阿修羅等。皆共歎言。奇哉上座。摩
T13n0414_p0801c27║訶迦葉師子吼時。三億眾生皆得人身。遠塵
T13n0414_p0801c28║離垢得法眼淨。八十五百千那由他諸天。亦
T13n0414_p0801c29║皆離垢得法眼淨。長老不空見菩薩。彌勒菩
T13n0414_p0802a01║薩。文殊師利【CL022n0067_p0623b01】童子菩薩。越三界菩薩。如是無
T13n0414_p0802a02║量諸菩薩等。皆被堅固弘誓之鎧。聞大迦葉
T13n0414_p0802a03║師子吼說。以篋盛花搏如須彌。作此變化供
T13n0414_p0802a04║養迦葉。爰及一切聲聞之眾。空中復化作七
T13n0414_p0802a05║寶蓋。一一聲聞各蔭一蓋。爾時長老摩訶迦
T13n0414_p0802a06║葉。見是寶蓋語阿難言。此眾決定大乘之行。
T13n0414_p0802a07║作是種種神變之事。
T13n0414_p0802a08║長老阿難我坐蓮花。處處方所見佛世尊。不
T13n0414_p0802a09║可稱計阿僧祇數。復睹諸剎七寶嚴淨。雜色
T13n0414_p0802a10║間錯微妙無極。其中眾生更相迎接。悉見彼
T13n0414_p0802a11║國豐樂之相。譬如三十三天之上。貪醉花鬘
T13n0414_p0802a12║愛著瓔珞。諸天身色如月光明。於虛空中有
T13n0414_p0802a13║化寶蓋。一一眾生各蔭一蓋。亦如我今等無
T13n0414_p0802a14║有異。處處佛剎無量菩薩。從兜率天降神母
T13n0414_p0802a15║胎。長老阿難。我今所見。奇哉達行及師子吼。
T13n0414_p0802a16║此實非凡之所能為。如是瑞相現大【CL022n0067_p0624a01】神通。爾
T13n0414_p0802a17║時長老摩訶迦葉。即於眾中。而說偈言。
T13n0414_p0802a18║　阿難汝當知　　我以念定力
T13n0414_p0802a19║　現在於佛前　　以是三千界
T13n0414_p0802a20║　此佛之剎土　　一切諸巨海
T13n0414_p0802a21║　大小江河等　　無量種水聚
T13n0414_p0802a22║　我以神通故　　悉能吸彼水
T13n0414_p0802a23║　置之於口中　　雖皆令枯涸
T13n0414_p0802a24║　眾生無傷損　　不惱於水性
T13n0414_p0802a25║　此剎眾須彌　　黑山諸山等
T13n0414_p0802a26║　我住神奇力　　悉能吹散之
T13n0414_p0802a27║　我以聰慧智　　又用神通化
T13n0414_p0802a28║　令此佛剎土　　一切成煙焰
T13n0414_p0802a29║　眾生不熱惱　　亦無畏懼想
T13n0414_p0802b01║　我住於此界　　見彼東方國
T13n0414_p0802b02║　阿僧祇剎土　　悉為火所焚
T13n0414_p0802b03║　奇哉難思力　　令彼火即滅
T13n0414_p0802b04║　既見諸神力　　如此自在行
T13n0414_p0802b05║　令無數佛剎　　悉無有毀損
T13n0414_p0802b06║　我處蓮華座　　見此諸剎土
T13n0414_p0802b07║　種種皆端妙　　殊傑尟儔匹
T13n0414_p0802b08║　又睹兜率天　　【CL022n0067_p0624b01】菩薩降神時
T13n0414_p0802b09║　不疑諸善逝　　心達自在者
T13n0414_p0802b10║　為是諸聲聞　　不空見菩薩
T13n0414_p0802b11║　為彌勒大士　　而有斯瑞相
T13n0414_p0802b12║爾時阿難心生念言。是富樓那彌多羅尼子。
T13n0414_p0802b13║說法人中最為第一。今在此會有大神德。決
T13n0414_p0802b14║定諸法得到彼岸。如是神通將非己耶。我今
T13n0414_p0802b15║當問。即便白言。唯富樓那。如是瑞相大德為
T13n0414_p0802b16║乎。答言非也。長老阿難。我之神通調伏利益
T13n0414_p0802b17║諸眾生故。力能示現以手掌摩此之三千大
T13n0414_p0802b18║千世界。不令眾生有傷損者。若有眾生樂神
T13n0414_p0802b19║通力。示現翻覆大千世界。譬如勇健巨力丈
T13n0414_p0802b20║夫。以指捻取迦利沙槃。上下拋擲不以為
T13n0414_p0802b21║難。我以右手轉側三千大千世界亦復如是。
T13n0414_p0802b22║無一眾生有惱害者。長老阿難。若此三千大
T13n0414_p0802b23║千水界。我以手指一點取之。悉著口中亦無
T13n0414_p0802b24║眾【CL022n0067_p0625a01】生生知覺想。我於佛前作此神通。
T13n0414_p0802b25║長老阿難。於夜初分。我以清淨勝妙天眼。於
T13n0414_p0802b26║此三千大千世界。歷觀諸方何者眾生。於法
T13n0414_p0802b27║疑滯當為除斷。即以天眼觀諸方時。處處見
T13n0414_p0802b28║有四方世界。其土廣大無數眾生迷於正法。
T13n0414_p0802b29║長老阿難。我心念言。不起此坐往破彼疑。
T13n0414_p0802c01║即如三昧清淨寂定。調和柔潤正直之心。斷
T13n0414_p0802c02║彼眾生於法疑惑。我於會中演說法時。一一
T13n0414_p0802c03║眾生謂在其前。長老阿難。夜既初分。四方
T13n0414_p0802c04║各有無數千眾。悉得安住於聖法中。三萬眾
T13n0414_p0802c05║生皆受禁戒。六萬眾生歸依三寶。從三昧起。
T13n0414_p0802c06║我如是相神通變化。悉能斷除眾生疑惑。長
T13n0414_p0802c07║老阿難。我能安住於此世界。以淨天眼見於
T13n0414_p0802c08║北方除怨國界。從此佛土過三萬剎。有一眾
T13n0414_p0802c09║生於法疑惑。是世界中佛般涅槃。應聲聞法
T13n0414_p0802c10║之所化度。我心【CL022n0067_p0625b01】念言當斷其惑。不往彼處即
T13n0414_p0802c11║於此坐。遙令眾生自然調順。
T13n0414_p0802c12║長老阿難。我今即時如定心相入此三昧。無
T13n0414_p0802c13║數眾生作法光明。如是相貌我之聲聞。諸波
T13n0414_p0802c14║羅蜜皆已滿足。若使有人於此眾中脫生疑
T13n0414_p0802c15║網。不信受者如來起時自可往問。即於是時
T13n0414_p0802c16║佛神力故。虛空之中出大音聲。阿難。汝今如
T13n0414_p0802c17║是受持。如富樓那師子正說。時諸人天阿修
T13n0414_p0802c18║羅等。皆歎奇哉實為希有。聲聞神通相貌如
T13n0414_p0802c19║此。豈況如來真境界乎。時諸人天作此讚已。
T13n0414_p0802c20║富樓那彌多羅尼子。即於眾中。而說偈言。
T13n0414_p0802c21║　我諸漏已盡　　決定到彼岸
T13n0414_p0802c22║　永脫一切生　　為世所歸依
T13n0414_p0802c23║　既入於眾數　　異佛神通力
T13n0414_p0802c24║　右手能翻覆　　天地山河等
T13n0414_p0802c25║　不令一眾生　　而有傷損者
T13n0414_p0802c26║　長老我神通　　勢力實如此
T13n0414_p0802c27║　【CL022n0067_p0626a01】若有三千界　　大千之水聚
T13n0414_p0802c28║　於此佛土中　　或見或不見
T13n0414_p0802c29║　我能以一指　　悉點內口中
T13n0414_p0803a01║　不使諸眾生　　而有覺知想
T13n0414_p0803a02║　我於初夜時　　天眼觀諸方
T13n0414_p0803a03║　何者眾生等　　於法有疑惑
T13n0414_p0803a04║　當住神通力　　悉為除斷之
T13n0414_p0803a05║　我見一眾生　　於法墮疑網
T13n0414_p0803a06║　若有淳善心　　貪慕求法者
T13n0414_p0803a07║　吾不起此坐　　悉除彼癡惑
T13n0414_p0803a08║　四方千億眾　　我以淨眼施
T13n0414_p0803a09║　能令彼生信　　使發菩提心
T13n0414_p0803a10║　時有三萬人　　從我受禁戒
T13n0414_p0803a11║　六萬諸眾生　　歸依於如來
T13n0414_p0803a12║　其心得寂靜　　安住正法中
T13n0414_p0803a13║　我於初夜時　　示現妙神通
T13n0414_p0803a14║　一念於此坐　　歷觀東北方
T13n0414_p0803a15║　周觀過千剎　　正降怨世界
T13n0414_p0803a16║　彼有一眾生　　心疑於諸法
T13n0414_p0803a17║　我住此佛剎　　彼人疑於法
T13n0414_p0803a18║　欲令見正路　　今決其迷惑
T13n0414_p0803a19║　長老我神通　　智力實如斯
T13n0414_p0803a20║　唯佛能哀愍　　【CL022n0067_p0626b01】一切諸世間
T13n0414_p0803a21║　此處人不信　　可往問世尊
T13n0414_p0803a22║　我今坐蓮花　　見彼佛涅槃
T13n0414_p0803a23║　處處方剎土　　闍維如來身
T13n0414_p0803a24║　及見佛殊特　　為是誰神力
T13n0414_p0803a25║　又如我所見　　諸佛般涅槃
T13n0414_p0803a26║　廣遠甚弘雅　　不可得思議
T13n0414_p0803a27║　為是佛所作　　聲聞之人耶
T13n0414_p0803a28║爾時阿難心生念言。此羅睺羅是佛之子。有
T13n0414_p0803a29║大威德神通自在。今亦在此大眾之中。如是
T13n0414_p0803b01║變化將非己耶。阿難即便問羅睺羅。汝於戒
T13n0414_p0803b02║學得到彼岸。此之神通汝所為乎。羅睺答言。
T13n0414_p0803b03║非我所作。長老阿難。我如是相。種種百千威
T13n0414_p0803b04║德神力。隨意自在為佛之子。或隱或顯未曾
T13n0414_p0803b05║憶念。不嘗在前亦未示現。長老阿難。我能以
T13n0414_p0803b06║此三千大千世界之中。百億四天下百億日
T13n0414_p0803b07║月。百億大海百億須彌。百億大小轉輪之山。
T13n0414_p0803b08║如是廣大諸餘山等。以四神足置一毛端。不
T13n0414_p0803b09║【CL022n0067_p0627a01】令眾生有傷損者。於四天下不相逼迫。彼此
T13n0414_p0803b10║去來亦無妨礙。吾之神通自在如此。長老阿
T13n0414_p0803b11║難。我能以此三千大千一切水界。大海江河
T13n0414_p0803b12║溪澗池沼。以一毛孔𠲿置口中。渟流派別
T13n0414_p0803b13║本相分明。其中眾生適性不改。水之盈竭亦
T13n0414_p0803b14║不覺知。
T13n0414_p0803b15║長老阿難。我住此土。如定心相入此三昧。見
T13n0414_p0803b16║東北方難生如來。我在此剎白淨王所。撮取
T13n0414_p0803b17║一把栴檀末香。供養彼剎一切諸佛。其香芬
T13n0414_p0803b18║烈。乃至十方難生世尊化作臺觀。高十由延
T13n0414_p0803b19║七寶所成。即在此處燒眾天香。復於臺上化
T13n0414_p0803b20║作寶蓋。其蓋足高億千由延。縱廣正等百千
T13n0414_p0803b21║由延。彼世界中一切眾生。皆共幻作栴檀樓
T13n0414_p0803b22║閣。其樓上高百千由延。縱廣正等五千由延。
T13n0414_p0803b23║如是無量在寶臺中。各各莊嚴不相障礙。長
T13n0414_p0803b24║老阿難。瑞相如是。我於聲聞具波羅蜜。【CL022n0067_p0627b01】或有
T13n0414_p0803b25║生疑不能信者。世尊若起自可往問。我師子
T13n0414_p0803b26║吼如來證知。時羅睺羅。即說偈言。
T13n0414_p0803b27║　長老阿難陀　　我以大千界
T13n0414_p0803b28║　百億四天下　　及無數佛剎
T13n0414_p0803b29║　如是諸剎土　　悉入一毛孔
T13n0414_p0803c01║　我神通如此　　無所譬類者
T13n0414_p0803c02║　世界甚廣大　　不滿一毛孔
T13n0414_p0803c03║　各安去來業　　悉不見妨礙
T13n0414_p0803c04║　我能如是示　　神力不虛行
T13n0414_p0803c05║　須彌寶山王　　及大小轉輪
T13n0414_p0803c06║　復有諸餘山　　皆入一毛孔
T13n0414_p0803c07║　以我神變力　　彼此不相礙
T13n0414_p0803c08║　長老我如是　　示此神奇相
T13n0414_p0803c09║　悉見入毛孔　　而身不疲惓
T13n0414_p0803c10║　我又神足力　　以此大千界
T13n0414_p0803c11║　江河大海水　　吸內毛孔中
T13n0414_p0803c12║　而此佛剎土　　一切大水聚
T13n0414_p0803c13║　當入毛孔時　　區別不渾亂
T13n0414_p0803c14║　我在善逝前　　示現於神通
T13n0414_p0803c15║　若疑不信者　　往問普眼尊
T13n0414_p0803c16║　我處蓮華坐　　見十方菩薩
T13n0414_p0803c17║　頭目及妻子　　【CL022n0067_p0628a01】施以求菩提
T13n0414_p0803c18║　奇哉我所見　　實生希有心
T13n0414_p0803c19║　不疑於世尊　　所作之神變
T13n0414_p0803c20║　為諸大威德　　善逝聲聞眾
T13n0414_p0803c21║　為是不空見　　彌勒菩薩等
T13n0414_p0803c22║長老羅睺師子吼時。八十七億百千那由他。
T13n0414_p0803c23║諸天人等得法眼淨。是諸天等見法到法。選
T13n0414_p0803c24║擇眾法明了於法。如是相貌當設供養。以天
T13n0414_p0803c25║栴檀細末之香。以用奉散羅睺羅上。奇哉佛
T13n0414_p0803c26║子離垢清淨。住大乘行深妙之法。能演師子
T13n0414_p0803c27║殊妙之音。善哉羅睺未來之世。當師子吼猶
T13n0414_p0803c28║若今日。
T13n0414_p0803c29║爾時阿難心生念言。此須菩提阿蘭若行。最
T13n0414_p0804a01║為第一而無等雙。今是大德在此會中。世尊
T13n0414_p0804a02║常說此須菩提。能作種種無量神通。阿難即
T13n0414_p0804a03║問須菩提言。如是變化將非汝耶。答言長老。
T13n0414_p0804a04║非我所為我能常樂不捨閑處。如彼定心入
T13n0414_p0804a05║此三昧。以是三千大千世界。置【CL022n0067_p0628b01】一毛端極微
T13n0414_p0804a06║之分。周迴旋轉如陶家輪。其中眾生無覺知
T13n0414_p0804a07║者。
T13n0414_p0804a08║長老阿難。我於佛前。能師子吼正說無畏。吾
T13n0414_p0804a09║以一氣吹此三千大千世界。悉令燒盡。不使
T13n0414_p0804a10║眾生有熱惱想。我曾示現如此神變。能在佛
T13n0414_p0804a11║前說師子吼。以此大千世界眾生。置一指端
T13n0414_p0804a12║上昇虛空。彼此寂然無諸音聲。不相觸礙及
T13n0414_p0804a13║覺知者。
T13n0414_p0804a14║長老阿難。我之所能。如彼定心入此三昧。以
T13n0414_p0804a15║清淨眼一時矚對八方上下六萬諸佛。一一
T13n0414_p0804a16║方中又睹六萬百千世界諸佛如來。彼處次
T13n0414_p0804a17║第見無前後。長老阿難。我如定心。如其相貌
T13n0414_p0804a18║作神通行。住此閻浮須彌山頂。釋提桓因所
T13n0414_p0804a19║居天宮。撮取一把栴檀末香。俱時遍散十方
T13n0414_p0804a20║諸佛。紛綸彌漫以用供養。我住此剎見彼眾
T13n0414_p0804a21║生。恭敬尊重讚歎如來。彼土眾生悉知我是
T13n0414_p0804a22║釋迦如來應正遍知【CL022n0067_p0629a01】聲聞之中空閑第一。長老
T13n0414_p0804a23║阿難。我之神通。如是相貌究竟彼岸。若此人
T13n0414_p0804a24║天於我生疑。有不信者往問世尊。如來自當
T13n0414_p0804a25║知此三昧。時佛神力於虛空中。震大音聲告
T13n0414_p0804a26║阿難言。如須菩提正說師子無畏之音。汝可
T13n0414_p0804a27║受持。時諸人天梵魔沙門。一切閻浮阿修羅
T13n0414_p0804a28║等。既得法利生希有心。驚愕毛豎歎言奇哉。
T13n0414_p0804a29║聲聞神變乃能如此。豈況如來種種神力。無
T13n0414_p0804b01║數三昧真實者哉。時須菩提知諸人天已得
T13n0414_p0804b02║法利。即說偈言。
T13n0414_p0804b03║　世間師稱我　　阿蘭若最勝
T13n0414_p0804b04║　安住禪解脫　　現無量神力
T13n0414_p0804b05║　長老阿難陀　　我能以大地
T13n0414_p0804b06║　置於一毛端　　旋之而不危
T13n0414_p0804b07║　亦如陶家輪　　雖轉不傾側
T13n0414_p0804b08║　又於世尊前　　破碎一切地
T13n0414_p0804b09║　及以諸山岳　　無有損傷者
T13n0414_p0804b10║　我住神足力　　威勢皆如此
T13n0414_p0804b11║　我能以手掌　　舉剎及眾生
T13n0414_p0804b12║　【CL022n0067_p0629b01】安置虛空中　　從上次第下
T13n0414_p0804b13║　亦無一眾生　　驚疑怖畏者
T13n0414_p0804b14║　我入三昧時　　見彼東方佛
T13n0414_p0804b15║　其數有六萬　　南方亦復然
T13n0414_p0804b16║　我復見西方　　六萬世間尊
T13n0414_p0804b17║　北方及上下　　斯數亦如是
T13n0414_p0804b18║　及睹眾樓閣　　妙絕無等倫
T13n0414_p0804b19║　以少栴檀末　　供養諸世尊
T13n0414_p0804b20║　我實有若斯　　無垢神通行
T13n0414_p0804b21║　能大師子吼　　及諸示現等
T13n0414_p0804b22║　不能深信者　　可往問如來
T13n0414_p0804b23║　我無眾生想　　亦無無生想
T13n0414_p0804b24║　無佛無法想　　一切無相故【○】【○】【○】【○】【○】【○】
T13n0414_p0804b25║　　【CL022n0067_p0630a01】【○】【○】菩薩念佛三昧經彌勒神通品第四
T13n0414_p0804b26║爾時彌勒菩薩摩訶薩心生念言。是諸聲聞
T13n0414_p0804b27║有大威德無數神通。各各自說大師子吼。我
T13n0414_p0804b28║當於此人天魔梵。沙門婆羅門。聲聞菩薩大
T13n0414_p0804b29║眾之前。微現神變。即於晨朝語阿難言。大德。
T13n0414_p0804c01║今可正衣持缽共往佛所。到已頭面禮如來
T13n0414_p0804c02║足白言。世尊。我今欲入王舍城中分衛乞食。
T13n0414_p0804c03║世尊知時默然而許。於是彌勒告阿難曰。我
T13n0414_p0804c04║向心念。初受食處於此眾生。先當令發無上
T13n0414_p0804c05║道心。然後乃取此人飯食。大德阿難。我已發
T13n0414_p0804c06║意。今便共行入城乞食。詣大長者婆羅門
T13n0414_p0804c07║家。到已持缽默然而住。長者見已即便白
T13n0414_p0804c08║言。善來比丘久望慈顧。願聖今者受我蔬食。
T13n0414_p0804c09║彌勒【CL022n0067_p0630b01】菩薩語長者言。我今未能受爾供養。汝
T13n0414_p0804c10║若能種無上菩提善根因緣。當受汝食。
T13n0414_p0804c11║是時長者即白彌勒。若能以我所施之食。供
T13n0414_p0804c12║養恒沙諸佛世尊。然後乃當發菩提心。決定
T13n0414_p0804c13║大乘真實之行。所以者何。我於先佛種善根
T13n0414_p0804c14║故。時阿逸多答長者言。若能安住如是誓願。
T13n0414_p0804c15║我當以食供養恒沙諸佛世尊。皆使周遍。長
T13n0414_p0804c16║者復言。唯然仁者。我當真實發大誓願。願以
T13n0414_p0804c17║此食供養恒沙諸佛世尊悉令周普。如是三
T13n0414_p0804c18║白。爾時彌勒語長者言。汝今便可時施所供。
T13n0414_p0804c19║當以獻上恒沙諸佛。
T13n0414_p0804c20║爾時長者即以名膳奉授彌勒。彌勒受已。於
T13n0414_p0804c21║長者前一念之須。忽然往彼恒沙佛所。供養
T13n0414_p0804c22║周遍奉設既畢。還長者家。長者見是神通之
T13n0414_p0804c23║相。歎言希有踊悅無量。我今復應種諸善根。
T13n0414_p0804c24║奉施甘果餚膳美味。嚴飾床座皆【CL022n0067_p0631a01】悉豐足。
T13n0414_p0804c25║長者復持一切珍寶。香花花鬘金衣素疊。俱
T13n0414_p0804c26║共往詣至如來所。到已頭面敬禮佛足。於如
T13n0414_p0804c27║來前發菩提心。又立大願而作誓言。若有眾
T13n0414_p0804c28║生修菩提行。聞我施食善根因緣。一切當得
T13n0414_p0804c29║無上菩提。若吾斯願誠諦不虛。必當獲得阿
T13n0414_p0805a01║耨多羅三藐三菩提。時無數菩薩及諸聲聞。
T13n0414_p0805a02║一切大眾咸來集者。此之三千大千世界。即
T13n0414_p0805a03║時應當六種震動。發是誓已大千剎土。便大
T13n0414_p0805a04║起踊具十八相。是時長者語阿難言。大德。今
T13n0414_p0805a05║者現為我證。若不信者問於世尊。神通相貌
T13n0414_p0805a06║具足如是。我今未得無上菩提。自在變化已
T13n0414_p0805a07║能如此。
T13n0414_p0805a08║彌勒菩薩語阿難言。我憶過去阿僧祇劫。造
T13n0414_p0805a09║光佛所。修得少分諸佛如來所行三昧。獲是
T13n0414_p0805a10║定已見於東方無數諸佛各住彼剎。以三昧
T13n0414_p0805a11║力於無量劫方便度脫。不可【CL022n0067_p0631b01】計眾得阿僧祇
T13n0414_p0805a12║神通變化。住於阿耨多羅三藐三菩提道。猶
T13n0414_p0805a13║今王舍婆羅門也。大德阿難。我於往昔蓮華
T13n0414_p0805a14║上佛應正遍知所。以一神通化度三萬億那
T13n0414_p0805a15║由他百千眾生。住無上道。大德阿難。我於往
T13n0414_p0805a16║昔最高如來應正遍所。得普世定度脫六萬
T13n0414_p0805a17║欲界諸天。發菩提心。我具如是神通相貌。時
T13n0414_p0805a18║阿逸多。即說偈言。
T13n0414_p0805a19║　正服持應器　　往詣能仁尊
T13n0414_p0805a20║　頭面禮佛足　　白言行乞食
T13n0414_p0805a21║　佛即許其去　　當廣利眾生
T13n0414_p0805a22║　吾般涅槃後　　汝應次作佛
T13n0414_p0805a23║　名譽及功德　　一切皆具足
T13n0414_p0805a24║　我時心念言　　今日行分衛
T13n0414_p0805a25║　若初施食者　　令住三菩提
T13n0414_p0805a26║　時彼大長者　　見我行乞食
T13n0414_p0805a27║　即便從坐起　　恭敬意無量
T13n0414_p0805a28║　善來阿逸多　　希現乃如此
T13n0414_p0805a29║　今來一何晚　　唯願前坐食
T13n0414_p0805b01║　大士法難思　　當設尟微膳
T13n0414_p0805b02║　【CL022n0067_p0632a01】長者汝若能　　為利諸人天
T13n0414_p0805b03║　發無上菩提　　我當受汝食
T13n0414_p0805b04║　即時若能爾　　我當立誓願
T13n0414_p0805b05║　阿逸汝即時　　能以所施食
T13n0414_p0805b06║　奉獻恒沙佛　　悉令周遍者
T13n0414_p0805b07║　然後我當發　　無上菩提心
T13n0414_p0805b08║　長者若定能　　作此真實誓
T13n0414_p0805b09║　施於恒沙佛　　願得大果報
T13n0414_p0805b10║　我今保此誓　　建立必不虛
T13n0414_p0805b11║　持缽受食已　　普供人中尊
T13n0414_p0805b12║　修行菩提道　　利益諸眾生
T13n0414_p0805b13║　阿難是長者　　見我神通事
T13n0414_p0805b14║　心敬大歡喜　　歎仰未曾有
T13n0414_p0805b15║　其心即安住　　無上堅固願
T13n0414_p0805b16║　復施珍果膳　　嚴飾妙香花
T13n0414_p0805b17║　素疊及名寶　　種種眾妙供
T13n0414_p0805b18║　共我詣如來　　深發菩提願
T13n0414_p0805b19║　長者發誓已　　更作廣大願
T13n0414_p0805b20║　其願無限量　　不可得思議
T13n0414_p0805b21║　眾生若聞者　　此剎成佛道
T13n0414_p0805b22║　造光如來處　　得此微妙定
T13n0414_p0805b23║　諸佛之所說　　施不思議樂
T13n0414_p0805b24║　造光世尊所　　【CL022n0067_p0632b01】獲得此三昧
T13n0414_p0805b25║　爾時我悉睹　　十方諸如來
T13n0414_p0805b26║　若得大威力　　乃能見是事
T13n0414_p0805b27║　安住此三昧　　示現諸神通
T13n0414_p0805b28║　百阿僧祇劫　　修習種種行
T13n0414_p0805b29║　利益諸眾生　　未曾有休息
T13n0414_p0805c01║　蓮花上佛所　　得是三昧已
T13n0414_p0805c02║　我以種種化　　七十千眾生
T13n0414_p0805c03║　皆悉令得修　　無上菩提道
T13n0414_p0805c04║　最高如來所　　專修諸梵行
T13n0414_p0805c05║　得微妙三昧　　施不思議樂
T13n0414_p0805c06║　最高善逝處　　又得普世定
T13n0414_p0805c07║　爾時復安住　　月出三摩提
T13n0414_p0805c08║　迦葉如來所　　得是深三昧
T13n0414_p0805c09║　大德我如此　　示現神變時
T13n0414_p0805c10║　攝取於往昔　　百千世神通
T13n0414_p0805c11║　若住此威勢　　能作種種化
T13n0414_p0805c12║　我亦見諸佛　　現作如此行
T13n0414_p0805c13║　若有欲樂見　　諸佛世之師
T13n0414_p0805c14║　復有欲願聞　　法輪深妙音
T13n0414_p0805c15║　亦樂拔世間　　一切生死苦
T13n0414_p0805c16║　當勤受持此　　清淨三昧王
T13n0414_p0805c17║【CL022n0067_p0633a01】爾時諸天世人魔梵。一切閻浮及阿修羅。聞
T13n0414_p0805c18║阿逸多師子吼已。生希仰心歎未曾有。
T13n0414_p0805c19║　　菩薩念佛三昧經讚佛音聲辯才品第五
T13n0414_p0805c20║　　之一
T13n0414_p0805c21║爾時不空見菩薩摩訶薩。即從三昧庠序而
T13n0414_p0805c22║起。時諸人天龍神魔梵沙門婆羅門阿修羅
T13n0414_p0805c23║等一切世間。皆悉讚言異哉至法。時不空見
T13n0414_p0805c24║告阿難言。妙哉諸佛實為希有。世尊大悲無
T13n0414_p0805c25║不具足。故名如來應正遍知。獲得無上菩提
T13n0414_p0805c26║之道。知一切法無生無行無得無失。波羅奈
T13n0414_p0805c27║國仙人鹿苑。三轉十二行無上法輪。沙門婆
T13n0414_p0805c28║羅門諸天魔梵。一切世間無能轉者。所謂是
T13n0414_p0805c29║苦是苦集是苦滅是苦滅道。八聖道分無數
T13n0414_p0806a01║章句。無量諸相無限行處如此義味讚誦解
T13n0414_p0806a02║說。分別敷拆無不具足。
T13n0414_p0806a03║時不空見復告阿難。善哉諸佛大悲滿足。故
T13n0414_p0806a04║名如來應正遍知。得【CL022n0067_p0633b01】是無上菩提之道。今此
T13n0414_p0806a05║大會諸聲聞眾。未曾聞法當令聞之。先所未
T13n0414_p0806a06║說今當為說。不思議法當思議說。所未得法
T13n0414_p0806a07║今當使得。未學之法令得修習。無相之法作
T13n0414_p0806a08║有相說。略說少法啟悟弘多。今告此眾諸阿
T13n0414_p0806a09║羅漢。畢竟作證無著真人。永得解脫無始
T13n0414_p0806a10║生死。
T13n0414_p0806a11║阿難當知。譬如有人以一把䴰投恒河中。謂
T13n0414_p0806a12║能以此斷彼駛流。此人所作為難不耶。阿難
T13n0414_p0806a13║答言。如是甚難。時不空見語阿難言。諸佛
T13n0414_p0806a14║如來應正遍知得無上道。為諸聲聞說未聞
T13n0414_p0806a15║法倍難於彼。復次阿難。譬如有人生無口舌。
T13n0414_p0806a16║聲震恒沙一切世界。此為難不。阿難答曰。
T13n0414_p0806a17║如是甚難。不空見言。諸佛如來應正遍知得
T13n0414_p0806a18║無上道。為諸聲聞不思議法作思議說尤難
T13n0414_p0806a19║於彼。復次阿難。譬如有人指虛空中示種種
T13n0414_p0806a20║色。為難不耶。阿難答曰。【CL022n0067_p0634a01】如是實難。不空見
T13n0414_p0806a21║言。諸佛如來應正遍知得無上道。令諸聲聞
T13n0414_p0806a22║所未得法今當令得彌難於彼。復次阿難。譬
T13n0414_p0806a23║如有人無有手足及咒術力擔須彌山或欲履
T13n0414_p0806a24║水。或持浮木渡於大海。此為難不。阿難答
T13n0414_p0806a25║曰。如是甚難。不空見言。諸佛如來應正遍知
T13n0414_p0806a26║得無上道。為諸聲聞以無相法作有相說。以
T13n0414_p0806a27║未學法作有學說又難於彼。時不空見。即說
T13n0414_p0806a28║偈言。
T13n0414_p0806a29║　諸佛不思議　　深行大慈悲
T13n0414_p0806b01║　常施法光明　　相繼恒不絕
T13n0414_p0806b02║　無數那由他　　億劫甚難見
T13n0414_p0806b03║　無比最勝尊　　未聞當令聞
T13n0414_p0806b04║　有為緣起轉　　無實恒虛偽
T13n0414_p0806b05║　畢命常無生　　一切法空故
T13n0414_p0806b06║　諸佛所行慈　　不可得思議
T13n0414_p0806b07║　佛說所未說　　如此難見法
T13n0414_p0806b08║　利益諸人天　　普及於一切
T13n0414_p0806b09║　諸如來深解　　不可思議法
T13n0414_p0806b10║　能為聲聞眾　　【CL022n0067_p0634b01】說有思議法
T13n0414_p0806b11║　佛說無相法　　能作有相說
T13n0414_p0806b12║　外道癡所迷　　不識生死源
T13n0414_p0806b13║　如來既知已　　皆悉令摧伏
T13n0414_p0806b14║　住十力敷演　　未得法令得
T13n0414_p0806b15║　世尊真實說　　利益諸人天
T13n0414_p0806b16║　欲以一把䴰　　斷截恒河水
T13n0414_p0806b17║　長老此雖難　　未足稱為難
T13n0414_p0806b18║　世依說無生　　斯難過於彼
T13n0414_p0806b19║　若人無口舌　　聲震遍諸剎
T13n0414_p0806b20║　雖復能如此　　不足以為難
T13n0414_p0806b21║　未學令得學　　是則最甚難
T13n0414_p0806b22║　若人指空中　　言有種種色
T13n0414_p0806b23║　誠能為此事　　豈足稱甚難
T13n0414_p0806b24║　未得法令得　　我說最為難
T13n0414_p0806b25║　若人無手足　　擔負須彌山
T13n0414_p0806b26║　欲渡於大海　　未足以為難
T13n0414_p0806b27║　無相說有相　　此則倍難彼
T13n0414_p0806b28║【■】菩薩念佛三昧經卷第二
