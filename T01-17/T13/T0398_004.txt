T13n0398_p0426c11║【□】
T13n0398_p0426c12║【□】
T13n0398_p0426c13║【CL023n0075_p0401a01】大哀經卷第四
T13n0398_p0426c14║【□】
T13n0398_p0426c15║　　　　西晉月氏三藏竺法護譯
T13n0398_p0426c16║　　了三世品第十一
T13n0398_p0426c17║佛復告族姓子。如來別知當來過去今現在
T13n0398_p0426c18║諸所行業所在因緣處所報應。云何別知。於
T13n0398_p0426c19║是如來悉解過去所可作者。諸善報應若不
T13n0398_p0426c20║善事。當來所作善不善事。報應之方。現在所
T13n0398_p0426c21║作亦復如是。當來之世。兩當所作殃舋功
T13n0398_p0426c22║德。當悉分野如來悉知。當來所作與眾殊特。
T13n0398_p0426c23║當來所作方損耗者。當來所作有增益者。如
T13n0398_p0426c24║來悉知。假使現在所立造業而有增益。於當
T13n0398_p0426c25║來世而復損耗。如來悉知。設於現業如有損
T13n0398_p0426c26║耗。復於當來亦復折減。如來悉知。若於現在
T13n0398_p0426c27║有所增益。於當來事亦復增益。如來悉知。若
T13n0398_p0426c28║於過去修習瑕疵卑賤之業。於當來世又習
T13n0398_p0426c29║微【CL023n0075_p0401b01】妙正士之業。如來悉知。其所行者。因薄少
T13n0398_p0427a01║功報以大德。或行大業殊異之德。致超異功
T13n0398_p0427a02║不可稱載。或以聲聞之故而有施與。或緣覺
T13n0398_p0427a03║故。或佛道故。因其施與。如來悉知。若於現在
T13n0398_p0427a04║所遭苦痛若過安隱。若現作安或現得苦。或
T13n0398_p0427a05║現在作惡。尋遭惱患。或現作惡未來致樂。或
T13n0398_p0427a06║現作善輒獲安報。如來悉知。一切眾生過去
T13n0398_p0427a07║當來今現在。罪福因緣所致報應。此皆如審
T13n0398_p0427a08║而無有異。罪福之應亦無殊別。如來悉知。以
T13n0398_p0427a09║知之故。則為如本而為說法。是為如來第二
T13n0398_p0427a10║之業。佛於是頌曰。
T13n0398_p0427a11║　如來曉因緣　　明眼別報應
T13n0398_p0427a12║　三世無罣礙　　知眾生所行
T13n0398_p0427a13║　因當報安樂　　福趣天世人
T13n0398_p0427a14║　緣其致苦患　　安住悉知之
T13n0398_p0427a15║　善惡所造業　　因獲其果實
T13n0398_p0427a16║　安住亦了此　　如明珠在掌
T13n0398_p0427a17║　【CL023n0075_p0402a01】或為少事業　　所獲無限量
T13n0398_p0427a18║　是廣若薄淺　　佛悉知本末
T13n0398_p0427a19║　或為聲聞施　　若住緣覺乘
T13n0398_p0427a20║　立於最勝業　　安住悉知之
T13n0398_p0427a21║　所因造苦行　　或復成安樂
T13n0398_p0427a22║　從樂而獲苦　　因復住於業
T13n0398_p0427a23║　或復苦惡行　　反成住於樂
T13n0398_p0427a24║　或有行善惡　　報以苦勝患
T13n0398_p0427a25║　或從苦致苦　　從樂而作樂
T13n0398_p0427a26║　罪福為自然　　佛悉知報應
T13n0398_p0427a27║　三世所展轉　　眾生因緣報
T13n0398_p0427a28║　佛了以聖慧　　不虛無有異
T13n0398_p0427a29║　　大哀經了眾生所品第十二
T13n0398_p0427b01║佛告族姓子。如來曉於眾生他人異種所好
T13n0398_p0427b02║不同志學各異。於脫未了悉知如審。云何知
T13n0398_p0427b03║之。或時有人住於貪欲志好恚脫。或復有人
T13n0398_p0427b04║住於瞋恚因貪欲脫。或復有人住於愚戇信
T13n0398_p0427b05║欲恚脫。如來悉知。或復有人住於善德好不
T13n0398_p0427b06║善脫。或復有人住於不善志信善道。如來悉
T13n0398_p0427b07║【CL023n0075_p0402b01】知。或復有人。專精下劣信微妙脫。如來悉知
T13n0398_p0427b08║或復有人。專精微妙志好解脫。或復志好
T13n0398_p0427b09║專精下劣。住於殊特超異之誼。或復住在
T13n0398_p0427b10║殊特專精。墮在下劣所可好信。永在邪業不
T13n0398_p0427b11║決了界。或復信樂在不決定成於正業。或有
T13n0398_p0427b12║好樂向正定門而得解脫。如來悉知。或有信
T13n0398_p0427b13║樂當度欲界。或因信樂得度色界。或有好信
T13n0398_p0427b14║超于三界。或從信喜耗減緣致殊特。或好殊
T13n0398_p0427b15║特致於損耗。如來悉知。所可生處其色若干。
T13n0398_p0427b16║財業各異所受不同。所信樂致頂相。或得
T13n0398_p0427b17║住限。如來悉知。如其心所知輒為說法令斯
T13n0398_p0427b18║得解。是為如來第三之業。佛於是頌曰。
T13n0398_p0427b19║　世間志不同　　意所好各異
T13n0398_p0427b20║　志操不可限　　佛悉知無際
T13n0398_p0427b21║　佛知志所趣　　或之於信樂
T13n0398_p0427b22║　住欲瞋恚貪　　或住怒愚戇
T13n0398_p0427b23║　或住癡而欲　　【CL023n0075_p0403a01】住於善不善
T13n0398_p0427b24║　所行特不特　　安住悉知之
T13n0398_p0427b25║　因下劣微妙　　志性好幽玄
T13n0398_p0427b26║　或從殊異業　　專精信解脫
T13n0398_p0427b27║　或從信下劣　　因致上微妙
T13n0398_p0427b28║　或從超殊行　　便獲下勝智
T13n0398_p0427b29║　猶邪不決了　　從不了正受
T13n0398_p0427c01║　好信度三界　　佛知志所樂
T13n0398_p0427c02║　所生色若干　　其在中各異
T13n0398_p0427c03║　從頂異發相　　因信得解脫
T13n0398_p0427c04║　三界諸眾生　　佛悉知說法
T13n0398_p0427c05║　隨其應得受　　是為十力業
T13n0398_p0427c06║　　大哀經號眾種類品第十三
T13n0398_p0427c07║佛告族姓子。如來悉知世間眾類若干種形
T13n0398_p0427c08║不可計身。云何知之。其身所為積於罪舋。如
T13n0398_p0427c09║來悉知。若以其身積累功德。如來悉知。若
T13n0398_p0427c10║以其身種于穢惡。致無擁護不獲濟界。如來
T13n0398_p0427c11║悉知。又如來者悉知境界眼界色界眼色識
T13n0398_p0427c12║界。了其本末根源所起。云何知之。其內則
T13n0398_p0427c13║空於【CL023n0075_p0403b01】外亦空。內外亦空。耳鼻口身意亦復如
T13n0398_p0427c14║是。意法識一切諸界。了其本末所從出也。云
T13n0398_p0427c15║何知之。內空外空內外皆空。地種水種火種
T13n0398_p0427c16║風種亦復悉空。云何知之。了如虛空是故知
T13n0398_p0427c17║之。亦知欲界色界及無色界。云何知之。知從
T13n0398_p0427c18║想念而致注此有為界無為界。知有為界無
T13n0398_p0427c19║行為想。知無為界不以非行而造想矣。知塵
T13n0398_p0427c20║勞界因從客塵致欲之相。知瞋恨界其本清
T13n0398_p0427c21║淨鮮潔為相。知於行界從不順念無明為相。
T13n0398_p0427c22║知泥洹界因從順念顯明為相。世間眾人身
T13n0398_p0427c23║所猗界。為如是也。所可住界所催迫。因界
T13n0398_p0427c24║現儀。專精其界。從志性界。因界而住。由界
T13n0398_p0427c25║而生。如來悉知。隨其所知而應說法。是為第
T13n0398_p0427c26║四之業。佛於是頌曰。
T13n0398_p0427c27║　其人中師子　　皆曉了諸界
T13n0398_p0427c28║　於斯世間人　　【CL023n0075_p0404a01】從身之所行
T13n0398_p0427c29║　其界所興起　　廣普不可限
T13n0398_p0428a01║　安住一切智　　根源所從出
T13n0398_p0428a02║　罪福所從生　　諸身所因出
T13n0398_p0428a03║　由緣所可歸　　及身之所生
T13n0398_p0428a04║　由是界所立　　因得脫諸種
T13n0398_p0428a05║　咸知如是身　　最勝為大聖
T13n0398_p0428a06║　眼種亦如是　　色種并意種
T13n0398_p0428a07║　最勝悉知空　　本淨無憂慼
T13n0398_p0428a08║　耳鼻亦如斯　　舌種及身界
T13n0398_p0428a09║　其意法諸種　　當知悉為空
T13n0398_p0428a10║　地水火風種　　此諸界適等
T13n0398_p0428a11║　其人中師子　　等解如虛空
T13n0398_p0428a12║　欲界亦如此　　色無色界然
T13n0398_p0428a13║　別知是諸界　　因思想成立
T13n0398_p0428a14║　佛知因客相　　起欲為自然
T13n0398_p0428a15║　安住解瞋恚　　亦復為本淨
T13n0398_p0428a16║　分別覺於此　　諸行及無行
T13n0398_p0428a17║　又復計泥洹　　則無有三想
T13n0398_p0428a18║　所因界出相　　猶從不解明
T13n0398_p0428a19║　一切所因出　　如巧師合散
T13n0398_p0428a20║　是世身無數　　其形為若干
T13n0398_p0428a21║　佛僉曉了知　　不自念我知
T13n0398_p0428a22║　【CL023n0075_p0404b01】猶如於虛空　　十方無邊際
T13n0398_p0428a23║　其人中師子　　普知諸境界
T13n0398_p0428a24║　彼最勝聖慧　　極上無崖底
T13n0398_p0428a25║　眾人所不及　　不能知涯際
T13n0398_p0428a26║　是為第四誼　　聖人離垢穢
T13n0398_p0428a27║　善明識諸界　　因開化眾生
T13n0398_p0428a28║　以律啟悟意　　所作罪福業
T13n0398_p0428a29║　不復起瞋恚　　其志悉有別
T13n0398_p0428b01║　　大哀經曉眾生根本品第十四
T13n0398_p0428b02║佛告族姓子。如來悉能曉了他人眾生諸根
T13n0398_p0428b03║精進。云何曉了。知於眾生軟劣根者若中間。
T13n0398_p0428b04║亦復有人諸根通利。若殊特根若下劣根。
T13n0398_p0428b05║所因其根緣猗思想。其根本際而興情故。
T13n0398_p0428b06║從瞋恚際起愚癡原。如來皆知諸根想念為
T13n0398_p0428b07║何等類。雜碎之穢起婬怒癡。如來至真。亦悉
T13n0398_p0428b08║知此諸根想念為何等類。其婬怒癡因緣諸
T13n0398_p0428b09║根。而有所為。從不善緣而有此根。或從無
T13n0398_p0428b10║智而有此【CL023n0075_p0405a01】根。或從諸念而有此根。如來悉知。
T13n0398_p0428b11║又復如來知眼諸根。耳鼻身口意亦復如是。
T13n0398_p0428b12║男根女根。命根樂根。苦根歡根。恐根觀根。信
T13n0398_p0428b13║根進根。意根定根。慧根無異根。所當知根
T13n0398_p0428b14║悉知此根。其根所由眼根因緣。耳根所住。
T13n0398_p0428b15║鼻口身諸所根本。有所立處如來悉知。因耳
T13n0398_p0428b16║之緣而有鼻根之所立處。從鼻因緣有立舌
T13n0398_p0428b17║根。從舌因緣而立身根。從身因緣立於眼根。
T13n0398_p0428b18║如來悉知。何所眾生因從施根而致應戒。
T13n0398_p0428b19║如來悉知。此等諸根增減進退。各為分別演
T13n0398_p0428b20║布施事。或有眾生因從戒根而行布施應戒。
T13n0398_p0428b21║如來則為演戒本末。或有眾生從忍辱根而
T13n0398_p0428b22║應精進。如來即為演忍本末。或有眾生從精
T13n0398_p0428b23║進根而應忍辱。如來則為演其精進之本末
T13n0398_p0428b24║也。或有眾生因一心根而應智慧。如來則為
T13n0398_p0428b25║分別禪思。或有眾【CL023n0075_p0405b01】生從智慧根而應一心。如
T13n0398_p0428b26║來則為分別解說諸根增減進退之原。宣暢
T13n0398_p0428b27║智慧根力覺意。八由正路三十七品。亦復如
T13n0398_p0428b28║是。具足周審演其本末靡不究暢。各為一切
T13n0398_p0428b29║而令判了。或有眾生從聲聞根學緣覺乘。如
T13n0398_p0428c01║來知根演聲聞乘。或復有人從緣覺根學聲
T13n0398_p0428c02║聞乘。佛知此等諸根所趣。則為解說緣覺之
T13n0398_p0428c03║乘。或有眾生從大乘根學於聲聞緣覺之乘。
T13n0398_p0428c04║如來悉知此等諸根之所歸趣。而為斑宣大
T13n0398_p0428c05║乘之業。或有眾生各緣異根而學大乘。如來
T13n0398_p0428c06║悉知此等諸根各各別異。則為解說。無修行
T13n0398_p0428c07║根眾生之徒。不能修根不應法器。如來見此
T13n0398_p0428c08║不應器者。因令學觀。或人修學根順應器。
T13n0398_p0428c09║如來睹之懷來應器。則以慇懃為說經道。如
T13n0398_p0428c10║是族姓子。如來悉知。一切眾生他人身根及
T13n0398_p0428c11║其異身。諸根所趣所【CL023n0075_p0406a01】念不同識其本末。若不
T13n0398_p0428c12║念者。曉知諸根從其比類。知諸人根志操所
T13n0398_p0428c13║應因緣所為而可化者。方便從誼坐起經行
T13n0398_p0428c14║進退之誼。咸達其根。如來悉暢靡所不通而
T13n0398_p0428c15║為宣經。是為如來第五之業。佛於是頌曰。
T13n0398_p0428c16║　知根廣無極　　了眾生志性
T13n0398_p0428c17║　其根為何類　　最勝悉知行
T13n0398_p0428c18║　下劣中上妙　　諸根佛所知
T13n0398_p0428c19║　無等倫如是　　從所應解意
T13n0398_p0428c20║　其際欲惡塵　　其根若薄尟
T13n0398_p0428c21║　若復性卒暴　　假使懷麤獷
T13n0398_p0428c22║　勝知之何因　　曉了其本末
T13n0398_p0428c23║　其不善無別　　所依當解脫
T13n0398_p0428c24║　從眼意男女　　亦復曉眼根
T13n0398_p0428c25║　苦樂及歡悅　　何從致憂惱
T13n0398_p0428c26║　所因觀義道　　精進意慧定
T13n0398_p0428c27║　及知他餘事　　意勇復如是
T13n0398_p0428c28║　眼因緣耳處　　成致鼻耳舌
T13n0398_p0428c29║　因身至因緣　　得興立眼耳
T13n0398_p0429a01║　施根志戒禁　　為說布施事
T13n0398_p0429a02║　【CL023n0075_p0406b01】戒根學布施　　為說戒法誼
T13n0398_p0429a03║　忍根現精進　　為演忍辱事
T13n0398_p0429a04║　精進現忍辱　　為宣精進事
T13n0398_p0429a05║　從智根致禪　　為人說智慧
T13n0398_p0429a06║　從精進致忍　　為人說勤力
T13n0398_p0429a07║　從禪根致慧　　為人說禪思
T13n0398_p0429a08║　從慧根致禪　　為人說聖智
T13n0398_p0429a09║　其聲聞乘根　　而至於緣覺
T13n0398_p0429a10║　最勝演聲聞　　為捨緣覺義
T13n0398_p0429a11║　若志緣覺行　　學習聲聞行
T13n0398_p0429a12║　佛便捨聲聞　　為講緣覺事
T13n0398_p0429a13║　其根在尊業　　斯人學下劣
T13n0398_p0429a14║　佛說度無極　　分別捨緣覺
T13n0398_p0429a15║　見處處有行　　勝觀為分別
T13n0398_p0429a16║　降以純熟根　　十力為解說
T13n0398_p0429a17║　眾人以何緣　　諸根所應行
T13n0398_p0429a18║　知其志性趣　　報應之所為
T13n0398_p0429a19║　從其盡諸根　　如坐成實本
T13n0398_p0429a20║　自以智慧明　　是世尊分別
T13n0398_p0429a21║　　大哀經普遊品第十五
T13n0398_p0429a22║佛復告族姓子。如來皆知。普由一切靡所
T13n0398_p0429a23║不【CL023n0075_p0407a01】達。密如有知。云何知之。眾生必救於真
T13n0398_p0429a24║諦界。知眾生界或在邪業矣。悉復分別此群
T13n0398_p0429a25║生界。必定不定處於邪事報應之力。彼亦如
T13n0398_p0429a26║是。其眾生界必在決定。前世宿命報應之
T13n0398_p0429a27║果致此功勳。明識精勤諸根通利應當被訓。
T13n0398_p0429a28║如來則為廣說經典。此等之類。於賢聖說當
T13n0398_p0429a29║為應器。如來則觀宿本緣跡。尋為如應為演
T13n0398_p0429b01║經道。眾生之界在不決定。存因緣力為教授
T13n0398_p0429b02║相。宜以戒度尋為訓誨。如應禁戒不得解
T13n0398_p0429b03║脫。不致濟度。如來則為誘入無本。因緣報應
T13n0398_p0429b04║病與藥。若從如來聽聞經典。奉順道教便
T13n0398_p0429b05║致德果。諸佛世尊由此等故興出世間。眾生
T13n0398_p0429b06║沒溺永在邪業未立德本。意劣弱顏不為應
T13n0398_p0429b07║器。如來至真為講經道。其不應器令得解脫
T13n0398_p0429b08║如來睹此不應器者觀察護之。以是之故菩
T13n0398_p0429b09║薩大士被【CL023n0075_p0407b01】弘誓鎧而救濟之。又復如來則以
T13n0398_p0429b10║三事了貪欲者。世尊。或以貪欲人故而興出
T13n0398_p0429b11║矣。又以貪欲而見繫縛。欲令出家故興出矣。
T13n0398_p0429b12║或以宿命貪吝緣故。而為興出。又知瞋恚
T13n0398_p0429b13║復有三事。或以瞋恚而見繫縛。思想之故。
T13n0398_p0429b14║故興出世。或有所願不具足故。故興出世。或
T13n0398_p0429b15║有宿世陰蓋所纏故。故興出世知其愚戇當
T13n0398_p0429b16║有三事。或有愚戇行無明事。或有貪見身
T13n0398_p0429b17║故。或有沈吟之故。如來悉知。又如來知則
T13n0398_p0429b18║以苦行了本神通。諸根明者因從苦行加痛
T13n0398_p0429b19║致神通。懦劣根者。以安隱行速成神通。根
T13n0398_p0429b20║通利者。以勤苦行成神通定。懦劣根者。亦
T13n0398_p0429b21║因加痛而致神通。以捨因緣行於調和。了別
T13n0398_p0429b22║神通。不信於道而不休息。當本加杖令成
T13n0398_p0429b23║神通。佛悉知之。心性不和其行促暴。知疾
T13n0398_p0429b24║可化令致神通。使無暗冥而歡【CL023n0075_p0408a01】喜悅。或有行
T13n0398_p0429b25║者。因集道力使具足成。如來所知不復勤學。
T13n0398_p0429b26║或有所行從修道力而具足成。不因集力。或
T13n0398_p0429b27║有所行。不因集力不行道力。而具足成。或有
T13n0398_p0429b28║所行從合集力。亦行道力而具足成。如來悉
T13n0398_p0429b29║知。或有所行志性和雅其行不應。如來悉知。
T13n0398_p0429c01║或有所行應機成就性不和雅。或有所行性
T13n0398_p0429c02║不和雅所行不成。或有所行志性和雅所應
T13n0398_p0429c03║成就。如來悉知。或有所行其身清淨心口不
T13n0398_p0429c04║淨。或有所行口言清淨身心不淨。或有所行
T13n0398_p0429c05║身口心淨。或有所行其身口心俱不清淨。如
T13n0398_p0429c06║來悉知。如是之類所可行者。因緣報應所可
T13n0398_p0429c07║依倚所從出生一切眾生之所行者。如來悉
T13n0398_p0429c08║知。慧無損耗普達悉見是為如來第六之業。
T13n0398_p0429c09║佛於是頌曰。
T13n0398_p0429c10║　其有因行者　　如往悉知之
T13n0398_p0429c11║　決定之種類　　【CL023n0075_p0408b01】識別眾生界
T13n0398_p0429c12║　其不決定者　　所行動虛偽
T13n0398_p0429c13║　不應器如是　　隨邪見之業
T13n0398_p0429c14║　其貪欲行者　　則有三因緣
T13n0398_p0429c15║　瞋恚行復三　　愚戇亦如是
T13n0398_p0429c16║　斯塵欲之界　　無量雜種類
T13n0398_p0429c17║　世尊悉知之　　所行因緣應
T13n0398_p0429c18║　所行勤苦事　　謂意聰達者
T13n0398_p0429c19║　其懦劣之根　　亦復當如是
T13n0398_p0429c20║　諸根通利者　　因行安隱來
T13n0398_p0429c21║　世吼悉護知　　如是等無異
T13n0398_p0429c22║　而行調和者　　而住寂清淨
T13n0398_p0429c23║　則以因此故　　速得致清淨
T13n0398_p0429c24║　亦疾成其行　　究竟道調和
T13n0398_p0429c25║　亦復加疾使　　寂然尋歡悅
T13n0398_p0429c26║　合集諸所行　　積累其功德
T13n0398_p0429c27║　或不以行道　　而達於道慧
T13n0398_p0429c28║　或有從行道　　而獲於成就
T13n0398_p0429c29║　俱知其二事　　從殊特行成
T13n0398_p0430a01║　或有修行者　　志性而和調
T13n0398_p0430a02║　或有應所行　　而不順應行
T13n0398_p0430a03║　有大人之行　　兩事俱清淨
T13n0398_p0430a04║　佛普見一切　　無所不曉了
T13n0398_p0430a05║　【CL023n0075_p0409a01】或有人作行　　其身修清淨
T13n0398_p0430a06║　其所言心念　　而不能清淨
T13n0398_p0430a07║　或復有修己　　身口行清淨
T13n0398_p0430a08║　其心之所為　　未曾行清淨
T13n0398_p0430a09║　或有在世間　　身口心清淨
T13n0398_p0430a10║　眾生之所行　　佛皆見普達
T13n0398_p0430a11║　或有能成就　　或不能究竟
T13n0398_p0430a12║　是為安住佛　　第六所了業
T13n0398_p0430a13║　　大哀經一心定意品第十六
T13n0398_p0430a14║佛復告族姓子。如來至真。知其一心脫門定
T13n0398_p0430a15║意正受之業。塵勞瞋恚之所從發。審如有知。
T13n0398_p0430a16║云何知之。眾生塵欲之所繫縛。所因報應
T13n0398_p0430a17║而致此緣。當復何緣而致清淨。如來悉知。何
T13n0398_p0430a18║謂緣報。何謂事業。從不慎念而致緣報。從
T13n0398_p0430a19║無明事眾生之類而致欲塵。從無明事而致
T13n0398_p0430a20║行矣。從行致識。從識致名色。從名色致六入。
T13n0398_p0430a21║從六入致所更。從更致痛。從痛致愛。從愛
T13n0398_p0430a22║致受。【CL023n0075_p0409b01】從受致有。從有致生。從生致老。從老
T13n0398_p0430a23║致塵欲。為報應因致事業。因見致愛。從結愛
T13n0398_p0430a24║處。是為緣報。是為事業。緣致愛欲塵勞之
T13n0398_p0430a25║縛。彼復何謂緣報。云何事業令其眾生致於
T13n0398_p0430a26║清淨。有二報應及十二事。眾生因此而致清
T13n0398_p0430a27║淨。何謂為二。一曰因從他人聞柔順誼。二
T13n0398_p0430a28║曰內自己身如應念法。復有二事而致清淨。
T13n0398_p0430a29║一曰而一其心專志學問心不憒亂。二曰曉
T13n0398_p0430b01║了方便寂然之誼觀察其源。復有二事而
T13n0398_p0430b02║致清淨。一曰知無所來發動所起。二曰知無
T13n0398_p0430b03║有來亦無所至。復有二事而致清淨。一曰觀
T13n0398_p0430b04║無所生本無處所。二曰致於滅度亘然寂靜。
T13n0398_p0430b05║復有二事而致清淨。一曰其行成就無有不
T13n0398_p0430b06║辦。二曰明慧之事造其正證。復有二事而致
T13n0398_p0430b07║清淨。一曰志修道法順入脫門。二曰其本清
T13n0398_p0430b08║淨【CL023n0075_p0410a01】至度知見。復有二事而致清淨。一曰至滅
T13n0398_p0430b09║盡慧而無所著。二曰無所生慧常無所猗。
T13n0398_p0430b10║復有二事而致清淨。一曰則以至誠而致道
T13n0398_p0430b11║德。二曰常以審實獲於成就。是二報應及二
T13n0398_p0430b12║業清淨眾生。如來悉知。又塵勞結方便無量。
T13n0398_p0430b13║清淨方便亦復無限。又其塵勞而致清淨。便
T13n0398_p0430b14║近成就因審觀故。又淨方便。隨塵勞行而漸
T13n0398_p0430b15║近法。攝其慢者。如來聖慧悉達知此拔其因
T13n0398_p0430b16║緣。此族姓子。如來之慧寂然於欲澹泊。諸
T13n0398_p0430b17║惡不善之法。興行俱念忽靜安隱。行第一禪
T13n0398_p0430b18║以能一心。住寂滅界靜然正受。從第一禪起
T13n0398_p0430b19║修八解門反覆逆順而修正受。所見皆知三
T13n0398_p0430b20║昧正受。顯示平等又現定意。如來三昧無所
T13n0398_p0430b21║畏難無能壞者。如來三昧無有因緣不從方
T13n0398_p0430b22║便。如來常定一心不忘。於諸三昧最為上
T13n0398_p0430b23║尊。常住一【CL023n0075_p0410b01】定普見一切三昧正受。其心不退
T13n0398_p0430b24║未嘗增減。其所顯現無有不定。如來三昧初
T13n0398_p0430b25║無所生。無能觀察。聲聞緣覺所不能及。過
T13n0398_p0430b26║諸菩薩及正真覺。如來三昧無能越者。卓然
T13n0398_p0430b27║殊絕巍巍無量。一切眾生所不能知。如來之
T13n0398_p0430b28║慧亘然無際。無窮無極無可為喻。以權方
T13n0398_p0430b29║便開化聲聞令得定意。如來悉知。了諸緣覺
T13n0398_p0430c01║菩薩行事。隨其應時而教誨之。是為如來第
T13n0398_p0430c02║七之業。佛於是頌曰。
T13n0398_p0430c03║　眾生因緣事　　其塵勞愛欲
T13n0398_p0430c04║　自在悉知之　　其慧無崖底
T13n0398_p0430c05║　如其行清淨　　及復不清淨
T13n0398_p0430c06║　佛大慧自在　　悉能曉了此
T13n0398_p0430c07║　不慎念報應　　因緣生明慧
T13n0398_p0430c08║　事業無明行　　及其所造作
T13n0398_p0430c09║　識名色如是　　其本情六根
T13n0398_p0430c10║　世尊悉達之　　因緣所事業
T13n0398_p0430c11║　其緣勞塵欲　　所貪諸所作
T13n0398_p0430c12║　【CL023n0075_p0411a01】睹見其因緣　　事業於欲行
T13n0398_p0430c13║　思想所縛結　　因是為緣起
T13n0398_p0430c14║　眾人所住處　　從是致因緣
T13n0398_p0430c15║　眾人所誓願　　則有二因緣
T13n0398_p0430c16║　因從人聽者　　慎省受其言
T13n0398_p0430c17║　內已如應念　　觀諸法悉空
T13n0398_p0430c18║　彼人致解脫　　生死之江海
T13n0398_p0430c19║　寂然而觀察　　精勤蠲除二
T13n0398_p0430c20║　思惟而睹之　　無來無有去
T13n0398_p0430c21║　稱量省其源　　無生亦無終
T13n0398_p0430c22║　彼寂滅入道　　爾乃為清淨
T13n0398_p0430c23║　常住於正行　　慧者修行三
T13n0398_p0430c24║　其無放逸者　　遵崇三脫門
T13n0398_p0430c25║　成於滅盡慧　　至誠逮無生
T13n0398_p0430c26║　是緣報事業　　清淨興上願
T13n0398_p0430c27║　最勝一心知　　常三昧正受
T13n0398_p0430c28║　逮成於寂滅　　意勇復起立
T13n0398_p0430c29║　觀察而思惟　　一切諸逆順
T13n0398_p0431a01║　其佛大法王　　八解門正受
T13n0398_p0431a02║　則以一定意　　致無量億定
T13n0398_p0431a03║　無等倫悉見　　其行而普平
T13n0398_p0431a04║　其心定所行　　道法無窮極
T13n0398_p0431a05║　由是之行故　　【CL023n0075_p0411b01】勝心無所定
T13n0398_p0431a06║　若聲聞緣覺　　定意亦如是
T13n0398_p0431a07║　諸菩薩若茲　　若干種定意
T13n0398_p0431a08║　安住之意定　　皆超越其上
T13n0398_p0431a09║　如來所修業　　隨時慧教化
T13n0398_p0431a10║【○】大哀經卷第四【○】【○】【○】【○】【○】【○】【○】【○】【○】【○】
