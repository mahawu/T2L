T13n0416_p0876c01║【□】
T13n0416_p0876c02║【CL023n0071_p0154a01】大方等大集經賢護分卷第二
T13n0416_p0876c03║【□】
T13n0416_p0876c04║　　　　隋天竺三藏闍那崛多譯
T13n0416_p0876c05║　　思惟品第一之二
T13n0416_p0876c06║賢護。我時則亦授彼佛記。是人當來必得
T13n0416_p0876c07║成佛。號曰德光明如來應供等正覺乃至佛
T13n0416_p0876c08║世尊。賢護。是中三昧誰當證知。今我弟子摩
T13n0416_p0876c09║訶迦葉。帝釋德菩薩。善德天子。及餘無量諸
T13n0416_p0876c10║菩薩輩。咸已修得此三昧者。是為證。云何
T13n0416_p0876c11║證。所謂空三昧也。賢護。我念往昔有佛世尊。
T13n0416_p0876c12║號須波日。時有一人行值曠野。飢渴因苦遂
T13n0416_p0876c13║即睡眠。夢中具得諸種上妙美食。食之既飽
T13n0416_p0876c14║無復飢虛。從是寤已還復飢渴。是人因此即
T13n0416_p0876c15║自思惟。如是諸法皆空無實。猶夢所見本自
T13n0416_p0876c16║非真。如是觀時悟無生忍。得不退轉於阿耨
T13n0416_p0876c17║多羅三藐三菩提。如是賢護。有諸菩薩若在
T13n0416_p0876c18║家若【CL023n0071_p0154b01】出家。聞有諸佛隨何方所。即向彼方至
T13n0416_p0876c19║心頂禮。心中渴仰欲見彼佛。故作如是專精
T13n0416_p0876c20║思惟。復應當觀如是色相。亦即作彼虛空之
T13n0416_p0876c21║想。而彼成就虛空想已。得住如是正思惟中。
T13n0416_p0876c22║住思惟已。得見彼佛光明清徹如淨琉璃。其
T13n0416_p0876c23║形端正如真金柱。如是念者彼見如來亦復
T13n0416_p0876c24║如是。復次賢護。譬如有人忽從本國至於他
T13n0416_p0876c25║方雖在他方而常追憶本所生處。曾如是見。
T13n0416_p0876c26║亦如是聞。如是憶念。如是了知。久追憶故於
T13n0416_p0876c27║睡夢中明見自身在本生處。遊從見聞如前
T13n0416_p0876c28║所更。是人後時向諸眷屬。具論夢中所見之
T13n0416_p0876c29║事。我如是見。我如是聞。我如是營。為如是獲
T13n0416_p0877a01║得。如是賢護。有諸菩薩若在家若出家。若從
T13n0416_p0877a02║他聞有佛世尊。隨何方所即向彼方。至心頂
T13n0416_p0877a03║禮欲見彼佛正念不亂。應念即見彼佛形像。
T13n0416_p0877a04║或如【CL023n0071_p0155a01】琉璃或純金色亦復如是。復次賢護。譬
T13n0416_p0877a05║如比丘修不淨觀。見新死屍形色始變或青
T13n0416_p0877a06║或黃或黑或赤。或時膖脹或已爛壞膿血俱
T13n0416_p0877a07║流。蟲獸食噉肉盡骨白其色如珂。如是乃至
T13n0416_p0877a08║觀骨離散。而彼骨散無所從來亦無所去。唯
T13n0416_p0877a09║心所作還見自心。如是賢護。若諸菩薩欲得
T13n0416_p0877a10║成就彼念諸佛現前三昧。隨何方所。先念欲
T13n0416_p0877a11║見彼佛世尊。隨所念處即見如來。何以故。因
T13n0416_p0877a12║緣三昧得見如來。得見彼佛有三因緣。何者
T13n0416_p0877a13║為三。一者緣此三昧。二者彼佛加持。三者自
T13n0416_p0877a14║善根熟。具足如是三因緣故。即得明見彼諸
T13n0416_p0877a15║如來應供等正覺亦復如是。復次賢護。如
T13n0416_p0877a16║人盛壯容貌端嚴。欲觀己形美惡好醜。即便
T13n0416_p0877a17║取器。盛彼清油。或持淨水。或取水精。或執明
T13n0416_p0877a18║鏡。用是四物觀己面像。善惡好醜顯現分明。
T13n0416_p0877a19║賢護。於【CL023n0071_p0155b01】意云何。彼所見像。於此油水水精明
T13n0416_p0877a20║鏡四處現時。是為先有耶。賢護答言不也。曰
T13n0416_p0877a21║是豈本無耶。答言不也。曰是為在內耶。答言
T13n0416_p0877a22║不也。曰是豈在外耶。答言不也。世尊。唯彼
T13n0416_p0877a23║油水精鏡諸物。清明無濁無滓。其形在前
T13n0416_p0877a24║彼像隨現。而彼現像不從四物出。亦非餘處
T13n0416_p0877a25║來。非自然有。非人造作。當知彼像無所從來。
T13n0416_p0877a26║亦無所去。無生無滅無有住所。時彼賢護如
T13n0416_p0877a27║是答已。佛言賢護。如是如是。如汝所說。諸物
T13n0416_p0877a28║清淨彼色明朗。影像自現不用多功。菩薩亦
T13n0416_p0877a29║爾。一心善思見諸如來。見已即住。住已問義
T13n0416_p0877b01║解釋歡喜。即復思惟。今此佛者從何所來。而
T13n0416_p0877b02║我是身復從何出。觀彼如來竟無來處及以
T13n0416_p0877b03║去處。我身亦爾。本無出趣豈有轉還。彼復應
T13n0416_p0877b04║作如是思惟。今此三界唯是心有。何以故。隨
T13n0416_p0877b05║彼心念【CL023n0071_p0156a01】還自見心。今我從心見佛。我心作佛。
T13n0416_p0877b06║我心是佛。我心是如來。我心是我身。我心見
T13n0416_p0877b07║佛。心不知心。心不見心。心有想念則成生死。
T13n0416_p0877b08║心無想念即是涅槃。諸法不真思想緣起。所
T13n0416_p0877b09║思既滅能想亦空。賢護當知。諸菩薩等因此
T13n0416_p0877b10║三昧證大菩提。
T13n0416_p0877b11║　　大集經賢護分三昧行品第二
T13n0416_p0877b12║爾時世尊復告賢護菩薩摩訶薩言。賢護。若
T13n0416_p0877b13║諸菩薩摩訶薩具行四法。則能得是現前三
T13n0416_p0877b14║昧。何等為四。一者不壞信心。二者不破精進。
T13n0416_p0877b15║三者智慧殊勝。四者近善知識。賢護。是為菩
T13n0416_p0877b16║薩具足四法則得成就現前三昧也。賢護菩
T13n0416_p0877b17║薩摩訶薩復有四法。能具足行則能成就現
T13n0416_p0877b18║前三昧。何等為四。一者乃至於剎那時無眾
T13n0416_p0877b19║生想。二者於三月內不暫睡眠。三者三月經
T13n0416_p0877b20║【CL023n0071_p0156b01】行唯除便利。四者若於食時布施以法。不求
T13n0416_p0877b21║名利無望報心。賢護。是為菩薩具足四法則
T13n0416_p0877b22║得成就現前三昧也。賢護。菩薩摩訶薩復有
T13n0416_p0877b23║四法。能具足行則得成就現前三昧。何等為
T13n0416_p0877b24║四。一者勸他見佛。二者教人聽法。三者心無
T13n0416_p0877b25║嫉妒。四者勸他發菩提心。賢護。是為菩薩具
T13n0416_p0877b26║足四法則得成就現前三昧也。賢護。菩薩摩
T13n0416_p0877b27║訶薩復有四法成就三昧。何等為四。一者造
T13n0416_p0877b28║佛形像勸行供養。二者書寫是經令他讀誦。
T13n0416_p0877b29║三者慢法眾生教令發心。四者護持正法令
T13n0416_p0877c01║得久住。賢護。是為菩薩具足四法則得成就
T13n0416_p0877c02║現前三昧也。爾時世尊。為重明此義。而說偈
T13n0416_p0877c03║言。
T13n0416_p0877c04║　汝等當住佛法中　　勿藏正言及我法
T13n0416_p0877c05║　念勤精進除睡蓋　　三月不坐唯經行
T13n0416_p0877c06║【CL023n0071_p0157a01】　食時廣說而施他　　宣揚諸佛無比法
T13n0416_p0877c07║　不求名聞及利養　　無所著故得此禪
T13n0416_p0877c08║　莫生嫉妒及瞋恚　　當思解脫諸欲心
T13n0416_p0877c09║　樂此三昧求住者　　勤念無懈爾乃得
T13n0416_p0877c10║　金色百福莊嚴相　　端正圓滿若花榮
T13n0416_p0877c11║　世間樂見光明體　　常睹諸佛在現前
T13n0416_p0877c12║　往古諸佛及將來　　現在一切人中勝
T13n0416_p0877c13║　汝等一心恭敬禮　　亦常專念修供養
T13n0416_p0877c14║　汝若供養彼諸佛　　應以華香及塗香
T13n0416_p0877c15║　慧施美食起淨心　　證此三昧殊非難
T13n0416_p0877c16║　諸佛塔前作眾樂　　蠃鼓鉦鐸諸妙音
T13n0416_p0877c17║　歡喜踊躍難稱量　　必當成就此三昧
T13n0416_p0877c18║　勸造尊像無比身　　綵畫莊嚴具足相
T13n0416_p0877c19║　金色光大無瑕垢　　證此三昧良非難
T13n0416_p0877c20║　各各常念修法施　　清持禁戒及多聞
T13n0416_p0877c21║【CL023n0071_p0157b01】　精勤勇猛除懈怠　　得此三昧終不久
T13n0416_p0877c22║　不應他所懷毒心　　亦捨世間諸欲事
T13n0416_p0877c23║　常以慈悲念一切　　三昧豈遠在現前
T13n0416_p0877c24║　於法師所常隨喜　　尊重恭敬等如來
T13n0416_p0877c25║　莫生輕慢與慳貪　　喜心供養除嫉妒
T13n0416_p0877c26║　無量諸佛共稱揚　　汝但懃求自當得
T13n0416_p0877c27║　世尊鄭重演說斯　　為修如是妙法故
T13n0416_p0877c28║　　大集經賢護分見佛品第三
T13n0416_p0877c29║爾時世尊復告賢護菩薩言。賢護。若諸菩薩
T13n0416_p0878a01║摩訶薩欲得成就此三昧者。當應於彼說法
T13n0416_p0878a02║師所生諸佛想。起尊重心勿生憍慢。乃至無
T13n0416_p0878a03║有諍競違逆。不順心故。然後於此勝三昧中。
T13n0416_p0878a04║精懃修學方能剋證。賢護。若人於彼說法法
T13n0416_p0878a05║師或比丘所。起不善心苟違異心。諍競之心
T13n0416_p0878a06║故陵辱心諸不淨心。乃至不生如諸佛想。【CL023n0071_p0158a01】如
T13n0416_p0878a07║是菩薩假令修行。終不能證如是妙定。若得
T13n0416_p0878a08║證者無有是處。賢護。譬如清淨虛空無諸雲
T13n0416_p0878a09║翳。有明目人。於靜夜時仰觀空中。無量星宿
T13n0416_p0878a10║區別方所。形色各異了了分明。如是賢護。菩
T13n0416_p0878a11║薩摩訶薩思惟觀彼法性虛空。以想成故見諸
T13n0416_p0878a12║如來。其事若此。然彼菩薩觀東方時。多見諸
T13n0416_p0878a13║佛。多見百佛。多見千佛。多見百千佛。多見億
T13n0416_p0878a14║佛。多見億百千佛。多見億百千那由他佛。不
T13n0416_p0878a15║假作意自然現前。而彼菩薩既作如是觀東
T13n0416_p0878a16║方已。欣觀南方及西北方四維上下。十方世
T13n0416_p0878a17║界各多見佛。所謂多見百佛。多見千佛。多見
T13n0416_p0878a18║百千佛。多見億佛。多見億百千佛。多見億百
T13n0416_p0878a19║千那由他佛。不假功用皆現在前。復次賢護。
T13n0416_p0878a20║如彼阿彌陀如來應供等正覺。其世界中諸
T13n0416_p0878a21║菩薩等生彼國者。於初一日觀察東方【CL023n0071_p0158b01】多見
T13n0416_p0878a22║諸佛。多見百佛。乃至多見百千億那由他佛
T13n0416_p0878a23║已。然後於第二日觀察南方如是。乃至十方
T13n0416_p0878a24║事皆若此。如是賢護。若菩薩摩訶薩成就菩
T13n0416_p0878a25║薩思惟諸佛現前三昧。如是菩薩。於自土中
T13n0416_p0878a26║觀察十方多見諸佛。多見百佛。乃至多見百
T13n0416_p0878a27║千億那由他諸佛也。復次賢護。如諸如來成
T13n0416_p0878a28║就佛眼。如是具已於一切處悉如是知悉如
T13n0416_p0878a29║是見。如是賢護。若菩薩摩訶薩。亦既成就
T13n0416_p0878b01║菩薩思惟一切諸佛現前三昧已。自然滿彼
T13n0416_p0878b02║檀波羅蜜尸波羅蜜羼提波羅蜜毘梨耶波羅
T13n0416_p0878b03║蜜禪波羅蜜般若波羅蜜。乃至滿彼一切菩
T13n0416_p0878b04║薩諸功德等。爾時世尊。為重明此義。以偈頌
T13n0416_p0878b05║曰。
T13n0416_p0878b06║　猶如靜夜除雲霧　　有明眼者仰觀空
T13n0416_p0878b07║　見彼眾星過百千　　晝念明了亦無失
T13n0416_p0878b08║【CL023n0071_p0159a01】　菩薩如是得定已　　多見無量億千佛
T13n0416_p0878b09║　復於起斯三昧後　　還為大眾演最尊
T13n0416_p0878b10║　如我佛眼清淨故　　無有障閡見世間
T13n0416_p0878b11║　是諸佛子菩薩眼　　出此三昧最勝觀
T13n0416_p0878b12║　以無相想思如來　　而見十方諸等覺
T13n0416_p0878b13║　破除惱毒及諸想　　汝聽菩薩妙功德
T13n0416_p0878b14║　若聽彼法清涼心　　能入空寂無畏處
T13n0416_p0878b15║　如我當今說斯法　　為令眾生證菩提
T13n0416_p0878b16║　如彼安樂諸菩薩　　多見無量佛世尊
T13n0416_p0878b17║　菩薩如是入思惟　　亦見百千多調御
T13n0416_p0878b18║　如此比丘唯阿難　　一聞我說悉能受
T13n0416_p0878b19║　菩薩如是得三昧　　聽一切法能總持
T13n0416_p0878b20║　成就信慚具三昧　　悉捨一切世語言
T13n0416_p0878b21║　常以慈心慧他說　　要當到斯寂靜地
T13n0416_p0878b22║　　大集經賢護分正信品第四
T13n0416_p0878b23║【CL023n0071_p0159b01】爾時世尊復告賢護菩薩言。賢護。若諸菩薩
T13n0416_p0878b24║摩訶薩為求如是三昧寶故。當應勇猛發勤
T13n0416_p0878b25║精進。自然速能入此三昧也。賢護。譬如有人
T13n0416_p0878b26║乘御大船入於大海。恣意載滿眾妙珍寶。已
T13n0416_p0878b27║過一切諸大難處。垂至此岸未幾之間。船忽
T13n0416_p0878b28║破壞眾寶沈沒。當爾之時閻浮提人。發大叫
T13n0416_p0878b29║聲生大悲苦。以失如是無價寶故。賢護。有善
T13n0416_p0878c01║男子善女人。亦復如是。耳聞如斯勝三昧寶。
T13n0416_p0878c02║不能書寫讀誦受持。復不能思惟如法而住。
T13n0416_p0878c03║賢護。當知爾時一切世間諸天神等。亦應如
T13n0416_p0878c04║是發大叫呼生大悲惱作如是言。是諸眾生深
T13n0416_p0878c05║可憐愍。云何於此諸佛世尊勝三昧寶。一切
T13n0416_p0878c06║諸佛之所稱揚。一切諸佛之所印可。一切諸
T13n0416_p0878c07║佛之所教誡。一切諸佛最上功德。具足成就
T13n0416_p0878c08║圓滿無缺。菩薩聞已當應懃求。反更遠離【CL023n0071_p0160a01】不
T13n0416_p0878c09║肯書寫。不樂讀誦。不能受持解釋義理。不能
T13n0416_p0878c10║思惟如法而住。如是放逸懈怠眾生。未來必
T13n0416_p0878c11║當受大損減。賢護。何等名為眾生損減。所謂
T13n0416_p0878c12║於如是三昧寶中。聞已遠離不能書寫讀誦
T13n0416_p0878c13║受持。不能解說思惟義理。不如法住專念修
T13n0416_p0878c14║行。喪滅功德是為減損。賢護。是懈怠人惡
T13n0416_p0878c15║眾生輩。於斯法中得利益者無有是處。復次
T13n0416_p0878c16║賢護。譬如有人持赤栴檀示愚癡人。而彼癡
T13n0416_p0878c17║人以愚癡故。於赤檀香起臭穢想。時主智人
T13n0416_p0878c18║賣檀香者。告愚人曰。汝今不應於妙栴檀生
T13n0416_p0878c19║臭惡想。何以故。是檀最精香氣第一。汝今何
T13n0416_p0878c20║故反為臭惡。若不信者。應先臭嘗為臭為香。
T13n0416_p0878c21║又汝眼明亦應以目觀察是檀。光色文彩為
T13n0416_p0878c22║瘦為肥為善為惡。然彼愚者。雖聞智人如是
T13n0416_p0878c23║語言種種稱讚。以愚癡故轉生憎惡。以手捻
T13n0416_p0878c24║【CL023n0071_p0160b01】鼻不用嗅聞。掩閉其目不肯觀視。如是賢護。
T13n0416_p0878c25║當來之世有惡比丘。憎惡是經其事亦爾。彼
T13n0416_p0878c26║惡人輩不知修習身戒心慧。愚癡無智猶
T13n0416_p0878c27║如白羊頑騃佷弊。彼諸惡人又薄福故。雖復
T13n0416_p0878c28║得聞如是妙典正念諸佛現前三昧。不用書
T13n0416_p0878c29║寫不能讀誦。不能受持不能思惟。不能為人
T13n0416_p0879a01║宣揚廣說。又亦不能廣生隨喜。云何能得如
T13n0416_p0879a02║說修行。若彼惡人能說行者。無有是處。又復
T13n0416_p0879a03║聞已更興誹謗。都無信心謂為真實。雖聞多
T13n0416_p0879a04║說終無開解。復作是言。若斯法者但為戲論
T13n0416_p0879a05║故神異其事。又為熾盛言教故過飾其詞。誘
T13n0416_p0879a06║誑世間造斯經典。豈得方比聖者阿難諸比
T13n0416_p0879a07║丘輩現在世時宣說如是諸修多羅也。又於
T13n0416_p0879a08║異時發如是言。此修多羅非佛所說。乃是惡
T13n0416_p0879a09║人自造文章妄言經耳。賢護當知。如斯惡人。
T13n0416_p0879a10║長【CL023n0071_p0161a01】夜遠離如是微妙無上大寶。如彼癡人見
T13n0416_p0879a11║妙香已。掩眼塞鼻不用見聞。如是賢護。彼愚
T13n0416_p0879a12║惡輩。聞此妙經三昧寶已。不欲書寫不樂讀
T13n0416_p0879a13║誦。不念受持不能宣說。所謂無心親近不願
T13n0416_p0879a14║聞故。復次賢護。譬如有人賣摩尼寶。有愚癡
T13n0416_p0879a15║人見彼寶已。即便問言。仁者斯寶其價云何。
T13n0416_p0879a16║寶主答言。汝今當知是寶精勝世間所無。非
T13n0416_p0879a17║可造次以世價論也。吾今且說此寶功能威
T13n0416_p0879a18║德力用。粗為約耳。卿若欲知此摩尼寶光明
T13n0416_p0879a19║所照近遠若干。卿今若須當以真金布滿斯
T13n0416_p0879a20║地。爾乃相與。彼愚癡人聞是語已。便大嗤笑
T13n0416_p0879a21║種種呰毀。是摩尼寶竟不酬價。如是賢護。彼
T13n0416_p0879a22║未來世諸惡比丘。聞此經中勝三昧寶。無有
T13n0416_p0879a23║信心多生嗤笑。更興誹謗其事亦爾。或有比
T13n0416_p0879a24║丘信根深厚慧根明利。已於過去諸如來所。
T13n0416_p0879a25║親【CL023n0071_p0161b01】近承事聽聞正法。如教修行種諸善根。彼
T13n0416_p0879a26║等聞此菩薩念佛現前三昧。即能讀誦思惟
T13n0416_p0879a27║義理。為人廣說能多利益一切世間。所謂廣
T13n0416_p0879a28║宣流布。生大信心。發大智慧。成就純直。具足
T13n0416_p0879a29║威儀。常行慚愧。怖畏眾罪。修持禁戒。不受諸
T13n0416_p0879b01║欲。信甚深法。能多受聞。得深智忍。常行慈
T13n0416_p0879b02║悲。然而斯等信根深固得是三昧。得三昧已
T13n0416_p0879b03║遊諸方國。為他廣說解釋義理。常作是願。令
T13n0416_p0879b04║此菩薩念佛三昧甚深經典。廣行流布常住
T13n0416_p0879b05║於世。或有眾生。善根微薄福德尟少。過去未
T13n0416_p0879b06║曾親近諸佛。供養承事聽聞正法。但為我慢
T13n0416_p0879b07║所降。嫉妒所導。利養所覆。名聞所牽。廣行放
T13n0416_p0879b08║逸不持戒善。常樂亂心不修禪定。遠離經教
T13n0416_p0879b09║不求多聞。未遇善師唯逢惡友。斯人如是聞
T13n0416_p0879b10║此三昧。誹謗輕毀無一信心。謂為不實。志性
T13n0416_p0879b11║頑愚【CL023n0071_p0162a01】意無開解。復作是言。如斯經典非佛所
T13n0416_p0879b12║說。乃是世間鈍根比丘。愚癡邪見自作文章
T13n0416_p0879b13║嚴飾詞句。若處眾中應如是說。亦如是教。汝
T13n0416_p0879b14║諸眾生。當知今此修多羅典非佛所說。如是
T13n0416_p0879b15║癡人。不知親近諸佛世尊。不種善根不修供
T13n0416_p0879b16║養。習近惡友多作眾惡。當知是人。遠離無上
T13n0416_p0879b17║深妙法寶。永失無上最勝法利也。佛告賢護。
T13n0416_p0879b18║吾復語汝。我今現在一切世間。梵魔沙門婆
T13n0416_p0879b19║羅門。及諸天人阿脩羅等諸大眾前。宣說如
T13n0416_p0879b20║是妙三昧時。若彼善男子善女人。聞已隨喜
T13n0416_p0879b21║讀誦受持念佛三昧。思惟信解最以為真。發
T13n0416_p0879b22║如是言。是為真實諸佛說者。當知彼人所獲
T13n0416_p0879b23║福聚不可思議。賢護。若復有諸善男子善女
T13n0416_p0879b24║人。持滿三千大千世界種種珍寶。以用供養
T13n0416_p0879b25║一切諸佛如來應供等正覺。所得功德雖為
T13n0416_p0879b26║廣大。【CL023n0071_p0162b01】然望持經所獲福聚。百千萬分不及其
T13n0416_p0879b27║一。乃至更以無量無邊阿僧祇諸福德聚。亦
T13n0416_p0879b28║不及一爾時世尊。為重明此義。而說偈言。
T13n0416_p0879b29║　邪曲愚惑人　　放逸根不熟
T13n0416_p0879c01║　惡友之所壞　　無有正信心
T13n0416_p0879c02║　破戒造眾罪　　深著於我慢
T13n0416_p0879c03║　彼各言此經　　非是諸佛說
T13n0416_p0879c04║　此諸修多羅　　非是法王教
T13n0416_p0879c05║　彼輩自意言　　我何能說此
T13n0416_p0879c06║　若見大調御　　世尊放光明
T13n0416_p0879c07║　我為彼廣宣　　彼亦能傳說
T13n0416_p0879c08║　其或於此經　　聞已生歡喜
T13n0416_p0879c09║　斯人無疑網　　不言非佛說
T13n0416_p0879c10║　如有戒清淨　　所見能了知
T13n0416_p0879c11║　敬法起重心　　我為此陳說
T13n0416_p0879c12║　若以三千寶　　持奉諸如來
T13n0416_p0879c13║　為求大菩提　　其福不可說
T13n0416_p0879c14║　若有諸比丘　　說佛所歎定
T13n0416_p0879c15║　聞者生信心　　此福過於彼
T13n0416_p0879c16║　　大集經賢護分受持品第五
T13n0416_p0879c17║【CL023n0071_p0163a01】爾時世尊復告賢護菩薩言。賢護。此眾有人
T13n0416_p0879c18║今在我前。親聞我說如是三昧。於我滅後其
T13n0416_p0879c19║所生處。還復得聞是三昧寶。雖聞不信誹謗
T13n0416_p0879c20║毀呰。遠離善友隨逐惡人。賢護。復有一人。於
T13n0416_p0879c21║善人所聞是三昧深妙經典。尚不生信不以
T13n0416_p0879c22║為實不能開解。況惡人處聞是經典。寧能生
T13n0416_p0879c23║信而復開解。何以故。賢護。諸佛如來所言難
T13n0416_p0879c24║信。諸佛世尊智慧難知故。賢護。若當成就如
T13n0416_p0879c25║是三昧。然後乃能於當來世。與諸眾生增長
T13n0416_p0879c26║佛法。復次賢護有諸菩薩摩訶薩。若在家若
T13n0416_p0879c27║出家。聞此三昧不怖不驚。不悔不退不謗不
T13n0416_p0879c28║毀。聞已隨喜生信敬心。決定真實無復疑
T13n0416_p0879c29║網。讀誦受持思惟義趣。賢護。如是等人。世尊
T13n0416_p0880a01║悉見悉知悉識也。賢護。諸佛世尊。云何見斯
T13n0416_p0880a02║諸善男子及善女人。復云何知。又云何識。賢
T13n0416_p0880a03║護。【CL023n0071_p0163b01】若能讀誦受持思念此三昧門。如是之人
T13n0416_p0880a04║終不為惡不破淨戒。不壞正信不入邪聚。賢
T13n0416_p0880a05║護。是諸善男子善女人等。必定深信成就思
T13n0416_p0880a06║惟。能分別成就思惟。於是法中具足信心。常
T13n0416_p0880a07║能讀誦攝持是法。賢護當知。是人決不求少
T13n0416_p0880a08║功德。亦不種少善根。賢護。是善男子善女人。
T13n0416_p0880a09║凡所生處或乏資須。然諸善根廣大不少。賢
T13n0416_p0880a10║護。是故斯諸善男子善女人。已於過去諸如
T13n0416_p0880a11║來所。修行供養種諸善根。賢護當知。此輩非
T13n0416_p0880a12║於一如來所修行供養種諸善根也。亦非於
T13n0416_p0880a13║二三四五乃至十如來所種諸善根也。亦非
T13n0416_p0880a14║於百千億數諸如來所種諸善根也。賢護當
T13n0416_p0880a15║知。此諸善男子善女人。已於過百千數無量
T13n0416_p0880a16║無邊諸如來所。修行供養種諸善根。方得聞
T13n0416_p0880a17║此念佛現前三昧。聞已生信心開意解。即以
T13n0416_p0880a18║【CL023n0071_p0164a01】為實無復疑網。既獲聞已樂欲書寫讀誦受
T13n0416_p0880a19║持。乃至為他廣宣是義。何以故。賢護。斯諸善
T13n0416_p0880a20║男子善女人。往昔已於諸如來前。聞是三昧
T13n0416_p0880a21║讀誦受持。以是義故如來滅後。於最末世五
T13n0416_p0880a22║百年終。法欲滅時。法將壞時。還當得聞如是
T13n0416_p0880a23║三昧。聞即生信無有驚疑。不退不沒生大歡
T13n0416_p0880a24║喜遍滿身心。讀誦受持思惟其義為他解說。
T13n0416_p0880a25║乃至一日一夜行是三昧。賢護。若復有人。聞
T13n0416_p0880a26║此三昧無有驚怖。亦不退沒不生謗毀。聞已
T13n0416_p0880a27║隨喜即以為實。思惟分別心開意解。但能為
T13n0416_p0880a28║他暫時稱善。所獲福聚尚不可量。況能讀誦
T13n0416_p0880a29║受持勤思而行。為他廣說至一日夜。賢護當
T13n0416_p0880b01║知。是善男子善女人。因是事故。即便獲得過
T13n0416_p0880b02║於無量阿僧祇大功德聚。遂得住於不退轉
T13n0416_p0880b03║地。隨所願欲如意即成。賢護。其事雖爾。我今
T13n0416_p0880b04║【CL023n0071_p0164b01】為汝更宣譬喻明顯此義。復次賢護。譬如有
T13n0416_p0880b05║人取此三千大千世界一切大地盡末為塵。
T13n0416_p0880b06║復取一切草木枝葉。不問大小皆為微塵。彼
T13n0416_p0880b07║人爾時於彼塵聚。取一微塵破壞分析。還令
T13n0416_p0880b08║得作爾許微塵。然後復取彼一切塵。次第分
T13n0416_p0880b09║析皆令等彼初微塵數。賢護。於意云何。是
T13n0416_p0880b10║微塵數可謂多不。賢護答曰。甚多世尊。佛言
T13n0416_p0880b11║賢護。若有善男子善女人。取前爾許微塵數
T13n0416_p0880b12║佛剎。盛滿眾寶持用布施。賢護。於意云何。彼
T13n0416_p0880b13║善男子善女人。所獲福聚復為多不。賢護報
T13n0416_p0880b14║曰。甚多世尊。然彼善男子善女人。因是事故
T13n0416_p0880b15║獲得過彼無量無邊阿僧祇福聚。佛復告言。
T13n0416_p0880b16║賢護。吾更語汝。如彼善男子善女人。以爾許
T13n0416_p0880b17║塵數佛剎盛滿七寶。持用布施獲如斯福復
T13n0416_p0880b18║有善男子善女人。聞此念佛現前三昧。暫生
T13n0416_p0880b19║【CL023n0071_p0165a01】隨喜。信心分別以為真實。心開意解讀誦受
T13n0416_p0880b20║持。乃至暫時為他解說。是善男子善女人。所
T13n0416_p0880b21║獲福聚勝前施福無量無邊。非可稱算。非可
T13n0416_p0880b22║校計。非可思量。賢護。如是善男子善女人。聞
T13n0416_p0880b23║此三昧生隨喜心。乃至暫時為他解說。尚獲
T13n0416_p0880b24║無量無邊福聚。何況是善男子善女人。於此
T13n0416_p0880b25║三昧修多羅中。如聞而信。如信而受。如受而
T13n0416_p0880b26║說。如說而行也。爾時世尊。為重明斯義。以偈
T13n0416_p0880b27║頌曰。
T13n0416_p0880b28║　若以三千大千界　　盛滿七寶用行檀
T13n0416_p0880b29║　我說彼福雖為多　　不如聞經少功德
T13n0416_p0880c01║　菩薩為求多福聚　　信解讀誦復思惟
T13n0416_p0880c02║　解說修行念三昧　　斯所獲福過於彼
T13n0416_p0880c03║　末三千界盡為塵　　復分一塵等前數
T13n0416_p0880c04║　盡取如是諸塵剎　　盛滿珍寶以行檀
T13n0416_p0880c05║【CL023n0071_p0165b01】　諸佛所讚三昧經　　單以一偈為他說
T13n0416_p0880c06║　我言斯人獲功德　　超彼檀福不可量
T13n0416_p0880c07║　若復為他具足說　　下至一搆牛乳間
T13n0416_p0880c08║　思惟增廣諸善根　　何況長遠無量福
T13n0416_p0880c09║　一切眾生盡作佛　　淨慧終竟證彼如
T13n0416_p0880c10║　假於億數多劫中　　說斯偈福不可盡
T13n0416_p0880c11║　其間彼佛皆滅已　　多億數劫常廣宣
T13n0416_p0880c12║　終亦不盡彼福邊　　緣此深經四句偈
T13n0416_p0880c13║　一切所有諸世界　　四方上下及四維
T13n0416_p0880c14║　滿中眾寶持與他　　為求勝福奉諸佛
T13n0416_p0880c15║　彼諸功德難可量　　稱計與諸世界等
T13n0416_p0880c16║　其有聞受是三昧　　善能宣說福過前
T13n0416_p0880c17║　若人於此無遲疑　　其於諸法亦明了
T13n0416_p0880c18║　彼則永絕諸惡趣　　能入勝寂三昧禪
T13n0416_p0880c19║　彼若常能供養我　　必受多福不思議
T13n0416_p0880c20║【CL023n0071_p0166a01】　增長多聞證菩提　　由思諸佛所讚定
T13n0416_p0880c21║　今我語汝誠實言　　當念精進莫放逸
T13n0416_p0880c22║　一心歡欣發勇猛　　自然速證彼菩提
T13n0416_p0880c23║　彼為供養百數佛　　乃能受是三摩提
T13n0416_p0880c24║　假於後世恐怖時　　自當速證微妙定
T13n0416_p0880c25║　若有見我與比丘　　及汝大士賢護等
T13n0416_p0880c26║　如是菩薩樂多聞　　決定當得此三昧
T13n0416_p0880c27║　若得聞此聖三昧　　為他解釋或書寫
T13n0416_p0880c28║　是陀羅尼世尊歎　　能證一切佛菩提
T13n0416_p0880c29║　若人善思此三昧　　一切諸佛咸共稱
T13n0416_p0881a01║　當得種姓及多聞　　諸佛次第而演說
T13n0416_p0881a02║　　大集經賢護分觀察品第六之一
T13n0416_p0881a03║爾時世尊復告賢護菩薩言。賢護。若諸菩薩
T13n0416_p0881a04║摩訶薩即欲思惟此三昧者。當云何思。賢護。
T13n0416_p0881a05║彼諸菩薩欲思惟者。即應當作如是思惟。如
T13n0416_p0881a06║【CL023n0071_p0166b01】我世尊今者現在天人眾中宣說法要。賢護。
T13n0416_p0881a07║菩薩如是一心思惟。諸佛如來坐師子座宣
T13n0416_p0881a08║說正法。具足成就一切相好。最妙最極殊特
T13n0416_p0881a09║端嚴樂觀無厭。如是觀察諸大人相。於一一
T13n0416_p0881a10║相應當至心。即得明了見諸如來應等正覺既
T13n0416_p0881a11║得見已當先諮問不見頂相。既得問已。然後
T13n0416_p0881a12║次第遍觀諸相皆令明了。如是觀已更復思
T13n0416_p0881a13║惟。諸佛如來眾相微妙是為希有。願我未來
T13n0416_p0881a14║還得如是具足成就諸妙相身。願我未來亦
T13n0416_p0881a15║得如是清淨禁戒具足威儀。願我未來亦得
T13n0416_p0881a16║如是具足三昧。願我未來亦得如是具足智
T13n0416_p0881a17║慧。願我未來亦得如是具足解脫。願我未來
T13n0416_p0881a18║亦得如是解脫知見。願我未來成滿如是諸
T13n0416_p0881a19║相身已。即得成就阿耨多羅三藐三菩提。既
T13n0416_p0881a20║成佛已亦當如是處彼天人大眾之中。具【CL023n0071_p0167a01】足
T13n0416_p0881a21║宣說如斯妙法。菩薩如是具足觀察諸佛如
T13n0416_p0881a22║來。乃至成就一切種已。復應更作如是思惟。
T13n0416_p0881a23║是中何者是我。誰為我所法。誰能得成諸佛
T13n0416_p0881a24║菩提。為身得耶。為心得耶。若身得者。是身頑
T13n0416_p0881a25║騃無覺無知。猶如草木石壁鏡像。然彼菩提
T13n0416_p0881a26║無色無形非像非相。不可見知不可觸證。云
T13n0416_p0881a27║何更以頑騃無知無見無識。無所分別無作
T13n0416_p0881a28║之身。得彼菩提。菩提如是既無形色。非相非
T13n0416_p0881a29║像不可見知不可觸證。誰復於中而行證者。
T13n0416_p0881b01║若心得者。是心無色不可得見。是心無相不
T13n0416_p0881b02║可得知。此心如是同於幻化。然彼菩提亦爾。
T13n0416_p0881b03║無色不可見。無相不可知。無漏無為亦同幻
T13n0416_p0881b04║化。云何可證。云何覺知。而言身心得菩提耶。
T13n0416_p0881b05║彼菩薩摩訶薩如是觀時。分明了了見是身
T13n0416_p0881b06║相不得菩提。亦知是心不得菩提。何以故。【CL023n0071_p0167b01】諸
T13n0416_p0881b07║法無有以色證色心證心故。然彼於言說中
T13n0416_p0881b08║知一切法。雖無色無形無相無漏無可睹見
T13n0416_p0881b09║無有證知。亦非無證。何以故。以一切諸如來
T13n0416_p0881b10║身無有漏故。又諸如來身無漏故心亦無漏。
T13n0416_p0881b11║又諸如來心無漏故色亦無漏。
T13n0416_p0881b12║【○】【○】賢護菩薩所問經卷第二【○】【○】【○】【○】【○】【○】【○】
