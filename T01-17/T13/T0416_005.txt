T13n0416_p0892a13║【□】
T13n0416_p0892a14║【□】
T13n0416_p0892a15║【CL023n0071_p0200a01】大乘大集經賢護分卷第五
T13n0416_p0892a16║【□】
T13n0416_p0892a17║　　　　隋天竺三藏闍那崛多譯
T13n0416_p0892a18║　　現前三昧中十法品第十三
T13n0416_p0892a19║爾時世尊。復告賢護菩薩言。賢護。若有比丘。
T13n0416_p0892a20║樂欲修習此三昧者。先當思惟彼無相想。既
T13n0416_p0892a21║思惟已我慢不生。賢護。除慢高已心意泰然
T13n0416_p0892a22║遠離眾相。爾時即應為他宣說如是三昧。不
T13n0416_p0892a23║應起諍。是中云何名為諍也。所謂妄想誹毀
T13n0416_p0892a24║即謗於空名為諍也。賢護。是故彼比丘以無
T13n0416_p0892a25║諍故。當能修學為他宣說此三昧也。賢護。有
T13n0416_p0892a26║諸善男子善女人。若欲修學為他解釋此三
T13n0416_p0892a27║昧者。應當具足成就十法然後為他解斯三
T13n0416_p0892a28║昧。何等為十。所謂一者彼諸善男子善女人。
T13n0416_p0892a29║先摧我慢起恭敬心。二者知恩不忘心常念
T13n0416_p0892b01║報。三者心無倚著亦無嫉妒。四者除斷疑惑
T13n0416_p0892b02║【CL023n0071_p0200b01】及諸障礙。五者深信不壞繫念思惟。六者精
T13n0416_p0892b03║進勤求經行無倦。七者常行乞食不受別請。
T13n0416_p0892b04║八者少欲知足調伏諸根。九者正信甚深無
T13n0416_p0892b05║生法忍十者常念誰所有是三昧。即於彼師
T13n0416_p0892b06║生諸佛想。然後修習如是三昧。賢護。是為彼
T13n0416_p0892b07║善男子善女人具足如上十種法已。應當修
T13n0416_p0892b08║習如是三昧。亦令他人受持讀誦。如是行者
T13n0416_p0892b09║當得八事。何等為八。一者畢竟清淨。於諸禁
T13n0416_p0892b10║戒無毀犯故。二者知見清淨。智慧和合不與
T13n0416_p0892b11║餘相應故。三者智慧清淨。更不復受諸後有
T13n0416_p0892b12║故。四者施與清淨。不願一切諸行果報故。五
T13n0416_p0892b13║者多聞清淨。既聞法已畢竟不忘故。六者精
T13n0416_p0892b14║進清淨。於一切時求佛菩提故。七者遠離清
T13n0416_p0892b15║淨。於一切名利不染著故。八者不退清淨。當
T13n0416_p0892b16║得阿耨多羅三藐三菩提初不動搖故。賢護。
T13n0416_p0892b17║【CL023n0071_p0201a01】是為彼善男子善女人所獲八法也。爾時世
T13n0416_p0892b18║尊為重明此義。以說偈曰。
T13n0416_p0892b19║　智人不起有相想　　亦當除慢及我心
T13n0416_p0892b20║　於深忍中無取著　　彼能速宣此三昧
T13n0416_p0892b21║　空中本來滅諍根　　涅槃無相大寂定
T13n0416_p0892b22║　於佛無嫌不謗法　　彼能速宣此三昧
T13n0416_p0892b23║　智者不興嫉妒意　　念佛知恩及法僧
T13n0416_p0892b24║　所生降伏無遷移　　如是寂靜持三昧
T13n0416_p0892b25║　無有嫉妒亦無疑　　思惟深法真實信
T13n0416_p0892b26║　精進不懈離諸欲　　彼能如是得三昧
T13n0416_p0892b27║　常行比丘乞食法　　捨諸別請況求財
T13n0416_p0892b28║　斷除垢染證真如　　彼能如是得三昧
T13n0416_p0892b29║　誰能有此三摩提　　我應聽受廣流布
T13n0416_p0892c01║　於教師所起佛想　　彼能如是得三昧
T13n0416_p0892c02║　若人修行此三昧　　當具功德超世間
T13n0416_p0892c03║【CL023n0071_p0201b01】　彼應速受八種法　　稱諸佛心淨無垢
T13n0416_p0892c04║　持戒清淨無有邊　　三昧菩提及勝見
T13n0416_p0892c05║　彼能清淨諸有中　　住以最妙功德聚
T13n0416_p0892c06║　智慧清淨不受有　　布施離垢入無為
T13n0416_p0892c07║　得彼多聞未曾忘　　其為智人功德藏
T13n0416_p0892c08║　勇猛精進得菩提　　於世名利不貪染
T13n0416_p0892c09║　若諸智者善行此　　彼入無上深妙禪
T13n0416_p0892c10║　　大集經賢護分不共功德品第十四
T13n0416_p0892c11║爾時世尊。復告賢護菩薩摩訶薩言。賢護。彼
T13n0416_p0892c12║諸菩薩摩訶薩。復當成就十八不共法。何等
T13n0416_p0892c13║名為不共法也。所謂如來初成阿耨多羅三藐
T13n0416_p0892c14║三菩提。乃至般涅槃。於其中間如來所有三
T13n0416_p0892c15║業智慧為首。一切身業隨智慧行。一切口業
T13n0416_p0892c16║隨智慧行。一切意業隨智慧行。又諸如來知
T13n0416_p0892c17║見過去無有障礙。知見未來無有障礙。知【CL023n0071_p0202a01】見
T13n0416_p0892c18║現在無有障礙。又諸如來所為無有錯誤。言
T13n0416_p0892c19║無漏失意無忘念無別異想。常在三昧無不
T13n0416_p0892c20║知已捨。又諸如來意欲無減精進無減禪定
T13n0416_p0892c21║無減智慧無減解脫無減解脫知見無減。賢
T13n0416_p0892c22║護。是為如來十八不共法。彼菩薩摩訶薩當
T13n0416_p0892c23║應修習具足成滿。
T13n0416_p0892c24║復次賢護。若菩薩摩訶薩。成就具足甚深
T13n0416_p0892c25║難見攝受正法。即欲宣說是三昧者。應當
T13n0416_p0892c26║更受十種勝法。何等為十。所謂如來十力。
T13n0416_p0892c27║云何十力。賢護。是中如來是處非處力者。
T13n0416_p0892c28║如來於諸處非處事。能以正智如實知故。賢
T13n0416_p0892c29║護。如是處非處事。如來能以正智如實知
T13n0416_p0893a01║者。此則如來處非處力。如來得此力已知
T13n0416_p0893a02║真實處。於大眾中作師子吼。轉大梵輪昔
T13n0416_p0893a03║所未轉。若有沙門婆羅門若天若梵若魔若
T13n0416_p0893a04║人。一切世間終無有能如是轉者。賢護。是
T13n0416_p0893a05║【CL023n0071_p0202b01】為如來第一智力。菩薩摩訶薩應當修學具
T13n0416_p0893a06║足成滿。
T13n0416_p0893a07║復次賢護。是中如來一切至處道力者。如來
T13n0416_p0893a08║於一切處道差別。皆以正智如實知故。賢護。
T13n0416_p0893a09║如是一切至處道事。如來能以正智如實知
T13n0416_p0893a10║者。此則如來至處道力也。如來得此力已知
T13n0416_p0893a11║真實處。於大眾中作師子吼。轉大梵輪昔所
T13n0416_p0893a12║未轉。若諸世間沙門婆羅門。若天若梵若魔
T13n0416_p0893a13║若人。終無有能如是轉者。賢護。是為如來第
T13n0416_p0893a14║二智力。菩薩摩訶薩應當修學具足成滿。復
T13n0416_p0893a15║次賢護。是中如來世間種種界力者。如來於
T13n0416_p0893a16║世間種種諸界無量差別。能以正智如實知
T13n0416_p0893a17║故。賢護。如是世間種種界事。如來皆以正智
T13n0416_p0893a18║如實知者。此則如來世間界力也。如來得此
T13n0416_p0893a19║力已知真實處。於大眾中作師子吼。轉大梵
T13n0416_p0893a20║輪昔所未轉。若諸世間沙門婆羅門。若【CL023n0071_p0203a01】天若
T13n0416_p0893a21║梵若魔若人。終無有能如斯轉者。賢護。是為
T13n0416_p0893a22║如來第三智力。菩薩摩訶薩應當修學具足
T13n0416_p0893a23║成滿。
T13n0416_p0893a24║復次賢護。是中如來心行力者。如來於諸眾
T13n0416_p0893a25║生種種心行無量差別。皆以正智如實知故。
T13n0416_p0893a26║賢護。如是眾生種種心行無量差別。如來能
T13n0416_p0893a27║以正智如實知者。此則如來知心行力也。如
T13n0416_p0893a28║來得此力已知真實處。於大眾中作師子吼。
T13n0416_p0893a29║轉大梵輪昔所未轉。若諸世間沙門婆羅門。
T13n0416_p0893b01║若天若梵若魔若人。終無有能如是轉者。賢
T13n0416_p0893b02║護。是為如來第四智力。菩薩摩訶薩應當修
T13n0416_p0893b03║學具足成滿。
T13n0416_p0893b04║復次賢護。如來知眾生諸根差別力者。如來
T13n0416_p0893b05║於眾生諸根種種差別。皆以正智如實知故。
T13n0416_p0893b06║賢護。如是眾生諸根種種差別。如來皆以正
T13n0416_p0893b07║智如實知者。是則如來諸根差別力也。如來
T13n0416_p0893b08║得此力已知真實處。【CL023n0071_p0203b01】於大眾中作師子吼。轉
T13n0416_p0893b09║大梵輪昔所未轉。若諸世間沙門婆羅門。若
T13n0416_p0893b10║天若梵若魔若人。終無有能如是轉者。賢護。
T13n0416_p0893b11║是為如來第五智力。菩薩摩訶薩應當修學
T13n0416_p0893b12║具足成滿。
T13n0416_p0893b13║復次賢護。是中如來禪定力者。如來於一切
T13n0416_p0893b14║禪定解脫三昧。生起煩惱及以滅除。斯以正
T13n0416_p0893b15║智如實知故。賢護。如是一切禪定解脫三摩
T13n0416_p0893b16║跋提生起煩惱乃至清淨。如來皆以正智如
T13n0416_p0893b17║實知者。是則如來禪定力也。如來得已知真
T13n0416_p0893b18║正處。於大眾中作師子吼轉大梵輪先所未
T13n0416_p0893b19║轉。若彼世間沙門婆羅門。若天若梵若魔若
T13n0416_p0893b20║人。終無有能如是轉者。賢護。是為如來第六
T13n0416_p0893b21║智力。菩薩摩訶薩應當修學具足成滿。
T13n0416_p0893b22║復次賢護。如來業力者。如來於彼一切諸業
T13n0416_p0893b23║種種差別。及彼未來和合得報亦無量差別。
T13n0416_p0893b24║如來斯以【CL023n0071_p0204a01】正智如實知故。賢護。如是諸業種
T13n0416_p0893b25║種差別。未來得果亦復差別。如來皆以正智
T13n0416_p0893b26║如實知者。斯則如來知業力也。如來得已知
T13n0416_p0893b27║真實處。於大眾中作師子吼。轉大梵輪先所
T13n0416_p0893b28║未轉。若彼世間若沙門婆羅門。若天若梵若
T13n0416_p0893b29║魔若人。終無有能如斯轉者。賢護。是為如來
T13n0416_p0893c01║第七業力。菩薩摩訶薩應當修學具足成滿。
T13n0416_p0893c02║復次賢護。如來天眼力者。如來常以清淨天
T13n0416_p0893c03║眼過於人眼。見彼未來諸眾生輩死此生彼。
T13n0416_p0893c04║其所受身或美或醜或善或惡。所得諸色或
T13n0416_p0893c05║好或惡或妙或麤。或生善道或生惡趣。又見
T13n0416_p0893c06║眾生所作諸業或善或惡。有諸眾生。具身惡
T13n0416_p0893c07║業具口惡業具意惡業。訶罵聖人誹謗正法
T13n0416_p0893c08║壞和合僧。具足如是諸惡業故。身壞命終生
T13n0416_p0893c09║於惡道。又諸眾生。具身善業具口善業具意
T13n0416_p0893c10║善業。恭敬【CL023n0071_p0204b01】聖人尊重正法供養眾僧。具行如
T13n0416_p0893c11║是諸善業故。命終得生人天善趣。如是等事
T13n0416_p0893c12║皆如實知。賢護。如來以淨天眼見諸眾生死
T13n0416_p0893c13║此生彼。乃至命終生於天上。是則如來生死
T13n0416_p0893c14║智力。得是力已知真實處。於大眾中作師子
T13n0416_p0893c15║吼。轉大梵輪昔所未轉。若彼世間若沙門婆
T13n0416_p0893c16║羅門。若天若梵若魔若人。終無有能若斯轉
T13n0416_p0893c17║者。賢護。是為如來第八智力。菩薩摩訶薩應
T13n0416_p0893c18║當修學具足成滿。
T13n0416_p0893c19║復次賢護。如來宿命智力者。如來能以諸宿
T13n0416_p0893c20║命智。知於過去諸宿命事。所謂眾生生此死
T13n0416_p0893c21║彼。或於一處初受一生或二或三或五或十或
T13n0416_p0893c22║百或千。乃至或受無量百生無量千生無量百
T13n0416_p0893c23║千生。如是乃至無量轉劫。無量定劫無量轉
T13n0416_p0893c24║不轉劫等。皆如實知。又於彼所生趣。如是處
T13n0416_p0893c25║如是家。如是種姓如是名字。如【CL023n0071_p0205a01】是相貌如是
T13n0416_p0893c26║生中。如是服食如是所作。如是善惡如是憂
T13n0416_p0893c27║喜。如是苦樂乃至若干壽命等。亦如實知。又
T13n0416_p0893c28║於某處捨彼身已復生某處。如是身相如是
T13n0416_p0893c29║所說如是所經。乃至壽命諸過去事。皆悉知
T13n0416_p0894a01║故。賢護。如來能以種種無量諸宿命智。知彼
T13n0416_p0894a02║眾生宿命所經。始自一生及無量生。乃至壽命
T13n0416_p0894a03║諸過去事如實知者。是則如來宿命智力也。
T13n0416_p0894a04║得是力已處大眾中作師子吼。轉大梵輪昔
T13n0416_p0894a05║所未轉若彼世間沙門婆羅門。若天若梵若
T13n0416_p0894a06║魔若人。終無有能若斯轉者。賢護。是為如來
T13n0416_p0894a07║第九智力。菩薩摩訶薩應當修學具足成滿。
T13n0416_p0894a08║復次賢護。如來漏盡力者。如來能盡一切諸
T13n0416_p0894a09║有。無復諸漏。心慧解脫自覺法已。是故唱言。
T13n0416_p0894a10║我生已盡梵行已立。所作已辦不受後有。賢
T13n0416_p0894a11║護。如來如是能盡諸漏。心慧【CL023n0071_p0205b01】明脫自證知故。
T13n0416_p0894a12║故言我生已盡乃至不受後有。如實知者。是
T13n0416_p0894a13║則如來漏盡智力也。如來得已處大眾中作
T13n0416_p0894a14║師子吼。轉大梵輪昔所未轉。若彼世間沙門
T13n0416_p0894a15║婆羅門。若天若梵若魔若人。終無有能若斯
T13n0416_p0894a16║轉者。賢護。是為如來第十智力。菩薩摩訶薩
T13n0416_p0894a17║當應修學具足成滿。賢護。若諸菩薩摩訶薩。
T13n0416_p0894a18║讀誦受持思惟修習是三昧者。則能攝受如
T13n0416_p0894a19║來十力也。爾時世尊為重明此義。以偈頌
T13n0416_p0894a20║曰。
T13n0416_p0894a21║　十八不共等覺法　　十力明智諸佛同
T13n0416_p0894a22║　菩薩修習此妙禪　　自然成就斯二種
T13n0416_p0894a23║　　大集經賢護分隨喜功德品第十五
T13n0416_p0894a24║爾時世尊。復告賢護菩薩言。賢護。若菩薩摩
T13n0416_p0894a25║訶薩具足成就四隨喜故。即當得斯現前三
T13n0416_p0894a26║昧。速疾成滿阿耨多羅三藐三菩提。何等名
T13n0416_p0894a27║【CL023n0071_p0206a01】為四種隨喜也。所謂彼菩薩摩訶薩應作如
T13n0416_p0894a28║是念。如彼過去一切諸如來應供等正覺各
T13n0416_p0894a29║於往昔行菩薩時。皆因隨喜得是三昧。因三
T13n0416_p0894b01║昧故具足多聞。由多聞故速疾成就阿耨多
T13n0416_p0894b02║羅三藐三菩提。如我今日亦應如是。依因隨
T13n0416_p0894b03║喜得是三昧。因三昧故具足多聞。由多聞故
T13n0416_p0894b04║速得成就無上菩提。賢護。是為菩薩摩訶薩
T13n0416_p0894b05║第一隨喜功德聚也。賢護。彼菩薩摩訶薩。復
T13n0416_p0894b06║應如是念。如彼當來一切諸如來應供等正
T13n0416_p0894b07║覺行菩薩時。皆因隨喜得是三昧。因此三昧
T13n0416_p0894b08║故具足多聞。由多聞故速疾成就阿耨多羅
T13n0416_p0894b09║三藐三菩提。如我今日亦應如是。當因隨喜
T13n0416_p0894b10║得是三昧。歸憑三昧求滿多聞。由多聞故速
T13n0416_p0894b11║疾成彼無上菩提。賢護。是為菩薩摩訶薩第
T13n0416_p0894b12║二隨喜功德聚也。賢護。是菩薩摩訶薩。復應
T13n0416_p0894b13║【CL023n0071_p0206b01】如是念。而今現在無量無邊阿僧祇諸世界
T13n0416_p0894b14║中。一切諸如來應供等正覺。各於往昔行菩
T13n0416_p0894b15║薩時。亦因隨喜得是三昧。因是三昧具足多
T13n0416_p0894b16║聞。由多聞故現皆得成無上菩提。然我今日
T13n0416_p0894b17║亦應隨喜。乃至為欲速成無上菩提故。賢護。
T13n0416_p0894b18║是為菩薩第三隨喜功德聚也。復次賢護。彼
T13n0416_p0894b19║菩薩摩訶薩。復應如是念。我今已得仰學。三
T13n0416_p0894b20║世一切諸如來本於過去行菩薩時。皆因隨
T13n0416_p0894b21║喜得是三昧。皆因三昧具足多聞。皆由多聞
T13n0416_p0894b22║而得成佛。今我以此隨喜功德。願與一切眾
T13n0416_p0894b23║生共之。同生隨喜同獲三昧。同具多聞同悉
T13n0416_p0894b24║成就阿耨多羅三藐三菩提。賢護。是為菩薩
T13n0416_p0894b25║摩訶薩第四隨喜功德聚也。復次賢護。而彼
T13n0416_p0894b26║菩薩既得成就。如是隨喜如是三昧。如是多
T13n0416_p0894b27║聞如是速疾成就菩提。以是功德悉與眾生。
T13n0416_p0894b28║【CL023n0071_p0207a01】共同迴向阿耨多羅三藐三菩提。如是功德
T13n0416_p0894b29║難可稱量。我今為汝略開少分。汝宜諦聽善
T13n0416_p0894c01║思念之。賢護。譬如有人定壽百歲。身輕氣猛
T13n0416_p0894c02║行駿若飛。是人生已便即能行一世界先行
T13n0416_p0894c03║東方盡世界邊。如是次第行於南西北方四
T13n0416_p0894c04║維上下。周旋十方窮極地際。賢護。於意云何。
T13n0416_p0894c05║假使有人聰明出世善通算術。能計是人所
T13n0416_p0894c06║行地界道路近遠長短耶。賢護白言。不也。又
T13n0416_p0894c07║能稱量耶。不也。又能觀察耶。不也。亦能思
T13n0416_p0894c08║惟耶。不也世尊賢護。且置初行。即使是人滿
T13n0416_p0894c09║足百年速疾往返。遍至十方無量世界。彼明
T13n0416_p0894c10║算人復能知否。賢護報言。不也世尊。彼明
T13n0416_p0894c11║算人尚不能知初時所行地界近遠。云何能
T13n0416_p0894c12║計是人一世盡力飛行周遍十方。無數世界
T13n0416_p0894c13║道路由旬其數多少。若欲的知。唯獨世尊及
T13n0416_p0894c14║大弟子舍【CL023n0071_p0207b01】利弗與彼不退諸大菩薩等乃能知
T13n0416_p0894c15║耳。佛告賢護。如是如是。我今語汝。若有善男
T13n0416_p0894c16║子善女人。起信敬心。於彼風行壯人所經世
T13n0416_p0894c17║界盛滿珍寶。持用奉獻十方諸佛。其所獲福
T13n0416_p0894c18║雖曰極多。然尚不如隨喜三昧功德少分。何
T13n0416_p0894c19║以故。賢護。由彼菩薩摩訶薩修此三昧。具足
T13n0416_p0894c20║如上四大隨喜。迴向阿耨多羅三藐三菩提。
T13n0416_p0894c21║為求多聞成正覺故。賢護。以是因緣持彼施
T13n0416_p0894c22║福。望前隨喜所獲功德。百分不及一。千分不
T13n0416_p0894c23║及一。百千萬分不及一億百千分不及一。乃
T13n0416_p0894c24║至算數譬喻所不能及。賢護。汝今當知。諸菩
T13n0416_p0894c25║薩等。隨喜迴向所得功德。是故我今更為汝
T13n0416_p0894c26║說菩薩隨喜功德少分。汝宜諦聽也。賢護。我
T13n0416_p0894c27║念往昔過於無量無邊阿僧祇劫。爾時有佛。
T13n0416_p0894c28║號師子意如來應供等正覺明行足善逝世間
T13n0416_p0894c29║解無【CL023n0071_p0208a01】上士調御丈夫天人師佛世尊。出現於
T13n0416_p0895a01║世。賢護。時此世界閻浮提中。人民熾盛多饒
T13n0416_p0895a02║財寶。豐樂安隱甚可愛樂。賢護。爾時此閻浮
T13n0416_p0895a03║提其地弘廣。具足一萬八千由旬。其間城郭
T13n0416_p0895a04║聚落乃有一萬八千。一切皆以七寶所成。其
T13n0416_p0895a05║城縱廣十二由旬。於諸城內城別皆有九
T13n0416_p0895a06║億民家。賢護。
T13n0416_p0895a07║爾時大城名曰賢作。城中居民有六十億。彼
T13n0416_p0895a08║城即是師子意如來現生處也。賢護。爾時師
T13n0416_p0895a09║子意如來。初會說法有九十億人證阿羅漢
T13n0416_p0895a10║果。過七日已。於第二會。復有九十億人得阿
T13n0416_p0895a11║羅漢果。過第二會。第三會中。復有九十億人
T13n0416_p0895a12║得阿羅漢果。過三會已。復有九十億人咸從
T13n0416_p0895a13║他方而來大集。悉是清淨諸菩薩眾。自後彼
T13n0416_p0895a14║佛恒有無量阿僧祇諸聲聞眾。賢護。爾時人
T13n0416_p0895a15║民行十善業。如彼未來彌勒佛世教【CL023n0071_p0208b01】諸眾生。
T13n0416_p0895a16║具足成就十種業行。爾時人壽八萬四千。如
T13n0416_p0895a17║彌勒時人壽無異。賢護。時彼大城有轉輪王
T13n0416_p0895a18║名曰勝遊。如法治世具足七寶。所謂金輪寶
T13n0416_p0895a19║象寶馬寶摩尼寶女寶長者寶主兵寶。是為
T13n0416_p0895a20║七寶。滿足千子身相端嚴。成就威雄降伏怨
T13n0416_p0895a21║敵。彼王所統盡世界邊。不用刀兵亦無威迫。
T13n0416_p0895a22║無所稅斂眾具自然。時勝遊王詣師子意如
T13n0416_p0895a23║來應供等正覺所。頂禮尊足然後退坐。爾時
T13n0416_p0895a24║師子意如來。知勝遊王渴仰心已。即為廣宣
T13n0416_p0895a25║現前三昧。時彼王既聞如是三昧。深自慶幸
T13n0416_p0895a26║發隨喜心。以一把寶奉散佛上。彼王緣此隨
T13n0416_p0895a27║喜善根。命終之後還生閻浮。為彼王子名曰
T13n0416_p0895a28║梵德。復紹王位如法治化。彼佛滅後於正法
T13n0416_p0895a29║中有一比丘。其名曰寶。聰明精進。常為四眾
T13n0416_p0895b01║宣揚廣說如是經典。賢護。爾時彼梵德【CL023n0071_p0209a01】王於
T13n0416_p0895b02║比丘所聞三昧已。得深淨信起隨喜心。持上
T13n0416_p0895b03║妙衣價直百千覆比丘上。賢護。又梵德王從
T13n0416_p0895b04║比丘所聞三昧已。即發阿耨多羅三藐三菩
T13n0416_p0895b05║提心。為愛法故捨家出家。剃除鬚髮被服袈
T13n0416_p0895b06║裟。是時亦有百千人眾。成就信心即隨彼王
T13n0416_p0895b07║法服出家。亦為如是三昧經故。時彼梵德比
T13n0416_p0895b08║丘。與彼百千諸比丘眾。經八千歲供養承事。
T13n0416_p0895b09║彼寶比丘無有疲倦。終不能得如是三昧。唯
T13n0416_p0895b10║除一聞。聞已隨喜具以四種隨喜功德。迴向
T13n0416_p0895b11║阿耨多羅三藐三菩提。如初隨喜如是廣行。
T13n0416_p0895b12║然後梵德比丘及百千眾。緣此善根尋得值
T13n0416_p0895b13║遇六萬八千諸佛世尊。凡所生處常得為眾
T13n0416_p0895b14║頒宣廣說如是三昧。彼王比丘因彼善根。復
T13n0416_p0895b15║更值遇六萬八千億數諸佛。如是次第種諸
T13n0416_p0895b16║善根得此三昧。具足圓滿助菩提法已。【CL023n0071_p0209b01】尋得
T13n0416_p0895b17║成就阿耨多羅三藐三菩提。號曰堅固精進
T13n0416_p0895b18║如來應供等正覺明行足善逝世間解無上士
T13n0416_p0895b19║調御丈夫天人師佛世尊。而彼百千諸比丘
T13n0416_p0895b20║眾得此三昧。亦能成就助道法故。皆已成於
T13n0416_p0895b21║阿耨多羅三藐三菩提。名曰堅勇如來應供
T13n0416_p0895b22║等正覺。復令無量百千眾生住於阿耨多羅
T13n0416_p0895b23║三藐三菩提。賢護。彼但耳聞尚獲如是。何況
T13n0416_p0895b24║菩薩聞受三昧。讀誦憶持為他廣說。復勤思
T13n0416_p0895b25║行而不得也。賢護。以此義故。諸菩薩等聞是
T13n0416_p0895b26║三昧誰不隨喜。誰不讀誦誰不受持。誰不修
T13n0416_p0895b27║習誰不廣說。何以故。賢護。以彼菩薩聞是三
T13n0416_p0895b28║昧。即得成就助道法等。速疾成於阿耨
T13n0416_p0895b29║多羅三藐三菩提故。賢護。以是因緣吾今語
T13n0416_p0895c01║汝。若人正信淨心欲求阿耨多羅三藐三菩
T13n0416_p0895c02║提者。要先至心求此三昧。菩薩若聞百由【CL023n0071_p0210a01】旬
T13n0416_p0895c03║內有此甚深三昧經者。菩薩即應躬自往詣
T13n0416_p0895c04║聽是經典。聞已即應讀誦受持修習思惟為
T13n0416_p0895c05║他廣說。賢護。且置百由旬內當往聽受。又彼
T13n0416_p0895c06║菩薩若聞二百由旬。三百四百五百。乃至千
T13n0416_p0895c07║由旬內有是三昧。在某都城某聚落所。菩薩
T13n0416_p0895c08║即應躬往聽受習誦受持。何以故。賢護。以是
T13n0416_p0895c09║菩薩清淨信心。為求成就阿耨多羅三藐三
T13n0416_p0895c10║菩提故。是故菩薩不應起懈怠心生懶惰心起
T13n0416_p0895c11║散亂心。當更發精進心發猛利心。應當為是
T13n0416_p0895c12║三昧速至千由旬所。乃至但得聞是三昧。何
T13n0416_p0895c13║況讀誦受持思惟解說。何以故。賢護。以是三
T13n0416_p0895c14║昧能攝一切助道法故。復次賢護。是中若有
T13n0416_p0895c15║菩薩。以純淨心為求菩提。應當往詣千由旬
T13n0416_p0895c16║所。為聽如是三昧法時。菩薩應當承事供養
T13n0416_p0895c17║彼說法師。一切眾具悉皆奉上。常當隨【CL023n0071_p0210b01】逐法
T13n0416_p0895c18║師而行。或時一年或復二年。或十二十或經
T13n0416_p0895c19║百年。乃至盡壽隨逐法師不得捨離。乃至但
T13n0416_p0895c20║求聞是三昧。何況能得讀誦受持。思惟義理
T13n0416_p0895c21║為他解釋。如是菩薩隨法師時。當捨自心諸
T13n0416_p0895c22║所為事。常當隨順彼阿闍梨法師意行。謹心
T13n0416_p0895c23║承事不得違教。起尊敬心及重愛心。除捨一
T13n0416_p0895c24║切無愛敬事。於法師所發善知識想。乃至當
T13n0416_p0895c25║起如諸佛心。賢護。彼菩薩於是法師阿闍梨
T13n0416_p0895c26║所。能生如是敬愛心已。若當不得讀誦受持
T13n0416_p0895c27║思惟廣說。乃至聽聞是三昧者終無是事。唯
T13n0416_p0895c28║除往昔誹謗如是甚深經典業時已熟定墮惡
T13n0416_p0895c29║道業不淨耳。復次賢護。假彼菩薩或欲須離
T13n0416_p0896a01║彼法師者。常當知恩常當念恩常當報恩。何
T13n0416_p0896a02║以故。賢護。以是法師宣講因緣。令斯經典久
T13n0416_p0896a03║住不沒。
T13n0416_p0896a04║復次賢護。若有菩薩為是三【CL023n0071_p0211a01】昧。尚當應往千
T13n0416_p0896a05║由旬處。況復隨近城都國邑聚落空處或山
T13n0416_p0896a06║野中。而當不往聽受讀誦思惟義理為他廣
T13n0416_p0896a07║說也。復次賢護。我今語汝。若有菩薩為三昧
T13n0416_p0896a08║故。即能往至千由旬所。乃至不得聞是三昧。
T13n0416_p0896a09║而彼菩薩雖復不得聞是三昧。於是法中念
T13n0416_p0896a10║求善根。當發精進莫即懈惰。汝應當知如是
T13n0416_p0896a11║之人。則為已得不退轉於阿耨多羅三藐三
T13n0416_p0896a12║菩提。何況聽聞受持讀誦。思惟修習為他廣
T13n0416_p0896a13║宣。賢護。汝今當觀彼菩薩輩。聞此三昧已而
T13n0416_p0896a14║能受持思惟修行。即得爾許大功德聚。乃至
T13n0416_p0896a15║求已不能得聞。亦當具足幾大善根。若聞不
T13n0416_p0896a16║聞。皆為已住不退轉地。畢竟成就阿耨多
T13n0416_p0896a17║羅三藐三菩提。何況聞已讀誦受持。思惟
T13n0416_p0896a18║修習廣為他說。亦令多人聞已誦持修習思
T13n0416_p0896a19║惟熾然流布也。爾時世尊為重明【CL023n0071_p0211b01】此義。以偈
T13n0416_p0896a20║頌曰。
T13n0416_p0896a21║　我念過去有如來　　號師子意人中上
T13n0416_p0896a22║　彼時有王為眾首　　親往詣佛求三昧
T13n0416_p0896a23║　時大智王得聞已　　歡喜遍滿不可宣
T13n0416_p0896a24║　以手持寶奉散之　　供養人尊師子意
T13n0416_p0896a25║　內心思惟發是言　　我今歸依無上覺
T13n0416_p0896a26║　為諸世間作饒益　　唯願善說三摩提
T13n0416_p0896a27║　時王興建此業已　　捨身還生於彼宮
T13n0416_p0896a28║　尋得值遇寶比丘　　大德名聞滿十方
T13n0416_p0896a29║　彼聞比丘善說時　　心生歡喜無稱量
T13n0416_p0896b01║　即以勝妙眾寶服　　答彼比丘為菩提
T13n0416_p0896b02║　復與數千眾出家　　供養承事彼比丘
T13n0416_p0896b03║　經歷滿於八千歲　　為求如是三昧故
T13n0416_p0896b04║　彼唯一說不再宣　　聞受深妙如大海
T13n0416_p0896b05║　爾時心智都無倦　　求此如實勝寂禪
T13n0416_p0896b06║【CL023n0071_p0212a01】　彼輩如是修行已　　值遇諸佛大威雄
T13n0416_p0896b07║　具滿六萬有八千　　其間亦聞此三昧
T13n0416_p0896b08║　餘世供養復承事　　六萬八千億世尊
T13n0416_p0896b09║　所聞深妙悉隨喜　　斯由師子如來故
T13n0416_p0896b10║　彼王如是具修行　　終得成佛號堅進
T13n0416_p0896b11║　教化眾生無量數　　所在生死皆遠塵
T13n0416_p0896b12║　從王出家數千眾　　亦同得佛名堅勇
T13n0416_p0896b13║　德聲遍滿於十方　　聞三昧名證大覺
T13n0416_p0896b14║　何況復能為他說　　不染著彼諸世界
T13n0416_p0896b15║　當更廣顯妙思惟　　若斯三昧諸佛演
T13n0416_p0896b16║　若知三昧百由旬　　為求菩提詣彼聽
T13n0416_p0896b17║　於言教中莫辭倦　　聞者功德不可量
T13n0416_p0896b18║　若至於彼不得聞　　尚獲若干諸福聚
T13n0416_p0896b19║　何況聞已思說者　　唯當速求此三昧
T13n0416_p0896b20║　當念彼具梵德人　　親近承事勿生厭
T13n0416_p0896b21║【CL023n0071_p0212b01】　誰比丘所有此經　　即當詣彼修供養
T13n0416_p0896b22║　　大集經賢護分覺寤品第十六
T13n0416_p0896b23║爾時世尊復告賢護菩薩言。賢護。我念往昔
T13n0416_p0896b24║過多無量阿僧祇劫。有佛出世名薩遮那摩
T13n0416_p0896b25║如來應供等正覺。十號具足。時有比丘名曰
T13n0416_p0896b26║和輪。於佛滅後稱揚廣說是三昧經。我於
T13n0416_p0896b27║爾時為大國王。一心專求是妙三昧。即於夢
T13n0416_p0896b28║中聞有告言。是三昧處既覺寤已。遂便躬詣
T13n0416_p0896b29║比丘師所求是三昧。因請法師剃髮出家。為
T13n0416_p0896c01║求聽受是三昧故。躬用承事和輪法師。備經
T13n0416_p0896c02║三萬有六千歲。天魔障蔽竟不得聞。時佛復
T13n0416_p0896c03║告諸比丘比丘尼優婆塞優婆夷言。我今語
T13n0416_p0896c04║汝。汝等當應急疾聽受是三昧王。無得賒遲
T13n0416_p0896c05║亦無忘失。善承事師無令失所。求是三昧以
T13n0416_p0896c06║得為期。若經一劫乃至百千。不生懈心無不
T13n0416_p0896c07║得【CL023n0071_p0213a01】也。賢護。若人一心求是三昧。常隨逐師不
T13n0416_p0896c08║得遠離。當設供養。所謂湯藥飲食衣服床敷
T13n0416_p0896c09║種種眾具。及以一切金銀珍寶。凡是資用盡
T13n0416_p0896c10║奉於師無所愛惜。如其自無乞求而與。趣得
T13n0416_p0896c11║三昧勿生厭心。賢護。且置如斯尋常供具。夫
T13n0416_p0896c12║求法者。師若有須。乃至應當自割其身。肌膚
T13n0416_p0896c13║肢體供奉於師。師若須命尚無愛惜。況餘外
T13n0416_p0896c14║物而不奉師。賢護。其求法者。承事法師將護
T13n0416_p0896c15║隨順其事若此。又承事師如奴隨主。如臣事
T13n0416_p0896c16║君。事師亦爾。斯人如是疾得三昧。得三昧已
T13n0416_p0896c17║當念憶持。常念師恩恒思報答。賢護。是三昧
T13n0416_p0896c18║寶不易可聞。正使有人過百千劫。但求聞名
T13n0416_p0896c19║尚不得聞。何況聞已書寫誦持。轉復為他分
T13n0416_p0896c20║別說也。賢護。假使恒河沙數諸佛世界。盛滿
T13n0416_p0896c21║珍寶持以行檀。其福雖多猶亦不如聞此經
T13n0416_p0896c22║名。書寫一偈所獲功德無可校量。【CL023n0071_p0213b01】爾時世
T13n0416_p0896c23║尊。為重明此義。以偈頌曰。
T13n0416_p0896c24║　我念過去無量時　　具足數滿六千歲
T13n0416_p0896c25║　常隨法師不蹔捨　　初不聞是三昧名
T13n0416_p0896c26║　有佛厥號為至誠　　時彼比丘名和輪
T13n0416_p0896c27║　其於世尊滅度後　　比丘廣說是三昧
T13n0416_p0896c28║　我時為彼天下王　　夢中聞告三昧處
T13n0416_p0896c29║　和輪比丘常宣轉　　王當聽受是妙經
T13n0416_p0897a01║　從夢寤已即推求　　躬詣比丘請三昧
T13n0416_p0897a02║　遂捨王位而出家　　恭敬供養不暫休
T13n0416_p0897a03║　經歷三萬六千年　　但願得逢彼宣流
T13n0416_p0897a04║　常為天魔來固擾　　終竟未果一聽聞
T13n0416_p0897a05║　是故比丘比丘尼　　諸優婆塞優婆夷
T13n0416_p0897a06║　吾故誡汝此誠言　　汝當趣持是三昧
T13n0416_p0897a07║　其欲敬承彼法師　　若經一劫及多劫
T13n0416_p0897a08║　備奉藥湯諸妙膳　　求聞如是三昧經
T13n0416_p0897a09║【CL023n0071_p0214a01】　又辦億數眾衣服　　床敷燈燭及諸珍
T13n0416_p0897a10║　精勤如是不覺疲　　為聽如是妙三昧
T13n0416_p0897a11║　比丘自無當乞奉　　乃至身命無吝情
T13n0416_p0897a12║　何況餘物有惜心　　如是求者得三昧
T13n0416_p0897a13║　受恩常念思報恩　　智人聞已應廣說
T13n0416_p0897a14║　億那由劫專精求　　斯妙三昧爾乃聞
T13n0416_p0897a15║　假使恒沙諸世界　　盛滿珍寶用行檀
T13n0416_p0897a16║　能於是中說一偈　　此人功德過於彼
T13n0416_p0897a17║　正言宣說一偈者　　過於諸劫那由他
T13n0416_p0897a18║　何況聞已能廣傳　　斯人功德不可說
T13n0416_p0897a19║　若人樂行於菩提　　當為一切求是法
T13n0416_p0897a20║　必能正覺無上道　　聞已安住斯定中
T13n0416_p0897a21║　　大集經賢護分囑累品第十七
T13n0416_p0897a22║爾時世尊告賢護菩薩言。賢護。是故彼善男
T13n0416_p0897a23║子有淨信者。常當精勤聽此三昧。既聞受已
T13n0416_p0897a24║【CL023n0071_p0214b01】讀誦總持思惟其義。廣為世間分別演說。宜
T13n0416_p0897a25║善書寫安置藏中。所以者何。賢護。於我滅後
T13n0416_p0897a26║當來之世。有諸菩薩摩訶薩輩淨信心者。為
T13n0416_p0897a27║眾生故當求多聞。求多聞故當詣諸方聽受
T13n0416_p0897a28║正法賢護。是故彼諸善男子。有欲樂者。具足
T13n0416_p0897b01║信心者。攝受正法者。愛樂正法者。總持修多
T13n0416_p0897b02║羅者。為如是等廣宣說故。以如來力加持故。
T13n0416_p0897b03║書寫如是大乘經典。以如來印印封之已。然
T13n0416_p0897b04║後安置於匣藏中。賢護。是中何等為如來印。
T13n0416_p0897b05║所謂一切諸行無造無作。無造作者。未曾有
T13n0416_p0897b06║無為無相無想無依無攝無取無住。一切諸行
T13n0416_p0897b07║盡苦因盡。有盡一切煩惱盡。無生無滅無道
T13n0416_p0897b08║無道果。一切諸聖無有覆藏。愚癡所毀。智者
T13n0416_p0897b09║所稱。巧者能受。如來世尊說此經時。無量眾
T13n0416_p0897b10║生皆於阿耨多羅三藐三菩提。種諸善根。彼
T13n0416_p0897b11║【CL023n0071_p0215a01】恒河沙等諸佛世界。有無量阿僧祇諸菩薩
T13n0416_p0897b12║摩訶薩眾。皆從本國發來至此。咸為聽受是
T13n0416_p0897b13║三昧者。彼輩皆得不退轉於阿耨多羅三藐
T13n0416_p0897b14║三菩提。時此三千大千世界一切大地六種
T13n0416_p0897b15║震動。所謂動大動等遍動。涌大涌等遍
T13n0416_p0897b16║涌。起大起等遍起。震大震等遍震。吼大吼
T13n0416_p0897b17║等遍吼。覺大覺等遍覺。乃至邊涌中沒中涌
T13n0416_p0897b18║邊沒。時此世界如是大動。
T13n0416_p0897b19║爾時世尊告尊者摩訶迦葉。尊者舍利弗。尊
T13n0416_p0897b20║者目揵連。尊者阿難及賢護菩薩。寶德離車
T13n0416_p0897b21║子。商主長者。星德長者子。偉德摩納水天長
T13n0416_p0897b22║者等。五百人眾并餘諸天世人四部眾等言。
T13n0416_p0897b23║迦葉。我今以是三大阿僧祇劫修成阿耨多羅
T13n0416_p0897b24║三藐三菩提法。付囑汝等。如是等義一切世
T13n0416_p0897b25║間所不能信。何以故。如來所說修多羅。最勝
T13n0416_p0897b26║微妙第一甚深。於當來世【CL023n0071_p0215b01】能與一切眾生阿
T13n0416_p0897b27║耨多羅三藐三菩提。是故我今慇懃囑汝。汝
T13n0416_p0897b28║當聽受。汝當讀誦。汝當憶持。汝當思惟。汝當
T13n0416_p0897c01║修行。汝當開發。汝當廣宣。汝當解釋。汝當盡
T13n0416_p0897c02║善。汝當流布勿令斷絕。復次阿難。若有諸
T13n0416_p0897c03║善男子善女人。念欲修習此三昧經者。欲讀
T13n0416_p0897c04║誦者欲受持者。欲思惟者。欲開示者。欲廣說
T13n0416_p0897c05║者。當應令他生正信故。令他讀誦故。令他受
T13n0416_p0897c06║持故。令他思惟故。令他開示故。令他廣說故。
T13n0416_p0897c07║我今為彼安住大乘諸善男子善女人輩。廣
T13n0416_p0897c08║開發已。當如是學。常當念我如斯教敕。爾時
T13n0416_p0897c09║世尊說是經已。尊者摩訶迦葉舍利弗大目
T13n0416_p0897c10║揵連阿難。自餘一切諸大聲聞。及彼賢護寶
T13n0416_p0897c11║德善商主星德偉德水天長者等五百優婆塞
T13n0416_p0897c12║眾。及彼從十方他佛國土諸來菩薩摩訶薩
T13n0416_p0897c13║眾。乃至一切天龍鬼神人【CL023n0071_p0216a01】非人等。聞如來說
T13n0416_p0897c14║皆大歡喜。奉教修行。
T13n0416_p0897c15║【○】【○】【○】賢護菩薩所問經卷第五【○】【○】【○】【○】【○】【○】【○】【○】【○】【○】【CL023n0071_p0216b01】
