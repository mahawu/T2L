T13n0410_p0716a01║【□】
T13n0410_p0716a02║【CL022n0061_p0468a01】大方廣十輪經卷第八
T13n0410_p0716a03║【□】
T13n0410_p0716a04║　　　　失譯人名今附北涼錄
T13n0410_p0716a05║　　精進相品第十三
T13n0410_p0716a06║復次善男子。菩薩摩訶薩成就大莊嚴精進
T13n0410_p0716a07║輪。從初發心離五欲者。能為聲聞辟支佛
T13n0410_p0716a08║而作福田。亦為一切守護供養。
T13n0410_p0716a09║善男子。菩薩摩訶薩精進有二種。一者世間。
T13n0410_p0716a10║二者出世間。世間精進復有三種。一者修福
T13n0410_p0716a11║精進。二者勇猛精進施戒禪定。三者緣於
T13n0410_p0716a12║有漏及諸眾生。依於果報福行住處。是名
T13n0410_p0716a13║世間精進。則非摩訶薩也。
T13n0410_p0716a14║復次菩薩摩訶薩。於一切眾生心常平等。但
T13n0410_p0716a15║為除滅煩惱業結而勤精進。於聖無漏無
T13n0410_p0716a16║取無捨。亦無依止。無雜穢心。亦無亂想。
T13n0410_p0716a17║持戒破戒。精進懈怠。布施慳貪。濁心慈心。如
T13n0410_p0716a18║是一切皆悉平等而行精進。不於三界起
T13n0410_p0716a19║種種想。【CL022n0061_p0468b01】於諸眾生若聞言語造業處所。於
T13n0410_p0716a20║陰界入無所取想而修精進。不依欲界。
T13n0410_p0716a21║不著色界及無色界。不生到不到想而修
T13n0410_p0716a22║精進。不著一切行。不依三種福而勤精進。
T13n0410_p0716a23║菩薩摩訶薩成就如是大莊嚴輪。從初發
T13n0410_p0716a24║意離於五欲。名為摩訶薩。亦復堪與聲聞
T13n0410_p0716a25║辟支佛作大福田。為諸眾生守護供養。
T13n0410_p0716a26║爾時世尊欲重宣此義。而說偈言。
T13n0410_p0716a27║　染著六情根　　愚闇於四流
T13n0410_p0716a28║　精進常勇猛　　智者所譏嫌
T13n0410_p0716a29║　境界處精進　　善取於有漏
T13n0410_p0716b01║　不名為福田　　亦非摩訶薩
T13n0410_p0716b02║　智者勤精進　　除滅一切著
T13n0410_p0716b03║　心無所依止　　是名為福田
T13n0410_p0716b04║　不著於名色　　為眾作歸依
T13n0410_p0716b05║　勇猛離諸陰　　是名為福田
T13n0410_p0716b06║　照了於愚闇　　超度到彼岸
T13n0410_p0716b07║　如是精進輪　　斷眾煩惱縛
T13n0410_p0716b08║　　【CL022n0061_p0469a01】大方廣十輪經禪相品第十四
T13n0410_p0716b09║復次善男子。菩薩摩訶薩有大莊嚴禪定輪。
T13n0410_p0716b10║若菩薩成就此輪。從初發意斷除五欲。是
T13n0410_p0716b11║則堪為聲聞辟支佛福田。一切眾生守護供
T13n0410_p0716b12║養。善男子。菩薩摩訶薩修禪有二一者世間。
T13n0410_p0716b13║二者出世間。云何名世間禪。若菩薩依於陰
T13n0410_p0716b14║相。染著欲界色界無色界修禪。依止三解脫
T13n0410_p0716b15║四念處四正勤四如意足五根五力七覺分八
T13n0410_p0716b16║聖道分。乃至地水火風空識等。皆悉依止而
T13n0410_p0716b17║生染著。如是修禪。是名菩薩修世間禪。亦
T13n0410_p0716b18║與一切聲聞辟支佛共。不得名為摩訶薩
T13n0410_p0716b19║也。云何名出世間禪。
T13n0410_p0716b20║善男子。所謂菩薩能出世間放大光明。不
T13n0410_p0716b21║著四念處四正勤四如意足五根五力七覺
T13n0410_p0716b22║分八聖道分。如是等法皆無依止而修於
T13n0410_p0716b23║禪。乃至身口意戒。三解脫門。陰界【CL022n0061_p0469b01】諸入。三受
T13n0410_p0716b24║四大。空處識處。不用處非想非非想處。今世
T13n0410_p0716b25║後世悉離空靜。不依止空大空。是名菩薩
T13n0410_p0716b26║摩訶薩出世間禪。
T13n0410_p0716b27║善男子。以如是相故。菩薩摩訶薩則能成
T13n0410_p0716b28║就大莊嚴禪輪。從初發意離於五欲。堪
T13n0410_p0716b29║為聲聞辟支佛福田。亦為一切守護供養。
T13n0410_p0716c01║爾時世尊欲重宣此義。而說偈言。
T13n0410_p0716c02║　為捨重擔故　　修於有相禪
T13n0410_p0716c03║　但斷於己結　　不名為智者
T13n0410_p0716c04║　染著而修禪　　依止於解脫
T13n0410_p0716c05║　取著於彼岸　　不能利眾生
T13n0410_p0716c06║　若為棄重擔　　欲利諸眾生
T13n0410_p0716c07║　滅結修諸禪　　是名真智者
T13n0410_p0716c08║　若斷於有愛　　為利諸眾生
T13n0410_p0716c09║　修於無相禪　　是名摩訶薩
T13n0410_p0716c10║　斷除眾生縛　　令世間無畏
T13n0410_p0716c11║　寂滅而修禪　　是名摩訶薩
T13n0410_p0716c12║　　大方廣十輪經智相品第十五
T13n0410_p0716c13║【CL022n0061_p0470a01】復次善男子。菩薩摩訶薩有大莊嚴智輪。若
T13n0410_p0716c14║能成就如是大莊嚴智輪。從初發意離於
T13n0410_p0716c15║五欲。則能堪為聲聞辟支佛而作福田。亦
T13n0410_p0716c16║為一切守護供養。善男子。菩薩摩訶薩有
T13n0410_p0716c17║二種智一者世間。二者出世間。云何名世間
T13n0410_p0716c18║智。所謂菩薩依止讀誦。欲滅一切眾生愚
T13n0410_p0716c19║闇作大照明。如來所說種種無量。於聲聞
T13n0410_p0716c20║乘皆悉聽受。自書使人書。自讀誦亦教人
T13n0410_p0716c21║讀誦。若說辟支佛法及大乘法。皆悉隨順一
T13n0410_p0716c22║切信受。若自讀誦教人讀誦。自書亦教人
T13n0410_p0716c23║書。能為眾生廣說分別顯示其義。讀誦經
T13n0410_p0716c24║法求諸無漏。八聖道分解脫之味。而不
T13n0410_p0716c25║求於寂滅智慧。常有存相取著之心。是名
T13n0410_p0716c26║菩薩世間智輪。亦與聲聞辟支佛等無有
T13n0410_p0716c27║異也。不可名為菩薩摩訶薩。云何名出世
T13n0410_p0716c28║間智輪。菩薩摩訶薩修道之時。隨【CL022n0061_p0470b01】其精進
T13n0410_p0716c29║行住誦習。而於彼相不取不著不念不思惟。
T13n0410_p0717a01║如是行類則非下劣心。如虛空同於寂滅。
T13n0410_p0717a02║觀法平等都無所著亦無所繫。無生無滅心
T13n0410_p0717a03║無退轉。常行平等諸法實際。深入寂滅得
T13n0410_p0717a04║無生忍。不取諸相心無增減。不依諸地
T13n0410_p0717a05║亦不住智慧。菩薩若得如是具足智者。是
T13n0410_p0717a06║名菩薩出世間智。有此行類則能成就大
T13n0410_p0717a07║莊嚴智輪。從初發意不染五欲。亦能堪
T13n0410_p0717a08║為聲聞辟支佛福田。一切眾生守護供養。
T13n0410_p0717a09║復次善男子。菩薩摩訶薩有大莊嚴輪。若菩
T13n0410_p0717a10║薩成就如此大莊嚴輪者。從初發心斷除
T13n0410_p0717a11║五欲。堪為聲聞辟支佛作大福田。亦為一
T13n0410_p0717a12║切守護供養。
T13n0410_p0717a13║善男子。菩薩方便復有二種。一者世間。二者
T13n0410_p0717a14║出世間。云何名菩薩世間方便。自為及人常
T13n0410_p0717a15║懷彼此。種種伎藝而成就眾生。能現如
T13n0410_p0717a16║是若干種身。【CL022n0061_p0471a01】或現佛身。或現辟支佛身。或
T13n0410_p0717a17║現聲聞身。或現父母身。隨所應見而為現
T13n0410_p0717a18║相。若有病人及看病者。瞻視羸劣無有能
T13n0410_p0717a19║救。一切怖畏乃至應死。悉以方便救令解
T13n0410_p0717a20║脫。常行四攝成就眾生住於大乘若聲聞
T13n0410_p0717a21║辟支佛人。有不堪任為大乘器根不熟者。
T13n0410_p0717a22║即於二乘法中。令使修習如是甚深微妙
T13n0410_p0717a23║之法。開示顯現第一義諦。超過凡夫顛倒
T13n0410_p0717a24║境界。依於四依具四辯才。四念處四正勤
T13n0410_p0717a25║四如意足五根五力七覺分八聖道分。住善
T13n0410_p0717a26║取道入方便智道成熟眾生。若諸眾生有
T13n0410_p0717a27║為名稱。染著利養諸根動搖。而不成就涅
T13n0410_p0717a28║槃善根。如是等人教令習誦。如來所說聲
T13n0410_p0717a29║聞辟支佛乘。成就離施功德教令勸助。
T13n0410_p0717b01║若有眾生多起瞋恚。其心甚惡而無哀愍。
T13n0410_p0717b02║教令修行四無量心而得成熟。若見懈怠
T13n0410_p0717b03║如是眾生【CL022n0061_p0471b01】教令精進。多瞋眾生教行忍辱。
T13n0410_p0717b04║散心眾生教令禪定。愚癡眾生為說正法。
T13n0410_p0717b05║令修智慧教化成就。若有眾生無所依
T13n0410_p0717b06║止無恭敬教。心令開示歸依三寶。有如
T13n0410_p0717b07║是等教使修習優婆塞戒。亦教八戒齋法。
T13n0410_p0717b08║或有眾生以種種伎術著作務處。教化
T13n0410_p0717b09║成就如是等輩。恒沙菩薩有世間方便智
T13n0410_p0717b10║慧。菩薩摩訶薩成就如此方便智輪。以諸
T13n0410_p0717b11║經論作務伎術。摧伏一切外道異學苦行
T13n0410_p0717b12║智輪。是名菩薩摩訶薩。成就世間方便智。
T13n0410_p0717b13║與一切聲聞辟支佛共。
T13n0410_p0717b14║善男子。若有菩薩不依明師。亦不依止善
T13n0410_p0717b15║知識。以是行類相貌。染著世間而自迷惑。
T13n0410_p0717b16║如是菩薩。則不能住出世方便智輪。不名
T13n0410_p0717b17║福田。亦不能善知眾生諸行。若見不成法
T13n0410_p0717b18║器眾生。及聲聞辟支佛乘根不熟者。於是人
T13n0410_p0717b19║所顯示大乘是名愚癡。無巧方便【CL022n0061_p0472a01】而教大
T13n0410_p0717b20║乘人。捨菩薩道令修聲聞辟支佛法。是
T13n0410_p0717b21║為錯謬不識人根。若見辟支佛人。教令捨
T13n0410_p0717b22║離修聲聞乘。不識人根而謬說法。有如是
T13n0410_p0717b23║失墮於咎過。若見聲聞人厭於生死者。
T13n0410_p0717b24║為說世間三界果報樂著生死。不識人根
T13n0410_p0717b25║而謬說法。有如是失墮於咎過。若有眾
T13n0410_p0717b26║生不斷殺盜。乃至不斷邪見。具行十惡諸
T13n0410_p0717b27║不善根。見如是等而為顯示菩薩大乘甚
T13n0410_p0717b28║深之法。竟不說於惡道果報。生死受苦
T13n0410_p0717b29║輪轉諸趣。不識人根妄說諸法。墮於咎
T13n0410_p0717c01║過亦名愚癡無方便智。若見樂持戒者為
T13n0410_p0717c02║說布施。樂精進者為說持戒。樂忍辱者為
T13n0410_p0717c03║說精進。樂禪定者為說忍辱。樂智慧者為
T13n0410_p0717c04║說禪定。是名菩薩愚癡。無巧方便智輪。
T13n0410_p0717c05║亦名世間智。則與一切聲聞辟支佛共。亦
T13n0410_p0717c06║不可名為摩訶薩也。云何名菩薩摩訶薩
T13n0410_p0717c07║出世【CL022n0061_p0472b01】間方便智輪。若諸菩薩有所作業。皆為
T13n0410_p0717c08║他人不念己身。作若干等種種伎術。乃至
T13n0410_p0717c09║悉欲與人共之。如前所說。若有己利迴
T13n0410_p0717c10║施他人。見堪任器者而為說法。漸教聲聞
T13n0410_p0717c11║辟支佛乘。見辟支佛人。教令漸修摩訶衍
T13n0410_p0717c12║乘。亦不為聲聞人根不熟者。而為說樂生
T13n0410_p0717c13║死法。為有殺生乃至邪見。為說聲聞法生
T13n0410_p0717c14║死所趣。若樂修施者。為說無上伎術。乃至
T13n0410_p0717c15║樂智慧者。為說賢聖無漏智道。以是智慧
T13n0410_p0717c16║成就眾生。不取眾生想及智慧想。是名
T13n0410_p0717c17║菩薩摩訶薩能出世間最大莊嚴方便智輪。
T13n0410_p0717c18║若菩薩摩訶薩成就此輪。從初發意斷除
T13n0410_p0717c19║五欲。是名菩薩摩訶薩堪為聲聞辟支佛
T13n0410_p0717c20║作大福田。常為一切守護供養。爾時世尊
T13n0410_p0717c21║欲重宣此義。而說偈言。
T13n0410_p0717c22║　應說一乘道　　而為演二乘
T13n0410_p0717c23║　則為目欺誑　　【CL022n0061_p0473a01】不名度眾生
T13n0410_p0717c24║　決定墮邪聚　　而示下劣乘
T13n0410_p0717c25║　是則為愚癡　　不名摩訶薩
T13n0410_p0717c26║　趣向一乘者　　為欲聽法故
T13n0410_p0717c27║　樂處於生死　　智者之所說
T13n0410_p0717c28║　決定專一心　　隨欲而教化
T13n0410_p0717c29║　是名為方便　　智者所讚歎
T13n0410_p0718a01║　一向為聲聞　　教令生厭惡
T13n0410_p0718a02║　堪任為器者　　教以摩訶衍
T13n0410_p0718a03║復次善男子。菩薩摩訶薩。取法之慈而莊
T13n0410_p0718a04║嚴輪不取眾生相。何以故。取眾生慈而莊
T13n0410_p0718a05║嚴者。則是聲聞辟支佛行。不能莊嚴大乘
T13n0410_p0718a06║道也。聲聞辟支佛雖修於慈。但自為己不
T13n0410_p0718a07║為利人。為自調伏滅己結業。盡諸煩惱
T13n0410_p0718a08║已得涅槃。為我人眾生而修行慈。於他眾
T13n0410_p0718a09║生心常放捨。是故不名為大莊嚴輪。唯斷
T13n0410_p0718a10║己結不能為人除諸煩惱。菩薩摩訶薩則
T13n0410_p0718a11║不如是。常為一切眾生修行慈心莊嚴大
T13n0410_p0718a12║慈。名為菩薩摩訶薩。無依【CL022n0061_p0473b01】止慈。不依止
T13n0410_p0718a13║陰界入故而修行慈。不依止四念處四正
T13n0410_p0718a14║勤四如意足五根五力七覺分八聖道分而
T13n0410_p0718a15║修行慈。不依止欲界色界無色界而修行
T13n0410_p0718a16║慈。不依止此世後世故而修行慈。不依止
T13n0410_p0718a17║此岸而修行慈。不依止彼岸而修行慈。不
T13n0410_p0718a18║為不到故而修行慈。菩薩摩訶薩。唯緣
T13n0410_p0718a19║法故而修行慈。此非聲聞辟支佛之所能
T13n0410_p0718a20║行。唯諸菩薩摩訶薩。乃能成就如是大莊
T13n0410_p0718a21║嚴緣法慈輪。若菩薩從初發意離於五欲。
T13n0410_p0718a22║如是菩薩摩訶薩。堪任聲聞辟支佛作大福
T13n0410_p0718a23║田。亦為一切眾生守護供養。
T13n0410_p0718a24║復次善男子。菩薩摩訶薩修大悲輪。從初發
T13n0410_p0718a25║意斷除五欲。名為摩訶薩堪為聲聞辟支
T13n0410_p0718a26║佛作大福田。常為一切眾生守護供養。何
T13n0410_p0718a27║以故。一切聲聞辟支佛。但自為己而修悲
T13n0410_p0718a28║故。菩薩摩訶薩則不如是。而自亡【CL022n0061_p0474a01】己為一
T13n0410_p0718a29║切眾生故而修行悲。是故堪為一切眾生
T13n0410_p0718b01║作大福田。如是菩薩摩訶薩。能兼他人修
T13n0410_p0718b02║四攝法。為成熟眾生故。乃至捨己支節
T13n0410_p0718b03║身命及以財物。以此大悲為欲安樂諸眾
T13n0410_p0718b04║生故。亦不得眾生相。不得施者相。不得
T13n0410_p0718b05║受者相。乃至不得施業果報相。行檀波羅
T13n0410_p0718b06║蜜時。不取行相愛語利益及同事相。雖行
T13n0410_p0718b07║四攝而不取相。常以最勝心第一心寂滅
T13n0410_p0718b08║心。乃至無量阿僧祇心。無行陰界入心。無
T13n0410_p0718b09║動搖而常安住。莊嚴大悲寂滅心成就
T13n0410_p0718b10║眾生。
T13n0410_p0718b11║善男子。以如是相能大莊嚴。不與一切聲
T13n0410_p0718b12║聞辟支佛共。菩薩摩訶薩具足成就此大悲
T13n0410_p0718b13║輪。從初發意斷除五欲。堪為聲聞辟支佛
T13n0410_p0718b14║作大福田。常為一切眾生守護供養。爾時
T13n0410_p0718b15║世尊欲重宣此義。而說偈言。
T13n0410_p0718b16║　【CL022n0061_p0474b01】此法難思議　　甚深如虛空
T13n0410_p0718b17║　無色無所住　　大悲之所成
T13n0410_p0718b18║　常勤行頭陀　　菩薩最上智
T13n0410_p0718b19║　大悲勇進力　　超過一切人
T13n0410_p0718b20║　眾生無歸依　　生死苦所縛
T13n0410_p0718b21║　普欲令解脫　　大悲水洗除
T13n0410_p0718b22║　乾竭生死海　　則非聲聞地
T13n0410_p0718b23║　及與緣覺乘　　菩薩所哀愍
T13n0410_p0718b24║　貪欲恚愚癡　　眾生沒惡道
T13n0410_p0718b25║　以此大悲水　　洗浴苦眾生
T13n0410_p0718b26║復次善男子。又有廣遍虛空無邊無有量數
T13n0410_p0718b27║種種差別音聲辯才一切三昧總持忍辱大莊
T13n0410_p0718b28║嚴輪。菩薩摩訶薩若成就此輪。從初發意
T13n0410_p0718b29║斷除五欲。則能堪為聲聞辟支佛作大福
T13n0410_p0718c01║田。一切皆應供養守護。
T13n0410_p0718c02║云何名為菩薩摩訶薩廣遍虛空無邊無量
T13n0410_p0718c03║種種差別音聲辯才一切三昧總持忍辱大莊
T13n0410_p0718c04║嚴輪。所謂菩薩照明一切法。猶如月光普
T13n0410_p0718c05║照天下。無相無依心無【CL022n0061_p0475a01】所染。於諸三昧
T13n0410_p0718c06║身心不動。眼眼觸眼識悉皆不動。若眼
T13n0410_p0718c07║緣觸內生三受。苦受樂受不苦不樂受。生
T13n0410_p0718c08║寂滅心與無生心。耳鼻舌身。乃至心意意
T13n0410_p0718c09║識無生亦如是。能生三受寂滅心無生心。
T13n0410_p0718c10║三世陰界入一切亦皆無生無有動搖。三界
T13n0410_p0718c11║三行三戒。三乘三解脫。三根三觸。亦寂滅心
T13n0410_p0718c12║無生心。一切處無住。皆行無相檀波羅蜜。
T13n0410_p0718c13║乃至持戒忍辱。精進禪定。智慧波羅蜜皆
T13n0410_p0718c14║住寂滅心無動亂。四念處四正懃四如意
T13n0410_p0718c15║足五根五力七覺分八聖道分。皆住不動。
T13n0410_p0718c16║九次第定亦不動。乃至三行如不如相亦悉
T13n0410_p0718c17║不動。知一切法悉無所障住八聖道。窟宅
T13n0410_p0718c18║及非窟宅。有取無取。有漏無漏。有此彼岸。
T13n0410_p0718c19║無此彼岸。無大無小。有作無作。有善無善。
T13n0410_p0718c20║有記無記。於一切處而心不動。乃能如是
T13n0410_p0718c21║大慈大悲興大方便。為【CL022n0061_p0475b01】成熟眾生守護三
T13n0410_p0718c22║乘及四無畏。分別十地乃至十八不共法。
T13n0410_p0718c23║於一切處皆住無作無起心常安住。取相
T13n0410_p0718c24║三受皆悉寂滅。菩薩摩訶薩離一切相。得虛
T13n0410_p0718c25║空眼火光照明三昧一切三昧王方便大莊嚴
T13n0410_p0718c26║輪。若菩薩住是三昧。則能滅除過去諸業。
T13n0410_p0718c27║三惡趣苦皆悉消滅令盡無餘。
T13n0410_p0718c28║善男子。譬如五日出時。一切泉流河池及
T13n0410_p0718c29║諸大河。四大海水皆悉枯竭。如是菩薩摩
T13n0410_p0719a01║訶薩。以廣遍虛空無邊無量阿僧祇譬喻言
T13n0410_p0719a02║辭巧說辯才一切三昧總持忍辱大莊嚴輪。
T13n0410_p0719a03║菩薩若能成就此輪。滅盡三有除諸惡趣。
T13n0410_p0719a04║於過去世所有業障永滅無餘。
T13n0410_p0719a05║善男子。譬如世界劫欲盡時。此四天下及
T13n0410_p0719a06║八萬四千諸河渚等。并四天王一切諸山。
T13n0410_p0719a07║皆悉敗壞消滅永盡令無有餘。
T13n0410_p0719a08║善男子。菩薩摩訶薩亦復如是。成就一【CL022n0061_p0476a01】切三
T13n0410_p0719a09║昧諸陀羅尼忍辱輪者。能滅先世所作惡業。
T13n0410_p0719a10║乃至三有一切惡趣永盡無餘。
T13n0410_p0719a11║善男子。譬諸黑闇遍滿虛空。日輪出時一切
T13n0410_p0719a12║黑闇皆悉除滅。菩薩摩訶薩亦復如是。若
T13n0410_p0719a13║能成就是大莊嚴輪。乃至一切三昧總持忍
T13n0410_p0719a14║辱輪。己身及他顛倒諸闇皆悉消滅。如是
T13n0410_p0719a15║虛空無邊智日。悉能消滅先世諸惡不善使
T13n0410_p0719a16║業永盡無餘。是菩薩不隨惡知識。常不離
T13n0410_p0719a17║諸佛而聽正法。乃至不離諸菩薩行。於其
T13n0410_p0719a18║夢中心常念佛。
T13n0410_p0719a19║何等是菩薩摩訶薩大莊嚴遍滿虛空廣大無
T13n0410_p0719a20║邊無量阿僧祇種種言辭音聲辯才一切三昧
T13n0410_p0719a21║總持忍辱輪。
T13n0410_p0719a22║菩薩摩訶薩。入於初禪乃至第四禪。入空處
T13n0410_p0719a23║乃至非想非非想處。入滿足滅盡定。乃至
T13n0410_p0719a24║滿足滅三行心。無動受心。想觸意行寂滅不
T13n0410_p0719a25║動。或住一日一夜。乃至七日【CL022n0061_p0476b01】七夜住於禪
T13n0410_p0719a26║味。亦住第一義空。身諸毛孔出於暖氣。
T13n0410_p0719a27║燒滅一切結使業薪。如是次第逮深正念。
T13n0410_p0719a28║一切身體悅樂滿足。
T13n0410_p0719a29║譬如自在天子入現一切樂三昧。入是三
T13n0410_p0719b01║昧已。一切身毛孔中皆悉受樂。如是樂相
T13n0410_p0719b02║觸菩薩身。而便自憶念佛。念佛已即便
T13n0410_p0719b03║見佛無復餘相。
T13n0410_p0719b04║若念一佛則見一佛。若念無量佛則見無
T13n0410_p0719b05║量佛。若念佛身少分則見少分。若念佛無
T13n0410_p0719b06║邊身則見無邊身。若觀自身作佛相者。則
T13n0410_p0719b07║見己身同佛相好具足莊嚴。若觀他身欲
T13n0410_p0719b08║作佛者。則見他身亦同其佛莊嚴相好。若
T13n0410_p0719b09║欲隨觀眾生皆作佛相者。則隨所觀同
T13n0410_p0719b10║佛身相餘無所見。心所起念皆實不虛。知
T13n0410_p0719b11║一切法如幻如水中像。悉觀三受三行永盡
T13n0410_p0719b12║消滅。
T13n0410_p0719b13║如是觀已還入滅盡定禪悅味食或於一七
T13n0410_p0719b14║日二七三七。乃至七七日。或【CL022n0061_p0477a01】十日五十日。
T13n0410_p0719b15║如是乃至百千萬億劫。還入實諦空觀如
T13n0410_p0719b16║前念佛。成就作是觀已。
T13n0410_p0719b17║善男子。以如是相廣大遍滿虛空無量無邊
T13n0410_p0719b18║阿僧祇種種言辭音聲辯才一切三昧總持忍
T13n0410_p0719b19║辱輪。
T13n0410_p0719b20║菩薩成就如是輪故。斷除五欲。滅盡過去
T13n0410_p0719b21║一切惡業。三有六趣皆悉消滅令無有餘。
T13n0410_p0719b22║堪為聲聞及辟支佛作大福田。亦為一切
T13n0410_p0719b23║守護供養。離四顛倒愚癡大闇。不復更隨
T13n0410_p0719b24║諸惡知識。常不離佛得聞正法。乃至夢中
T13n0410_p0719b25║見佛聽法供養眾僧。於一切菩薩所行之
T13n0410_p0719b26║道。疾成阿耨多羅三藐三菩提得淨佛土。
T13n0410_p0719b27║於彼佛國一切眾生悉皆化生相好如佛。
T13n0410_p0719b28║住摩訶衍結使微薄。爾時世尊欲重宣此
T13n0410_p0719b29║義。而說偈言。
T13n0410_p0719c01║　堪任法器者　　則破諸結使
T13n0410_p0719c02║　能住於善住　　皆悉無疑難
T13n0410_p0719c03║　為欲斷有縛　　當作大莊嚴
T13n0410_p0719c04║　【CL022n0061_p0477b01】修學諸禪定　　智慧不思議
T13n0410_p0719c05║　修學於諸禪　　觀第一寂滅
T13n0410_p0719c06║　以此念佛智　　能盡一切惡
T13n0410_p0719c07║　相與無相等　　以空悉能滅
T13n0410_p0719c08║　永斷於惡趣　　不離見諸佛
T13n0410_p0719c09║　善修學諸法　　供養一切佛
T13n0410_p0719c10║　疾成於正覺　　以修空相故
T13n0410_p0719c11║　為眾作親友　　除捨諸結使
T13n0410_p0719c12║　是名淨福田　　疾近於菩提
T13n0410_p0719c13║　眾生作佛相　　遍滿諸世界
T13n0410_p0719c14║　為求佛道故　　遠離於二乘
T13n0410_p0719c15║說是法時。恒河沙等無量菩薩。本所曾聞
T13n0410_p0719c16║念佛正法。若有癈忘今悉還得。無量眾生
T13n0410_p0719c17║聞是念佛百千三昧。悉入一切三昧方便。皆
T13n0410_p0719c18║得憶念總持華鬘。無量眾生而皆依止首楞
T13n0410_p0719c19║嚴三昧。乃至成就電光三昧。得一切法照
T13n0410_p0719c20║明逮無生忍。遠塵離垢得法眼淨。無量眾
T13n0410_p0719c21║生得須陀洹果。斯陀含果。阿那含果。阿羅漢
T13n0410_p0719c22║果。
T13n0410_p0719c23║無量眾【CL022n0061_p0478a01】生皆求出家入佛法中。無量眾生
T13n0410_p0719c24║住於十善。有發聲聞心者。有發辟支佛
T13n0410_p0719c25║心者。有發阿耨多羅三藐三菩提心者。得
T13n0410_p0719c26║不退轉者。無量眾生得世間正見。以正見
T13n0410_p0719c27║因緣故斷惡趣結。皆得生天及在人間。歸
T13n0410_p0719c28║依三寶棄捨五欲。於佛法中而得出家。離
T13n0410_p0719c29║一切邪見得清淨信。
T13n0410_p0720a01║爾時世尊告金剛藏菩薩摩訶薩。善男子。汝
T13n0410_p0720a02║當以此不退法輪。授地藏菩薩記。若有眾
T13n0410_p0720a03║生讀誦此經。為他解說住是法者。應當
T13n0410_p0720a04║擁護十法。
T13n0410_p0720a05║何等為十。擁護一切財物。離一切惡。一切
T13n0410_p0720a06║邪見。邪歸依十惡。一切身過。一切口過。一切
T13n0410_p0720a07║誹謗。一切破戒。一切橫病。一切橫死。如是
T13n0410_p0720a08║眾生臨命終時。皆得見佛即生天上。若有
T13n0410_p0720a09║眾生讀誦此經。應當擁護如是十法。是名
T13n0410_p0720a10║諸佛伏藏。佛說是經已時。四部眾及諸天龍
T13n0410_p0720a11║夜叉乾闥婆【CL022n0061_p0478b01】阿修羅迦樓羅緊那羅摩睺羅伽
T13n0410_p0720a12║人非人。及地藏菩薩等。聞是經已歡喜奉
T13n0410_p0720a13║行。
T13n0410_p0720a14║【○】【○】大方廣十輪經卷第八【○】【○】【○】【○】【○】【○】【○】【○】【○】【○】
