T13n0415_p0846c22║【□】
T13n0415_p0846c23║【□】
T13n0415_p0846c24║【CL022n0068_p0746a01】大方等大集經菩薩念佛三昧分
T13n0415_p0846c25║卷第五
T13n0415_p0846c26║【□】
T13n0415_p0846c27║　　　　隋天竺三藏達磨笈多譯
T13n0415_p0846c28║　　歎佛妙音勝辯品之餘
T13n0415_p0846c29║爾時不空見菩薩摩訶薩復告尊者阿難言。
T13n0415_p0847a01║阿難。諸佛世尊是大梵聲。是大師子聲。是大
T13n0415_p0847a02║雄朗聲。是大龍王聲。是大妙鼓聲。是大妙歌
T13n0415_p0847a03║聲。是妙好聲。是大風聲。是大雲聲。是大雷
T13n0415_p0847a04║聲等。阿難。諸佛世尊是大善聲。不思議聲。是
T13n0415_p0847a05║無量聲。是無邊聲。是不可稱聲。是滿足聲。是
T13n0415_p0847a06║無礙聲。是迦陵頻伽聲。阿難。諸佛如來是圓
T13n0415_p0847a07║滿聲。諸如來是可證聲。諸如來是可知聲。諸
T13n0415_p0847a08║如來是深遠智聲。諸如來是不可壞清聲。諸
T13n0415_p0847a09║如來是無垢聲。諸如來是無譏訶聲。諸如來
T13n0415_p0847a10║是無嘶破聲。諸如來是妙好聲。諸如來是最
T13n0415_p0847a11║上妙好聲。諸如來是無缺聲。諸如來是不怯
T13n0415_p0847a12║弱【CL022n0068_p0746b01】聲。諸如來是具足一切功德聲。阿難。諸佛
T13n0415_p0847a13║如來應供等正覺出音聲時。若欲一音遍滿
T13n0415_p0847a14║一佛世界即能遍滿。若欲遍滿二佛世界。若
T13n0415_p0847a15║三若四若五若十乃至百千世界乃至億那由
T13n0415_p0847a16║他。乃至無量無邊阿僧祇不可數知世界。如
T13n0415_p0847a17║來世尊。還出如是無量無邊阿僧祇不可數
T13n0415_p0847a18║不可知殊異聲音。皆悉充滿彼諸世界。令彼
T13n0415_p0847a19║眾生諸有得聞如來聲者。咸作是念。今者世
T13n0415_p0847a20║尊獨為我轉如斯法輪。阿難。諸佛世尊有如
T13n0415_p0847a21║是等不思議聲。阿難。諸佛世尊有如是聲如
T13n0415_p0847a22║是利益。
T13n0415_p0847a23║尊者阿難。譬如日輪為閻浮提諸眾生輩。有
T13n0415_p0847a24║眼目者作大利益。云何利益。所謂光明照了
T13n0415_p0847a25║一切。如是阿難。諸如來應供等正覺。清淨聲
T13n0415_p0847a26║輪凡所至處。能為一切信根眾生。隨宜宣說
T13n0415_p0847a27║作大利益。其義亦爾。復次阿難。譬如【CL022n0068_p0747a01】秋月
T13n0415_p0847a28║十五日夜。彼月光輪清淨圓滿。閻浮提人見
T13n0415_p0847a29║者歡喜。如是阿難。諸如來應供等正覺圓滿
T13n0415_p0847b01║聲輪。能為一切法音光明。聞者歡喜得大利
T13n0415_p0847b02║益。其義亦爾。復次阿難。譬如大海水平等一
T13n0415_p0847b03║味常住澹然難入難度。其間多有諸異珍寶。
T13n0415_p0847b04║而能為彼一切眾生若人非人作大饒益。如
T13n0415_p0847b05║是阿難。諸如來應供等正覺。圓音平等一味
T13n0415_p0847b06║湛然難入難測。微妙而能安樂一切眾生。其
T13n0415_p0847b07║義亦爾。復次阿難。譬如大地任持一切山林
T13n0415_p0847b08║河海王都大城民人聚落。復能生長諸種苗
T13n0415_p0847b09║稼根莖華果。饒益安樂一切眾生。如是阿難。
T13n0415_p0847b10║諸如來應供等正覺。普載聲輪任持一切令
T13n0415_p0847b11║無壞損。復能生長眾生善根功德華果。饒益
T13n0415_p0847b12║世間。其義亦爾。復次阿難。譬如虛空容受一
T13n0415_p0847b13║切。能令眾生種種興作。往來遊處為大【CL022n0068_p0747b01】利益。
T13n0415_p0847b14║如是阿難。諸如來應供等正覺。廣大聲輪遍
T13n0415_p0847b15║滿一切。能令眾生多有所作。受用去來無不
T13n0415_p0847b16║利益。其義亦爾。復次阿難。譬如三十三天波
T13n0415_p0847b17║利質多羅樹。其華敷時能令三十三天皆生
T13n0415_p0847b18║歡喜多受適樂。如是阿難。諸如來應供等正
T13n0415_p0847b19║覺。開發聲輪。能為一切啟甘露門。令諸眾生
T13n0415_p0847b20║等證常樂。其義亦爾。爾時不空見菩薩摩訶
T13n0415_p0847b21║薩。為重明此義。以偈頌曰。
T13n0415_p0847b22║　世尊真善大梵音　　師子妙音牛王吼
T13n0415_p0847b23║　最上龍吼滿世界　　器度雄朗丈夫聲
T13n0415_p0847b24║　雲雷風等弘壯聲　　彼不思議悉無量
T13n0415_p0847b25║　轉行十方無邊界　　所至無礙皆悉聞
T13n0415_p0847b26║　如來出聲甚圓備　　世間未能障其聲
T13n0415_p0847b27║　亦如迦陵頻伽音　　所聞清婉甚微妙
T13n0415_p0847b28║　聖不望報生物喜　　教令證此最勝聲
T13n0415_p0847b29║【CL022n0068_p0748a01】　解脫深句無有比　　世間無有能毀壞
T13n0415_p0847c01║　不破不缺微妙聲　　相續不斷和合出
T13n0415_p0847c02║　救護世間無窮已　　具足一切功德音
T13n0415_p0847c03║　調伏丈夫如意聲　　其聲遍聞於三界
T13n0415_p0847c04║　彼諸眾生斯念喜　　各言為我宣妙聲
T13n0415_p0847c05║　若欲聲滿一世界　　若二三四及與五
T13n0415_p0847c06║　若十二十至五十　　百千億數復過前
T13n0415_p0847c07║　若復過彼恒沙土　　皆能充滿一切剎
T13n0415_p0847c08║　令彼眾生無異心　　咸作是念但為我
T13n0415_p0847c09║　譬如日輪出現時　　能為閻浮作明導
T13n0415_p0847c10║　如是世尊天人師　　法聲光明照世間
T13n0415_p0847c11║　猶如秋月處眾星　　其輪圓滿異明淨
T13n0415_p0847c12║　彼為閻浮興大利　　眾生睹見皆歡喜
T13n0415_p0847c13║　世尊如是滿月聲　　不思議淨勝世間
T13n0415_p0847c14║　其有聞者心無厭　　為諸眾生作饒益
T13n0415_p0847c15║【CL022n0068_p0748b01】　猶如大海水湛然　　深廣無邊難得底
T13n0415_p0847c16║　其間常出眾異寶　　為諸世間作利益
T13n0415_p0847c17║　如是諸佛大名稱　　其聲深遠亦難窮
T13n0415_p0847c18║　恒教證彼清淨音　　與不可壞一切樂
T13n0415_p0847c19║　若此三千諸大地　　能持異類諸眾生
T13n0415_p0847c20║　如是諸佛普載聲　　生成一切眾饒益
T13n0415_p0847c21║　譬如虛空能容受　　飛鳥群生皆獲益
T13n0415_p0847c22║　如是足尊廣納音　　恒以勝善利眾生
T13n0415_p0847c23║　猶如忉利質多羅　　華時已樂彼諸天
T13n0415_p0847c24║　如是諸佛甘露音　　能為眾生畢竟利
T13n0415_p0847c25║　尊者設我滿一劫　　或復百劫讚其聲
T13n0415_p0847c26║　生生弗能得其邊　　佛不思議聲若是
T13n0415_p0847c27║　假使十方諸眾生　　各各恣口長歌歎
T13n0415_p0847c28║　終亦莫能致少分　　佛音如是難思議
T13n0415_p0847c29║　假彼行住諸眾生　　或於一時皆成佛
T13n0415_p0848a01║【CL022n0068_p0749a01】　彼諸佛說亦無盡　　佛聲如是難思議
T13n0415_p0848a02║　世尊如是眾妙音　　莊嚴具足無倫匹
T13n0415_p0848a03║　若人但能生喜心　　彼等終無惡道畏
T13n0415_p0848a04║　佛音如是難思議　　第一微妙無可比
T13n0415_p0848a05║　若有菩薩得斯喜　　不久則成佛法王
T13n0415_p0848a06║爾時四天王天主帝釋。須夜摩天王。兜率陀
T13n0415_p0848a07║天王。化樂天王。他化自在天王。魔王之息導
T13n0415_p0848a08║師太子。娑婆世界主大梵天王。乃至淨居天
T13n0415_p0848a09║王。及餘一切大威德諸天。與欲色界中復有
T13n0415_p0848a10║無量諸天子等。聞不空見菩薩摩訶薩稱讚
T13n0415_p0848a11║世尊音聲功德已。一切皆於不空見所起尊
T13n0415_p0848a12║重心。歡喜踊躍不能自持。咸以天妙栴檀末
T13n0415_p0848a13║香。天華及鬘天妙衣服。寶蓋幡幢雜色彫
T13n0415_p0848a14║綵。施散懸置於不空見菩薩摩訶薩上。時會
T13n0415_p0848a15║眾中有六萬億那由他百千欲色界天。聞說
T13n0415_p0848a16║如【CL022n0068_p0749b01】來音聲功德。為當得故發阿耨多羅三藐
T13n0415_p0848a17║三菩提心種諸善根。復有五千比丘。被精進
T13n0415_p0848a18║鎧於阿耨多羅三藐三菩提種諸善根。復有
T13n0415_p0848a19║七百千萬諸比丘尼。發阿耨多羅三藐三菩
T13n0415_p0848a20║提心及弘誓願。復有百千優婆塞。皆各從彼
T13n0415_p0848a21║寶蓮華座起。直詣不空見菩薩摩訶薩所。復
T13n0415_p0848a22║有二億那由他百千女人。各解自身眾寶瓔
T13n0415_p0848a23║珞散擲虛空。住於不空見菩薩摩訶薩上。皆
T13n0415_p0848a24║於阿耨多羅三藐三菩提種諸善根。
T13n0415_p0848a25║　　菩薩念佛三昧分讚如來功德品第六
T13n0415_p0848a26║爾時不空見菩薩摩訶薩復告尊者阿難言。
T13n0415_p0848a27║阿難諸佛世尊甚為希有。諸如來功德具足
T13n0415_p0848a28║故。自天降下具足故。入胎具足故。住胎具足
T13n0415_p0848a29║故。出胎具足故。母生具足故善根具足故。眾
T13n0415_p0848b01║相具足故。眾好具足故。莊嚴具足故。出家具
T13n0415_p0848b02║【CL022n0068_p0750a01】足故。入定具足故。大入定具足故。深心具
T13n0415_p0848b03║足故。至心具足故。真信具足故。無畏具足故。
T13n0415_p0848b04║戒身具足故。定身具足故。慧身具足故。解脫
T13n0415_p0848b05║身具足故。解脫知見身具足故。諸通具足故。
T13n0415_p0848b06║證智具足故。至一切證知第一彼岸故。至慈
T13n0415_p0848b07║大慈第一彼岸故。至悲大悲第一彼岸故。至
T13n0415_p0848b08║喜大喜第一彼岸故。至捨大捨第一彼岸故。
T13n0415_p0848b09║至最勝無等第一彼岸故。至諸威儀第一彼
T13n0415_p0848b10║岸故。至諸神通第一彼岸故。至一切諸法無
T13n0415_p0848b11║礙第一彼岸故。至是處非處力第一彼岸故。
T13n0415_p0848b12║至諸開道利益第一彼岸故。至奢摩他毘婆
T13n0415_p0848b13║舍那第一彼岸故。至一切禪定解脫三摩跋
T13n0415_p0848b14║提第一彼岸故。至無貪無瞋無癡無慢無放
T13n0415_p0848b15║逸無嫉妒無恚。捨離諸過解脫五道。至四無
T13n0415_p0848b16║畏第一彼岸故。令一切眾生種諸善根受業
T13n0415_p0848b17║果【CL022n0068_p0750b01】報。教論發起第一彼岸故。令一切眾生諸
T13n0415_p0848b18║戒行聚。不破不缺不濁不雜。成丈夫志無
T13n0415_p0848b19║所觸犯。智者所讚無有過愆。一切世間若天
T13n0415_p0848b20║若人若梵若魔沙門婆羅門。乃至無能如法
T13n0415_p0848b21║訶責非理毀者。阿難。諸佛世尊功德殊勝。一
T13n0415_p0848b22║切世間眾生類中。乃至無有能得測量宣說
T13n0415_p0848b23║如來戒等功德知其少分。何處有人復能過
T13n0415_p0848b24║者。阿難。汝等從今當如斯觀此虛空界如是
T13n0415_p0848b25║廣大。此四方界如是弘寬。我皆了知限量邊
T13n0415_p0848b26║際。諸佛功德不可測量。如是阿難。諸佛世尊
T13n0415_p0848b27║所有戒聚。所有定聚。所有慧聚。及解脫聚。解
T13n0415_p0848b28║脫知見聚。乃至一切威儀神通利益無礙。不
T13n0415_p0848b29║可宣說不可顯示。不可得知不可得入。所以
T13n0415_p0848c01║者何。阿難。諸佛世尊所有功德皆無有邊。何
T13n0415_p0848c02║以故。諸佛世尊有無量戒行。有無量定行有
T13n0415_p0848c03║無量【CL022n0068_p0751a01】慧行。有無量解脫行。有無量解脫知見。
T13n0415_p0848c04║乃至有無量諸功德悉等。是故阿難。當知
T13n0415_p0848c05║諸佛世尊具足若此。爾時不空見菩薩摩訶
T13n0415_p0848c06║薩。為重明此義。以偈頌曰。
T13n0415_p0848c07║　世尊天降入胎時　　住不思議出亦爾
T13n0415_p0848c08║　生家最勝母無比　　最上第一諸功德
T13n0415_p0848c09║　體備眾相三十二　　諸好具足莊嚴身
T13n0415_p0848c10║　諸佛所作不思議　　皆緣曠劫久修集
T13n0415_p0848c11║　人中勝上求出家　　成就禪定大三昧
T13n0415_p0848c12║　正心淳信斯堅固　　一切方便無不知
T13n0415_p0848c13║　戒行三昧皆具足　　智慧成滿無倫比
T13n0415_p0848c14║　解脫知見亦已獲　　神通威德彼岸邊
T13n0415_p0848c15║　能滅熾苦救眾生　　慈悲要行最為首
T13n0415_p0848c16║　喜捨亦妙行平等　　諸佛世尊自證知
T13n0415_p0848c17║　身口常與意行合　　所行隨智難思量
T13n0415_p0848c18║【CL022n0068_p0751b01】　威儀無比超世間　　法王神力到彼岸
T13n0415_p0848c19║　無諍三昧見法如　　是處非處皆明了
T13n0415_p0848c20║　禪定解脫難測度　　普能饒益諸眾生
T13n0415_p0848c21║　定慧止觀斯成就　　光明遍覺滅垢心
T13n0415_p0848c22║　無有貪恚眾過愆　　解脫無畏皆善學
T13n0415_p0848c23║　戒行無破亦無羸　　無濁無雜盡清淨
T13n0415_p0848c24║　多眾生觸不瞋惱　　不求果報智所稱
T13n0415_p0848c25║　內無過失外無毀　　假彼天人及梵魔
T13n0415_p0848c26║　或復沙門婆羅門　　莫能譏訶常清淨
T13n0415_p0848c27║　虛空猶可盡其界　　諸方亦可極其邊
T13n0415_p0848c28║　無上調御天人師　　清淨戒行孰能測
T13n0415_p0848c29║　大海可以口飲乾　　無邊水聚亦復爾
T13n0415_p0849a01║　諸佛光明不可識　　清淨戒行誰得邊
T13n0415_p0849a02║　須彌可以口吹散　　大小鐵圍亦復然
T13n0415_p0849a03║　諸佛妙行不可知　　清淨戒行難得底
T13n0415_p0849a04║【CL022n0068_p0752a01】爾時不空見菩薩摩訶薩作是思惟。今者如
T13n0415_p0849a05║來應供等正覺。若降威神俯臨斯會可謂善
T13n0415_p0849a06║哉。今我亦當為諸菩薩摩訶薩故。請問世尊
T13n0415_p0849a07║一切菩薩念佛三昧微妙法門。如來先已顯
T13n0415_p0849a08║示其名。今者當應為諸弟子。演說斯法宣明
T13n0415_p0849a09║義理。世尊。寧當過安禪寂乎。爾時世尊。知彼
T13n0415_p0849a10║不空見菩薩摩訶薩如是念已。佛神力故應
T13n0415_p0849a11║時此會三千大千世界。大地六種震動。所謂
T13n0415_p0849a12║動涌起震吼覺等。如是具足十八相動乃至
T13n0415_p0849a13║湧沒。如是動已。時佛世尊。復以神力放大光
T13n0415_p0849a14║明。照此三千大千世界。彼光出時能令一切
T13n0415_p0849a15║星宿天宮。月天子宮日天子宮。乃至欲界諸
T13n0415_p0849a16║天宮殿。所有光明喪滅不現。復有如是無量
T13n0415_p0849a17║無邊不可思議阿僧祇恒河沙數。諸梵天宮
T13n0415_p0849a18║所有威光。悉皆暗晦。乃至色界一切天宮。蒙
T13n0415_p0849a19║【CL022n0068_p0752b01】佛光故亦皆不現。諸光沒已。唯佛世尊神光
T13n0415_p0849a20║獨盛。爾時世尊大慈熏心。為欲饒益諸眾生
T13n0415_p0849a21║故。從禪定起安詳徐步。詣彼大眾周旋觀察
T13n0415_p0849a22║是不空見菩薩摩訶薩等已。於是一切世間
T13n0415_p0849a23║諸天。及人若梵若魔沙門婆羅門。諸龍夜叉
T13n0415_p0849a24║阿修羅輩遇佛光明。咸各自彼蓮華座起。前
T13n0415_p0849a25║詣佛所曲躬合掌。禮敬世尊各還退坐。
T13n0415_p0849a26║爾時不空見菩薩摩訶薩遙見世尊。身相分
T13n0415_p0849a27║明端嚴殊特。諸根寂靜如調象王。心意朗然
T13n0415_p0849a28║若澄淨水。一切種具足一切智圓滿。自彼而
T13n0415_p0849a29║來深生喜已。於是不空見菩薩即告尊者阿
T13n0415_p0849b01║難言。阿難。汝觀世尊從禪定起。如來世尊從
T13n0415_p0849b02║靜室來。必當開演第一誠諦終無虛妄。如來
T13n0415_p0849b03║世尊。是妙語者是真語者。是實語者是如語
T13n0415_p0849b04║者。是不異語者是善語者。心善思惟常行善
T13n0415_p0849b05║事。身【CL022n0068_p0753a01】業無失。口業無失。意業無失。一切功德
T13n0415_p0849b06║斯皆具足。所謂具足最上第一戒聚故。具足
T13n0415_p0849b07║最上第一定聚故。具足最上第一實慧聚故。
T13n0415_p0849b08║具足最上第一解脫聚故。具足最上第一解
T13n0415_p0849b09║脫知見聚故。具足最上第一威儀故。具足最
T13n0415_p0849b10║上第一神通故。具足最上第一利益故。具足
T13n0415_p0849b11║最上第一不思議辯才故。具足最上第一成
T13n0415_p0849b12║就故。具足最上第一微妙故。具足最上第一
T13n0415_p0849b13║天退故。具足最上第一入胎故。具足最上第
T13n0415_p0849b14║一住胎故。具足最上第一生家故。具足最上
T13n0415_p0849b15║第一圓滿功德故。具足最上第一不思議諸
T13n0415_p0849b16║相故。具足最上第一不思議諸好故。具足最
T13n0415_p0849b17║上第一過去業故。具足最上第一善根故。具
T13n0415_p0849b18║足最上第一具足發心故。具足信心故。具足
T13n0415_p0849b19║破煩惱故。具足大破煩惱故。具足捨家故。具
T13n0415_p0849b20║足知【CL022n0068_p0753b01】五種故。所謂具足第一戒身故。具足第
T13n0415_p0849b21║一定身故。具足第一慧身故。具足第一解脫
T13n0415_p0849b22║身故。具足第一解脫知見身故。已到第一神
T13n0415_p0849b23║通彼岸故。已到第一無餘智證彼岸故。已到
T13n0415_p0849b24║第一分別法彼岸故。已到第一分別義彼岸
T13n0415_p0849b25║故。已到第一分別辦才彼岸故。已到第一寂
T13n0415_p0849b26║靜定彼岸故。已到第一明達彼岸故。已到第
T13n0415_p0849b27║一根力覺道彼岸故。已到第一慈及大慈彼
T13n0415_p0849b28║岸故。已到第一悲及大悲彼岸故。已到第一
T13n0415_p0849b29║喜及大喜彼岸故。已到第一捨及大捨彼岸
T13n0415_p0849c01║故。已到第一不思議威儀彼岸故。已到第一
T13n0415_p0849c02║慚愧彼岸故。已到第一於一切法自在彼岸
T13n0415_p0849c03║故。已到第一過去智知見無礙彼岸故。已到
T13n0415_p0849c04║第一未來智知見無礙彼岸故。已到第一現
T13n0415_p0849c05║在智知見無礙彼岸故。已到第一身業隨智
T13n0415_p0849c06║慧行【CL022n0068_p0754a01】彼岸故。已到第一口業隨智慧行彼岸
T13n0415_p0849c07║故。已到第一意業隨智慧行彼岸故。阿難。如
T13n0415_p0849c08║來應等正覺。於一念中能具足知一切眾生
T13n0415_p0849c09║心心所行。若善若惡若淨若垢等。
T13n0415_p0849c10║爾時不空見菩薩摩訶薩復告尊者阿難言。
T13n0415_p0849c11║尊者阿難。諸佛世尊如大海。淨戒聚不可得
T13n0415_p0849c12║底故。尊者阿難。諸佛世尊如須彌山。三昧聚
T13n0415_p0849c13║不可動搖故。尊者阿難。諸佛世尊如虛空。智
T13n0415_p0849c14║慧聚無有邊故。尊者阿難。諸佛世尊如虛空。
T13n0415_p0849c15║攝一切眾生無障礙故。尊者阿難。諸佛世尊
T13n0415_p0849c16║如日輪。為諸世間作法光明故。尊者阿難。諸
T13n0415_p0849c17║佛世尊如大火聚。焚燒一切眾生諸煩惱薪
T13n0415_p0849c18║故。尊者阿難。諸佛世尊如河如陂如池如泉。
T13n0415_p0849c19║洗盪眾生生老病死垢故。尊者阿難。諸佛世
T13n0415_p0849c20║尊如良醫。能愈一切眾生諸疫病苦故。尊者
T13n0415_p0849c21║阿難。諸佛世【CL022n0068_p0754b01】尊如大雲雨。能以法水潤澤眾
T13n0415_p0849c22║生枯槁故。尊者阿難。諸佛世尊如師子王。能
T13n0415_p0849c23║破一切眾生大我慢故。尊者阿難。諸佛世尊
T13n0415_p0849c24║如大船。能度眾生生死河故。尊者阿難。諸佛
T13n0415_p0849c25║世尊如那羅延。能伏一切世間大力故。尊者
T13n0415_p0849c26║阿難。諸佛世尊如優曇華。一切世間難得見
T13n0415_p0849c27║故。尊者阿難。諸佛世尊如波利質多樹華。三
T13n0415_p0849c28║十二大人相可愛樂故。尊者阿難。諸佛世尊
T13n0415_p0849c29║如父母。能與一切眾生安樂利益故。尊者阿
T13n0415_p0850a01║難諸佛世尊作利益作安樂。能今一切眾生
T13n0415_p0850a02║得住故。尊者阿難。若人說言如來出世有無
T13n0415_p0850a03║量辯才。如是說者。是則名為善說如來。如來
T13n0415_p0850a04║出世有不思議辯才。是名善說。尊者阿難乃
T13n0415_p0850a05║至如是略說。如來出世有無邊辯才。如來出
T13n0415_p0850a06║世有無礙辯才。如來出世有無取著辯才。如
T13n0415_p0850a07║來出世有勝解【CL022n0068_p0755a01】脫辯才。如來出世有隨順義
T13n0415_p0850a08║辯才。相應義辯才。微妙淨辯才。巧問辯才。不
T13n0415_p0850a09║問辯才。上辯才。無上辯才。慈辯才。大慈辯
T13n0415_p0850a10║才。悲辯才。大悲辯才。喜辯才。大喜辯才。捨辯
T13n0415_p0850a11║才。大捨辯才。佛出世利益辯才。尊者阿難。若
T13n0415_p0850a12║人說言如來出世具足利益一切眾生。是則
T13n0415_p0850a13║名為善說如來。尊者阿難。若人正言同義辯
T13n0415_p0850a14║才利益眾生。是則如來出於世間。又說若言
T13n0415_p0850a15║彼利益辯才。為一切眾生得利益故。當正言
T13n0415_p0850a16║音悉令具足。是則如來出於世間。斯人亦名
T13n0415_p0850a17║善說如來。尊者阿難。若人說言彼無歸眾生。
T13n0415_p0850a18║無依眾生。無救眾生。無護眾生無憐愍眾生。
T13n0415_p0850a19║如來出世。為歸為依為救為護為憐愍者。是
T13n0415_p0850a20║則名為善說如來。尊者阿難。假使我今若經
T13n0415_p0850a21║一劫若減一劫。長時歌讚諸佛世尊辯才功
T13n0415_p0850a22║德終不得一。又復【CL022n0068_p0755b01】經於無量劫數。具足演說
T13n0415_p0850a23║如來應供等正覺辯才功德。終亦不得其少
T13n0415_p0850a24║分邊尊者阿難。譬如有人老病羸瘠。至大眾
T13n0415_p0850a25║中發如是言。諸人當知。我雖年邁為病所摧。
T13n0415_p0850a26║而猶能以一毛端勺渧取大海。令即乾枯。是
T13n0415_p0850a27║人素無神通咒術。而能如是果決壯言。尊者
T13n0415_p0850a28║於意云何。彼人言義可取信不。阿難答曰。不
T13n0415_p0850a29║也大士。不空見復言。尊者。彼人之言一切世
T13n0415_p0850b01║間諸天及人。頗曾驚歎此事希有如是困人。
T13n0415_p0850b02║能以毛端盡大海水如斯念不。阿難答曰。不
T13n0415_p0850b03║也大士。如是尊者。此事本無依何取信。我今
T13n0415_p0850b04║讚說諸佛世尊辯才功德不得少邊。其事若
T13n0415_p0850b05║此。尊者阿難。且置斯事。假使佛今還自讚說
T13n0415_p0850b06║毛分功德。過億百千那由他劫亦不能盡。而
T13n0415_p0850b07║況餘人。尊者阿難。且置斯事。我今更說假使
T13n0415_p0850b08║大地所有一切眾【CL022n0068_p0756a01】生。若干種類有足無足二
T13n0415_p0850b09║足四足乃至多足。有色無色有想無想非有
T13n0415_p0850b10║想非無想。如此世界及以十方無量無邊諸
T13n0415_p0850b11║世界中所有眾生。設使盡皆一時成佛。彼諸
T13n0415_p0850b12║世尊。經無量劫。皆還歎佛一毛功德終亦不
T13n0415_p0850b13║盡。尊者阿難。當知一切諸佛世尊。乃有如是
T13n0415_p0850b14║不可思議具足功德。爾時不空見菩薩摩訶
T13n0415_p0850b15║薩。為重明此義。以偈頌曰。
T13n0415_p0850b16║　尊者當觀法王來　　一切世間應供養
T13n0415_p0850b17║　功德威光殊顯赫　　一切智滿難可傾
T13n0415_p0850b18║　最上妙言佛真說　　實語及如無異言
T13n0415_p0850b19║　善說聖法真實知　　身口離過意亦爾
T13n0415_p0850b20║　心無異念絕分別　　戒行最勝三昧深
T13n0415_p0850b21║　智慧解脫悉超倫　　解脫知見無可比
T13n0415_p0850b22║　威儀具足不思議　　無上神通如實智
T13n0415_p0850b23║【CL022n0068_p0756b01】　利益世間無有量　　辯才妙行亦無類
T13n0415_p0850b24║　降天下生象牛王　　入胎成就世中勝
T13n0415_p0850b25║　住胎殊異無有等　　家生具足母尊高
T13n0415_p0850b26║　成就眾根最第一　　勝相圓滿不思議
T13n0415_p0850b27║　妙好咸備極莊嚴　　一切分明世瞻仰
T13n0415_p0850b28║　具足真心信清淨　　禪定除垢有大威
T13n0415_p0850b29║　放捨世欲樂出家　　菩提成就得五種
T13n0415_p0850c01║　已度神通第一岸　　智慧無礙亦無邊
T13n0415_p0850c02║　及奢摩他毘舍那　　法王通達斯自在
T13n0415_p0850c03║　大海之水廣且深　　其或可以毛端測
T13n0415_p0850c04║　調御丈夫清淨戒　　雖經曠劫不能知
T13n0415_p0850c05║　須彌雖固猶可動　　以手投擲至梵宮
T13n0415_p0850c06║　諸佛初住定禪時　　已自無能動亂者
T13n0415_p0850c07║　虛空容有得其邊　　四方亦可知其限
T13n0415_p0850c08║　終無能見正覺境　　思惟分別此彼處
T13n0415_p0850c09║【CL022n0068_p0757a01】　尊者大地實弘廣　　然可以指遍度量
T13n0415_p0850c10║　捨離煩惱人中尊　　彼心意識不可盡
T13n0415_p0850c11║　如日輪光破眾闇　　觀諸善惡若見色
T13n0415_p0850c12║　如是自在世間師　　能破巨黑無明雲
T13n0415_p0850c13║　猶如秋月出重雲　　眾生見者皆歡喜
T13n0415_p0850c14║　法王智光如滿月　　如睹妙色無不樂
T13n0415_p0850c15║　冥寂長夜如明燈　　為諸眼目作先導
T13n0415_p0850c16║　世間智者能除暗　　恒以法光照眾生
T13n0415_p0850c17║　能設法炬自在尊　　天人大師為他作
T13n0415_p0850c18║　一切諸有皆滅盡　　是故稱佛光明王
T13n0415_p0850c19║　聖智如河及泉水　　能盪生老病死塵
T13n0415_p0850c20║　如大醫王施良藥　　調御能除眾疾苦
T13n0415_p0850c21║　猶如龍王降大雨　　能滿一切諸大地
T13n0415_p0850c22║　諸佛如是行慈悲　　充足一切樂法者
T13n0415_p0850c23║　大師子王震吼時　　降伏世間諸惡獸
T13n0415_p0850c24║【CL022n0068_p0757b01】　世尊如斯決定說　　破除外道我慢心
T13n0415_p0850c25║　如大舟船常往返　　濟度一切諸去來
T13n0415_p0850c26║　諸佛如是遍周旋　　拔彼常沒四流者
T13n0415_p0850c27║　優曇缽華世希有　　此閻浮提最難見
T13n0415_p0850c28║　天人世尊難中難　　一切世間歸依處
T13n0415_p0850c29║　如波利樹華現時　　三十三天甚愛樂
T13n0415_p0851a01║　大人相好出興世　　眾生睹見悉歡喜
T13n0415_p0851a02║　世尊神變難窮盡　　如我今者謂宣說
T13n0415_p0851a03║　我以歎佛諸功德　　畢竟利益諸群生
T13n0415_p0851a04║大方等大集經菩薩念佛三昧分卷第五【○】【○】【○】【○】【○】
