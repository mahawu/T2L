T13n0397_p0033c21║【□】
T13n0397_p0033c22║【□】
T13n0397_p0033c23║【CL021n0057_p0097a01】大方等大集經卷第六
T13n0397_p0033c24║【□】
T13n0397_p0033c25║　　　　北涼天竺三藏曇無讖於姑臧譯
T13n0397_p0033c26║　　寶女品第三之二
T13n0397_p0033c27║爾時寶女復白佛言。世尊。如經中說。如來具
T13n0397_p0033c28║足十神力者。為即十力是世尊耶。為離十力
T13n0397_p0033c29║有世尊乎。若即十力是世尊者。是名二法若
T13n0397_p0034a01║是二者即是無常。若離十力有世尊者。云何
T13n0397_p0034a02║如來說諸法等。世尊。若一力中具十力者。何
T13n0397_p0034a03║故如來不說百力。若不說百。當知一力非
T13n0397_p0034a04║十非百。爾時世尊讚寶女言。善哉善哉。如
T13n0397_p0034a05║來世尊。非一非二。若非一二。云何言十。云
T13n0397_p0034a06║何言百。菩薩摩訶薩遠離一二。得阿耨多
T13n0397_p0034a07║羅三藐三菩提。如來世尊非即十力。非離
T13n0397_p0034a08║十力。能說十事。故名如來具足十力。如來雖
T13n0397_p0034a09║說如是十力。而一力中具無量力。為流布故
T13n0397_p0034a10║說言十力。寶【CL021n0057_p0097b01】女復言。善哉世尊。唯願廣說如
T13n0397_p0034a11║是十力。佛言寶女。至心諦聽。吾當為汝分別
T13n0397_p0034a12║解說。寶女。菩薩修行菩提道時。求聲聞乘及
T13n0397_p0034a13║造惡業。無有是處。以是堅心。得菩提時成就
T13n0397_p0034a14║初力。如來成就如是力故。於大眾中作師子
T13n0397_p0034a15║吼能轉法輪。如是法輪。天人魔梵沙門婆羅
T13n0397_p0034a16║門。所不能轉。復次寶女。菩薩修行菩提道時。
T13n0397_p0034a17║了知諸業悉是一業。以是力故。了知過去未
T13n0397_p0034a18║來現在一切諸業業因緣處及以非處。得菩
T13n0397_p0034a19║提時成第二力。復次寶女。菩薩修行菩提道
T13n0397_p0034a20║時。了眾生根知已說法。以是力故。得菩提時
T13n0397_p0034a21║成第三力。復次寶女。菩薩修行菩提道時。觀
T13n0397_p0034a22║眾生界。觀已隨界而為說法。以觀界故。得菩
T13n0397_p0034a23║提時成第四力。復次寶女。菩薩修行菩提道
T13n0397_p0034a24║時。觀諸眾生上中下根。觀已隨解而為說法。
T13n0397_p0034a25║以知解故。得【CL021n0057_p0098a01】菩提時成第五力。復次寶女。菩
T13n0397_p0034a26║薩修行菩提道時。觀至處道。若有為道。若無
T13n0397_p0034a27║為道。若聲聞道。若緣覺道。若菩薩道。以觀
T13n0397_p0034a28║道故。得菩提時成第六力。復次寶女。菩薩
T13n0397_p0034a29║修行菩提道時。恭敬尊重修諸禪定。為調眾
T13n0397_p0034b01║生而說法要。以修集故。得菩提時成第七
T13n0397_p0034b02║力。復次寶女。菩薩修行菩提道時。於過去善
T13n0397_p0034b03║根不生誹謗。成就念心不作放逸。不放逸故。
T13n0397_p0034b04║得菩提時成第八力。復次寶女。菩薩修行菩
T13n0397_p0034b05║提道時。見未學者不生輕心。自既學已不生
T13n0397_p0034b06║憍慢。能施眾生智慧光明。以施明故。得菩提
T13n0397_p0034b07║時成第九力。復次寶女。菩薩修行菩提道時。
T13n0397_p0034b08║教諸眾生遠離漏法不令增長。讚歎解脫修
T13n0397_p0034b09║無漏道。亦為眾生說無漏道。以修無漏故。得
T13n0397_p0034b10║菩提時成第十力。寶女。菩薩修集如是十
T13n0397_p0034b11║力。能具如來十種之力。【CL021n0057_p0098b01】寶女復言。世尊。菩薩
T13n0397_p0034b12║摩訶薩修行何法。得四無畏及十八法。佛告
T13n0397_p0034b13║寶女。菩薩修行菩提道時。所得妙法不生貪
T13n0397_p0034b14║吝。不作是念。若我教彼彼則勝我。於諸眾生
T13n0397_p0034b15║其心平等。能捨內外施於一切。觀察法界無
T13n0397_p0034b16║種種相。以是因緣。得菩提時成初無畏。復次
T13n0397_p0034b17║寶女。菩薩修行菩提道時。諸遮道法了了而
T13n0397_p0034b18║知。以了知故不行不隨如是遮法。亦不稱讚
T13n0397_p0034b19║不以教人。知遮道已而遠離之。以是因緣。得
T13n0397_p0034b20║菩提時成二無畏。復次寶女。菩薩修行菩提
T13n0397_p0034b21║道時。常修淨道常說淨法。修治莊嚴得淨法
T13n0397_p0034b22║故。如是莊嚴亦自修治亦教眾生。以是因緣。
T13n0397_p0034b23║得菩提時成三無畏。復次寶女。菩薩修行菩
T13n0397_p0034b24║提道時。終不起於憍慢之心。終不自說我知
T13n0397_p0034b25║我見。覆藏功德顯露罪過。以是因緣。得菩提
T13n0397_p0034b26║時成四無畏。復次寶女。【CL021n0057_p0099a01】菩薩修行菩提道時。
T13n0397_p0034b27║失道眾生示以正道。除去道路瓦石惡刺。津
T13n0397_p0034b28║途嶮絕施作橋梁。闇冥之處為設燈明。見犯
T13n0397_p0034b29║罪者能令調伏。能除眾生所有疑悔。於非犯
T13n0397_p0034c01║者不強言犯。除壞眾生疑法之心。施法光明
T13n0397_p0034c02║勸請說法。見說法者稱讚善哉。恭敬尊重不
T13n0397_p0034c03║生輕心。欲解一切眾生言音。不正語者心不
T13n0397_p0034c04║輕之。以是因緣。得菩提時成初無失。復次寶
T13n0397_p0034c05║女。菩薩修行菩提道時。實語法語。義語時語。
T13n0397_p0034c06║調伏語。不錯語。離諸惡語。聖人之語。若聞法
T13n0397_p0034c07║已轉為他說。為於自利及利他故。說時不輕。
T13n0397_p0034c08║不生諍訟。信佛法僧。亦令眾生信佛法僧。觀
T13n0397_p0034c09║諸法界不可宣說。以是因緣。得菩提時知一
T13n0397_p0034c10║切語。得無量門總持方便。是故其身一切相
T13n0397_p0034c11║好一一毛孔。悉出如來微妙音聲。復次寶女。
T13n0397_p0034c12║菩薩修行菩提道時。常【CL021n0057_p0099b01】修六念。亦化眾生令
T13n0397_p0034c13║修六念。以是因緣。得菩提時不失念心。亦得
T13n0397_p0034c14║法證總持方便。無量眾生於無量劫。思惟深
T13n0397_p0034c15║義一時來問。如來不假思惟之力。而能一時
T13n0397_p0034c16║各隨問答。復次寶女。菩薩修行菩提道時。常
T13n0397_p0034c17║護一切眾生之心。不與眾生作亂心因諸苦
T13n0397_p0034c18║惱因。見諸眾生行善法時。不遮不亂。善知諸
T13n0397_p0034c19║法悉如幻相。於諸眾生其心平等。知諸法界
T13n0397_p0034c20║同於一味。以是因緣。得菩提時其心常定。得
T13n0397_p0034c21║無邊聞總持方便。得是持已。心常在定而作
T13n0397_p0034c22║佛事。復次寶女。菩薩修行菩提道時。想不顛
T13n0397_p0034c23║倒心不顛倒。以不倒故。於無我中不作我
T13n0397_p0034c24║想。眾生命人士夫男女。憍慢煩惱。常斷有無。
T13n0397_p0034c25║善惡垢淨。有漏無漏。世間出世間。生死涅槃
T13n0397_p0034c26║等想。一切眾生有顛倒故。有如是想。若無顛
T13n0397_p0034c27║倒則無是想。行於中道。以【CL021n0057_p0100a01】是因緣。得菩提時
T13n0397_p0034c28║成就一想無有二想。修是定故。得無盡器總
T13n0397_p0034c29║持方便。以是持力。心常修集無想三昧。憐愍
T13n0397_p0035a01║眾生修集大悲。說法不息。復次寶女。菩薩修
T13n0397_p0035a02║行菩提道時。修集捨心捨於苦樂。不苦不樂。
T13n0397_p0035a03║不喜不愁。不愛不瞋。以是因緣。利衰毀譽心
T13n0397_p0035a04║無有二。常觀無常苦無我等。亦化眾生修如
T13n0397_p0035a05║是捨。以是因緣。得菩提時名為大捨。得是捨
T13n0397_p0035a06║已。得大海印總持方便。以是持力。雖得人天
T13n0397_p0035a07║阿修羅乾闥婆迦樓羅緊那羅摩睺羅伽釋
T13n0397_p0035a08║天梵天恭敬供養。不以為欣。邪見惡人輕慢
T13n0397_p0035a09║罵辱。不以為慼。其心平等。如地水火風。不上
T13n0397_p0035a10║不下不動不濁。修大慈悲。復次寶女。菩薩修
T13n0397_p0035a11║行菩提道時。至心求菩提甚深之法種種善
T13n0397_p0035a12║根。不求聲聞乘。修集大悲。如是等心無有退
T13n0397_p0035a13║轉。以是因緣。得菩提時成【CL021n0057_p0100b01】如來欲。無增無
T13n0397_p0035a14║減。得金剛幢總持方便。得大自在。知云何說。
T13n0397_p0035a15║知說何事。知何時說。知何處說。知為何眾生。
T13n0397_p0035a16║復次寶女。菩薩修行菩提道時。常勤精進。於
T13n0397_p0035a17║諸善法不知厭足。恭敬供養和上善友。亦
T13n0397_p0035a18║常親近樂聽正法。隨聞而持。如是精進為調
T13n0397_p0035a19║眾生。為欲供養無量諸佛。為令無量無邊眾
T13n0397_p0035a20║生得無上道。亦令獲得如是精進入於法門。
T13n0397_p0035a21║以是因緣。得聞佛法總持方便。是故菩薩得
T13n0397_p0035a22║菩提時。成就如是精進無減。以精進故具足
T13n0397_p0035a23║神通。復次寶女。菩薩修行菩提道時。具足念
T13n0397_p0035a24║心修四念處。觀內外身無常苦無我。受心法
T13n0397_p0035a25║念亦復如是。修空無相無願三昧。為如來身。
T13n0397_p0035a26║觀身念處不證解脫。以是因緣。得菩提時成
T13n0397_p0035a27║就如來念心無減。得知心通知諸眾生根界。
T13n0397_p0035a28║解業煩惱行習心處。善根惡根【CL021n0057_p0101a01】果報生滅。諸
T13n0397_p0035a29║有次第。諸佛世界諸乘大眾。菩薩諸行得授
T13n0397_p0035b01║記莂。父母親族師長和上。知如是等心不失
T13n0397_p0035b02║念。復次寶女。菩薩修行菩提道時。常修智
T13n0397_p0035b03║慧。利慧。疾慧。無邊慧。甚深慧。解慧。淨慧。不
T13n0397_p0035b04║動慧。無礙慧。無勝慧。了知聲聞緣覺乘慧。無
T13n0397_p0035b05║上慧。不知足慧。具足如是等慧。求慧求法持
T13n0397_p0035b06║法說法。甘樂於法。以樂法故。於內外物不
T13n0397_p0035b07║生貪著。於師和上能忍眾苦。以所須物奉獻
T13n0397_p0035b08║貢上。為於一字一句之義。能以十方世界珍
T13n0397_p0035b09║寶奉施法主。一偈因緣捨於身命。雖於無量
T13n0397_p0035b10║恒河沙等劫修行布施。不如一聞菩提之事
T13n0397_p0035b11║心生歡喜。於正法所樂聞樂說。常為諸佛諸
T13n0397_p0035b12║天所念。以念力故。世間所有經典書論悉能
T13n0397_p0035b13║通達。以是因緣。得菩提時成佛智慧無增無
T13n0397_p0035b14║減。如是等智名為無礙。知眾生心。善不【CL021n0057_p0101b01】善無
T13n0397_p0035b15║記。有漏無漏。世間出世間。垢法淨法。生死涅
T13n0397_p0035b16║槃。一切法門。一切菩提事。一切菩提道。一切
T13n0397_p0035b17║世界。一切劫一切微塵去來現在。於如是事
T13n0397_p0035b18║通達無礙說時無盡。以是因緣。如來能於一
T13n0397_p0035b19║法之中說無量法。復次寶女。菩薩修行菩提
T13n0397_p0035b20║道時。不樂在家求受五欲。樂處空閑修出家
T13n0397_p0035b21║法。樂修深義及三脫門。以是修力得無礙法
T13n0397_p0035b22║門無罣礙智。過魔境界莊嚴具足。遠離煩惱
T13n0397_p0035b23║及諸惡見說甚深義破眾疑心。除去一切諸
T13n0397_p0035b24║惡覺觀。破於欲界色無色界。為貪眾生演說
T13n0397_p0035b25║正法令離貪心。為喜瞋者演說慈心令離瞋
T13n0397_p0035b26║恚。為愚癡者說十二因緣令離無明。為慳貪
T13n0397_p0035b27║者說檀波羅蜜。為破戒者說尸波羅蜜。為瞋
T13n0397_p0035b28║恚者說羼提波羅蜜。為懈怠者說毘梨耶波
T13n0397_p0035b29║羅蜜。為亂心者說禪波羅蜜。為無智者【CL021n0057_p0102a01】說般
T13n0397_p0035c01║若波羅蜜。為凡夫人說四真諦。為顛倒者說
T13n0397_p0035c02║無常無淨無樂無我。為結縛者說三十七助
T13n0397_p0035c03║菩提法。菩薩具足如是等法。以是因緣。得菩
T13n0397_p0035c04║提時成就解脫無增無減。如是解脫無能動
T13n0397_p0035c05║者。畢竟清淨畢竟解脫。能知能見一切聲聞
T13n0397_p0035c06║辟支佛乘。亦得清淨總持方便。以持力故能
T13n0397_p0035c07║說解脫。於一切法得大自在。復次寶女。菩薩
T13n0397_p0035c08║修行菩提道時。恭敬智慧得智勢力。得智光
T13n0397_p0035c09║明。知眷屬智。知無貪心。知無瞋心。知無癡
T13n0397_p0035c10║心知無愛心。知無垢心。知無諍心。知無食心。
T13n0397_p0035c11║知無貪心。知無上心。知無礙心。知無記心。知
T13n0397_p0035c12║善心。知不善心。知惡心。知淨心。知不淨心。
T13n0397_p0035c13║大心小心。狹心廣心。遍知心不遍知心。貪心
T13n0397_p0035c14║捨心。持戒心破戒心。忍心不忍心。懈怠心精
T13n0397_p0035c15║進心。定心亂心。癡心慧心。凡心聖心。正定聚
T13n0397_p0035c16║【CL021n0057_p0102b01】心。邪定聚心。不定聚心。聲聞心。緣覺心。菩
T13n0397_p0035c17║薩心。苦諦心。集諦心。滅諦心。道諦心。雖知
T13n0397_p0035c18║如是而不取證。為調眾生常說正法。謂四真
T13n0397_p0035c19║諦十二因緣。遠離斷見及以我見。說因緣果
T13n0397_p0035c20║從緣而生。非因於我眾生命等。了知無明因
T13n0397_p0035c21║緣於行。行因緣識。識因緣名色。名色因緣六
T13n0397_p0035c22║處。六處因緣觸。觸因緣受。受因緣取。取因
T13n0397_p0035c23║緣愛。愛因緣有。有因緣生。生因緣老死憂
T13n0397_p0035c24║悲苦聚。無明滅故行滅。行滅故識滅。識滅故
T13n0397_p0035c25║名色滅。名色滅故六處滅。六處滅故觸滅。觸
T13n0397_p0035c26║滅故受滅。受滅故取滅。取滅故愛滅。愛
T13n0397_p0035c27║滅故有滅。有滅故生老死憂悲苦惱滅。大苦
T13n0397_p0035c28║聚滅。作是觀已復作是念。如是等法。實非我
T13n0397_p0035c29║作眾生壽命士夫等作。非常非斷。若非眾生
T13n0397_p0036a01║士夫等作。是名為空。如其空者即是無我眾
T13n0397_p0036a02║生壽命及以士【CL021n0057_p0103a01】夫。無常無斷。若無常斷無生
T13n0397_p0036a03║無滅。無生滅者三世不攝。三世不攝即名為
T13n0397_p0036a04║無。如其無者不可算數。無算數故即第一義。
T13n0397_p0036a05║第一義者即是如來語。如來語者即無鬥諍。
T13n0397_p0036a06║無鬥諍者名沙門法。沙門法者即是虛空。若
T13n0397_p0036a07║能了知如是等法名真實知。若觀思惟諸惡
T13n0397_p0036a08║因緣。則生無明至大苦聚。惡思惟滅則無明
T13n0397_p0036a09║滅。乃至大苦聚滅。作是觀已。不著常見不著
T13n0397_p0036a10║斷見。知一切法從緣而生從緣而滅。知一切
T13n0397_p0036a11║法無我眾生壽命士夫。不見此彼及以中間。
T13n0397_p0036a12║何以故。若無彼此云何有中。是故菩薩如是
T13n0397_p0036a13║說法。以是因緣。得菩提時成解脫智無增無
T13n0397_p0036a14║減。亦得無邊總持方便。以得持故。依於法界
T13n0397_p0036a15║觀虛空界。說是處非處。至漏盡力四無所畏
T13n0397_p0036a16║大慈大悲。宣說甚深祕密之藏。兼以是法化
T13n0397_p0036a17║於眾生。是名不【CL021n0057_p0103b01】與二乘共之。身口意等具足
T13n0397_p0036a18║神通。復次寶女。菩薩修行菩提道時。一切身
T13n0397_p0036a19║業隨智慧行。不欺眾生而作妨礙。不貪不慳
T13n0397_p0036a20║無有害心。梵行清淨勤修精進。集助道法不
T13n0397_p0036a21║惜身命。為諸眾生起大慈悲。以是因緣。得菩
T13n0397_p0036a22║提時名為如來。一切身業隨智慧行。得一切光
T13n0397_p0036a23║總持方便。以是持力。能作種種方便之身。所
T13n0397_p0036a24║謂天身。龍身。阿修羅身。迦樓羅身。乾闥婆
T13n0397_p0036a25║身。緊那羅身。摩睺羅伽身。梵身。釋身。四天
T13n0397_p0036a26║王身。剎利身。婆羅門身。毘舍身。首陀身。比
T13n0397_p0036a27║丘比丘尼。優婆塞優婆夷身。示現如是種種
T13n0397_p0036a28║身已。為諸大眾隨意說法。說法既竟即滅不
T13n0397_p0036a29║現。令一切眾不知所在。或身滅已而故說法。
T13n0397_p0036b01║一切眾生六情瞻對而無厭足。若不見時心
T13n0397_p0036b02║常緣念。復次寶女。菩薩修行菩提道時。一切
T13n0397_p0036b03║口業隨智慧行。不欺【CL021n0057_p0104a01】眾生。妄語兩舌。惡口無
T13n0397_p0036b04║義語。常安隱語。法語毘尼語。不熱語。佛語義
T13n0397_p0036b05║語。喜聞語。樂見語。以是因緣。得菩提時名為
T13n0397_p0036b06║如來一切口業隨智慧行。獲得三分總持方
T13n0397_p0036b07║便。以是持力。善解一切眾生語言。說諸眾生
T13n0397_p0036b08║所有之業。佛所出言是真實語。十二因緣語。
T13n0397_p0036b09║隨解脫語。不貪語。寂靜語。因緣語。復次寶
T13n0397_p0036b10║女。菩薩修行菩提道時。一切意業隨智慧行。
T13n0397_p0036b11║不欺眾生。不妒不害。不作邪見修於正見。起
T13n0397_p0036b12║大慈悲於諸眾生其心平等。終不忘失菩提
T13n0397_p0036b13║之心。具足智慧捐除憍慢。以是因緣。得菩提
T13n0397_p0036b14║時。名為如來一切意業隨智慧行。獲得無垢
T13n0397_p0036b15║總持方便。以是持力。住一心中能知一切眾
T13n0397_p0036b16║生諸心。觀眾生心悉皆平等。如幻化相本性
T13n0397_p0036b17║清淨。觀諸眾生身業平等。皆如水月。見諸眾
T13n0397_p0036b18║生悉在己身。己身亦在【CL021n0057_p0104b01】眾生身中。猶如影現。
T13n0397_p0036b19║能令眾生悉作佛身。亦令己身作眾生身。一切
T13n0397_p0036b20║無有能動轉者。復次寶女。菩薩修行菩提
T13n0397_p0036b21║道時。信過去世諸佛智慧。善身口意業無有
T13n0397_p0036b22║疑網。若聞佛事不可思議。不驚不怖。信過去
T13n0397_p0036b23║佛世界眾生。已得調伏。信如來身遊十方界
T13n0397_p0036b24║往返無礙。能解一切眾生言語。隨其種種而
T13n0397_p0036b25║為說法。一切三世智慧無礙。了知過去一切
T13n0397_p0036b26║法界一切諸乘知諸眾生業果神通。知他心
T13n0397_p0036b27║智於如是等心信無疑。亦化眾生令同已信。
T13n0397_p0036b28║以是因緣。得菩提時名為如來知過去世智
T13n0397_p0036b29║慧無礙。因往修集勇健三昧。獲得健行總持
T13n0397_p0036c01║方便。以是持力。能知過去諸佛世尊壽命種
T13n0397_p0036c02║姓。亦知過去菩薩聲聞辟支佛等。一切眾生
T13n0397_p0036c03║業果神通。亦知過去所有諸劫。有佛出者無
T13n0397_p0036c04║佛出者及其名字淨以【CL021n0057_p0105a01】不淨。若廣若狹若麤
T13n0397_p0036c05║若細。若微塵等若倒若順。於如是等悉得了
T13n0397_p0036c06║知。如觀掌中菴摩羅果。復次寶女。菩薩修行
T13n0397_p0036c07║菩提道時。信未來世諸佛智慧。善身口意業
T13n0397_p0036c08║無有疑網。若聞佛事不可思議不生驚怖。信
T13n0397_p0036c09║未來世界眾生悉當調伏。信於如來遊十方
T13n0397_p0036c10║世界往返無礙。能解一切眾生語言。隨其種
T13n0397_p0036c11║種而為說法。一切三世智慧無礙。了知未來
T13n0397_p0036c12║一切法界一切諸乘。知諸眾生業果神通。知
T13n0397_p0036c13║他心智於如是等心信無疑。亦化眾生令同
T13n0397_p0036c14║已信。以是因緣。得菩提時名為如來知未來
T13n0397_p0036c15║世智慧無礙。因修悲定得師子吼總持方便。
T13n0397_p0036c16║以是持力。能知未來諸佛世尊壽命種姓。亦
T13n0397_p0036c17║知未來菩薩聲聞辟支佛等。一切眾生業果神
T13n0397_p0036c18║通。亦知未來所有諸劫有佛出者無佛出者。
T13n0397_p0036c19║及其名字淨以不【CL021n0057_p0105b01】淨。若廣若狹若麤若細。若
T13n0397_p0036c20║微塵等若倒若順。於如是等悉得了知。如觀
T13n0397_p0036c21║掌中菴摩羅果。復次寶女。菩薩修行菩提道
T13n0397_p0036c22║時。信現在世諸佛智慧。善身口意業無有疑
T13n0397_p0036c23║網。若聞佛事不可思議不驚不怖。信現在佛
T13n0397_p0036c24║世界眾生悉得調伏。信如來身遊十方界往
T13n0397_p0036c25║返無礙能解一切眾生言語。隨其種種而為
T13n0397_p0036c26║說法。一切三世智慧無礙。了知現在一切法
T13n0397_p0036c27║界一切諸乘。知諸眾生業果神通。知他心智
T13n0397_p0036c28║於如是事心信無疑。亦化眾生令同己信。以
T13n0397_p0036c29║是因緣得菩提時名為如來知現在世智慧無
T13n0397_p0037a01║礙。因修淨定獲得金剛總持方便。以是持力
T13n0397_p0037a02║能知現在諸佛世尊壽命種姓。亦知現在菩
T13n0397_p0037a03║薩聲聞辟支佛等。一切眾生業果神通。亦知
T13n0397_p0037a04║現在所有諸劫。有佛出者無佛出者。及其名
T13n0397_p0037a05║字淨以不淨。若【CL021n0057_p0106a01】廣若狹若麤若細。若微塵等
T13n0397_p0037a06║若倒若順。於如是等悉能了知。如觀掌中菴
T13n0397_p0037a07║摩羅果。寶女。是名十八不共之法。如來。復有
T13n0397_p0037a08║不共之法。謂無見頂。何以故。無邊身故。無能
T13n0397_p0037a09║勝者。名不共法。何以故。一切事具故。見者
T13n0397_p0037a10║除惱名不共法。何以故。身如藥樹故處眾無
T13n0397_p0037a11║畏。名不共法。何以故。一切清淨故處眾無怯。
T13n0397_p0037a12║名不共法。何以故。四無畏故知眾生心。名不
T13n0397_p0037a13║共法。何以故。隨意說法故徒眾寂靜。名不共
T13n0397_p0037a14║法。何以故。隨師教故出言清淨。名不共法。何
T13n0397_p0037a15║以故。不說無義語故。凡所宣說聞者歡喜。名
T13n0397_p0037a16║不共法。何以故。離怨親想故。說法之聲齊眾
T13n0397_p0037a17║而聞。名不共法。何以故。餘無利益故。各各
T13n0397_p0037a18║見佛正在已前。瞻對之時目未曾眴。名不共
T13n0397_p0037a19║法。何以故。身不可思議故。聞佛所說要生善
T13n0397_p0037a20║芽。名不共法。何以故。【CL021n0057_p0106b01】成就無量諸功德故
T13n0397_p0037a21║見者無厭。名不共法。何以故。覺一切法故。
T13n0397_p0037a22║舉身迴顧如象王視。名不共法。何以故。威儀
T13n0397_p0037a23║清淨故大師子吼。名不共法。何以故。具足大
T13n0397_p0037a24║力故威儀純善。名不共法。何以故。所有身業
T13n0397_p0037a25║隨智行故口業純善。名不共法。何以故。所有
T13n0397_p0037a26║口業隨智行故一切眼目。名不共法。何以故。
T13n0397_p0037a27║所有意業隨智行故眾生樂聞。名不共法。何
T13n0397_p0037a28║以故。語微妙故受上供養。名不共法。何以
T13n0397_p0037a29║故。無上福田故無盡功德。名不共法。何以
T13n0397_p0037b01║故。不求果報故無能壞者。名不共法。何以
T13n0397_p0037b02║故。一一節中有那羅延力故記事不虛。名
T13n0397_p0037b03║不共法。何以故。知諸根故為一切師。名不共
T13n0397_p0037b04║法。何以故。通達一切故壽命無盡。名不共法。
T13n0397_p0037b05║何以故。得法身故有親近者得大利益。名不
T13n0397_p0037b06║共法。何以故成就一切諸善法故。所【CL021n0057_p0107a01】得智慧
T13n0397_p0037b07║無能濁者。名不共法。何以故。知三世智性
T13n0397_p0037b08║清淨故。出身血者得五逆罪。名不共法。何以
T13n0397_p0037b09║故。成就一切諸善根故煩惱習盡。名不共法。
T13n0397_p0037b10║何以故。了知一切煩惱因故知一切行。名不
T13n0397_p0037b11║共法。何以故。覺一切法故。寶女。是名如來不
T13n0397_p0037b12║共之法。爾時寶女復白佛言。世尊。如來所得
T13n0397_p0037b13║三十二相。是何業因之所成就。佛告寶女。如
T13n0397_p0037b14║來成就無量功德。是故得成三十二相。我今
T13n0397_p0037b15║於是無量事中。當略說之。如來至心護持淨
T13n0397_p0037b16║戒。得足下平相。修行種種惠施業故。得千輻
T13n0397_p0037b17║輪相。不欺一切諸眾生故。得足跟傭相。護正
T13n0397_p0037b18║法故。得指纖長相。不壞他眾故。得網縵相。
T13n0397_p0037b19║妙服奉施故。得手足軟相。淨飲食施故。得七
T13n0397_p0037b20║處滿相。喜聞佛法故。得鹿王[跳-兆+尃]相。覆藏他過
T13n0397_p0037b21║故。得陰藏相。修善法故。得上身如師子【CL021n0057_p0107b01】相。
T13n0397_p0037b22║常以善法化眾生故。得缺骨平滿相。救護怖
T13n0397_p0037b23║畏故。得臂肘傭相。見他事業樂佐助故。得手
T13n0397_p0037b24║摩膝相。常修十善故。得清淨身相。常施病
T13n0397_p0037b25║藥故。得所食之物至喉悉現相。常發莊嚴修
T13n0397_p0037b26║善法故。得師子頰相。於諸眾生其心平等故。
T13n0397_p0037b27║得四十齒相。和合諍訟故。得齒密相。珍寶施
T13n0397_p0037b28║故。得齒齊相。身口意淨故。得二牙白相。護口
T13n0397_p0037b29║四過故。得廣長舌相。成就無量功德故。得味
T13n0397_p0037c01║中上味相。於眾生中常柔軟語故。得梵音相。
T13n0397_p0037c02║修集慈心故。得紺色目相。至心求於無上菩
T13n0397_p0037c03║提故。得牛王睫相。讚歎他人所有功德故。
T13n0397_p0037c04║得白毫相。恭敬父母師長和上故。得肉髻
T13n0397_p0037c05║相。樂說深法故。得身柔軟相。施敷具故得金
T13n0397_p0037c06║光相。遠離聚說世間事故。得一一孔一毛生
T13n0397_p0037c07║相。樂受善友師長教敕故。得身毛上靡相。不
T13n0397_p0037c08║以惡事【CL021n0057_p0108a01】加眾生故。得髮色金精相。常勸眾生
T13n0397_p0037c09║修三昧故。得身圓滿如尼拘陀相。生生之處
T13n0397_p0037c10║作佛像故。得那羅延力相。寶女。菩薩摩訶薩
T13n0397_p0037c11║成就如是無量功德。獲得如是三十二相。寶
T13n0397_p0037c12║女復言。世尊。菩薩摩訶薩不可思議。快哉如
T13n0397_p0037c13║來。善說佛法。爾時世尊讚寶女言。善哉善哉。
T13n0397_p0037c14║如汝所說。一切眾生聞是義者。即得具足無
T13n0397_p0037c15║量功德。聞已信者。亦得成就無量功德。說是
T13n0397_p0037c16║法時。十方無量無邊世界六種震動。無量眾
T13n0397_p0037c17║生發菩提心。五千菩薩得無生忍。虛空諸天
T13n0397_p0037c18║雨種種花。鼓眾伎樂以供養佛。若有眾生已
T13n0397_p0037c19║於無量無邊佛所殖眾德本。乃得聞是如來
T13n0397_p0037c20║十力四無所畏不共之法三十二相。是人聞
T13n0397_p0037c21║已能生深信。信已能於大眾之中作師子吼
T13n0397_p0037c22║說如是法。何以故。下劣之人不能得聞如是
T13n0397_p0037c23║正法。假【CL021n0057_p0108b01】使得聞未必得信。上人持戒智慧具
T13n0397_p0037c24║足乃能得聞。聞已敬信。信已不久當得阿耨
T13n0397_p0037c25║多羅三藐三菩提。寶女復言。世尊。佛不可思
T13n0397_p0037c26║議。法僧亦爾不可思議。聞信是經亦不可思
T13n0397_p0037c27║議。若有信者是人定得阿耨多羅三藐三菩
T13n0397_p0037c28║提。世尊。云何菩薩修行法行。寶女。菩薩摩訶
T13n0397_p0037c29║薩不捨親舊。知恩報恩憐愍一切。有歸依者
T13n0397_p0038a01║終不捨棄。至心念於菩提之道。修於忍辱。難
T13n0397_p0038a02║施能施攝取眾生慈心護戒。思惟善義護持
T13n0397_p0038a03║正法。樂法念法持法樂靜。獨處空閑心無悔
T13n0397_p0038a04║退。善護眾生淨身口意。為四無量發大莊嚴。
T13n0397_p0038a05║常勸眾生於菩提道。凡所講論先讚大乘。不
T13n0397_p0038a06║先許人後生悔心。清淨其行知足少欲。不慳
T13n0397_p0038a07║不妒不斷聖種。心無諍訟了知因果。信聞戒
T13n0397_p0038a08║施慚愧智慧。親近善友隨師長教。心無憍慢。
T13n0397_p0038a09║恭敬禮【CL021n0057_p0109a01】拜長老有德。離貪恚癡我及我所。常
T13n0397_p0038a10║念佛法僧施戒天。得供養時其心不高。常勤
T13n0397_p0038a11║修行六波羅蜜空無相願諸善方便。不見我
T13n0397_p0038a12║常眾生壽命士夫之相。修四念處乃至八正
T13n0397_p0038a13║道分。是名菩薩修行法行。又法行者無眼無
T13n0397_p0038a14║色無色想行。無耳無聲無聲想行。無鼻無香
T13n0397_p0038a15║無香想行。無舌無味無味想行。無身無觸無
T13n0397_p0038a16║觸想行。無意無法無法想行。非色行。非色非
T13n0397_p0038a17║非色行。非色苦行。非色非非色苦行。非色我
T13n0397_p0038a18║行。非色非非色我行。非色空行。非色非非
T13n0397_p0038a19║色空行。非色無相行。非色無願行。非色無
T13n0397_p0038a20║行行。非色性行。非色實行。非色寂行。非色
T13n0397_p0038a21║生行。非色出行。非色因緣行。非色聚行。是名
T13n0397_p0038a22║法行。受想行識亦復如是。寶女。若無如是陰
T13n0397_p0038a23║入界行。是名法行。無欲界行色界行無色界
T13n0397_p0038a24║行。無住無脫。是【CL021n0057_p0109b01】名法行。無去無來無有住
T13n0397_p0038a25║處。無心意識無見無聞無知無識。無有身業
T13n0397_p0038a26║口業意業。非法非非法。非一非二。非去來
T13n0397_p0038a27║現在。非垢非淨非聚非散。非我眾生壽命士
T13n0397_p0038a28║夫。非常非斷。非我非我所。非始非終。是名
T13n0397_p0038a29║法行。是名我法。是名住處。是名法性。是名
T13n0397_p0038b01║法處。是名空處非處。名畢竟處。不動不住無
T13n0397_p0038b02║有相貌。無出無滅無所修行。無取無捨無受
T13n0397_p0038b03║無施。若能知見如是等法。是名真知。是名實
T13n0397_p0038b04║知。是名法知。若有菩薩能作是學。為諸眾生
T13n0397_p0038b05║行於生死。而於涅槃無所動轉。是名菩薩真
T13n0397_p0038b06║實法行。說是法時八千菩薩成就忍辱。爾時
T13n0397_p0038b07║寶女復以種種珍寶雜物。供養於佛而作是
T13n0397_p0038b08║言。世尊。若有菩薩行是法行。即是修行一切
T13n0397_p0038b09║佛行。即得授記坐菩提樹。成就阿耨多羅
T13n0397_p0038b10║三藐三菩提。爾時舍利弗語【CL021n0057_p0110a01】寶女言。汝知菩
T13n0397_p0038b11║薩不退印耶。爾時寶女即說偈言。
T13n0397_p0038b12║　諸眾生界及法界　　若能平等觀無異
T13n0397_p0038b13║　不生分別一一數　　是名菩薩不退印
T13n0397_p0038b14║　過去未來及現在　　十方世界諸世尊
T13n0397_p0038b15║　皆悉平等觀法界　　是名菩薩不退印
T13n0397_p0038b16║　觀有為界皆無常　　有漏無漏亦如是
T13n0397_p0038b17║　知一切法本性淨　　是名菩薩不退印
T13n0397_p0038b18║　觀於生死無有量　　不可稱計知其數
T13n0397_p0038b19║　若能一念通達知　　是名菩薩不退印
T13n0397_p0038b20║　一切世間諸法界　　及以出世諸聖法
T13n0397_p0038b21║　若知平等悉真實　　是名菩薩不退印
T13n0397_p0038b22║　若能了知諸佛界　　及以諸魔波旬界
T13n0397_p0038b23║　通達是二無差別　　是名菩薩不退印
T13n0397_p0038b24║　貪欲瞋恚愚癡等　　一切眾生諸煩惱
T13n0397_p0038b25║【CL021n0057_p0110b01】　知從顛倒因緣生　　是名菩薩不退印
T13n0397_p0038b26║　生死之法及涅槃　　無上正道及菩提
T13n0397_p0038b27║　觀察是法無差別　　是名菩薩不退印
T13n0397_p0038b28║　知是五陰如菩提　　如菩提性入界然
T13n0397_p0038b29║　觀是諸法無有二　　是名菩薩不退印
T13n0397_p0038c01║　地水火風及造色　　觀之猶如虛空等
T13n0397_p0038c02║　如是即得真實印　　亦如十方諸佛印
T13n0397_p0038c03║　如眼界等菩提然　　是二平等無差別
T13n0397_p0038c04║　自能受持為他說　　是名菩薩不退印
T13n0397_p0038c05║　知諸眾生所有心　　能為一切心因緣
T13n0397_p0038c06║　如是因緣無障礙　　是名菩薩不退印
T13n0397_p0038c07║　能遍觀察諸眾生　　所有諸根上中下
T13n0397_p0038c08║　能觀生死盡彼岸　　是名菩薩不退印
T13n0397_p0038c09║　所有字義句無盡　　於無量劫而演說
T13n0397_p0038c10║　無能破壞作障礙　　是名菩薩不退印
T13n0397_p0038c11║【CL021n0057_p0111a01】　虛空邊際尚可盡　　世間猛風可繫縛
T13n0397_p0038c12║　菩薩所有不退心　　一切世間不能轉
T13n0397_p0038c13║　成就無量陀羅尼　　於諸法中不失念
T13n0397_p0038c14║　次第演說諸法義　　如佛口出無有異
T13n0397_p0038c15║　十方世界佛世尊　　為度眾生說無量
T13n0397_p0038c16║　悉能受持解深義　　是名菩薩不退印
T13n0397_p0038c17║　無量劫中所聞法　　猶如現聞而演說
T13n0397_p0038c18║　無量世學陀羅尼　　獲得如是無盡印
T13n0397_p0038c19║　成就具足如是持　　及以無上真知慧
T13n0397_p0038c20║　若得菩薩不退印　　則能宣說如是法
T13n0397_p0038c21║　若觀一切諸法空　　亦不親近不遠離
T13n0397_p0038c22║　若有成就不退心　　當知是人有空印
T13n0397_p0038c23║　一切諸法虛空印　　其性本來無生滅
T13n0397_p0038c24║　若能了知是法界　　是名菩薩不退印
T13n0397_p0038c25║　諸法皆從因緣有　　離於眾緣無法界
T13n0397_p0038c26║【CL021n0057_p0111b01】　若能了知如是者　　當知是有不退印
T13n0397_p0038c27║　所有威儀諸色聲　　能空一念悉示現
T13n0397_p0038c28║　為欲教化諸眾生　　即是菩薩不退印
T13n0397_p0038c29║　惠施之心如虛空　　無量劫中不可盡
T13n0397_p0039a01║　成就無量諸功德　　即是菩薩不退印
T13n0397_p0039a02║　修集淨戒為佛戒　　獲得佛戒如虛空
T13n0397_p0039a03║　成就如是無上戒　　即是菩薩不退印
T13n0397_p0039a04║　一切眾生所有戒　　及以學戒無學戒
T13n0397_p0039a05║　雖有如是無量戒　　不及不退十六一
T13n0397_p0039a06║　若得最上無生忍　　成就無量無有邊
T13n0397_p0039a07║　若得如是無生忍　　如過去佛之所得
T13n0397_p0039a08║　為眾生故善莊嚴　　無量世中不休息
T13n0397_p0039a09║　常勤修集精進行　　即是菩薩不退印
T13n0397_p0039a10║　常樂修集諸禪定　　亦為眾生宣說法
T13n0397_p0039a11║　雖復示現諸威儀　　而其內心不離定
T13n0397_p0039a12║【CL021n0057_p0112a01】　具足無上正知見　　遠離一切煩惱習
T13n0397_p0039a13║　若有成就不退心　　則能近於佛境界
T13n0397_p0039a14║　具足三種之神通　　及其如來善方便
T13n0397_p0039a15║　若有成就不退心　　是人欲得正覺印
T13n0397_p0039a16║　一切眾生不能知　　是人心行及境界
T13n0397_p0039a17║　為諸眾生無量行　　即是菩薩不退印
T13n0397_p0039a18║　其實未得無上道　　而能示現如來身
T13n0397_p0039a19║　生及成道轉法輪　　處眾示現大涅槃
T13n0397_p0039a20║　未捨菩薩不退印　　亦能獲得如來印
T13n0397_p0039a21║　猶如虛空無有邊　　所得佛印亦如是
T13n0397_p0039a22║說是偈時。三千大千佛之世界六種震動。五
T13n0397_p0039a23║千菩薩得不退印。爾時世尊讚寶女言。善哉
T13n0397_p0039a24║善哉。快說菩薩不退轉印。
T13n0397_p0039a25║爾時須菩提白佛言。世尊。寶女定得不退轉
T13n0397_p0039a26║印。是故能作如是宣說。若不證者何能如是。
T13n0397_p0039a27║佛告須菩提。如是【CL021n0057_p0112b01】如是如汝所說。寶女久已
T13n0397_p0039a28║得不退印。忍辱成就已盡大乘甚深邊底。爾
T13n0397_p0039a29║時寶女白佛言。世尊。何故名大乘。佛言。其
T13n0397_p0039b01║乘廣大故名大乘。於諸眾生無罣礙故故名
T13n0397_p0039b02║大乘。是一切智善根根本故名大乘。無有煩
T13n0397_p0039b03║惱諸結黑闇故名大乘。所有光明無處不遍
T13n0397_p0039b04║故名大乘。周遍其邊有眼目故故名大乘。本
T13n0397_p0039b05║性常淨初無沾污故名大乘。斷諸煩惱一切
T13n0397_p0039b06║習氣故名大乘。護持禁戒故名清淨。修集定
T13n0397_p0039b07║故名為安住。修智慧故名為無漏。修解脫故
T13n0397_p0039b08║名無繫縛。示一切法等無二故名解脫智。攝
T13n0397_p0039b09║十力故名無能動。具四無畏故名無怖懼。攝
T13n0397_p0039b10║取十八不共法故名為無礙。修集大慈故名
T13n0397_p0039b11║平等。破壞一切諸魔眾故名為最勝。摧煩惱
T13n0397_p0039b12║魔故名寂靜。壞陰魔故名不可數。破死魔故
T13n0397_p0039b13║名為常住。具足檀那【CL021n0057_p0113a01】波羅蜜故名為富足。具
T13n0397_p0039b14║足尸羅波羅蜜故名為無熱。具足羼提波羅
T13n0397_p0039b15║蜜故名為無怨。具足精進波羅蜜故名為無
T13n0397_p0039b16║動。具足禪那波羅蜜故名無漏無轉。具足般
T13n0397_p0039b17║若波羅蜜故名勝一切世間出世間。具足方
T13n0397_p0039b18║便波羅蜜故名為攝取。一切諸乘斷諸有故
T13n0397_p0039b19║名無有。有因八道得故名為安。具定慧翼所
T13n0397_p0039b20║往無礙調諸根故名大神通。修正勤故能見
T13n0397_p0039b21║一切諸佛世界修念處故遠離惡法。親近善
T13n0397_p0039b22║法。修七覺分遠離一切諸煩惱結。無為無漏
T13n0397_p0039b23║無勝無上。無能見頂無能知者無有遮障。無
T13n0397_p0039b24║有聽聞無入出處。大眾大堂一味不作。不作
T13n0397_p0039b25║數量平等無二。得大名稱十方無礙。一切人
T13n0397_p0039b26║天之所恭敬。成就無量無邊功德。永斷一切
T13n0397_p0039b27║慳吝破戒害心懈怠亂心無明。能令眾生獲
T13n0397_p0039b28║得多聞。為作安樂斷【CL021n0057_p0113b01】一切苦。能令作善業。
T13n0397_p0039b29║佛智無礙智。無上智平等智。一切智。是名
T13n0397_p0039c01║大乘。說是法時。萬二千眾生發阿耨多羅三
T13n0397_p0039c02║藐三菩提心。既發心已復作是言。若有眾生
T13n0397_p0039c03║能發如是大乘心者。即得無量善法利益。爾
T13n0397_p0039c04║時寶女白佛言。世尊。何障礙故。不令眾生疾
T13n0397_p0039c05║得大乘。佛告寶女。有三十二事。以是因緣為
T13n0397_p0039c06║作障礙。何等三十二。一者樂聲聞乘。二者樂
T13n0397_p0039c07║緣覺乘。三者樂釋身故。四者樂梵身故。五者
T13n0397_p0039c08║樂為世樂受持禁戒。六者樂修一善。七者常
T13n0397_p0039c09║懷嫉妒。八者多財貪著慳吝。九者不樂勸化
T13n0397_p0039c10║眾生令修善法。十者心憍慢故。十一者不求
T13n0397_p0039c11║菩提心故。十二者畏菩提心故。十三者於一
T13n0397_p0039c12║法中生著心故。十四者不善思惟故。十五者
T13n0397_p0039c13║不能親近師長和上善知識故。十六者誹謗
T13n0397_p0039c14║餘部故。十七者不能淨於身【CL021n0057_p0114a01】口意業故。十八
T13n0397_p0039c15║者不能護持無上法故。十九者得少法味吝
T13n0397_p0039c16║不說故。二十者少解法義生大慢故。二十一
T13n0397_p0039c17║者遠離四攝故。二十二者不能恭敬同師同
T13n0397_p0039c18║學故。二十三者不樂念於六波羅蜜故。二十
T13n0397_p0039c19║四者遠離三聚故。二十五者不發願故。二十
T13n0397_p0039c20║六者少善根故。二十七者倒解義故。二十八
T13n0397_p0039c21║者不歎三寶故。二十九者誹謗大乘菩提事
T13n0397_p0039c22║故。三十者自不解義誹他說故。三十一者不
T13n0397_p0039c23║覺了知諸魔事故。三十二者樂生死故。是名
T13n0397_p0039c24║三十二事障礙大乘不令眾生疾得大乘。寶
T13n0397_p0039c25║女。如是障礙其事無量。我於今者但略說耳。
T13n0397_p0039c26║大乘所有功德無量。障礙之事亦復如是。亦
T13n0397_p0039c27║如涅槃功德無量。障礙之事亦復無量。如生
T13n0397_p0039c28║死過無量無邊。即是大乘之障礙也。寶女。若
T13n0397_p0039c29║有人能遠離如是無量惡法。【CL021n0057_p0114b01】當知是人即得
T13n0397_p0040a01║大乘。寶女。若有菩薩能得淨心。是人即能獲
T13n0397_p0040a02║得大乘。世尊。眾生云何速得成就無上大乘。
T13n0397_p0040a03║寶女。有三十二事。眾生修集能速得之。何
T13n0397_p0040a04║等三十二。一者眾生不請而往親附。二者見
T13n0397_p0040a05║他福德不生妒心。三者至心修集無量善根。
T13n0397_p0040a06║四者營他事業不生愁惱。五者至心不濁
T13n0397_p0040a07║身口業淨。六者不為利養改四威儀。七者如
T13n0397_p0040a08║說而住。八者於諸眾生其心清淨。九者終不
T13n0397_p0040a09║放捨菩提之心。十者清淨莊嚴檀波羅蜜。十
T13n0397_p0040a10║一者清淨尸波羅蜜。憐愍毀禁故。十二者淨
T13n0397_p0040a11║忍波羅蜜。不惜身命故。十三者淨精進波羅
T13n0397_p0040a12║蜜。得十力無畏故。十四者淨禪波羅蜜。遠
T13n0397_p0040a13║離煩惱故。十五者淨般若波羅蜜。除煩惱習
T13n0397_p0040a14║故。十六者修勇健定。壞諸魔業故。十七者
T13n0397_p0040a15║至心度脫諸眾生故。十八者修四攝故。【CL021n0057_p0115a01】十九
T13n0397_p0040a16║者心平等故。二十者不捨一切諸眾生故。二
T13n0397_p0040a17║十一者知恩報故。二十二者護持正法故。二
T13n0397_p0040a18║十三者修助道法不休息故。二十四者於諸
T13n0397_p0040a19║善法無厭足故。二十五者破憍慢故。二十六
T13n0397_p0040a20║者供養三寶故。二十七者於一切法不生諍
T13n0397_p0040a21║故。二十八者善解十二深因緣故。二十九者
T13n0397_p0040a22║具七財故。三十者於一切法得自在故。三十
T13n0397_p0040a23║一者修六神通故。三十二者修集定慧故。是
T13n0397_p0040a24║名三十二眾生修集疾得菩提。說是法時。七
T13n0397_p0040a25║萬二千眾生發阿耨多羅三藐三菩提心。萬
T13n0397_p0040a26║二千菩薩得無生法忍。一切諸天以諸花香
T13n0397_p0040a27║種種伎樂。供養於佛尊重讚歎。作如是言。若
T13n0397_p0040a28║有得聞如是等經。當知是人定得阿耨多羅
T13n0397_p0040a29║三藐三菩提。爾時梵天釋天四天王天白佛
T13n0397_p0040b01║言。世尊。如來今者演說如是無限【CL021n0057_p0115b01】量義了了
T13n0397_p0040b02║之義。壞煩惱義。摧諸魔業。破諸邪見。能
T13n0397_p0040b03║持一切無上正法。我等亦能受持讀誦書寫
T13n0397_p0040b04║解說。若佛弟子有能受持讀誦書寫廣說之
T13n0397_p0040b05║者。我等亦當為作衛護。若有惡鬼欲為是人
T13n0397_p0040b06║作嬈害事。我當遮止不令成就。佛言。善哉善
T13n0397_p0040b07║哉。善男子。汝於爾時。若能護我諸弟子者。
T13n0397_p0040b08║即是護持我之正法。如是護者法則久住。爾
T13n0397_p0040b09║時世尊告阿難言。阿難。汝當受持擁護演說
T13n0397_p0040b10║如是經典。若有菩薩於無量劫樂修惠施。
T13n0397_p0040b11║復有菩薩受持是經。讀誦書寫為人廣說。修
T13n0397_p0040b12║大慈悲兼以此義勸人令學。其人所得福多
T13n0397_p0040b13║於彼。亦能速疾獲得大乘。阿難白佛言。世尊。
T13n0397_p0040b14║是經何名。云何奉持。佛言阿難。是經名為真
T13n0397_p0040b15║實法義毘尼方便。成就發心無量寶聚。無量
T13n0397_p0040b16║陀羅尼十力四無畏不共法聚。菩薩摩訶【CL021n0057_p0116a01】薩
T13n0397_p0040b17║不退轉印廣說大乘寶女所問。如是等名汝
T13n0397_p0040b18║當奉持。爾時阿難及諸人天聞經歡喜。信受
T13n0397_p0040b19║奉行。
T13n0397_p0040b20║【○】大方等大集經卷第六【○】【○】【○】【○】【○】【○】【○】【○】【○】【○】【CL021n0057_p0116b01】
