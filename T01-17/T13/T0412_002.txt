T13n0412_p0783c22║【□】
T13n0412_p0783c23║【□】
T13n0412_p0783c24║【CL062n0998_p0668a01】地藏菩薩本願經卷下
T13n0412_p0783c25║【□】
T13n0412_p0783c26║　　　　唐于闐國三藏沙門實叉難陀譯
T13n0412_p0783c27║　　利益存亡品第七
T13n0412_p0783c28║爾時地藏菩薩摩訶薩白佛言。世尊。我觀是
T13n0412_p0783c29║閻浮眾生。舉心動念無非是罪。脫獲善利
T13n0412_p0784a01║多退初心。若遇惡緣念念增益。是等輩人
T13n0412_p0784a02║如履泥塗負於重石。漸困漸重足步深邃。
T13n0412_p0784a03║若得遇知識替與減負或全與負。是知識
T13n0412_p0784a04║有大力故。復相扶助勸令牢腳。若達平地
T13n0412_p0784a05║須省惡路無再經歷。世尊。習惡眾生從
T13n0412_p0784a06║纖毫間便至無量。是諸眾生有如此習。臨
T13n0412_p0784a07║命終時父母眷屬。宜為設福以資前路。或
T13n0412_p0784a08║懸旛蓋及然油燈。或轉讀尊經或供養佛
T13n0412_p0784a09║像及諸聖像。乃至念佛菩薩及辟支佛名字。
T13n0412_p0784a10║一名一號歷臨終人耳根。或聞在本識。是諸
T13n0412_p0784a11║眾生所造惡業。計其感果【CL062n0998_p0668b01】必墮惡趣。緣是
T13n0412_p0784a12║眷屬為臨終人修此聖因。如是眾罪悉皆
T13n0412_p0784a13║銷滅。若能更為身死之後七七日內廣造眾
T13n0412_p0784a14║善。能使是諸眾生永離惡趣。得生人天受
T13n0412_p0784a15║勝妙樂。現在眷屬利益無量。是故我今對佛
T13n0412_p0784a16║世尊及天龍八部人非人等。勸於閻浮提眾
T13n0412_p0784a17║生。臨終之日慎勿殺害及造惡緣。拜祭鬼
T13n0412_p0784a18║神求諸魍魎。何以故。爾所殺害乃至拜祭。
T13n0412_p0784a19║無纖毫之力利益亡人。但結罪緣轉增深
T13n0412_p0784a20║重。假使來世或現在生。得獲聖分生人天
T13n0412_p0784a21║中。緣是臨終被諸眷屬造是惡因。亦令是
T13n0412_p0784a22║命終人殃累對辯晚生善處。何況臨命終人。
T13n0412_p0784a23║在生未曾有少善根。各據本業自受惡趣。
T13n0412_p0784a24║何忍眷屬更為增業。譬如有人從遠地來
T13n0412_p0784a25║絕糧三日。所負擔物彊過百斤。忽遇鄰人
T13n0412_p0784a26║更附少物。以是之故轉復困重。世尊。我觀
T13n0412_p0784a27║閻浮眾生。但【CL062n0998_p0669a01】能於諸佛教中。乃至善事一毛
T13n0412_p0784a28║一渧一沙一塵。如是利益悉皆自得。說是
T13n0412_p0784a29║語時。會中有一長者名曰大辯。是長者久
T13n0412_p0784b01║證無生化度十方現長者身。合掌恭敬問
T13n0412_p0784b02║地藏菩薩言。大士是南閻浮提眾生命終之
T13n0412_p0784b03║後。小大眷屬為修功德。乃至設齋造眾善
T13n0412_p0784b04║因。是命終人得大利益及解脫不。地藏答
T13n0412_p0784b05║言。長者。我今為未來現在一切眾生。承佛
T13n0412_p0784b06║威力略說是事。長者。未來現在諸眾生等。
T13n0412_p0784b07║臨命終日得聞一佛名一菩薩名一辟支佛
T13n0412_p0784b08║名。不問有罪無罪悉得解脫。若有男子女
T13n0412_p0784b09║人。在生不修善因多造眾罪。命終之後。眷
T13n0412_p0784b10║屬小大為造福利。一切聖事七分之中而乃
T13n0412_p0784b11║獲一。六分功德生者自利。以是之故未來現
T13n0412_p0784b12║在善男女等。聞健自修分分已獲。無常大鬼
T13n0412_p0784b13║不期而到。冥冥遊神未知罪福。七七【CL062n0998_p0669b01】日內
T13n0412_p0784b14║如癡如聾或在諸司辯論業果。審定之後
T13n0412_p0784b15║據業受生。未測之間千萬愁苦。何況墮於
T13n0412_p0784b16║諸惡趣等。是命終人未得受生。在七七日
T13n0412_p0784b17║內念念之間望諸骨肉眷屬與造福力救
T13n0412_p0784b18║拔。過是日後隨業受報。若是罪人動經千
T13n0412_p0784b19║百歲中無解脫日。若是五無間罪墮大地
T13n0412_p0784b20║獄。千劫萬劫永受眾苦。復次長者。如是罪
T13n0412_p0784b21║業眾生命終之後。眷屬骨肉為修營齋資助
T13n0412_p0784b22║業道。未齋食竟及營齋之次。米泔菜葉不
T13n0412_p0784b23║棄於地。乃至諸食未獻佛僧。勿得先食。如
T13n0412_p0784b24║有違食及不精勤。是命終人了不得力。如
T13n0412_p0784b25║精勤護淨奉獻佛僧。是命終人七分獲一。是
T13n0412_p0784b26║故長者閻浮眾生。若能為其父母乃至眷屬。
T13n0412_p0784b27║命終之後設齋供養志心勤懇。如是之人存
T13n0412_p0784b28║亡獲利。說是語時忉利天宮。有千萬億那
T13n0412_p0784b29║由他閻浮鬼神。悉發無【CL062n0998_p0670a01】量菩提之心。大辯長
T13n0412_p0784c01║者作禮而退。
T13n0412_p0784c02║　　閻羅王眾讚歎品第八
T13n0412_p0784c03║爾時鐵圍山內有無量鬼王。與閻羅天子俱
T13n0412_p0784c04║詣忉利來到佛所。所謂惡毒鬼王．多惡鬼
T13n0412_p0784c05║王．大諍鬼王．白虎鬼王．血虎鬼王．赤虎鬼王
T13n0412_p0784c06║散殃鬼王．飛身鬼王．電光鬼王．狼牙鬼王．千
T13n0412_p0784c07║眼鬼王．噉獸鬼王．負石鬼王．主耗鬼王．主禍
T13n0412_p0784c08║鬼王．主食鬼王．主財鬼王．主畜鬼王．主禽鬼
T13n0412_p0784c09║王．主獸鬼王．主魅鬼王．主產鬼王．主命鬼
T13n0412_p0784c10║王．主疾鬼王．主險鬼王．三目鬼王．四目鬼
T13n0412_p0784c11║王．五目鬼王．祁利失王．大祁利失王．祁利
T13n0412_p0784c12║叉王．大祁利叉王．阿那吒王．大阿那吒王．如
T13n0412_p0784c13║是等大鬼王。各各與百千諸小鬼王。盡居
T13n0412_p0784c14║閻浮提。各有所執各有所主。是諸鬼王與
T13n0412_p0784c15║閻羅天子。承佛威神及地藏菩薩摩訶薩力。
T13n0412_p0784c16║俱詣忉利在一【CL062n0998_p0670b01】面立。爾時閻羅天子胡跪
T13n0412_p0784c17║合掌白佛言。世尊。我等今者與諸鬼王承
T13n0412_p0784c18║佛威神及地藏菩薩摩訶薩力。方得詣此忉
T13n0412_p0784c19║利大會。亦是我等獲善利故。我今有小疑
T13n0412_p0784c20║事敢問世尊。唯願世尊慈悲宣說。佛告閻
T13n0412_p0784c21║羅天子恣汝所問吾為汝說。是時閻羅天
T13n0412_p0784c22║子瞻禮世尊。及迴視地藏菩薩而白佛言。
T13n0412_p0784c23║世尊我觀地藏菩薩。在六道中百千方便而
T13n0412_p0784c24║度罪苦眾生不辭疲倦。是大菩薩有如是
T13n0412_p0784c25║不可思議神通之事。然諸眾生脫獲罪報。未
T13n0412_p0784c26║久之間又墮惡道。世尊。是地藏菩薩既有如
T13n0412_p0784c27║是不可思議神力。云何眾生而不依止善
T13n0412_p0784c28║道永取解脫。唯願世尊為我解說。佛告
T13n0412_p0784c29║閻羅天子。南閻浮提眾生。其性剛彊難調
T13n0412_p0785a01║難伏。是大菩薩於百千劫頭頭救拔如是
T13n0412_p0785a02║眾生早令解脫。是罪報人乃至墮大惡趣。
T13n0412_p0785a03║菩薩【CL062n0998_p0671a01】以方便力拔出根本業緣。而遣悟宿
T13n0412_p0785a04║世之事。自是閻浮眾生結惡習重。旋出旋入
T13n0412_p0785a05║勞斯菩薩。久經劫數而作度脫。譬如有人
T13n0412_p0785a06║迷失本家誤入險道。其險道中多諸夜叉
T13n0412_p0785a07║及虎狼師子蚖蛇蝮蠍。如是迷人在險道中。
T13n0412_p0785a08║須臾之間即遭諸毒。有一知識多解大術。
T13n0412_p0785a09║善禁是毒乃及夜叉諸惡毒等。忽逢迷人
T13n0412_p0785a10║欲進險道。而語之言。咄哉男子。為何事故
T13n0412_p0785a11║而入此路。有何異術能制諸毒。是迷路人
T13n0412_p0785a12║忽聞是語。方知險道。即便退步求出此路。
T13n0412_p0785a13║是善知識提攜接手引出險道。免諸惡毒
T13n0412_p0785a14║至于好道。令得安樂而語之言。咄哉迷人
T13n0412_p0785a15║自今已後勿履是道。此路入者卒難得出
T13n0412_p0785a16║復損性命。是迷路人亦生感重。臨別之時。
T13n0412_p0785a17║知識又言。若見親知及諸路人若男若女。言
T13n0412_p0785a18║於此路多諸毒惡喪失性命。無令是【CL062n0998_p0671b01】眾自
T13n0412_p0785a19║取其死。是故地藏菩薩具大慈悲救拔罪
T13n0412_p0785a20║苦眾生。生天人中令受妙樂。是諸罪眾知
T13n0412_p0785a21║業道苦。脫得出離永不再歷。如迷路人誤
T13n0412_p0785a22║入險道。遇善知識引接令出。永不復入。逢
T13n0412_p0785a23║見他人復勸莫入。自言因是迷故。得解
T13n0412_p0785a24║脫竟更不復入。若再履踐猶尚迷誤。不覺
T13n0412_p0785a25║舊曾所落險道。或致失命如墮惡趣。地藏
T13n0412_p0785a26║菩薩方便力故使令解脫。生人天中旋又再
T13n0412_p0785a27║入。若業結重永處地獄無解脫時。爾時惡
T13n0412_p0785a28║毒鬼王合掌恭敬白佛言。世尊。我等諸鬼王。
T13n0412_p0785a29║其數無量在閻浮提。或利益人或損害人
T13n0412_p0785b01║各各不同。然是業報使我眷屬遊行世界。
T13n0412_p0785b02║多惡少善過人家庭。或城邑聚落莊園房舍。
T13n0412_p0785b03║或有男子女人修毛髮善事。乃至懸一旛
T13n0412_p0785b04║一蓋少香少華。供養佛像及菩薩像。或轉
T13n0412_p0785b05║讀尊經燒香供養一句一偈。【CL062n0998_p0672a01】我等鬼王敬禮
T13n0412_p0785b06║是人。如過去現在未來諸佛。敕諸小鬼各
T13n0412_p0785b07║有大力。及土地分便令衛護。不令惡事橫
T13n0412_p0785b08║事惡病橫病。乃至不如意事。近於此舍等處。
T13n0412_p0785b09║何況入門。佛讚鬼王善哉善哉汝等及與閻
T13n0412_p0785b10║羅。能如是擁護善男女等。吾亦告梵王帝
T13n0412_p0785b11║釋令衛護汝。說是語時。會中有一鬼王名
T13n0412_p0785b12║曰主命。白佛言。世尊。我本業緣主閻浮人
T13n0412_p0785b13║命。生時死時我皆主之。在我本願甚欲利
T13n0412_p0785b14║益。自是眾生不會我意。致令生死俱不得
T13n0412_p0785b15║安。何以故。是閻浮提人初生之時不問男
T13n0412_p0785b16║女。或欲生時但作善事增益舍宅。自今土
T13n0412_p0785b17║地無量歡喜擁護子母。得大安樂利益眷
T13n0412_p0785b18║屬。或已生下慎勿殺害。取諸鮮味供給產
T13n0412_p0785b19║母及廣聚眷屬。飲酒食肉歌樂絃管。能令
T13n0412_p0785b20║子母不得安樂。何以故。是產難時有無數惡
T13n0412_p0785b21║鬼及魍魎精魅【CL062n0998_p0672b01】欲食腥血。是我早令舍宅
T13n0412_p0785b22║土地靈祇荷護子母。使令安樂而得利益。
T13n0412_p0785b23║如是之人見安樂故。便合設福答諸土地。
T13n0412_p0785b24║翻為殺害集聚眷屬。以是之故。犯殃自受
T13n0412_p0785b25║子母俱損。又閻浮提臨命終人不問善惡。
T13n0412_p0785b26║我欲令是命終之人不落惡道。何況自修
T13n0412_p0785b27║善根。增我力故。是閻浮提行善之人。臨命
T13n0412_p0785b28║終時。亦有百千惡道鬼神。或變作父母乃至
T13n0412_p0785b29║諸眷屬。引接亡人令落惡道。何況本造惡
T13n0412_p0785c01║者。世尊。如是閻浮提男子女人臨命終時。神
T13n0412_p0785c02║識惛昧不辯善惡。乃至眼耳更無見聞。是
T13n0412_p0785c03║諸眷屬當須設大供養。轉讀尊經念佛菩
T13n0412_p0785c04║薩名號。如是善緣能令亡者離諸惡道。諸
T13n0412_p0785c05║魔鬼神悉皆退散。世尊。一切眾生臨命終時。
T13n0412_p0785c06║若得聞一佛名一菩薩名。或大乘經典一句
T13n0412_p0785c07║一偈。我觀如是輩人除五無間殺害之罪。
T13n0412_p0785c08║小【CL062n0998_p0673a01】小惡業合墮惡趣者尋即解脫。佛告主
T13n0412_p0785c09║命鬼王。汝大慈故能發如是大願。於生死
T13n0412_p0785c10║中護諸眾生。若未來世中有男子女人至
T13n0412_p0785c11║生死時。汝莫退是願。總令解脫永得安樂。
T13n0412_p0785c12║鬼王白佛言。願不有慮。我畢是形念念擁
T13n0412_p0785c13║護閻浮眾生。生時死時俱得安樂。但願諸眾
T13n0412_p0785c14║生於生死時。信受我語無不解脫獲大利
T13n0412_p0785c15║益。爾時佛告地藏菩薩。是大鬼王主命者。已
T13n0412_p0785c16║曾經百千生作大鬼王。於生死中擁護眾
T13n0412_p0785c17║生。是大士慈悲願故。現大鬼身實非鬼也。
T13n0412_p0785c18║卻後過一百七十劫。當得成佛號曰無相
T13n0412_p0785c19║如來。劫名安樂世界名淨。住其佛壽命不
T13n0412_p0785c20║可計劫。地藏。是大鬼王其事如是不可思議。
T13n0412_p0785c21║所度天人亦不可限量。
T13n0412_p0785c22║　　稱佛名號品第九
T13n0412_p0785c23║爾時地藏菩薩摩訶薩白佛言。世尊。我今為
T13n0412_p0785c24║【CL062n0998_p0673b01】未來眾生演利益事。於生死中得大利益。
T13n0412_p0785c25║唯願世尊聽我說之。佛告地藏菩薩。汝今
T13n0412_p0785c26║欲興慈悲。救拔一切罪苦六道眾生。演不
T13n0412_p0785c27║思議事。今正是時唯當速說。吾即涅槃使汝
T13n0412_p0785c28║早畢是願。吾亦無憂現在未來一切眾生。
T13n0412_p0785c29║地藏菩薩白佛言。世尊。過去無量阿僧祇劫。
T13n0412_p0786a01║有佛出世。號無邊身如來。若有男子女人。
T13n0412_p0786a02║聞是佛名暫生恭敬。即得超越四十劫生
T13n0412_p0786a03║死重罪。何況塑畫形像供養讚歎。其人獲
T13n0412_p0786a04║福無量無邊。又於過去恒河沙劫。有佛出
T13n0412_p0786a05║世。號寶性如來。若有男子女人。聞是佛名
T13n0412_p0786a06║一彈指頃發心歸依。是人於無上道永不
T13n0412_p0786a07║退轉。又於過去有佛出世。號波頭摩勝如
T13n0412_p0786a08║來。若有男子女人。聞是佛名歷於耳根。是
T13n0412_p0786a09║人當得千返生於六欲天中。何況志心稱
T13n0412_p0786a10║念。又於過去不可說不可說阿僧【CL062n0998_p0674a01】祇劫。有佛
T13n0412_p0786a11║出世。號師子吼如來。若有男子女人聞是
T13n0412_p0786a12║佛名一念歸依。是人得遇無量諸佛摩頂授
T13n0412_p0786a13║記。又於過去有佛出世。號拘留孫佛。若有
T13n0412_p0786a14║男子女人。聞是佛名志心瞻禮。或復讚歎。
T13n0412_p0786a15║是人於賢劫千佛會中。為大梵王得授上
T13n0412_p0786a16║記。又於過去有佛出世。號毘婆尸。若有男
T13n0412_p0786a17║子女人。聞是佛名永不墮惡道。常生人天
T13n0412_p0786a18║受勝妙樂。又於過去無量無數恒河沙劫。有
T13n0412_p0786a19║佛出世。號寶勝如來。若有男子女人。聞是
T13n0412_p0786a20║佛名畢竟不墮惡道。常在天上受勝妙樂。
T13n0412_p0786a21║又於過去有佛出世。號寶相如來。若有男
T13n0412_p0786a22║子女人聞是佛名生恭敬心。是人不久得
T13n0412_p0786a23║阿羅漢果。又於過去無量阿僧祇劫。有佛出
T13n0412_p0786a24║世。號袈裟幢如來。若有男子女人。聞是佛
T13n0412_p0786a25║名者超一百大劫生死之罪。又於過去有
T13n0412_p0786a26║佛出世。號大通山王【CL062n0998_p0674b01】如來。若有男子女人。
T13n0412_p0786a27║聞是佛名者是人得遇恒河沙佛。廣為說
T13n0412_p0786a28║法必成菩提。又於過去有淨月佛．山王佛．
T13n0412_p0786a29║智勝佛．淨名王佛．智成就佛．無上佛．妙聲佛．
T13n0412_p0786b01║滿月佛．月面佛。有如是等不可說佛世尊。
T13n0412_p0786b02║現在未來一切眾生。若天若人若男若女。但
T13n0412_p0786b03║念得一佛名號功德無量。何況多名。是眾生
T13n0412_p0786b04║等生時死時。自得大利終不墮惡道。若有
T13n0412_p0786b05║臨命終人。家中眷屬乃至一人。為是病人高
T13n0412_p0786b06║聲念一佛名。是命終人除五無間罪。餘業報
T13n0412_p0786b07║等悉得銷滅。是五無間罪雖至極重動經億
T13n0412_p0786b08║劫了不得出。承斯臨命終時他人為其稱
T13n0412_p0786b09║念佛名於是罪中亦漸銷滅。何況眾生自稱
T13n0412_p0786b10║自念。獲福無量滅無量罪。
T13n0412_p0786b11║　　校量布施功德緣品第十
T13n0412_p0786b12║爾時地藏菩薩摩訶薩。承佛威神從座而
T13n0412_p0786b13║起。【CL062n0998_p0675a01】胡跪合掌白佛言。世尊我觀業道眾生。
T13n0412_p0786b14║校量布施有輕有重。有一生受福有十生
T13n0412_p0786b15║受福。有百生千生受大福利者。是事云何。
T13n0412_p0786b16║唯願世尊為我說之。爾時佛告地藏菩薩。
T13n0412_p0786b17║吾今於忉利天宮一切眾會。說閻浮提布施
T13n0412_p0786b18║校量功德輕重。汝當諦聽吾為汝說。地藏
T13n0412_p0786b19║白佛言。我疑是事願樂欲聞。佛告地藏菩
T13n0412_p0786b20║薩。南閻浮提有諸國王宰輔大臣大長者大
T13n0412_p0786b21║剎利大婆羅門等。若遇最下貧窮乃至癃殘
T13n0412_p0786b22║瘖啞聾癡無目。如是種種不完具者。是大國
T13n0412_p0786b23║王等欲布施時。若能具大慈悲下心含笑。
T13n0412_p0786b24║親手遍布施。或使人施軟言慰喻。是國王等
T13n0412_p0786b25║所獲福利。如布施百恒河沙佛功德之利。
T13n0412_p0786b26║何以故。緣是國王等於是最貧賤輩及不完
T13n0412_p0786b27║具者發大慈心。是故福利有如此報。百千
T13n0412_p0786b28║生中常得七寶具足。何況【CL062n0998_p0675b01】衣食受用。復次地
T13n0412_p0786b29║藏。若未來世有諸國王。至婆羅門等遇佛
T13n0412_p0786c01║塔寺或佛形像乃至菩薩．聲聞．辟支佛像。躬
T13n0412_p0786c02║自營辦供養布施。是國王等當得三劫為帝
T13n0412_p0786c03║釋身受勝妙樂。若能以此布施福利迴向
T13n0412_p0786c04║法界。是大國王等於十劫中常為大梵天
T13n0412_p0786c05║王。復次地藏。若未來世有諸國王。至婆羅
T13n0412_p0786c06║門等遇先佛塔廟。或至經像毀壞破落。乃
T13n0412_p0786c07║能發心修補。是國王等或自營辦或勸他人。
T13n0412_p0786c08║乃至百千人等布施結緣。是國王等百千生
T13n0412_p0786c09║中常為轉輪王身。如是他人同布施者。百千
T13n0412_p0786c10║生中常為小國王身。更能於塔廟前發迴
T13n0412_p0786c11║向心。如是國王乃及諸人盡成佛道。以此
T13n0412_p0786c12║果報無量無邊。復次地藏。未來世中有諸國
T13n0412_p0786c13║王及婆羅門等。見諸老病及生產婦女。若一
T13n0412_p0786c14║念間具大慈心。布施醫藥飲食臥具使令安
T13n0412_p0786c15║【CL062n0998_p0676a01】樂。如是福利最不思議。一百劫中常為淨居
T13n0412_p0786c16║天主。二百劫中常為六欲天主。畢竟成佛永
T13n0412_p0786c17║不墮惡道。乃至百千生中耳不聞苦聲。復
T13n0412_p0786c18║次地藏。若未來世中。有諸國王及婆羅門等。
T13n0412_p0786c19║能作如是布施獲福無量。更能迴向不問
T13n0412_p0786c20║多少。畢竟成佛。何況釋梵轉輪之報。是故地
T13n0412_p0786c21║藏普勸眾生當如是學。復次地藏。未來世
T13n0412_p0786c22║中若善男子善女人。於佛法中種少善根
T13n0412_p0786c23║毛髮沙塵等許。所受福利不可為喻。復次
T13n0412_p0786c24║地藏。未來世中若有善男子善女人。遇佛形
T13n0412_p0786c25║像．菩薩形像．辟支佛形像．轉輪王形像。布施
T13n0412_p0786c26║供養得無量福。常在人天受勝妙樂。若能
T13n0412_p0786c27║迴向法界。是人福利不可為喻。復次地藏。
T13n0412_p0786c28║未來世中若有善男子善女人。遇大乘經典。
T13n0412_p0786c29║或聽聞一偈一句發殷重心。讚歎恭敬布施
T13n0412_p0787a01║供養。是人獲大果【CL062n0998_p0676b01】報無量無邊。若能迴向
T13n0412_p0787a02║法界。其福不可為喻。復次地藏。若未來世
T13n0412_p0787a03║中有善男子善女人。遇佛塔寺大乘經典新
T13n0412_p0787a04║者布施供養瞻禮讚歎恭敬合掌。若遇故者
T13n0412_p0787a05║或毀壞者修補營理。或獨發心或勸多人同
T13n0412_p0787a06║共發心。如是等輩三十生中。常為諸小國王
T13n0412_p0787a07║檀越之人。常為輪王還以善法教化諸小
T13n0412_p0787a08║國王。復次地藏。未來世中若有善男子善女
T13n0412_p0787a09║人。於佛法中所種善根。或布施供養或修
T13n0412_p0787a10║補塔寺或裝理經典。乃至一毛一塵一沙一
T13n0412_p0787a11║渧。如是善事但能迴向法界。是人功德百千
T13n0412_p0787a12║生中受上妙樂。如但迴向自家眷屬。或自身
T13n0412_p0787a13║利益。如是之果即三生受樂捨一得萬報。
T13n0412_p0787a14║是故地藏布施因緣其事如是。
T13n0412_p0787a15║　　地神護法品第十一
T13n0412_p0787a16║爾時堅牢地神。白佛言。世尊。我從昔來。瞻
T13n0412_p0787a17║視【CL062n0998_p0677a01】頂禮無量菩薩摩訶薩。皆是大不可思議。
T13n0412_p0787a18║神通智慧廣度眾生。是地藏菩薩摩訶薩。於
T13n0412_p0787a19║諸菩薩誓願深重。世尊。是地藏菩薩於閻浮
T13n0412_p0787a20║提有大因緣。如文殊．普賢．觀音．彌勒。亦
T13n0412_p0787a21║化百千身形度於六道。其願尚有畢竟。是
T13n0412_p0787a22║地藏菩薩教化六道一切眾生。所發誓願劫
T13n0412_p0787a23║數如千百億恒河沙。世尊。我觀未來及現在
T13n0412_p0787a24║眾生。於所住處於南方清潔之地。以土石
T13n0412_p0787a25║竹木作其龕室。是中能塑畫乃至金銀銅鐵。
T13n0412_p0787a26║作地藏形像燒香供養瞻禮讚歎。是人居處
T13n0412_p0787a27║即得十種利益。何等為十。一者土地豐壤。
T13n0412_p0787a28║二者家宅永安。三者先亡生天。四者現存益
T13n0412_p0787a29║壽。五者所求遂意六者無水火災。七者虛耗
T13n0412_p0787b01║辟除。八者杜絕惡夢。九者出入神護。十者
T13n0412_p0787b02║多遇聖因。世尊。未來世中及現在眾生。若能
T13n0412_p0787b03║於所住處方面。作【CL062n0998_p0677b01】如是供養得如是利益。
T13n0412_p0787b04║復白佛言。世尊。未來世中。若有善男子善
T13n0412_p0787b05║女人。於所住處有此經典及菩薩像。是人
T13n0412_p0787b06║更能轉讀經典供養菩薩。我常日夜以本神
T13n0412_p0787b07║力衛護是人。乃至水火盜賊大橫小橫。一切
T13n0412_p0787b08║惡事悉皆銷滅。佛告堅牢地神。汝大神力諸
T13n0412_p0787b09║神少及。何以故。閻浮土地悉蒙汝護。乃至
T13n0412_p0787b10║草木沙石稻麻竹葦穀米寶貝從地而有。皆
T13n0412_p0787b11║因汝力。又常稱揚地藏菩薩利益之事汝
T13n0412_p0787b12║之功德及以神通。百千倍於常分。地神。若
T13n0412_p0787b13║未來世中有善男子善女人供養菩薩及
T13n0412_p0787b14║轉讀是經。但依地藏本願經一事修行者。
T13n0412_p0787b15║汝以本神力而擁護之。勿令一切災害及
T13n0412_p0787b16║不如意事輒聞於耳。何況令受。非但汝獨
T13n0412_p0787b17║護是人故。亦有釋梵眷屬諸天眷屬擁護
T13n0412_p0787b18║是人。何故得如是聖賢擁護。皆由瞻禮地
T13n0412_p0787b19║藏形【CL062n0998_p0678a01】像。及轉讀是本願經故自然畢竟出離
T13n0412_p0787b20║苦海證涅槃樂。以是之故得大擁護。
T13n0412_p0787b21║　　見聞利益品第十二
T13n0412_p0787b22║爾時世尊從頂門上放百千萬億大毫相光。
T13n0412_p0787b23║所謂白毫相光．大白毫相光．瑞毫相光．大瑞
T13n0412_p0787b24║毫相光．玉毫相光．大玉毫相光．紫毫相光．大
T13n0412_p0787b25║紫毫相光．青毫相光．大青毫相光．碧毫相光．
T13n0412_p0787b26║大碧毫相光．紅毫相光．大紅毫相光．綠毫相
T13n0412_p0787b27║光．大綠毫相光．金毫相光．大金毫相光．慶雲
T13n0412_p0787b28║毫相光．大慶雲毫相光．千輪毫光．大千輪毫
T13n0412_p0787b29║光．寶輪毫光．大寶輪毫光．日輪毫光．大日輪
T13n0412_p0787c01║毫光．月輪毫光．大月輪毫光．宮殿毫光．大宮
T13n0412_p0787c02║殿毫光．海雲毫光．大海雲毫光．於頂門上
T13n0412_p0787c03║放如是等毫相光已。出微妙音告諸大眾
T13n0412_p0787c04║天龍八部人非人等。聽吾今日於忉利天宮。
T13n0412_p0787c05║稱揚【CL062n0998_p0678b01】讚歎地藏菩薩於人天中利益等事不
T13n0412_p0787c06║思議事。超聖因事證十地事。畢竟不退阿
T13n0412_p0787c07║耨多羅三藐三菩提事。說是語時。會中有
T13n0412_p0787c08║一菩薩摩訶薩。名觀世音。從座而起。胡跪
T13n0412_p0787c09║合掌。白佛言。世尊。是地藏菩薩摩訶薩。具
T13n0412_p0787c10║大慈悲憐愍罪苦眾生。於千萬億世界化
T13n0412_p0787c11║千萬億身。所有功德及不思議威神之力。我
T13n0412_p0787c12║聞。世尊與十方無量諸佛異口同音讚歎地
T13n0412_p0787c13║藏菩薩云。正使過去現在未來諸佛。說其功
T13n0412_p0787c14║德猶不能盡。向者又蒙世尊普告大眾。欲
T13n0412_p0787c15║稱揚地藏利益等事。唯願世尊為現在未來
T13n0412_p0787c16║一切眾生。稱揚地藏不思議事。令天龍八部
T13n0412_p0787c17║瞻禮獲福。佛告觀世音菩薩。汝於娑婆世
T13n0412_p0787c18║界有大因緣。若天若龍若男若女若神若鬼。
T13n0412_p0787c19║乃至六道罪苦眾生。聞汝名者見汝形者。
T13n0412_p0787c20║戀慕汝者讚歎汝者。是諸【CL062n0998_p0679a01】眾生於無上道
T13n0412_p0787c21║必不退轉。常生人天具受妙樂。因果將熟
T13n0412_p0787c22║遇佛授記汝今具大慈悲憐愍眾生。及天
T13n0412_p0787c23║龍八部。聽吾宣說地藏菩薩不思議利益之
T13n0412_p0787c24║事。汝當諦聽吾今說之。觀世音言。唯然世
T13n0412_p0787c25║尊願樂欲聞。佛告觀世音菩薩。未來現在諸
T13n0412_p0787c26║世界中。有天人受天福盡有五衰相現。或
T13n0412_p0787c27║有墮於惡道之者。如是天人若男若女。當
T13n0412_p0787c28║現相時或見地藏菩薩形像。或聞地藏菩薩
T13n0412_p0787c29║名。一瞻一禮。是諸天人轉增天福。受大快
T13n0412_p0788a01║樂永不墮三惡道報。何況見聞菩薩。以諸
T13n0412_p0788a02║香華衣服飲食寶貝瓔珞布施供養。所獲功
T13n0412_p0788a03║德福利無量無邊。復次觀世音。若未來現在
T13n0412_p0788a04║諸世界中六道眾生。臨命終時得聞地藏
T13n0412_p0788a05║菩薩名。一聲歷耳根者。是諸眾生永不歷
T13n0412_p0788a06║三惡道苦。何況臨命終時父母眷屬將是命
T13n0412_p0788a07║終人舍【CL062n0998_p0679b01】宅財物寶貝衣服。塑畫地藏形像。或
T13n0412_p0788a08║使病人未終之時。眼耳見聞知道眷屬將
T13n0412_p0788a09║舍宅寶貝等。為其自身塑畫地藏菩薩形
T13n0412_p0788a10║像。是人若是業報合受重病者。承斯功德
T13n0412_p0788a11║尋即除愈壽命增益。是人若是業報命盡。應
T13n0412_p0788a12║有一切罪障業障合墮惡趣者。承斯功德
T13n0412_p0788a13║命終之後。即生人天受勝妙樂。一切罪障悉
T13n0412_p0788a14║皆銷滅。復次觀世音菩薩。若未來世有男子
T13n0412_p0788a15║女人。或乳哺時或三歲五歲十歲已下。亡失
T13n0412_p0788a16║父母乃及亡失兄弟姊妹。是人年既長大。
T13n0412_p0788a17║思憶父母及諸眷屬。不知落在何趣。生何
T13n0412_p0788a18║世界生何天中。是人若能塑畫地藏菩薩形
T13n0412_p0788a19║像。乃至聞名一瞻一禮。一日至七日莫退
T13n0412_p0788a20║初心。聞名見形瞻禮供養。是人眷屬假因
T13n0412_p0788a21║業故墮惡趣者。計當劫數。承斯男女兄弟
T13n0412_p0788a22║姊妹。塑畫地藏形像瞻禮功德。【CL062n0998_p0680a01】尋即解脫生
T13n0412_p0788a23║人天中受勝妙樂者。即承斯功德轉增聖
T13n0412_p0788a24║因。受無量樂。是人更能三七日中一心瞻禮
T13n0412_p0788a25║地藏形像。念其名字滿於萬遍。當得菩薩
T13n0412_p0788a26║現無邊身。具告是人眷屬生界。或於夢中。
T13n0412_p0788a27║菩薩現大神力親領是人。於諸世界見諸
T13n0412_p0788a28║眷屬。更能每日念菩薩名千遍。至于千日。
T13n0412_p0788a29║是人當得菩薩遣所在土地鬼神終身衛
T13n0412_p0788b01║護。現世衣食豐溢無諸疾苦。乃至橫事不
T13n0412_p0788b02║入其門。何況及身。是人畢竟得菩薩摩頂
T13n0412_p0788b03║授記。復次觀世音菩薩。若未來世有善男子
T13n0412_p0788b04║善女人。欲發廣大慈心救度一切眾生者。
T13n0412_p0788b05║欲修無上菩提者。欲出離三界者。是諸人
T13n0412_p0788b06║等見地藏形像及聞名者。至心歸依或以
T13n0412_p0788b07║香華衣服寶貝飲食供養瞻禮。是善男女等
T13n0412_p0788b08║所願速成永無障礙。復次觀世音。若未來世
T13n0412_p0788b09║有善男子善女【CL062n0998_p0680b01】人。欲求現在未來百千萬億
T13n0412_p0788b10║等願。百千萬億等事。但當歸依瞻禮供養
T13n0412_p0788b11║讚歎地藏菩薩形像。如是所願所求悉皆成
T13n0412_p0788b12║就。復願地藏菩薩具大慈悲。永擁護我。是
T13n0412_p0788b13║人於睡夢中即得菩薩摩頂授記。復次觀世
T13n0412_p0788b14║音菩薩。若未來世善男子善女人。於大乘經
T13n0412_p0788b15║典深生珍重。發不思議心欲讀欲誦。縱遇
T13n0412_p0788b16║明師教視令熟。旋得旋忘動經年月不能
T13n0412_p0788b17║讀誦。是善男子等有宿業障未得銷除故。
T13n0412_p0788b18║於大乘經典無讀誦性。如是之人聞地藏
T13n0412_p0788b19║菩薩名。見地藏菩薩像。具以本心恭敬陳
T13n0412_p0788b20║白更以香華衣服飲食一切玩具供養菩薩。
T13n0412_p0788b21║以淨水一盞經一日一夜。安菩薩前。然後
T13n0412_p0788b22║合掌請服。迴首向南臨入口時。至心鄭重
T13n0412_p0788b23║服水既畢。慎五辛酒肉邪婬妄語及諸殺害。
T13n0412_p0788b24║一七日或三七日。是善男子善女人。於【CL062n0998_p0681a01】睡夢
T13n0412_p0788b25║中具見地藏菩薩現無邊身。於是人處授
T13n0412_p0788b26║灌頂水。其人夢覺即獲聰明。應是經典一歷
T13n0412_p0788b27║耳根。即當永記更不忘失一句一偈。復次
T13n0412_p0788b28║觀世音菩薩。若未來世有諸人等。衣食不足
T13n0412_p0788b29║求者乖願。或多病疾或多凶衰。家宅不安眷
T13n0412_p0788c01║屬分散。或諸橫事多來忤身。睡夢之間多有
T13n0412_p0788c02║驚怖。如是人等聞地藏名見地藏形。至心
T13n0412_p0788c03║恭敬念滿萬遍。是諸不如意事漸漸消滅。即
T13n0412_p0788c04║得安樂衣食豐溢。乃至於睡夢中悉皆安
T13n0412_p0788c05║樂。復次觀世音菩薩。若未來世有善男子善
T13n0412_p0788c06║女人。或因治生或因公私。或因生死或因
T13n0412_p0788c07║急事。入山林中過渡河海。乃及大水或經
T13n0412_p0788c08║險道。是人先當念地藏菩薩名萬遍。所過
T13n0412_p0788c09║土地鬼神衛護。行住坐臥永保安樂。乃至逢
T13n0412_p0788c10║於虎狼師子。一切毒害不能損之。佛告觀
T13n0412_p0788c11║世音菩薩。是地【CL062n0998_p0681b01】藏菩薩於閻浮提有大因
T13n0412_p0788c12║緣。若說於諸眾生見聞利益等事。百千劫中
T13n0412_p0788c13║說不能盡。是故觀世音。汝以神力流布是
T13n0412_p0788c14║經。令娑婆世界眾生。百千萬劫永受安樂。
T13n0412_p0788c15║爾時世尊而說偈言。
T13n0412_p0788c16║　吾觀地藏威神力　　恒河沙劫說難盡
T13n0412_p0788c17║　見聞瞻禮一念間　　利益人天無量事
T13n0412_p0788c18║　若男若女若龍神　　報盡應當墮惡道
T13n0412_p0788c19║　至心歸依大士身　　壽命轉增除罪障
T13n0412_p0788c20║　少失父母恩愛者　　未知魂神在何趣
T13n0412_p0788c21║　兄弟姊妹及諸親　　生長以來皆不識
T13n0412_p0788c22║　或塑或畫大士身　　悲戀瞻禮不暫捨
T13n0412_p0788c23║　三七日中念其名　　菩薩當現無邊體
T13n0412_p0788c24║　示其眷屬所生界　　縱墮惡趣尋出離
T13n0412_p0788c25║　若能不退是初心　　即獲摩頂受聖記
T13n0412_p0788c26║　欲修無上菩提者　　乃至出離三界苦
T13n0412_p0788c27║【CL062n0998_p0682a01】　是人既發大悲心　　先當瞻禮大士像
T13n0412_p0788c28║　一切諸願速成就　　永無業障能遮止
T13n0412_p0788c29║　有人發心念經典　　欲度群迷超彼岸
T13n0412_p0789a01║　雖立是願不思議　　旋讀旋忘多廢失
T13n0412_p0789a02║　斯人有業障惑故　　於大乘經不能記
T13n0412_p0789a03║　供養地藏以香華　　衣服飲食諸玩具
T13n0412_p0789a04║　以淨水安大士前　　一日一夜求服之
T13n0412_p0789a05║　發殷重心慎五辛　　酒肉邪淫及妄語
T13n0412_p0789a06║　三七日內勿殺害　　至心思念大士名
T13n0412_p0789a07║　即於夢中見無邊　　覺來便得利根耳
T13n0412_p0789a08║　應是經教歷耳聞　　千萬生中永不忘
T13n0412_p0789a09║　以是大士不思議　　能使斯人獲此慧
T13n0412_p0789a10║　貧窮眾生及疾病　　家宅凶衰眷屬離
T13n0412_p0789a11║　睡夢之中悉不安　　求者乖違無稱遂
T13n0412_p0789a12║　至心瞻禮地藏像　　一切惡事皆消滅
T13n0412_p0789a13║【CL062n0998_p0682b01】　至於夢中盡得安　　衣食豐饒神鬼護
T13n0412_p0789a14║　欲入山林及渡海　　毒惡禽獸及惡人
T13n0412_p0789a15║　惡神惡鬼并惡風　　一切諸難諸苦惱
T13n0412_p0789a16║　但當瞻禮及供養　　地藏菩薩大士像
T13n0412_p0789a17║　如是山林大海中　　應是諸惡皆消滅
T13n0412_p0789a18║　觀音至心聽吾說　　地藏無盡不思議
T13n0412_p0789a19║　百千萬劫說不周　　廣宣大士如是力
T13n0412_p0789a20║　地藏名字人若聞　　乃至見像瞻禮者
T13n0412_p0789a21║　香華衣服飲食奉　　供養百千受妙樂
T13n0412_p0789a22║　若能以此迴法界　　畢竟成佛超生死
T13n0412_p0789a23║　是故觀音汝當知　　普告恒沙諸國土
T13n0412_p0789a24║　　囑累人天品第十三
T13n0412_p0789a25║爾時世尊舉金色臂。又摩地藏菩薩摩訶薩
T13n0412_p0789a26║頂而作是言。地藏地藏。汝之神力不可思
T13n0412_p0789a27║議。汝之慈悲不可思議。汝之智慧不可思議。
T13n0412_p0789a28║汝【CL062n0998_p0683a01】之辯才不可思議。正使十方諸佛讚歎宣
T13n0412_p0789a29║說汝之不思議事。千萬劫中不能得盡。地
T13n0412_p0789b01║藏地藏。記吾今日在忉利天中。於百千萬億
T13n0412_p0789b02║不可說不可說一切諸佛菩薩天龍八部大會
T13n0412_p0789b03║之中。再以人天諸眾生等未出三界在火
T13n0412_p0789b04║宅中者。付囑於汝。無令是諸眾生墮惡趣
T13n0412_p0789b05║中一日一夜。何況更落五無間及阿鼻地獄。
T13n0412_p0789b06║動經千萬億劫無有出期。地藏。是南閻浮
T13n0412_p0789b07║提眾生。志性無定習惡者多。縱發善心須
T13n0412_p0789b08║臾即退。若遇惡緣念念增長。以是之故吾
T13n0412_p0789b09║分是形百千億化度。隨其根性而度脫之。
T13n0412_p0789b10║地藏吾今殷勤以天人眾付囑於汝。未來
T13n0412_p0789b11║之世若有天人及善男子善女人。於佛法中
T13n0412_p0789b12║種少善根。一毛一塵一沙一渧。汝以道力
T13n0412_p0789b13║擁護是人。漸修無上勿令退失。復次地藏。
T13n0412_p0789b14║未來世中若天若人隨業【CL062n0998_p0683b01】報應落在惡趣。臨
T13n0412_p0789b15║墮趣中或至門首。是諸眾生若能念得一
T13n0412_p0789b16║佛名一菩薩名一句一偈大乘經典。是諸眾
T13n0412_p0789b17║生汝以神力方便救拔。於是人所現無邊
T13n0412_p0789b18║身為碎地獄。遣令生天受勝妙樂。爾時世
T13n0412_p0789b19║尊而說偈言。
T13n0412_p0789b20║　現在未來天人眾　　吾今殷勤付囑汝
T13n0412_p0789b21║　以大神通方便度　　勿令墮在諸惡趣
T13n0412_p0789b22║爾時地藏菩薩摩訶薩。胡跪合掌白佛言。世
T13n0412_p0789b23║尊。唯願世尊不以為慮。未來世中若有善
T13n0412_p0789b24║男子善女人。於佛法中一念恭敬。我亦百千
T13n0412_p0789b25║方便度脫是人。於生死中速得解脫。何況
T13n0412_p0789b26║聞諸善事念念修行。自然於無上道永不
T13n0412_p0789b27║退轉。說是語時。會中有一菩薩名虛空藏。
T13n0412_p0789b28║白佛言。世尊。我自至忉利。聞於如來讚歎
T13n0412_p0789b29║地藏菩薩威神勢力不可思議。未來世中若
T13n0412_p0789c01║有善男子善【CL062n0998_p0684a01】女人。乃及一切天龍聞此經典
T13n0412_p0789c02║及地藏名字。或瞻禮形像得幾種福利。唯
T13n0412_p0789c03║願世尊為未來現在一切眾等略而說之。佛
T13n0412_p0789c04║告虛空藏菩薩。諦聽諦聽吾當為汝分別說
T13n0412_p0789c05║之。若未來世有善男子善女人。見地藏形
T13n0412_p0789c06║像及聞此經。乃至讀誦香華飲食衣服珍寶
T13n0412_p0789c07║布施供養讚歎瞻禮。得二十八種利益。一者
T13n0412_p0789c08║天龍護念。二者善果日增。三者集聖上因。四
T13n0412_p0789c09║者菩提不退。五者衣食豐足。六者疾疫不
T13n0412_p0789c10║臨。七者離水火災。八者無盜賊厄。九者人
T13n0412_p0789c11║見欽敬。十者神鬼助持。十一者女轉男身。
T13n0412_p0789c12║十二者為王臣女。十三者端正相好。十四者
T13n0412_p0789c13║多生天上。十五者或為帝王。十六者宿智命
T13n0412_p0789c14║通。十七者有求皆從。十八者眷屬歡樂。十九
T13n0412_p0789c15║者諸橫銷滅。二十者業道永除。二十一者去
T13n0412_p0789c16║處盡通。二十二者夜夢安【CL062n0998_p0684b01】樂。二十三者先亡
T13n0412_p0789c17║離苦。二十四者宿福受生。二十五者諸聖讚
T13n0412_p0789c18║歎。二十六者聰明利根。二十七者饒慈愍心。
T13n0412_p0789c19║二十八者畢竟成佛。復次虛空藏菩薩。若現
T13n0412_p0789c20║在未來天龍鬼神聞地藏名禮地藏形。或
T13n0412_p0789c21║聞地藏本願事行。讚歎瞻禮得七種利益。一
T13n0412_p0789c22║者速超聖地。二者惡業銷滅。三者諸佛護臨。
T13n0412_p0789c23║四者菩提不退。五者增長本力。六者宿命皆
T13n0412_p0789c24║通。七者畢竟成佛。爾時十方一切諸來。不可
T13n0412_p0789c25║說不可說諸佛如來。及大菩薩天龍八部。聞
T13n0412_p0789c26║釋迦牟尼佛稱揚讚歎地藏菩薩大威神力
T13n0412_p0789c27║不可思議。歎未曾有。是時忉利天雨無量香
T13n0412_p0789c28║華天衣珠瓔。供養釋迦牟尼佛及地藏菩薩
T13n0412_p0789c29║已。一切眾會俱復瞻禮合掌而退。
T13n0412_p0790a01║地藏菩薩本願經卷下【CL062n0998_p0685a01】【CL062n0998_p0685b01】
