T13n0412_p0777c05║【□】
T13n0412_p0777c06║【□】
T13n0412_p0777c07║【■】　　No. 412
T13n0412_p0777c08║【CL062n0998_p0649a01】【CL062n0998_p0649b01】【CL062n0998_p0650a01】【CL062n0998_p0650b01】地藏菩薩本願經卷上
T13n0412_p0777c09║【□】
T13n0412_p0777c10║　　　　唐于闐國三藏沙門實叉難陀譯
T13n0412_p0777c11║　　忉利天宮神通品第一
T13n0412_p0777c12║如是我聞。一時佛在忉利天。為母說法。爾
T13n0412_p0777c13║時十方無量世界不可說不可說一切諸佛。
T13n0412_p0777c14║及大菩薩摩訶薩。皆來集會。讚歎釋迦牟尼
T13n0412_p0777c15║佛。能於五濁惡世。現不可思議大智慧神通
T13n0412_p0777c16║之力。調伏剛彊眾生知苦樂法。各遣侍者
T13n0412_p0777c17║問訊世尊。是時如來含笑。放百千萬億大
T13n0412_p0777c18║光明雲。所謂大圓滿光明雲。大慈悲光明雲。
T13n0412_p0777c19║大智慧光明雲。大般若光明雲。大三昧光明
T13n0412_p0777c20║雲。大吉祥光明雲。大福德光明雲。大功德光
T13n0412_p0777c21║明雲。大歸依光明雲。大讚歎光明雲。放如
T13n0412_p0777c22║是等不可說光明雲已。又出種種微妙之
T13n0412_p0777c23║音。所謂檀波羅蜜音。尸波羅蜜音。羼提波羅
T13n0412_p0777c24║蜜音。毘離耶【CL062n0998_p0651a01】波羅蜜音。禪波羅蜜音。般若波
T13n0412_p0777c25║羅蜜音。慈悲音喜捨音。解脫音無漏音。智慧
T13n0412_p0777c26║音大智慧音。師子吼音大師子吼音。雲雷音
T13n0412_p0777c27║大雲雷音。出如是等不可說不可說音已。
T13n0412_p0777c28║娑婆世界及他方國土。有無量億天龍鬼神。
T13n0412_p0777c29║亦集到忉利天宮。所謂四天王天忉利天。須
T13n0412_p0778a01║焰摩天兜率陀天。化樂天他化自在天。梵眾
T13n0412_p0778a02║天梵輔天大梵天。少光天無量光天光音天。
T13n0412_p0778a03║少淨天無量淨天遍淨天。福生天福愛天廣
T13n0412_p0778a04║果天。無想天無煩天無熱天。善見天善現天
T13n0412_p0778a05║色究竟天。摩醯首羅天乃至非想非非想處
T13n0412_p0778a06║天。一切天眾龍眾鬼神等眾悉來集會。復有
T13n0412_p0778a07║他方國土及娑婆世界。海神江神河神樹神。
T13n0412_p0778a08║山神地神川澤神苗稼神晝神。夜神空神天
T13n0412_p0778a09║神。飲食神草木神。如是等神皆來集會。復有
T13n0412_p0778a10║他方國土及娑【CL062n0998_p0651b01】婆世界諸大鬼王。所謂惡目
T13n0412_p0778a11║鬼王噉血鬼王。噉精氣鬼王噉胎卵鬼王。行
T13n0412_p0778a12║病鬼王攝毒鬼王。慈心鬼王福利鬼王。大愛
T13n0412_p0778a13║敬鬼王如是等鬼王。皆來集會。爾時釋迦牟
T13n0412_p0778a14║尼佛告文殊師利法王子菩薩摩訶薩。汝觀
T13n0412_p0778a15║是一切諸佛菩薩。及天龍鬼神。此世界他世
T13n0412_p0778a16║界此國土他國土。如是今來集會到忉利天
T13n0412_p0778a17║者。汝知數不。文殊師利白佛言。世尊若以
T13n0412_p0778a18║我神力千劫測度不能得知。佛告文殊師
T13n0412_p0778a19║利。吾以佛眼觀故猶不盡數。此皆是地藏
T13n0412_p0778a20║菩薩久遠劫來。已度當度未度。已成就當成
T13n0412_p0778a21║就。未成就。文殊師利白佛言。世尊我已過去
T13n0412_p0778a22║久修善根證無礙智。聞佛所言即當信
T13n0412_p0778a23║受。小果聲聞天龍八部。及未來世諸眾生等。
T13n0412_p0778a24║雖聞如來誠實之語必懷疑惑。設使頂受未
T13n0412_p0778a25║免興謗。唯願世尊廣說地藏【CL062n0998_p0652a01】菩薩摩訶薩。
T13n0412_p0778a26║因地作何行立何願。而能成就不思議事。
T13n0412_p0778a27║佛告文殊師利。譬如三千大千世界。所有草
T13n0412_p0778a28║木叢林稻麻竹葦。山石微塵一物一數。作一
T13n0412_p0778a29║恒河。一恒河沙一沙之界。一界之內一塵一
T13n0412_p0778b01║劫。一劫之內所積塵數。盡克為劫。地藏菩
T13n0412_p0778b02║薩證十地果位已來。千倍多於上喻。何況
T13n0412_p0778b03║地藏菩薩在聲聞辟支佛地。文殊師利。此菩
T13n0412_p0778b04║薩威神誓願不可思議。若未來世有善男子
T13n0412_p0778b05║善女人。聞是菩薩名字。或讚歎或瞻禮。或稱
T13n0412_p0778b06║名或供養。乃至彩畫刻鏤塑漆形像。是人
T13n0412_p0778b07║當得百返生於三十三天永不墮惡道。文
T13n0412_p0778b08║殊師利。是地藏菩薩摩訶薩。於過去久遠不
T13n0412_p0778b09║可說不可說劫前。身為大長者子。時世有佛
T13n0412_p0778b10║號曰師子奮迅具足萬行如來。時長者子見
T13n0412_p0778b11║佛相好千福莊嚴。因問彼佛。作何行願而
T13n0412_p0778b12║得【CL062n0998_p0652b01】此相。時師子奮迅具足萬行如來。告長者
T13n0412_p0778b13║子。欲證此身當須久遠度脫一切受苦眾
T13n0412_p0778b14║生。文殊師利。時長者子因發願言。我今盡未
T13n0412_p0778b15║來際不可計劫。為是罪苦六道眾生廣設
T13n0412_p0778b16║方便盡令解脫。而我自身方成佛道。以是
T13n0412_p0778b17║於彼佛前立斯大願。于今百千萬億那由
T13n0412_p0778b18║他不可說劫尚為菩薩。又於過去不可思議
T13n0412_p0778b19║阿僧祇劫。時世有佛號曰覺華定自在王如
T13n0412_p0778b20║來。彼佛壽命四百千萬億阿僧祇劫。像法之
T13n0412_p0778b21║中有一婆羅門女。宿福深厚眾所欽敬。行住
T13n0412_p0778b22║坐臥諸天衛護。其母信邪常輕三寶。是時
T13n0412_p0778b23║聖女廣說方便。勸誘其母令生正見。而此
T13n0412_p0778b24║女母未全生信。不久命終。魂神墮在無間
T13n0412_p0778b25║地獄。時婆羅門女知母在世不信因果。計
T13n0412_p0778b26║當隨業必生惡趣。遂賣家宅廣求香華及
T13n0412_p0778b27║諸供具。於先佛塔寺大興【CL062n0998_p0653a01】供養。見覺華定
T13n0412_p0778b28║自在王如來其形像在一寺中。塑畫威容端
T13n0412_p0778b29║嚴畢備。時婆羅門女瞻禮尊容。倍生敬仰
T13n0412_p0778c01║私自念言。佛名大覺具一切智。若在世時
T13n0412_p0778c02║我母死後。儻來問佛必知處所。時婆羅門
T13n0412_p0778c03║女垂泣良久。瞻戀如來忽聞空中聲曰。泣
T13n0412_p0778c04║者聖女勿至悲哀。我今示汝母之去處。婆羅
T13n0412_p0778c05║門女合掌向空而白空曰。是何神德寬我憂
T13n0412_p0778c06║慮。我自失母已來晝夜憶戀。無處可問知
T13n0412_p0778c07║母生界。時空中有聲再報女曰。我是汝所瞻
T13n0412_p0778c08║禮者。過去覺華定自在王如來。見汝憶母
T13n0412_p0778c09║倍於常情眾生之分。故來告示。婆羅門女聞
T13n0412_p0778c10║此聲已。舉身自撲支節皆損。左右扶侍良久
T13n0412_p0778c11║方穌。而白空曰。願佛慈愍速說我母生界。
T13n0412_p0778c12║我今身心將死不久。時覺華定自在王如來
T13n0412_p0778c13║告聖女曰。汝供養畢但早返舍。端坐思惟
T13n0412_p0778c14║吾之【CL062n0998_p0653b01】名號。即當知母所生去處。時婆羅門女
T13n0412_p0778c15║尋禮佛已即歸其舍。以憶母故端坐念覺
T13n0412_p0778c16║華定自在王如來。經一日一夜。忽見自身。
T13n0412_p0778c17║到一海邊其水涌沸。多諸惡獸盡復鐵身。
T13n0412_p0778c18║飛走海上東西馳逐。見諸男子女人百千萬
T13n0412_p0778c19║數出沒海中。被諸惡獸爭取食噉。又見夜
T13n0412_p0778c20║叉其形各異。或多手多眼多足多頭。口牙外
T13n0412_p0778c21║出利刃如劍。驅諸罪人使近惡獸。復自搏
T13n0412_p0778c22║攫頭足相就。其形萬類不敢久視。時婆羅門
T13n0412_p0778c23║女以念佛力故自然無懼。有一鬼王名曰
T13n0412_p0778c24║無毒。稽首來迎白聖女曰。善哉菩薩何緣來
T13n0412_p0778c25║此。時婆羅門女問鬼王曰。此是何處。無毒
T13n0412_p0778c26║答曰。此是大鐵圍山西面第一重海。聖女問
T13n0412_p0778c27║曰。我聞鐵圍之內。地獄在中是事實不。無毒
T13n0412_p0778c28║答曰實有地獄。聖女問曰。我今云何得到
T13n0412_p0778c29║獄所。無毒答曰。若非威神【CL062n0998_p0654a01】即須業力。非此
T13n0412_p0779a01║二事終不能到。聖女又問。此水何緣而乃
T13n0412_p0779a02║涌沸。多諸罪人及以惡獸。無毒答曰。此是閻
T13n0412_p0779a03║浮提造惡眾生新死之者。經四十九日後。
T13n0412_p0779a04║無人繼嗣為作功德救拔苦難。生時又無
T13n0412_p0779a05║善因當據本業所感地獄。自然先渡此海。
T13n0412_p0779a06║海東十萬由旬又有一海其苦倍此。彼海之
T13n0412_p0779a07║東又有一海其苦復倍。三業惡因之所招
T13n0412_p0779a08║感。共號業海其處是也。聖女又問鬼王無
T13n0412_p0779a09║毒曰地獄何在。無毒答曰。三海之內是大地
T13n0412_p0779a10║獄。其數百千各各差別。所謂大者具有十八
T13n0412_p0779a11║次有五百苦毒無量。次有千百亦無量苦。
T13n0412_p0779a12║聖女又問大鬼王曰。我母死來未久。不知
T13n0412_p0779a13║魂神當至何趣。鬼王問聖女曰。菩薩之母
T13n0412_p0779a14║在生習何行業。聖女答曰我母邪見譏毀三
T13n0412_p0779a15║寶。設或暫信旋又不敬。死雖日淺未知生
T13n0412_p0779a16║處。無毒問【CL062n0998_p0654b01】曰。菩薩之母姓氏何等。聖女答
T13n0412_p0779a17║曰。我父我母俱婆羅門種。父號尸羅善現母
T13n0412_p0779a18║號悅帝利。無毒合掌啟菩薩曰。願聖者卻
T13n0412_p0779a19║返本處。無至憂憶悲戀。悅帝利罪女生天
T13n0412_p0779a20║以來經今三日。云承孝順之子為母設供
T13n0412_p0779a21║修福。布施覺華定自在王如來塔寺。非唯
T13n0412_p0779a22║菩薩之母得脫地獄。應是無間罪人此日悉
T13n0412_p0779a23║得受樂俱同生訖。鬼王言畢合掌而退。婆羅
T13n0412_p0779a24║門女尋如夢歸悟此事已。便於覺華定自
T13n0412_p0779a25║在王如來塔像之前立弘誓願。願我盡未來
T13n0412_p0779a26║劫。應有罪苦眾生廣設方便使令解脫。佛
T13n0412_p0779a27║告文殊師利。時鬼王無毒者當今財首菩薩
T13n0412_p0779a28║是。婆羅門女者即地藏菩薩是。
T13n0412_p0779a29║　　分身集會品第二
T13n0412_p0779b01║爾時百千萬億不可思不可議不可量不可【CL062n0998_p0655a01】說
T13n0412_p0779b02║無量阿僧祇世界。所有地獄處分身地藏菩薩。
T13n0412_p0779b03║俱來集在忉利天宮。以如來神力故。各以
T13n0412_p0779b04║方面與諸得解脫從業道出者。亦各有千
T13n0412_p0779b05║萬億那由他數。共持香華來供養佛。彼諸
T13n0412_p0779b06║同來等輩。皆因地藏菩薩教化。永不退轉
T13n0412_p0779b07║於阿耨多羅三藐三菩提。是諸眾等久遠劫
T13n0412_p0779b08║來。流浪生死六道受苦暫無休息。以地藏
T13n0412_p0779b09║菩薩廣大慈悲深誓願故。各獲果證既至
T13n0412_p0779b10║忉利。心懷踊躍瞻仰如來目不暫捨。爾時
T13n0412_p0779b11║世尊舒金色臂。摩百千萬億不可思不可議
T13n0412_p0779b12║不可量不可說無量阿僧祇世界諸分身地藏
T13n0412_p0779b13║菩薩摩訶薩頂。而作是言。吾於五濁惡世。
T13n0412_p0779b14║教化如是剛彊眾生。令心調伏捨邪歸正。
T13n0412_p0779b15║十有一二尚惡習在。吾亦分身千百億廣設
T13n0412_p0779b16║方便。或有利根聞即信受。或有善果勤勸
T13n0412_p0779b17║成就。或有暗鈍久【CL062n0998_p0655b01】化方歸。或有業重不生
T13n0412_p0779b18║敬仰。如是等輩眾生。各各差別分身度脫。
T13n0412_p0779b19║或現男子身或現女人身。或現天龍身或
T13n0412_p0779b20║現神鬼身。或現山林川原河池泉井。利及
T13n0412_p0779b21║於人悉皆度脫。或現天帝身或現梵王身。
T13n0412_p0779b22║或現轉輪王身或現居士身。或現國王身
T13n0412_p0779b23║或現宰輔身。或現官屬身。或現比丘．比丘
T13n0412_p0779b24║尼．優婆塞．優婆夷身。乃至聲聞．羅漢．辟支
T13n0412_p0779b25║佛．菩薩等身。而以化度。非但佛身獨現其
T13n0412_p0779b26║前。汝觀吾累劫勤苦。度脫如是等難化剛
T13n0412_p0779b27║彊罪苦眾生。其有未調伏者隨業報應。若
T13n0412_p0779b28║墮惡趣受大苦時。汝當憶念。吾在忉利天
T13n0412_p0779b29║宮殷勤付囑。令娑婆世界至彌勒出世已
T13n0412_p0779c01║來眾生。悉使解脫永離諸苦遇佛授記。爾
T13n0412_p0779c02║時諸世界分身地藏菩薩。共復一形涕淚哀
T13n0412_p0779c03║戀白其佛言。我從久遠劫來蒙佛接引。使
T13n0412_p0779c04║獲不可思議【CL062n0998_p0656a01】神力具大智慧。我所分身遍
T13n0412_p0779c05║滿百千萬億恒河沙世界。每一世界化百千
T13n0412_p0779c06║萬億身。每一身度百千萬億人。令歸敬三
T13n0412_p0779c07║寶永離生死至涅槃樂但於佛法中所為
T13n0412_p0779c08║善事。一毛一渧一沙一塵。或毫髮許。我漸度
T13n0412_p0779c09║脫使獲大利。唯願世尊不以後世惡業眾
T13n0412_p0779c10║生為慮。如是三白佛言。唯願世尊不以後
T13n0412_p0779c11║世惡業眾生為慮。爾時佛讚地藏菩薩言。
T13n0412_p0779c12║善哉善哉吾助汝喜。汝能成就久遠劫來發
T13n0412_p0779c13║弘誓願。廣度將畢即證菩提。
T13n0412_p0779c14║　　觀眾生業緣品第三
T13n0412_p0779c15║爾時佛母摩耶夫人。恭敬合掌問地藏菩薩
T13n0412_p0779c16║言。聖者。閻浮眾生造業差別。所受報應其事
T13n0412_p0779c17║云何。地藏答言。千萬世界乃及國土。或有
T13n0412_p0779c18║地獄或無地獄。或有女人或無女人。或
T13n0412_p0779c19║有佛法或無佛法。乃至聲聞辟支佛亦復如
T13n0412_p0779c20║是非但【CL062n0998_p0656b01】地獄罪報一等。摩耶夫人重白菩
T13n0412_p0779c21║薩。且願聞於閻浮罪報所感惡趣。地藏答言。
T13n0412_p0779c22║聖母。唯願聽受。我麤說之。佛母白言。願聖
T13n0412_p0779c23║者說爾時地藏菩薩白聖母言。南閻浮提罪
T13n0412_p0779c24║報名號如是。若有眾生不孝父母或至殺
T13n0412_p0779c25║害。當墮無間地獄。千萬億劫求出無期。若
T13n0412_p0779c26║有眾生出佛身血。毀謗三寶不敬尊經。
T13n0412_p0779c27║亦當墮於無間地獄。千萬億劫求出無期。
T13n0412_p0779c28║若有眾生侵損常住點污僧尼。或伽藍內
T13n0412_p0779c29║恣行淫欲。或殺或害如是等輩。當墮無間
T13n0412_p0780a01║地獄。千萬億劫求出無期。若有眾生偽作
T13n0412_p0780a02║沙門心非沙門。破用常住欺誑白衣。違背
T13n0412_p0780a03║戒律種種造惡。如是等輩當墮無間地獄。
T13n0412_p0780a04║千萬億劫求出無期。若有眾生偷竊常住
T13n0412_p0780a05║財物穀米飲食衣服乃至一物不與取者。當
T13n0412_p0780a06║墮無間地獄。千萬億劫求出無期。地藏白
T13n0412_p0780a07║【CL062n0998_p0657a01】言。聖母。若有眾生作如是罪。當墮五無
T13n0412_p0780a08║間地獄。求暫停苦一念不得。摩耶夫人重
T13n0412_p0780a09║白地藏菩薩言。云何名為無間地獄。地藏
T13n0412_p0780a10║白言。聖母。諸有地獄在大鐵圍山之內。其
T13n0412_p0780a11║大地獄有一十八所。次有五百名號各別。
T13n0412_p0780a12║次有千百名字亦別。無間獄者其獄城周匝
T13n0412_p0780a13║八萬餘里。其城純鐵高一萬里。城上火聚少
T13n0412_p0780a14║有空缺。其獄城中諸獄相連名號各別獨有
T13n0412_p0780a15║一獄名曰無間。其獄周匝萬八千里。獄墻高
T13n0412_p0780a16║一千里悉是鐵為。上火徹下下火徹上。鐵蛇
T13n0412_p0780a17║鐵狗吐火馳逐。獄墻之上東西而走。獄中有
T13n0412_p0780a18║床遍滿萬里。一人受罪自見其身遍臥滿
T13n0412_p0780a19║床。千萬人受罪亦各自見身滿床上。眾業
T13n0412_p0780a20║所感獲報如是。又諸罪人備受眾苦。千百
T13n0412_p0780a21║夜叉及以惡鬼。口牙如劍眼如電光。手復銅
T13n0412_p0780a22║爪拖拽罪人。復有夜叉【CL062n0998_p0657b01】執大鐵戟中罪人
T13n0412_p0780a23║身。或中口鼻或中腹背。拋空翻接或置床
T13n0412_p0780a24║上。復有鐵鷹啗罪人目。復有鐵蛇繳罪
T13n0412_p0780a25║人頸。百肢節內悉下長釘。拔舌耕犁抽腸
T13n0412_p0780a26║剉斬。洋銅灌口熱鐵纏身。萬死千生業感
T13n0412_p0780a27║如是。動經億劫求出無期。此界壞時寄生
T13n0412_p0780a28║他界。他界次壞轉寄他方。他方壞時展轉相
T13n0412_p0780a29║寄。此界成後還復而來。無間罪報其事如是。
T13n0412_p0780b01║又五事業感故稱無間。何等為五。一者日
T13n0412_p0780b02║夜受罪以至劫數。無時間絕故稱無間。二
T13n0412_p0780b03║者一人亦滿多人亦滿故稱無間。三者罪器
T13n0412_p0780b04║叉棒鷹蛇狼犬。碓磨鋸鑿剉斫鑊湯。鐵網鐵
T13n0412_p0780b05║繩鐵驢鐵馬。生革絡首熱鐵澆身。飢吞鐵
T13n0412_p0780b06║丸渴飲鐵汁。從年竟劫數那由他。苦楚相
T13n0412_p0780b07║連更無間斷故稱無間。四者不問男子女
T13n0412_p0780b08║人羌胡夷狄老幼貴賤。或龍或神或天或鬼。
T13n0412_p0780b09║罪行業感【CL062n0998_p0658a01】悉同受之故稱無間。五者若墮此
T13n0412_p0780b10║獄。從初入時至百千劫。一日一夜萬死萬
T13n0412_p0780b11║生。求一念間暫住不得。除非業盡方得受
T13n0412_p0780b12║生。以此連綿故稱無間。地藏菩薩白聖母
T13n0412_p0780b13║言。無間地獄麤說如是。若廣說地獄罪器等
T13n0412_p0780b14║名及諸苦事。一劫之中求說不盡。摩耶夫人
T13n0412_p0780b15║聞已。愁憂合掌頂禮而退。
T13n0412_p0780b16║　　閻浮眾生業感品第四
T13n0412_p0780b17║爾時地藏菩薩摩訶薩白佛言。世尊。我承佛
T13n0412_p0780b18║如來威神力故。遍百千萬億世界。分是身
T13n0412_p0780b19║形救拔一切業報眾生。若非如來大慈力
T13n0412_p0780b20║故。即不能作如是變化。我今又蒙佛付囑。
T13n0412_p0780b21║至阿逸多成佛已來。六道眾生遣令度脫。
T13n0412_p0780b22║唯然世尊願不有慮。爾時佛告地藏菩薩。
T13n0412_p0780b23║一切眾生未解脫者。性識無定。惡習結業
T13n0412_p0780b24║善習結果。為善【CL062n0998_p0658b01】為惡逐境而生。輪轉五道
T13n0412_p0780b25║暫無休息。動經塵劫迷惑障難。如魚遊網
T13n0412_p0780b26║將是長流。脫入暫出又復遭網。以是等輩
T13n0412_p0780b27║吾當憂念。汝既畢是往願。累劫重誓廣度
T13n0412_p0780b28║罪輩。吾復何慮。說是語時。會中有一菩薩
T13n0412_p0780b29║摩訶薩。名定自在王。白佛言。世尊。地藏菩
T13n0412_p0780c01║薩。累劫已來各發何願。今蒙世尊殷勤讚歎。
T13n0412_p0780c02║唯願世尊略而說之。爾時世尊告定自在王
T13n0412_p0780c03║菩薩。諦聽諦聽善思念之。吾當為汝分別
T13n0412_p0780c04║解說。乃往過去無量阿僧祇那由他不可說
T13n0412_p0780c05║劫。爾時有佛號一切智成就如來應供正遍
T13n0412_p0780c06║知明行足善逝世間解無上士調御丈夫天人
T13n0412_p0780c07║師佛世尊。其佛壽命六萬劫。未出家時為
T13n0412_p0780c08║小國王。與一鄰國王為友。同行十善饒益
T13n0412_p0780c09║眾生。其鄰國內所有人民多造眾惡。二王議
T13n0412_p0780c10║計廣設方便。一王發願早成佛道。當【CL062n0998_p0659a01】度是
T13n0412_p0780c11║輩令使無餘。一王發願若不先度罪苦。令
T13n0412_p0780c12║是安樂得至菩提。我終未願成佛。佛告定
T13n0412_p0780c13║自在王菩薩。一王發願早成佛者。即一切智
T13n0412_p0780c14║成就如來是。一王發願永度罪苦眾生。未
T13n0412_p0780c15║願成佛者即地藏菩薩是。復於過去無量
T13n0412_p0780c16║阿僧祇劫。有佛出世名清淨蓮華目如來。其
T13n0412_p0780c17║佛壽命四十劫。像法之中有一羅漢福度眾
T13n0412_p0780c18║生。因次教化。遇一女人字曰光目。設食供
T13n0412_p0780c19║養。羅漢問之欲願何等。光目答言。我以母
T13n0412_p0780c20║亡之日資福救拔。未知我母生處何趣。羅
T13n0412_p0780c21║漢愍之為入定觀。見光目女母墮在惡趣
T13n0412_p0780c22║受極大苦。羅漢問光目言。汝母在生作何
T13n0412_p0780c23║行業。今在惡趣受極大苦。光目答言。我母
T13n0412_p0780c24║所習。唯好食噉魚鱉之屬。所食魚鱉多食其
T13n0412_p0780c25║子。或炒或煮恣情食噉。計其命數千萬復
T13n0412_p0780c26║倍。尊者慈愍如何哀救。【CL062n0998_p0659b01】羅漢愍之為作方
T13n0412_p0780c27║便。勸光目言。汝可志誠念清淨蓮華目如
T13n0412_p0780c28║來兼塑畫形像存亡獲報。光目聞已即捨
T13n0412_p0780c29║所愛。尋畫佛像而供養之。復恭敬心悲泣
T13n0412_p0781a01║瞻禮。忽於夜後夢見佛身。金色晃耀如須
T13n0412_p0781a02║彌山。放大光明而告光目。汝母不久當生
T13n0412_p0781a03║汝家。纔覺飢寒即當言說。其後家內婢生
T13n0412_p0781a04║一子。未滿三日而乃言說。稽首悲泣告於
T13n0412_p0781a05║光目。生死業緣果報自受。吾是汝母。久處暗
T13n0412_p0781a06║冥。自別汝來。累墮大地獄。蒙汝福力方
T13n0412_p0781a07║得受生。為下賤人又復短命。壽年十三更
T13n0412_p0781a08║落惡道。汝有何計令吾脫免。光目聞說知
T13n0412_p0781a09║母無疑。哽咽悲啼而白婢子。既是我母合
T13n0412_p0781a10║知本罪。作何行業墮於惡道。婢子答言。以
T13n0412_p0781a11║殺害毀罵二業受報。若非蒙福救拔吾難。
T13n0412_p0781a12║以是業故未合解脫。光目問言。地獄罪報
T13n0412_p0781a13║其事云何。婢子答言。【CL062n0998_p0660a01】罪苦之事不忍稱說。
T13n0412_p0781a14║百千歲中卒白難竟。光目聞已啼淚號泣。而
T13n0412_p0781a15║白空界。願我之母永脫地獄。畢十三歲更
T13n0412_p0781a16║無重罪及歷惡道。十方諸佛慈哀愍我。聽
T13n0412_p0781a17║我為母所發廣大誓願。若得我母永離三
T13n0412_p0781a18║塗及斯下賤。乃至女人之身永劫不受者。願
T13n0412_p0781a19║我自今日後。對清淨蓮華目如來像前。卻
T13n0412_p0781a20║後百千萬億劫中。應有世界所有地獄。及三
T13n0412_p0781a21║惡道諸罪苦眾生。誓願救拔令離地獄惡趣
T13n0412_p0781a22║畜生餓鬼等。如是罪報等人盡成佛竟。我然
T13n0412_p0781a23║後方成正覺。發誓願已。具聞清淨蓮華目
T13n0412_p0781a24║如來。而告之曰。光目。汝大慈愍善能為母
T13n0412_p0781a25║發如是大願。吾觀汝母十三歲畢捨此報
T13n0412_p0781a26║已生為梵志壽年百歲。過是報後當生無
T13n0412_p0781a27║憂國土。壽命不可計劫。後成佛果廣度人
T13n0412_p0781a28║天數如恒河沙。佛告定自在王。爾時羅漢
T13n0412_p0781a29║福度【CL062n0998_p0660b01】光目者即無盡意菩薩是。光目母者即
T13n0412_p0781b01║解脫菩薩是。光目女者即地藏菩薩是。過去
T13n0412_p0781b02║久遠劫中如是慈愍。發恒河沙願廣度眾
T13n0412_p0781b03║生。未來世中若有男子女人。不行善者。行
T13n0412_p0781b04║惡者。乃至不信因果者。邪婬妄語者。兩舌
T13n0412_p0781b05║惡口者。毀謗大乘者。如是諸業眾生必墮
T13n0412_p0781b06║惡趣。若遇善知識勸。令一彈指間。歸依地
T13n0412_p0781b07║藏菩薩。是諸眾生即得解脫三惡道報。若能
T13n0412_p0781b08║志心歸敬及瞻禮讚歎。香華衣服種種珍寶
T13n0412_p0781b09║或復飲食。如是奉事者。未來百千萬億劫中。
T13n0412_p0781b10║常在諸天受勝妙樂。若天福盡下生人間。
T13n0412_p0781b11║猶百千劫常為帝王。能憶宿命因果本末。定
T13n0412_p0781b12║自在王。如是地藏菩薩。有如此不可思議
T13n0412_p0781b13║大威神力廣利眾生。汝等諸菩薩當記是
T13n0412_p0781b14║經廣宣流布。定自在王白佛言。世尊願不
T13n0412_p0781b15║有慮。我等千萬億菩薩摩訶【CL062n0998_p0661a01】薩。必能承佛
T13n0412_p0781b16║威神廣演是經。於閻浮提利益眾生。定自
T13n0412_p0781b17║在王菩薩白世尊已。合掌恭敬作禮而退。
T13n0412_p0781b18║爾時四方天王俱從座起。合掌恭敬白佛言。
T13n0412_p0781b19║世尊。地藏菩薩於久遠劫來。發如是大願。
T13n0412_p0781b20║云何至今猶度未絕。更發廣大誓言。唯願
T13n0412_p0781b21║世尊為我等說。佛告四天王。善哉善哉吾
T13n0412_p0781b22║今為汝及未來現在天人眾等廣利益故。說
T13n0412_p0781b23║地藏菩薩於娑婆世界閻浮提內生死道中。
T13n0412_p0781b24║慈哀救拔度脫一切罪苦眾生方便之事。
T13n0412_p0781b25║四天王言。唯然世尊願樂欲聞。佛告四天
T13n0412_p0781b26║王。地藏菩薩久遠劫來。迄至于今度脫眾
T13n0412_p0781b27║生猶未畢願。慈愍此世罪苦眾生。復觀未
T13n0412_p0781b28║來無量劫中因蔓不斷。以是之故又發重
T13n0412_p0781b29║願。如是菩薩於娑婆世界閻浮提中。百千萬
T13n0412_p0781c01║億方便而為教化。四天王。地藏菩薩若遇殺
T13n0412_p0781c02║生者說宿殃【CL062n0998_p0661b01】短命報。若遇竊盜者說貧窮
T13n0412_p0781c03║苦楚報。若遇邪婬者說雀鴿鴛鴦報。若遇
T13n0412_p0781c04║惡口者說眷屬鬥諍報。若遇毀謗者說無
T13n0412_p0781c05║舌瘡口報。若遇瞋恚者說醜陋癃殘報。若
T13n0412_p0781c06║遇慳吝者說所求違願報。若遇飲食無度
T13n0412_p0781c07║者說飢渴咽病報。若遇畋獵恣情者說驚
T13n0412_p0781c08║狂喪命報。若遇悖逆父母者說天地災殺
T13n0412_p0781c09║報。若遇燒山林木者說狂迷取死報。若遇
T13n0412_p0781c10║前後父母惡毒者說返生鞭撻現受報。若遇
T13n0412_p0781c11║網捕生雛者說骨肉分離報。若遇毀謗三
T13n0412_p0781c12║寶者說盲聾瘖啞報。若遇輕法慢教者
T13n0412_p0781c13║說永處惡道報。若遇破用常住者說億劫
T13n0412_p0781c14║輪迴地獄報。若遇污梵誣僧者。說永在畜
T13n0412_p0781c15║生報。若遇湯火斬斫傷生者說輪迴遞償
T13n0412_p0781c16║報。若遇破戒犯齋者說禽獸飢餓報。若遇
T13n0412_p0781c17║非理毀用者說所求闕絕報。若遇吾我貢高
T13n0412_p0781c18║者說卑【CL062n0998_p0662a01】使下賤報。若遇兩舌鬥亂者說無
T13n0412_p0781c19║舌百舌報。若遇邪見者說邊地受生報。如
T13n0412_p0781c20║是等閻浮提眾生。身口意業惡習結果。百千
T13n0412_p0781c21║報應今麤略說。如是等閻浮提眾生業感差
T13n0412_p0781c22║別。地藏菩薩百千方便而教化之。是諸眾生
T13n0412_p0781c23║先受如是等報。後墮地獄動經劫數無有
T13n0412_p0781c24║出期。是故汝等護人護國。無令是諸眾業
T13n0412_p0781c25║迷惑眾生。四天王聞已。涕淚悲歎合掌而退。
T13n0412_p0781c26║　　地獄名號品第五
T13n0412_p0781c27║爾時普賢菩薩摩訶薩白地藏菩薩言。仁者。
T13n0412_p0781c28║願為天龍四眾及未來現在一切眾生。說娑
T13n0412_p0781c29║婆世界及閻浮提罪苦眾生所受報處地獄名
T13n0412_p0782a01║號。及惡報等事。使未來世末法眾生知是果
T13n0412_p0782a02║報。地藏答言。仁者。我今承佛威神及大士之
T13n0412_p0782a03║力。略說地獄名號及罪報惡報之事。仁者。【CL062n0998_p0662b01】閻
T13n0412_p0782a04║浮提東方有山號曰鐵圍。其山黑邃無日月
T13n0412_p0782a05║光。有大地獄號極無間。又有地獄名大阿
T13n0412_p0782a06║鼻。復有地獄名曰四角。復有地獄名曰飛
T13n0412_p0782a07║刀。復有地獄名曰火箭。復有地獄名曰夾
T13n0412_p0782a08║山。復有地獄名曰通槍。復有地獄名曰鐵
T13n0412_p0782a09║車。復有地獄名曰鐵床。復有地獄名曰鐵
T13n0412_p0782a10║牛。復有地獄名曰鐵衣。復有地獄名曰千
T13n0412_p0782a11║刃。復有地獄名曰鐵驢。復有地獄名曰洋
T13n0412_p0782a12║銅。復有地獄名曰抱柱。復有地獄名曰流
T13n0412_p0782a13║火。復有地獄名曰耕舌。復有地獄名為剉
T13n0412_p0782a14║首。復有地獄名曰燒腳。復有地獄名曰啗
T13n0412_p0782a15║眼。復有地獄名曰鐵丸。復有地獄名曰諍
T13n0412_p0782a16║論。復有地獄名曰鐵鈇。復有地獄名曰多
T13n0412_p0782a17║瞋。地藏白言。仁者。鐵圍之內有如是等地
T13n0412_p0782a18║獄其數無限。更有叫喚地獄．拔舌地獄．糞
T13n0412_p0782a19║尿地獄．銅鎖地獄．火象地獄．火狗【CL062n0998_p0663a01】地獄．火馬
T13n0412_p0782a20║地獄．火牛地獄．火山地獄．火石地獄．火床地
T13n0412_p0782a21║獄．火梁地獄．火鷹地獄．鋸牙地獄．剝皮地
T13n0412_p0782a22║獄．飲血地獄．燒手地獄．燒腳地獄．倒刺地
T13n0412_p0782a23║獄．火屋地獄．鐵屋地獄．火狼地獄．如是等
T13n0412_p0782a24║地獄．其中各各復有諸小地獄．或一或二或
T13n0412_p0782a25║三或四乃至百千。其中名號各各不同。地藏
T13n0412_p0782a26║菩薩告普賢菩薩言。仁者。此者皆是南閻
T13n0412_p0782a27║浮提行惡眾生。業感如是業力甚大。能敵
T13n0412_p0782a28║須彌能深巨海能障聖道。是故眾生莫輕
T13n0412_p0782a29║小惡以為無罪。死後有報纖毫受之。父子
T13n0412_p0782b01║至親岐路各別。縱然相逢無肯代受。我今承
T13n0412_p0782b02║佛威力。略說地獄罪報之事。唯願仁者暫聽
T13n0412_p0782b03║是言。普賢答言。吾以久知三惡道報。望仁
T13n0412_p0782b04║者說令後世末法一切惡行眾生。聞仁者
T13n0412_p0782b05║說使令歸佛。地藏白言。仁者。地獄罪報其
T13n0412_p0782b06║事如是。或有地【CL062n0998_p0663b01】獄取罪人舌使牛耕之。
T13n0412_p0782b07║或有地獄取罪人心夜叉食之。或有地獄
T13n0412_p0782b08║鑊湯盛沸煮罪人身。或有地獄赤燒銅柱
T13n0412_p0782b09║使罪人抱。或有地獄使諸火燒趁及罪人。
T13n0412_p0782b10║或有地獄一向寒冰。或有地獄無限糞尿。
T13n0412_p0782b11║或有地獄純飛𨪏鑗。或有地獄多攢火槍。
T13n0412_p0782b12║或有地獄唯撞胸背。或有地獄但燒手足。
T13n0412_p0782b13║或有地獄盤繳鐵蛇。或有地獄驅逐鐵狗。
T13n0412_p0782b14║或有地獄盡駕鐵騾。仁者如是等報。各各
T13n0412_p0782b15║獄中有百千種。業道之器無非是銅是鐵是
T13n0412_p0782b16║石是火。此四種物眾業行感。若廣說地獄罪
T13n0412_p0782b17║報等事。一一獄中更有百千種苦楚。何況多
T13n0412_p0782b18║獄。我今承佛威神及仁者問。略說如是。若
T13n0412_p0782b19║廣解說窮劫不盡。
T13n0412_p0782b20║　　如來讚歎品第六
T13n0412_p0782b21║爾時世尊舉身放大光明。遍照百千萬億恒
T13n0412_p0782b22║【CL062n0998_p0664a01】河沙等諸佛世界。出大音聲普告諸佛世界
T13n0412_p0782b23║一切諸菩薩摩訶薩及天龍鬼神人非人等。
T13n0412_p0782b24║聽吾今日稱揚讚歎地藏菩薩摩訶薩。於
T13n0412_p0782b25║十方世界現大不可思議威神慈悲之力。救
T13n0412_p0782b26║護一切罪苦之事。吾滅度後汝等諸菩薩大
T13n0412_p0782b27║士。及天龍鬼神等。廣作方便衛護是經。令
T13n0412_p0782b28║一切眾生證涅槃樂。說是語已會中有一
T13n0412_p0782b29║菩薩。名曰普廣。合掌恭敬而白佛言。今見
T13n0412_p0782c01║世尊讚歎地藏菩薩。有如是不可思議大威
T13n0412_p0782c02║神德。唯願世尊為未來世末法眾生。宣說地
T13n0412_p0782c03║藏菩薩利益人天因果等事。使諸天龍八部
T13n0412_p0782c04║及未來世眾生頂受佛語。爾時世尊告普廣
T13n0412_p0782c05║菩薩及四眾等。諦聽諦聽吾當為汝略說地
T13n0412_p0782c06║藏菩薩利益人天福德之事。普廣白言。唯然
T13n0412_p0782c07║世尊願樂欲聞。佛告普廣菩薩。未來世中若
T13n0412_p0782c08║有善男子【CL062n0998_p0664b01】善女人。聞是地藏菩薩摩訶薩名
T13n0412_p0782c09║者。或合掌者讚歎者。作禮者。戀慕者。是人
T13n0412_p0782c10║超越三十劫罪。普廣。若有善男子善女人。
T13n0412_p0782c11║或彩畫形像。或土石膠漆金銀銅鐵。作此菩
T13n0412_p0782c12║薩一瞻一禮者。是人百返生於三十三天。永
T13n0412_p0782c13║不墮於惡道。假如天福盡故下生人間。猶
T13n0412_p0782c14║為國王不失大利。若有女人厭女人身。
T13n0412_p0782c15║盡心供養地藏菩薩畫像。及土石膠漆銅鐵
T13n0412_p0782c16║等像。如是日日不退。常以華香飲食衣服
T13n0412_p0782c17║繒綵幢旛錢寶物等供養。是善女人盡此一
T13n0412_p0782c18║報女身。百千萬劫更不生有女人世界。何
T13n0412_p0782c19║況復受。除非慈願力故要受女身度脫眾
T13n0412_p0782c20║生。承斯供養地藏力故及功德力。百千萬劫
T13n0412_p0782c21║不受女身。復次普廣。若有女人厭是醜陋
T13n0412_p0782c22║多疾病者。但於地藏像前志心瞻禮。食頃
T13n0412_p0782c23║之間。是人千萬劫中所受生身相貌【CL062n0998_p0665a01】圓滿。是
T13n0412_p0782c24║醜陋女人如不厭女身。即百千萬億生中。常
T13n0412_p0782c25║為王女乃及王妃宰輔大姓大長者女。端正
T13n0412_p0782c26║受生諸相圓滿。由志心故瞻禮地藏菩薩獲
T13n0412_p0782c27║福如是。復次普廣。若有善男子善女人。能
T13n0412_p0782c28║對菩薩像前。作諸伎樂及歌詠讚歎香華供
T13n0412_p0782c29║養。乃至勸於一人多人。如是等輩現在世中
T13n0412_p0783a01║及未來世。常得百千鬼神日夜衛護。不令
T13n0412_p0783a02║惡事輒聞其耳。何況親受諸橫。復次普廣。
T13n0412_p0783a03║未來世中若有惡人及惡神惡鬼。見有善男
T13n0412_p0783a04║子善女人。歸敬供養讚歎瞻禮地藏菩薩
T13n0412_p0783a05║形像。或妄生譏毀。謗無功德及利益事。或
T13n0412_p0783a06║露齒笑或背面非。或勸人共非。或一人非
T13n0412_p0783a07║或多人非。乃至一念生譏毀者。如是之人
T13n0412_p0783a08║賢劫千佛滅度。譏毀之報尚在阿鼻地獄受
T13n0412_p0783a09║極重罪。過是劫已方受餓鬼。又經千劫復
T13n0412_p0783a10║受畜生。又經【CL062n0998_p0665b01】千劫方得人身。縱受人身貧
T13n0412_p0783a11║窮下賤諸根不具。多被惡業來結其心。不
T13n0412_p0783a12║久之間復墮惡道。是故普廣。譏毀他人供
T13n0412_p0783a13║養尚獲此報。何況別生惡見毀滅。復次普
T13n0412_p0783a14║廣。若未來世有男子女人。久處床枕求生
T13n0412_p0783a15║求死了不可得。或夜夢惡鬼乃及家親。或
T13n0412_p0783a16║遊險道或多魘寐。共鬼神遊。日月歲深轉
T13n0412_p0783a17║復尪瘵眠中叫苦慘悽不樂者。此皆是業道
T13n0412_p0783a18║論對未定輕重。或難捨壽或不得愈。男女
T13n0412_p0783a19║俗眼不辨是事。但當對諸佛菩薩像前。高
T13n0412_p0783a20║聲轉讀此經一遍。或取病人可愛之物。或
T13n0412_p0783a21║衣服寶貝莊園舍宅。對病人前高聲唱言。我
T13n0412_p0783a22║某甲等為是病人。對經像前捨諸等物。或
T13n0412_p0783a23║供養經像或造佛菩薩形像。或造塔寺或
T13n0412_p0783a24║然油燈。或施常住。如是三白。病人遣令聞
T13n0412_p0783a25║知。假令諸識分散至氣盡者。乃至一日二
T13n0412_p0783a26║日三【CL062n0998_p0666a01】日四日至七日已來。但高聲白高聲讀
T13n0412_p0783a27║經。是人命終之後宿殃重罪至于五無間罪
T13n0412_p0783a28║永得解脫。所受生處常知宿命。何況善男子
T13n0412_p0783a29║善女人。自書此經或教人書或自塑畫菩
T13n0412_p0783b01║薩形像。乃至教人塑畫。所受果報必獲大利。
T13n0412_p0783b02║是故普廣。若見有人讀誦是經。乃至一念
T13n0412_p0783b03║讚歎是經或恭敬者。汝須百千方便。勸是
T13n0412_p0783b04║等人勤心莫退。能得未來現在千萬億不可
T13n0412_p0783b05║思議功德。復次普廣。若未來世諸眾生等。或
T13n0412_p0783b06║夢或寐見諸鬼神乃及諸形。或悲或啼或愁
T13n0412_p0783b07║或歎或恐或怖。此皆是一生十生百生千生。
T13n0412_p0783b08║過去父母男女弟妹夫妻眷屬在於惡趣未
T13n0412_p0783b09║得出離。無處希望福力救拔。當告宿世骨
T13n0412_p0783b10║肉。使作方便願離惡道。普廣。汝以神力
T13n0412_p0783b11║遣是眷屬。令對諸佛菩薩像前。志心自讀
T13n0412_p0783b12║此經或請人讀。其數三【CL062n0998_p0666b01】遍或七遍。如是惡
T13n0412_p0783b13║道眷屬。經聲畢是遍數當得解脫。乃至夢
T13n0412_p0783b14║寐之中永不復見。復次普廣若未來世有諸
T13n0412_p0783b15║下賤等人或奴或婢。乃至諸不自由之人。覺
T13n0412_p0783b16║知宿業要懺悔者。志心瞻禮地藏菩薩形
T13n0412_p0783b17║像。乃至一七日中念菩薩名可滿萬遍。如
T13n0412_p0783b18║是等人盡此報後。千萬生中常生尊貴。更
T13n0412_p0783b19║不經三惡道苦。復次普廣。若未來世中閻浮
T13n0412_p0783b20║提內。剎利婆羅門長者居士一切人等。及異
T13n0412_p0783b21║姓種族有新產者。或男或女七日之中。早與
T13n0412_p0783b22║讀誦此不思議經典。更為念菩薩名可滿
T13n0412_p0783b23║萬遍。是新生子或男或女。宿有殃報便得
T13n0412_p0783b24║解脫。安樂易養壽命增長。若是承福生者轉
T13n0412_p0783b25║增安樂及與壽命。復次普廣。若未來世眾生。
T13n0412_p0783b26║於月一日八日十四日十五日十八日二十
T13n0412_p0783b27║三二十四二十八二十九日乃至三十日。【CL062n0998_p0667a01】是
T13n0412_p0783b28║諸日等諸罪結集定其輕重。南閻浮提眾生
T13n0412_p0783b29║舉止動念。無不是業無不是罪。何況恣情
T13n0412_p0783c01║殺害竊盜邪婬妄語百千罪狀。能於是十齋
T13n0412_p0783c02║日。對佛菩薩諸賢聖像前讀是經一遍。東
T13n0412_p0783c03║西南北百由旬內無諸災難。當此居家若長
T13n0412_p0783c04║若幼。現在未來百千歲中永離惡趣。能於十
T13n0412_p0783c05║齋日每轉一遍。現世令此居家無諸橫病
T13n0412_p0783c06║衣食豐溢。是故普廣當知。地藏菩薩有如
T13n0412_p0783c07║是等不可說百千萬億大威神力利益之事。
T13n0412_p0783c08║閻浮眾生於此大士有大因緣。是諸眾生
T13n0412_p0783c09║聞菩薩名見菩薩像。乃至聞是經三字五
T13n0412_p0783c10║字或一偈一句者。現在殊妙安樂。未來之世
T13n0412_p0783c11║百千萬生。常得端正生尊貴家。爾時普廣
T13n0412_p0783c12║菩薩聞佛如來稱揚讚歎地藏菩薩已。胡跪
T13n0412_p0783c13║合掌復白佛言。世尊。我久知是大士有如
T13n0412_p0783c14║此不可思議神力【CL062n0998_p0667b01】及大誓願力。為未來眾生
T13n0412_p0783c15║遣知利益故問如來唯然頂受。世尊當何
T13n0412_p0783c16║名此經。使我云何流布。佛告普廣此經有
T13n0412_p0783c17║三名。一名地藏本願。亦名地藏本行。亦名
T13n0412_p0783c18║地藏本誓力經。緣此菩薩久遠劫來。發大重
T13n0412_p0783c19║願利益眾生。是故汝等依願流布。普廣聞
T13n0412_p0783c20║已。合掌恭敬作禮而退。
T13n0412_p0783c21║地藏菩薩本願經卷上【○】【○】【○】【○】【○】【○】【○】【○】
