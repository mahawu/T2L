T13n0415_p0863b06║【□】
T13n0415_p0863b07║【□】
T13n0415_p0863b08║【CL022n0068_p0795a01】大方等大集經菩薩念佛三昧
T13n0415_p0863b09║分卷第九
T13n0415_p0863b10║【□】
T13n0415_p0863b11║　　　　隋天竺三藏達磨笈多譯
T13n0415_p0863b12║　　神通品之餘
T13n0415_p0863b13║云何慚愧。所謂常慚於人亦愧自身。住於一
T13n0415_p0863b14║切不善法中常行慚愧。成就慚愧遠離不善。
T13n0415_p0863b15║念求善事身荷重擔。種性清淨無所虧犯。時
T13n0415_p0863b16║彼善觀作王比丘。既從彼佛聞教誨已住於
T13n0415_p0863b17║慚愧。為滅一切不善法故。勤求精進及以意
T13n0415_p0863b18║欲。一心迴向住諸善法。又令滿足更廣思惟
T13n0415_p0863b19║不令忘失。專精攝心住於正觀深入法界。如
T13n0415_p0863b20║是比丘觀法界時。不見一法增。不見一法減。
T13n0415_p0863b21║彼既觀法無增減已。當彼如是見一切法無
T13n0415_p0863b22║有去來。彼當如是見一切法無得無喪。彼當
T13n0415_p0863b23║如是見一切法無有生滅。彼當如是見一切
T13n0415_p0863b24║法無有差別。彼當如是見一切法無有異。彼
T13n0415_p0863b25║當【CL022n0068_p0795b01】如是見一切法因緣生。彼當如是見一切
T13n0415_p0863b26║法猶如夢想。彼當如是見一切法猶如陽焰。
T13n0415_p0863b27║彼當如是見一切法猶如鏡像。彼當如是見
T13n0415_p0863b28║一切法猶如形影彼當如是見一切法猶如聲
T13n0415_p0863b29║響。彼當如是見一切法猶如幻化。彼當如是
T13n0415_p0863c01║見一切法無有勝負。彼當如是見一切法本
T13n0415_p0863c02║無優劣。彼當如是見一切法不可成就。彼當
T13n0415_p0863c03║如是見一切法本來不生。彼當如是見一切
T13n0415_p0863c04║法無有生處。彼當如是觀一切法皆悉平等。
T13n0415_p0863c05║不空見。彼既能作如是觀已。亦即能作如是
T13n0415_p0863c06║修行。不久便能得是三昧。不空見。而彼善觀
T13n0415_p0863c07║作王比丘得此三昧已。即能成就無礙辯才。
T13n0415_p0863c08║說諸法義無有窮盡。又彼善觀作王比丘。即
T13n0415_p0863c09║於爾時過六十億百千那由他劫已。然後得
T13n0415_p0863c10║成阿耨多羅三藐三菩提。不空見。汝今於此
T13n0415_p0863c11║【CL022n0068_p0796a01】猶有疑心。我為汝釋令得除斷。不空見。當知
T13n0415_p0863c12║彼時善觀作王。捨四天下五欲眾具。與彼八
T13n0415_p0863c13║萬四千億那由他臣民大眾。於彼鴦耆佛世
T13n0415_p0863c14║尊所。同時出家剃除鬚髮。精勤修道者非謂
T13n0415_p0863c15║異人。汝亦不應更作他觀。何以故。不空見。當
T13n0415_p0863c16║知彼時善觀作王比丘。今彼蓮華上如來是
T13n0415_p0863c17║也。又於爾時善觀作王。捨四天下一切樂具。
T13n0415_p0863c18║與八萬四千億那由他臣民大眾。鴦耆佛所
T13n0415_p0863c19║出家修道住慚愧行。正觀諸法一心思惟。未
T13n0415_p0863c20║幾即便證此三昧也。
T13n0415_p0863c21║復次不空見。以是因緣。我於今者慇懃鄭重。
T13n0415_p0863c22║為汝宣說此三昧門所作功德甚深廣大不可
T13n0415_p0863c23║思議。當知非彼不能廣種勝妙善根。諸眾生
T13n0415_p0863c24║輩而得聽聞。而能讀誦受持修行。乃至為他
T13n0415_p0863c25║解說義理。復次不空見。若有諸善男子善女
T13n0415_p0863c26║人。但能耳聞此三昧【CL022n0068_p0796b01】者。當知彼諸善男子善
T13n0415_p0863c27║女人輩。終非薄福種少善根也。亦非一如來
T13n0415_p0863c28║所種諸善根也。亦非二三四五諸如來所種
T13n0415_p0863c29║諸善根也。亦非一十二十三十四十五十。乃
T13n0415_p0864a01║至非一百諸如來所種諸善根也。亦非二百
T13n0415_p0864a02║三百乃至千萬億諸如來所種諸善根也。如
T13n0415_p0864a03║是乃至亦非於無量億百千那由他。乃至亦
T13n0415_p0864a04║非於無量阿僧祇。及過無量阿僧祇爾許諸
T13n0415_p0864a05║如來所。種諸善根厚集功德。而獲聞此寶三
T13n0415_p0864a06║昧王名字少分。何況當能書寫披讀讚誦受
T13n0415_p0864a07║持。思量義趣如法修行。為多人眾分別解釋
T13n0415_p0864a08║也。復次不空見。若彼一切善男子善女人輩。
T13n0415_p0864a09║但得耳聞此菩薩念佛三昧門者。應知彼善
T13n0415_p0864a10║男子善女人。非是薄福種少善根者。當知彼
T13n0415_p0864a11║諸善男子善女人等。即是具足菩薩乘者何
T13n0415_p0864a12║以故。不空見。若人得【CL022n0068_p0797a01】聞此三昧王。當知彼輩
T13n0415_p0864a13║依其次第。自然證成阿耨多羅三藐三菩提。
T13n0415_p0864a14║唯除一切諸漏盡者。
T13n0415_p0864a15║爾時不空見菩薩白佛言。大德世尊。所住行
T13n0415_p0864a16║阿耨多羅三藐三菩提。大德世尊。彼等常證
T13n0415_p0864a17║此三昧王耶。彼佛報言。不空見。汝見如是
T13n0415_p0864a18║彼等亦證此三昧王也。復次不空見。譬如有
T13n0415_p0864a19║藥名曰真正。若以其藥用塗軍鼓。於鬥陣時
T13n0415_p0864a20║以椎擊打。假彼陣中有為毒箭刀槊所傷。彼
T13n0415_p0864a21║藥力故皆即平復安隱無患。如是不空見。若
T13n0415_p0864a22║有善男子善女人但能耳聞此三昧王名字少
T13n0415_p0864a23║分者。彼等以此三昧名聲威力。皆當得成阿
T13n0415_p0864a24║耨多羅三藐三菩提。唯除漏盡身證之人。復
T13n0415_p0864a25║次不空見。譬如須彌山王四寶所成。若諸眾
T13n0415_p0864a26║生至其所者即同其色。何以故。以彼山威光
T13n0415_p0864a27║皆同一色。如是不空見。若彼善男子善女人。
T13n0415_p0864a28║【CL022n0068_p0797b01】耳暫聞此寶三昧名。彼等皆以三昧名聲威
T13n0415_p0864a29║德力故。自然速成阿耨多羅三藐三菩提。唯
T13n0415_p0864b01║除漏盡正位諸富伽羅。何以故。不空見。以此
T13n0415_p0864b02║三昧有不思議勝功能故。復次不空見。譬如
T13n0415_p0864b03║一切大河陂池及以諸流。皆入大海同一鹹
T13n0415_p0864b04║味。悉由大海德力弘故。如是不空見。彼諸善
T13n0415_p0864b05║男子善女人。但能耳聞此三昧名。假令不讀
T13n0415_p0864b06║不誦。不受不持不修不習。不為他轉不為他
T13n0415_p0864b07║說。亦復不能廣分別釋。然彼諸善男子善女
T13n0415_p0864b08║人。皆當次第成就阿耨多羅三藐三菩提。何
T13n0415_p0864b09║以故。以此三昧名聲勝故。威德力故。復次不
T13n0415_p0864b10║空見。若有諸善男子善女人。誠言時。善說時。
T13n0415_p0864b11║但能誠言及與善說。諸佛法門必定當得。開
T13n0415_p0864b12║示興顯能廣利益諸世間者。是名誠言。是名
T13n0415_p0864b13║善說。不空見。若彼善男子善女人能得正言
T13n0415_p0864b14║【CL022n0068_p0798a01】及善說者。必定當得無量無邊過阿僧祇不
T13n0415_p0864b15║可思議大功德聚。何況彼能善說於此菩薩
T13n0415_p0864b16║念佛三昧法門所獲功德聚也。不空見。假使
T13n0415_p0864b17║無量無邊恒河沙菩薩摩訶薩。復經無量無
T13n0415_p0864b18║邊過恒河沙劫數。修行布施無暫休廢。我若
T13n0415_p0864b19║說是所得功德不可思議。今更為汝廣分別
T13n0415_p0864b20║說。若復有一菩薩摩訶薩能聽受斯念佛三
T13n0415_p0864b21║昧。若讀誦若受持。若少分修行。若少分論說。
T13n0415_p0864b22║所得功德望前布施。不可喻比。不可稱量。不
T13n0415_p0864b23║可計挍。不可算數。不可宣說。何況有能具足
T13n0415_p0864b24║聽受修行。演說是功德聚而可校量耶。爾時
T13n0415_p0864b25║世尊為重明此義。以偈頌曰。
T13n0415_p0864b26║　我念往昔無量劫　　有佛世尊鴦耆羅
T13n0415_p0864b27║　一切世間所歸依　　具大慈悲演妙法
T13n0415_p0864b28║　於彼所見無不知　　過去未來悉明了
T13n0415_p0864b29║【CL022n0068_p0798b01】　亦能通達現在事　　等見幽微斯覺察
T13n0415_p0864c01║　諸佛智慧難思議　　憐愍眾生故為說
T13n0415_p0864c02║　愚癡眾生苦煎迫　　觀彼一切興悲心
T13n0415_p0864c03║　時彼如來有如是　　九十九億聲聞眾
T13n0415_p0864c04║　咸具自在有生盡　　悉共圍繞正法王
T13n0415_p0864c05║　彼城東北有園林　　具足莊嚴名無畏
T13n0415_p0864c06║　如來大仙住於此　　兼彼億眾阿羅漢
T13n0415_p0864c07║　彼善觀作轉輪王　　嚴備寶駕自出城
T13n0415_p0864c08║　無量臣民眾圍繞　　一切眾生皆愛樂
T13n0415_p0864c09║　王睹世尊心寂靜　　身口清淨諸根調
T13n0415_p0864c10║　具足勝妙諸威儀　　彼善觀王轉增敬
T13n0415_p0864c11║　王便往詣彼佛所　　頭面頂禮世尊足
T13n0415_p0864c12║　啟口請佛受其供　　世尊許納故默然
T13n0415_p0864c13║　王以如來許受故　　即敕城內諸臣民
T13n0415_p0864c14║　今宜具辦微妙供　　吾欲奉獻鴦耆佛
T13n0415_p0864c15║【CL022n0068_p0799a01】　眾事既嚴王親告　　唯願哀愍照此時
T13n0415_p0864c16║　大師世尊及聖僧　　受我今日微末飯
T13n0415_p0864c17║　鴦耆如來赴王請　　大功德聚廣現神
T13n0415_p0864c18║　遂作無量千億光　　普照十方諸佛土
T13n0415_p0864c19║　彼一一光出無量　　百千億數大蓮花
T13n0415_p0864c20║　微妙鮮明人喜樂　　為發眾生諸善本
T13n0415_p0864c21║　汝不空見知諸花　　各出化諸如來形
T13n0415_p0864c22║　意念現前人瞻仰　　十方同說如斯法
T13n0415_p0864c23║　諸行無常亦實苦　　復說無我極羸劣
T13n0415_p0864c24║　終是破壞不堅牢　　孰云智者生貪樂
T13n0415_p0864c25║　諸行焚燒如猛火　　炎赫烗熾甚難當
T13n0415_p0864c26║　鴦耆世尊如如宣　　佛為眾生發深厭
T13n0415_p0864c27║　諸天睹斯大神通　　百千樂音俱時作
T13n0415_p0864c28║　香花自然而雨下　　異哉希有難思議
T13n0415_p0864c29║　彼王見佛神變故　　設諸供事不可量
T13n0415_p0865a01║【CL022n0068_p0799b01】　此四天下可重尊　　投棄五欲如脫履
T13n0415_p0865a02║　佛前釋髮服袈裟　　便爾請問微妙定
T13n0415_p0865a03║　當住何等勝法已　　丈夫能入三昧門
T13n0415_p0865a04║　鴦耆世尊如是說　　住於二法善思惟
T13n0415_p0865a05║　當自證此微妙禪　　得不思議最上樂
T13n0415_p0865a06║　王蒙彼佛誠實言　　深心歡喜觸斯定
T13n0415_p0865a07║　常念菩提奉諸佛　　即受尊號上蓮華
T13n0415_p0865a08║　若能信受如來語　　於是經典無復疑
T13n0415_p0865a09║　入佛境界深法門　　自然得入此三昧
T13n0415_p0865a10║　若聞實際不驚疑　　於法亦無我人想
T13n0415_p0865a11║　勤念奢摩毘婆舍　　如是深思觸勝禪
T13n0415_p0865a12║　住於慚愧及恭敬　　常應修習諸正勤
T13n0415_p0865a13║　知已惡現生恥心　　證三昧王豈能久
T13n0415_p0865a14║　恒觀諸法不見增　　亦自弗知諸法減
T13n0415_p0865a15║　見一切法如虛空　　菩薩智人通達此
T13n0415_p0865a16║【CL022n0068_p0800a01】　諸法非興復非喪　　本性清淨常湛然
T13n0415_p0865a17║　知一切法同睡夢　　如是見者逮三昧
T13n0415_p0865a18║　於彼不作差別相　　本不見滅亦無生
T13n0415_p0865a19║　猶如陽焰及鏡像　　能如是見得三昧
T13n0415_p0865a20║　法相平等無高卑　　亦無存亡及優劣
T13n0415_p0865a21║　如彼聲影與幻化　　如是見人證三昧
T13n0415_p0865a22║　諸法寂然無勝負　　不見外相及內心
T13n0415_p0865a23║　無有成就復無名　　如是見者證三昧
T13n0415_p0865a24║　比丘如是專精觀　　初中後夜常思惟
T13n0415_p0865a25║　頂受尊教於佛所　　不久當證此三昧
T13n0415_p0865a26║　彼當證此三昧時　　已於菩提無缺減
T13n0415_p0865a27║　亦見十方一切佛　　供養功德大眾生
T13n0415_p0865a28║　過是六十億百千　　那由他劫修諸行
T13n0415_p0865a29║　承事無量諸佛已　　然後證彼大菩提
T13n0415_p0865b01║　汝不空見今應知　　爾時彼王其誰是
T13n0415_p0865b02║【CL022n0068_p0800b01】　智人不當生異見　　蓮花上佛即善觀
T13n0415_p0865b03║　我今教誡於汝輩　　一切世間諸天人
T13n0415_p0865b04║　若欲究竟諸法源　　當念速淨此三昧
T13n0415_p0865b05║　彼必大集功德聚　　不可算數難稱量
T13n0415_p0865b06║　欲得妙樂不思議　　要先淨修此三昧
T13n0415_p0865b07║　若欲盡見一切佛　　現在未來及十方
T13n0415_p0865b08║　或復求轉妙法輪　　亦先修習此三昧
T13n0415_p0865b09║　若欲圓滿諸妙相　　具足眾好上莊嚴
T13n0415_p0865b10║　及求轉生清淨家　　必先受持此三昧
T13n0415_p0865b11║　汝不空見諸眾生　　即欲遠離諸惡道
T13n0415_p0865b12║　悉欲知於下生者　　應常讚誦此三昧
T13n0415_p0865b13║　彼非供養於一佛　　亦非二三及四五
T13n0415_p0865b14║　乃至億數那由他　　方得聞斯勝三昧
T13n0415_p0865b15║　彼供諸佛過僧祇　　為證無上大菩提
T13n0415_p0865b16║　及眾所欲皆悉得　　乃得聞此勝三昧
T13n0415_p0865b17║【CL022n0068_p0801a01】　彼供無量百數佛　　過去久種諸善根
T13n0415_p0865b18║　常生歡喜尊敬心　　方得說此勝三昧
T13n0415_p0865b19║　彼事無量千數佛　　天中勝天能放光
T13n0415_p0865b20║　精勤修習無懈倦　　爾乃讚誦三昧經
T13n0415_p0865b21║　彼見無量億數佛　　無邊淨光若日輪
T13n0415_p0865b22║　厚習一切諸善根　　然始得聞妙三昧
T13n0415_p0865b23║　又如世間攻戰場　　其中多有被毒害
T13n0415_p0865b24║　彼或遇聞藥鼓音　　眾毒消除得安樂
T13n0415_p0865b25║　若人說此三昧時　　其或得聞勝定者
T13n0415_p0865b26║　三昧威力證菩提　　非彼漏盡正位人
T13n0415_p0865b27║　彼定功德等須彌　　若人證時無異相
T13n0415_p0865b28║　其或能往到山所　　即同其色難別知
T13n0415_p0865b29║　若人得聞三昧聲　　諸定中勝猶如海
T13n0415_p0865c01║　由斯三昧威德力　　彼證菩提不復疑
T13n0415_p0865c02║　亦如眾流歸大海　　大河小河及陂池
T13n0415_p0865c03║【CL022n0068_p0801b01】　等同一味難別知　　彼亦如是無異相
T13n0415_p0865c04║　若人聞此三昧時　　即念十方一切佛
T13n0415_p0865c05║　三昧威力登正覺　　非彼身證富伽羅
T13n0415_p0865c06║　若諸菩薩唯修檀　　過於無邊恒沙劫
T13n0415_p0865c07║　供養十方一切佛　　下及法界諸眾生
T13n0415_p0865c08║　如是曠劫行布施　　所獲功德雖言多
T13n0415_p0865c09║　猶不及說妙定門　　起一念慈被一切
T13n0415_p0865c10║　三昧善思如慈母　　光顯聖德難度量
T13n0415_p0865c11║　智人若能一心求　　當速成佛具自在
T13n0415_p0865c12║　　菩薩念佛三昧分說修習三昧品
T13n0415_p0865c13║　　第十四之一
T13n0415_p0865c14║爾時不空見菩薩摩訶薩白佛言。世尊。菩薩
T13n0415_p0865c15║摩訶薩具足幾法當能入斯念佛三昧耶。佛
T13n0415_p0865c16║告不空見菩薩言。不空見。若諸菩薩摩訶薩
T13n0415_p0865c17║具足三法。即能入此念佛三昧。何等為三。一
T13n0415_p0865c18║者具足不貪善根。二者具足不瞋善根。三者
T13n0415_p0865c19║【CL022n0068_p0802a01】具足不癡善根。若能具足三善根已。即得成
T13n0415_p0865c20║就六波羅蜜。而彼菩薩摩訶薩。以能住彼不
T13n0415_p0865c21║貪善根故。而常行施具足成就檀波羅蜜。所
T13n0415_p0865c22║生常得家產豐饒財寶具足。所須便至永離
T13n0415_p0865c23║貧窮。有大威德有大勢力。其心弘廣無復狹
T13n0415_p0865c24║劣。自然攝彼貪不善根。以能具足諸福德故。
T13n0415_p0865c25║眾生見者莫不尊敬。凡所言說人皆信行。不
T13n0415_p0865c26║用多功獲此三昧。速疾成就阿耨多羅三藐
T13n0415_p0865c27║三菩提。又彼菩薩以於一切世間天人諸眾
T13n0415_p0865c28║生所。無有瞋恚忿恨之心故。故能具足不瞋
T13n0415_p0865c29║善根。而常住彼尸波羅蜜羼提波羅蜜。能具
T13n0415_p0866a01║足滿忍波羅蜜已。或逢罵詈謗毀楚撻撾捶
T13n0415_p0866a02║割截手足挑髓破腦一切諸苦競來迫切。不
T13n0415_p0866a03║怒不恨不恚不瞋。於是除滅瞋不善根。起大
T13n0415_p0866a04║慈心遍覆一切眾生界已。所生不離諸佛世
T13n0415_p0866a05║【CL022n0068_p0802b01】尊。夢寤常安天神衛護。刀仗不害毒不能中。
T13n0415_p0866a06║火不能燒水不能溺。常足飲食湯藥衣服臥
T13n0415_p0866a07║具種種眾物。一切世間天人眾生見者讚美。
T13n0415_p0866a08║不久即能證此三昧。當能速成阿耨多羅三
T13n0415_p0866a09║藐三菩提。又彼菩薩以能具足無癡善根故。
T13n0415_p0866a10║長夜修習奢摩他毘婆舍那。具足方便善能
T13n0415_p0866a11║斷除癡不善根。成就微妙甚深智慧。於一切
T13n0415_p0866a12║法了了分明。諸異論門無有罣礙。若他問難
T13n0415_p0866a13║辯釋無疑。不空見。是為菩薩摩訶薩具足三
T13n0415_p0866a14║法證此三昧當能速成阿耨多羅三藐三菩
T13n0415_p0866a15║提。復次不空見。菩薩摩訶薩復有三法能入
T13n0415_p0866a16║三昧。復能速成阿耨多羅三藐三菩提。何等
T13n0415_p0866a17║為三。一者觀一切行無常如實知。二者觀一
T13n0415_p0866a18║切行苦如實知。三者觀一切法無我如實知。
T13n0415_p0866a19║菩薩若能如是觀已。不久即能入此三昧。不
T13n0415_p0866a20║【CL022n0068_p0803a01】空見。是為菩薩摩訶薩具足三法能證三昧亦
T13n0415_p0866a21║速成就阿耨多羅三藐三菩提。復次不空見。
T13n0415_p0866a22║菩薩摩訶薩復有三法能入三昧。亦能速證
T13n0415_p0866a23║阿耨多羅三藐三菩提。何等為三。一者如來
T13n0415_p0866a24║現在修諸供養。若滅度後或時供養諸佛舍
T13n0415_p0866a25║利。或以種種上妙香花。及以花鬘塗香末香
T13n0415_p0866a26║燒眾名香然燈幡蓋寶幢音樂等。若自供養
T13n0415_p0866a27║或復教他常發誓願。願我所生以此供養行
T13n0415_p0866a28║願善根。令我速得念佛三昧。亦當證成阿耨
T13n0415_p0866a29║多羅三藐三菩提。二者若佛現在及入涅槃。
T13n0415_p0866b01║讚說如來真實功德。若戒若定若智慧若解
T13n0415_p0866b02║脫若解脫知見。若威儀若神通若辯才若無
T13n0415_p0866b03║諍。若慈悲若喜捨。及餘世尊諸功德法皆常
T13n0415_p0866b04║讚說。亦發誓願。願我從今讚歎諸佛所獲福
T13n0415_p0866b05║聚所得功德。藉此善根當令我得念佛三【CL022n0068_p0803b01】昧。
T13n0415_p0866b06║復能速成無上道果。不空見。是為菩薩摩訶
T13n0415_p0866b07║薩成就三法能入三昧亦能速成阿耨多羅三
T13n0415_p0866b08║藐三菩提。復次不空見。菩薩摩訶薩復有三
T13n0415_p0866b09║法。不久則能成就三昧。亦當速證阿耨多羅
T13n0415_p0866b10║三藐三菩提。何等為三。一者若諸菩薩摩訶
T13n0415_p0866b11║薩。或從一切佛世尊所。聞此三昧真實功德。
T13n0415_p0866b12║或時但聞三昧名字即自思念。如彼過去諸
T13n0415_p0866b13║如來應等正覺。本行菩薩求菩提時。彼輩皆
T13n0415_p0866b14║求如此三昧。是以聞此三昧即生隨喜。我於
T13n0415_p0866b15║今日為大菩提。亦應勤求如是三昧。成就具
T13n0415_p0866b16║足大利益故。是故我今聞此三昧功德名字
T13n0415_p0866b17║深生隨喜。是名具足第一隨喜法也。二者如
T13n0415_p0866b18║彼未來一切諸如來應等正覺。為求菩提行
T13n0415_p0866b19║菩薩時。修此三昧為大利益。是故我今聞此
T13n0415_p0866b20║三昧亦生隨喜。是名第二具足隨喜法【CL022n0068_p0804a01】也。三
T13n0415_p0866b21║者如今現在所有十方無量無邊諸如來應等
T13n0415_p0866b22║正覺現住世者。已度諸有已拔習根。斷滅語
T13n0415_p0866b23║言遠離覺觀。證甚深定具大慈悲。亦於往昔
T13n0415_p0866b24║行菩薩時。聞此三昧皆生隨喜。我今既獲聞
T13n0415_p0866b25║此三昧。何獨不可起隨喜乎。如是念時深生
T13n0415_p0866b26║隨喜。是名具足第三隨喜法也。不空見。是為
T13n0415_p0866b27║菩薩摩訶薩具足成就三種隨喜。所獲功德
T13n0415_p0866b28║及諸善根。願與眾生同證三昧。亦速成就阿
T13n0415_p0866b29║耨多羅三藐三菩提。
T13n0415_p0866c01║復次不空見。若復諸善男子善女人輩。於此
T13n0415_p0866c02║三昧生隨喜時。所得功德真實廣大。無量無
T13n0415_p0866c03║邊難可稱說。我今為汝引諸譬喻。開示少分
T13n0415_p0866c04║令汝知耳。不空見。如此三千大千世界。其間
T13n0415_p0866c05║所有諸恒河沙。若人取彼諸恒河沙聚置一
T13n0415_p0866c06║處。然後於彼大沙聚中。取一一沙末為微塵。
T13n0415_p0866c07║然後將此沙之【CL022n0068_p0804b01】一塵。過恒河沙世界。更復過
T13n0415_p0866c08║彼無量無邊阿僧祇不可思議不可稱不可
T13n0415_p0866c09║量恒河沙等世界已。然後方乃置一微塵。如
T13n0415_p0866c10║是次第一切沙塵。計諸世界悉皆布盡。不空
T13n0415_p0866c11║見。汝意云何。假使彼世間人頗能少知世界
T13n0415_p0866c12║數不。不空見言。無也世尊。不空見。且置是
T13n0415_p0866c13║事。假使世間聰明智慧第一算師盡其智力
T13n0415_p0866c14║及以算術。頗能稱量頗能思察。復能數知世
T13n0415_p0866c15║界數不。不空見言。無也世尊。無也世尊。今我
T13n0415_p0866c16║所見唯有上座舍利弗。及彼不退轉地諸菩
T13n0415_p0866c17║薩摩訶薩輩。應少彷彿耳。佛言不空見。若有
T13n0415_p0866c18║善男子善女人。以上爾所諸世界盛滿七寶
T13n0415_p0866c19║及餘眾具。持用供養一切眾生。不空見。汝意
T13n0415_p0866c20║云何。彼人如是供養行檀。所獲功德寧為多
T13n0415_p0866c21║不。不空見言。甚多世尊。無量世尊。佛言。不
T13n0415_p0866c22║空見。我更語汝。彼善男【CL022n0068_p0805a01】子善女人。雖能以上
T13n0415_p0866c23║一切世界盛滿七寶眾具。供施一切眾生功
T13n0415_p0866c24║德雖廣。然故不及前善男子善女人等。聞此
T13n0415_p0866c25║三昧寶王名字。發起三種隨喜之。心誓願迴
T13n0415_p0866c26║向阿耨多羅三藐三菩提所得功德。何以故。
T13n0415_p0866c27║不空見。以彼三種由多聞生也。彼多聞從正
T13n0415_p0866c28║說起故。不空見。由彼正說故。能生一切善根。
T13n0415_p0866c29║即此三昧也。何等三昧能生一切善根。所謂
T13n0415_p0867a01║即此菩薩念佛三昧也。又復能生一切善根。
T13n0415_p0867a02║亦即正說。何等正說。謂正說時善說是也。以
T13n0415_p0867a03║是義故。彼三種隨喜所獲功德。望布施福。不
T13n0415_p0867a04║可稱量不可挍比。
T13n0415_p0867a05║復次不空見。我念往昔過於無量阿僧祇。復
T13n0415_p0867a06║無量阿僧祇劫。爾時世界名動不動。彼界
T13n0415_p0867a07║有佛號曰寶山莊嚴如來應供等正遍知明行
T13n0415_p0867a08║足善逝世間解無上士調御丈夫天人師佛世
T13n0415_p0867a09║尊。【CL022n0068_p0805b01】出興於世。得大自在調伏一切。具足解脫
T13n0415_p0867a10║永度彼岸。最上最妙最勝無比。能為眾生作
T13n0415_p0867a11║大歸依。能與眾生為大覆護。能治眾生諸煩
T13n0415_p0867a12║惱病。通達三世無不明了。以自證法為眾生
T13n0415_p0867a13║說。其所說法初中後善其義深遠。其言巧妙
T13n0415_p0867a14║純一無雜。具足清白梵行之相。為諸眾生常
T13n0415_p0867a15║如是說。時彼寶山如來應等正覺。住一王城。
T13n0415_p0867a16║城名伏怨。與三十億那由他百千聲聞大眾
T13n0415_p0867a17║皆是學人。當有所作。當有所斷。當有所得。應
T13n0415_p0867a18║受世間天人供養。不空見。時彼寶山如來從
T13n0415_p0867a19║三昧起作如斯念。今我此三十億那由他百
T13n0415_p0867a20║千聲聞皆是學人。所作未辦未到彼岸。我於
T13n0415_p0867a21║今者應為此等如法而說。當令一切速得漏
T13n0415_p0867a22║盡。不空見。爾時彼寶山莊嚴佛。廣現如是大
T13n0415_p0867a23║神通事。令彼三千大千世界盡皆煙出猛焰
T13n0415_p0867a24║熾【CL022n0068_p0806a01】然。不空見。爾時彼聲聞眾。睹彼如來廣作
T13n0415_p0867a25║如是大神通事。見已歡喜踊悅遍身。猶如比
T13n0415_p0867a26║丘入第四禪。彼聲聞眾身心快樂亦復如是。
T13n0415_p0867a27║復次不空見。爾時彼佛於靜夜中顯示如是
T13n0415_p0867a28║神通事已。因即告彼聲聞眾言。汝諸比丘。
T13n0415_p0867a29║應當觀此三千大千世界滿中煙出。又復猛
T13n0415_p0867b01║火焰熾烔然。諸比丘。一切諸行無常亦爾。
T13n0415_p0867b02║諸比丘一切諸行苦事亦爾。諸比丘。一切諸
T13n0415_p0867b03║法無我我所。無有堅牢虛妄不真。可破可壞
T13n0415_p0867b04║皆滅盡相。諸比丘。我今略說一切諸行。乃至
T13n0415_p0867b05║一切放捨莫著。深生厭離自然解脫。不空見。
T13n0415_p0867b06║爾時彼三十億那由他百千聲聞眾等。蒙彼
T13n0415_p0867b07║如來說如是法如是教誡。皆得漏盡通達諸
T13n0415_p0867b08║法。於諸法中無有罣礙。善住諸法度諸疑網。
T13n0415_p0867b09║於教師所聽受法已。於諸法中了無所畏。發
T13n0415_p0867b10║大聲言。【CL022n0068_p0806b01】如是婆伽婆。如是世尊。諸行無常。如
T13n0415_p0867b11║是世尊。諸行是苦。如是世尊。諸法暫住。如是
T13n0415_p0867b12║世尊。諸法破裂不可依止。如是世尊。諸法熾
T13n0415_p0867b13║然。猶如草木及以石壁。如是世尊。一切諸行。
T13n0415_p0867b14║乃至可放可捨可厭可脫。不空見。時彼寶山
T13n0415_p0867b15║莊嚴如來以如是神通。以如是說法。以如是
T13n0415_p0867b16║教詔三種示現。化諸聲聞眾令入三解脫門
T13n0415_p0867b17║謂空無相願已。復有三十億那由他百千諸
T13n0415_p0867b18║菩薩眾。皆當得成阿耨多羅三藐三菩提。不
T13n0415_p0867b19║空見。爾時彼佛。為彼三十億那由他百千諸
T13n0415_p0867b20║菩薩眾。說此三昧寶王。如是顯示已。復為彼
T13n0415_p0867b21║天人世間作利益故。經八萬四千億那由他
T13n0415_p0867b22║百千歲。轉正法輪已。然後於彼無餘涅槃而
T13n0415_p0867b23║般涅槃。
T13n0415_p0867b24║爾時不空見菩薩摩訶薩白佛言。世尊。彼寶
T13n0415_p0867b25║山莊嚴如來現前教化幾菩薩眾。復佛滅度
T13n0415_p0867b26║【CL022n0068_p0807a01】後法住幾時耶。佛告不空見菩薩摩訶薩言。
T13n0415_p0867b27║不空見。於此三千大千世界所有星宿其數
T13n0415_p0867b28║可知。然彼寶山莊嚴如來應等正覺邊際數
T13n0415_p0867b29║量難可得知。而彼如來般涅槃後。正法住世。
T13n0415_p0867c01║滿八十億那由他百千年。像法住世二十億
T13n0415_p0867c02║歲其後未幾。復有佛出。名曰慈行如來應等
T13n0415_p0867c03║正覺。出現於世壽命無量。其佛身量滿一由
T13n0415_p0867c04║旬。爾時眾生身以量足長六拘盧舍。其蓮花
T13n0415_p0867c05║床大者高十三由旬。小者猶高六由旬遍滿
T13n0415_p0867c06║大地。所有眾生往返周旋行住坐臥。皆各在
T13n0415_p0867c07║於蓮花之上。爾時世界名盛蓮花。其地柔軟
T13n0415_p0867c08║猶如羊毳毛。眾生觸著如天妙衣。其色光澤
T13n0415_p0867c09║狀忉利天黃白之石。彼諸眾生等受快樂。亦
T13n0415_p0867c10║如他化自在天宮。彼諸眾生欲度東海。瞬息
T13n0415_p0867c11║之間便到彼岸。南西北海駿速亦然。彼諸眾
T13n0415_p0867c12║【CL022n0068_p0807b01】生凡所之從發心即至。而彼慈行如來初成
T13n0415_p0867c13║佛時。其地廣博盡四海邊。時彼大地縱廣正
T13n0415_p0867c14║等。滿八十億那由他百千由旬。諸聲聞眾皆
T13n0415_p0867c15║悉充滿。諸阿羅漢多一坐食。唯除侍者阿難。
T13n0415_p0867c16║及金剛密跡阿斯多等。復有八十那由他諸
T13n0415_p0867c17║大菩薩摩訶薩眾。一切皆住不退轉地。彼諸
T13n0415_p0867c18║菩薩請問甚深妙定法門。而彼慈行如來為
T13n0415_p0867c19║諸菩薩開發顯示深法門時。慈行世尊唯出
T13n0415_p0867c20║一音。即說斯偈。
T13n0415_p0867c21║　若人方便求出家　　應當一心思妙法
T13n0415_p0867c22║　彼必摧壞惡魔軍　　猶如香象破草屋
T13n0415_p0867c23║　誰求疾成大菩提　　應為世間常說法
T13n0415_p0867c24║　而欲淨斯最勝地　　此三昧樂則能為
T13n0415_p0867c25║【○】大方等大集經菩薩念佛三昧分卷第九【CL022n0068_p0808a01】【CL022n0068_p0808b01】
