T13n0397_p0205c13║【□】
T13n0397_p0205c14║【□】
T13n0397_p0205c15║【CL023n0073_p0296a01】大方等大集經卷第三十
T13n0397_p0205c16║【□】
T13n0397_p0205c17║　　　　宋涼州沙門智嚴共寶雲譯
T13n0397_p0205c18║【■】　　無盡意菩薩品第十二之四
T13n0397_p0205c19║復次舍利弗。菩薩摩訶薩修集助道功德智
T13n0397_p0205c20║慧亦不可盡。云何修集功德無盡。若布施持
T13n0397_p0205c21║戒心所修集。發行慈悲自所有罪發露懺悔。
T13n0397_p0205c22║亦代眾生發露懺悔。已行懺悔次當隨喜。一
T13n0397_p0205c23║切眾生學無學人及辟支佛發心菩薩已習行
T13n0397_p0205c24║者。堅住不退一生補處。如是諸人於三世中
T13n0397_p0205c25║所集功德。當以一心隨其歡喜。復於過去未
T13n0397_p0205c26║來現在諸佛世尊所有善根生隨喜心。是隨
T13n0397_p0205c27║喜菩薩悉當成就如是功德。隨喜已訖。次當
T13n0397_p0205c28║勸請十方世界一切諸佛。始成道者請轉法
T13n0397_p0205c29║輪。示涅槃者常住於世。及請一切菩薩聖人。
T13n0397_p0206a01║常為眾生住世說法。如是善根如菩提想。悉
T13n0397_p0206a02║以迴向無上菩提。是菩薩未發心者勸令【CL023n0073_p0296b01】發
T13n0397_p0206a03║心。已發心者為說諸度。有貧窮者救攝以財。
T13n0397_p0206a04║病施醫藥隨時瞻療。無勢力者勸行忍辱。有
T13n0397_p0206a05║犯禁者令不覆藏。已覆藏者勸令發露。現在
T13n0397_p0206a06║諸佛及涅槃者。悉皆發心供養恭敬。敬重師
T13n0397_p0206a07║長如佛世尊。若求法時沒命不懈。於此法寶
T13n0397_p0206a08║生無價想。於說法者生諸佛想。為聽法故。
T13n0397_p0206a09║過百由旬心力勇銳無疲勞想。凡所講說
T13n0397_p0206a10║不為利養。於父母所知恩報恩。供養給事心
T13n0397_p0206a11║初無悔。所作功德常無厭足。護身口意令無
T13n0397_p0206a12║諂曲。建立佛塔所得功德。等於梵天勸請之
T13n0397_p0206a13║福。具足諸相開門大施故。得隨形好修諸善
T13n0397_p0206a14║根故。莊嚴身者無憍慢故。莊嚴口者離口過
T13n0397_p0206a15║故。莊嚴意者不住法故。莊嚴佛土者神通教
T13n0397_p0206a16║化故。莊嚴法者離諸欲故。莊嚴大眾者不兩
T13n0397_p0206a17║舌惡口破壞他故。於受法者如實說故。說法
T13n0397_p0206a18║歡【CL023n0073_p0297a01】喜稱讚善哉。所作功業不唐捐故。離覆蓋
T13n0397_p0206a19║者故往聽法故。莊嚴菩提樹者以妙園林奉
T13n0397_p0206a20║施佛故。莊嚴道場者成就一切諸善根故。出
T13n0397_p0206a21║生清淨者不為煩惱所染污故。得寶手者能
T13n0397_p0206a22║捨一切所重物故。得無盡者無量寶藏以布
T13n0397_p0206a23║施故。見者歡喜常和悅故。體得法性者心慧
T13n0397_p0206a24║光明等照眾生故。莊嚴光明者不輕未學善
T13n0397_p0206a25║誘導故。生生清淨者持戒功德悉成就故。處
T13n0397_p0206a26║胎清淨者不見他罪故。生人天者淨行十善
T13n0397_p0206a27║故。慧明獨步者所可教化不生分別故。於法
T13n0397_p0206a28║自在者所愛重法無吝惜故。世中獨勝者畢
T13n0397_p0206a29║竟清淨故。微妙解脫者不求少分行故。行一
T13n0397_p0206b01║切功德者不捨一切智心故。七財滿具者信
T13n0397_p0206b02║為根本故。攝取正法者不惜身命故。不誑世
T13n0397_p0206b03║間者具本誓願故。具足一切佛法者諸善根
T13n0397_p0206b04║本本【CL023n0073_p0297b01】已行故。舍利弗。是名略說菩薩功德。
T13n0397_p0206b05║若廣說者。若經一劫若過一劫不可得盡。
T13n0397_p0206b06║云何菩薩智慧無盡。若一一因聞說智慧。若
T13n0397_p0206b07║一一緣得於智慧。云何為因。內增上欲。云
T13n0397_p0206b08║何為緣。外勤求法。如是因緣依佛智慧。非
T13n0397_p0206b09║依聲聞緣覺智慧。親近智者心無憍慢。常
T13n0397_p0206b10║於其人起世尊想。是諸智者知受法人。心已
T13n0397_p0206b11║柔和。為說智慧教令依止。隨其正器說無
T13n0397_p0206b12║染法。聽法之人於是法中。勤修聚集。助法
T13n0397_p0206b13║精進是為智慧。云何菩薩助法精進。若無悕
T13n0397_p0206b14║求簡絕事務省少語言。於諸所欲心常知足。
T13n0397_p0206b15║初夜後夜減損睡眠。凡所聞義能善思惟籌
T13n0397_p0206b16║量分別。數求善法心無愛濁。除諸陰蓋無有
T13n0397_p0206b17║障蔽。所犯過失尋能除滅。正行堅固趣向傾
T13n0397_p0206b18║仰。尊敬法行具精進行。求法不懈如救頭然。
T13n0397_p0206b19║無有我行不遲緩行。不【CL023n0073_p0298a01】捨本行心增上行。呵
T13n0397_p0206b20║眾鬧行愛樂獨行。向阿蘭若處思惟行。聖
T13n0397_p0206b21║種知足行。不動頭陀行。欣樂法行。不思惟
T13n0397_p0206b22║世間言語行。求出世間法行。不失正念行。
T13n0397_p0206b23║發諸法義行。真正道行。知緣總持行。慚愧
T13n0397_p0206b24║莊嚴行。智慧堅牢行。除無明網纏結繫縛淨
T13n0397_p0206b25║慧眼行。善覺了行。廣覺了行。不滅覺行。
T13n0397_p0206b26║分析覺行。現在知行。不從他功德行。不自
T13n0397_p0206b27║恃功德行。讚歎他人諸功德行。善修作業行。
T13n0397_p0206b28║因果不動行。知清淨業行。舍利弗。是名助
T13n0397_p0206b29║法精進。
T13n0397_p0206c01║復次舍利弗。菩薩摩訶薩有四種施。具足智
T13n0397_p0206c02║慧。何等為四。一者以紙筆墨施與法師令書
T13n0397_p0206c03║寫經。二者種種校飾莊嚴妙座以施法師。三
T13n0397_p0206c04║者以諸所須供養之具奉上法師。四者無諂
T13n0397_p0206c05║曲心讚歎法師。舍利弗。是名菩薩四種布施
T13n0397_p0206c06║具足智慧。菩薩復有四持禁戒具足【CL023n0073_p0298b01】智慧。何
T13n0397_p0206c07║等為四。一者持戒常演說法。二者持戒常勤
T13n0397_p0206c08║求法。三者持戒正分別法。四者持戒迴向菩
T13n0397_p0206c09║提。是名菩薩四種持戒具足智慧。菩薩復有
T13n0397_p0206c10║四種忍辱具足智慧。何等為四。一者於求法
T13n0397_p0206c11║時忍他惡罵。二者於求法時不避飢渴寒熱
T13n0397_p0206c12║風雨。三者於求法時隨順和上阿闍梨行。四
T13n0397_p0206c13║者於求法時能忍空無相無願。舍利弗。是名
T13n0397_p0206c14║菩薩四種忍辱具足智慧。菩薩復有四種精
T13n0397_p0206c15║進具足智慧。何等為四。一者勤於多聞。二者
T13n0397_p0206c16║勤於總持。三者勤於樂說。四者勤於正行。
T13n0397_p0206c17║舍利弗。是名菩薩四種精進具足智慧。菩薩
T13n0397_p0206c18║復有四種禪定具足智慧。何等為四。一者常
T13n0397_p0206c19║樂獨處。二者常樂一心。三者求禪及通。四
T13n0397_p0206c20║者求無礙解智。舍利弗。是名菩薩四種禪
T13n0397_p0206c21║定具足智慧。菩薩復有四種智慧具足智慧。
T13n0397_p0206c22║【CL023n0073_p0299a01】何等為四。一者不住斷見。二者不入常見。
T13n0397_p0206c23║三者了十二緣。四者忍無我行。舍利弗。是
T13n0397_p0206c24║名菩薩修行四慧具足智慧。菩薩復有四擁
T13n0397_p0206c25║護法具足智慧。何等為四。一者擁護法師如
T13n0397_p0206c26║己君主。二者護諸善根。三者將護世間。四
T13n0397_p0206c27║者護利益他。
T13n0397_p0206c28║舍利弗。是名菩薩四擁護法具足智慧。菩薩
T13n0397_p0206c29║復有四滿足法具足智慧。何等為四。一者說
T13n0397_p0207a01║法滿足。二者智慧滿足。三者利益滿足。四
T13n0397_p0207a02║者諸法滿足。舍利弗。是名菩薩四滿足法
T13n0397_p0207a03║具足智慧。菩薩復有四力具足智慧。何等為
T13n0397_p0207a04║四。一者精進力求於多聞得解脫故。二者
T13n0397_p0207a05║念力菩提之心不忘失故。三者定力等無分
T13n0397_p0207a06║別故。四者慧力修多聞故。是名四力具足智
T13n0397_p0207a07║慧。復有四方便具足智慧。何等為四。一者
T13n0397_p0207a08║隨世所行。二者隨眾生行。三者隨諸法行。四
T13n0397_p0207a09║者隨【CL023n0073_p0299b01】智慧行。是名四方便具足智慧。菩薩復
T13n0397_p0207a10║有四道具足智慧。何等為四。一者諸波羅蜜
T13n0397_p0207a11║道。二者助菩提道。三者行八聖道。四者求
T13n0397_p0207a12║一切智慧道。是名四道具足智慧。菩薩復有
T13n0397_p0207a13║四無厭足行具足智慧。何等為四。一者樂於
T13n0397_p0207a14║多聞無有厭足。二者樂於說法無有厭足。三
T13n0397_p0207a15║者行慧無厭。四者行智無厭。是名菩薩四無
T13n0397_p0207a16║厭足具足智慧。復次助智慧者。隨一切眾生
T13n0397_p0207a17║心行。隨一切法行。隨布施行。隨持戒忍辱
T13n0397_p0207a18║精進禪定智慧行。隨慈悲喜捨行。得具足
T13n0397_p0207a19║智慧。何以故如諸菩薩所發起行。皆以智慧
T13n0397_p0207a20║而為根本。智慧成已還依止智。是菩薩安住
T13n0397_p0207a21║於智依一切智。諸魔眷屬不能留難。是故
T13n0397_p0207a22║能得具一切智。舍利弗。是名菩薩助智無
T13n0397_p0207a23║盡。
T13n0397_p0207a24║復次舍利弗。菩薩摩訶薩四念處亦不可盡。
T13n0397_p0207a25║【CL023n0073_p0300a01】是菩薩觀身修身行。見過去未來現在諸身
T13n0397_p0207a26║顛倒和合。如外草木墻壁瓦石。從因緣有不
T13n0397_p0207a27║可長養無所繫屬。此身如是從因緣生不可
T13n0397_p0207a28║長養無所繫屬。是陰界入中我我所空常無
T13n0397_p0207a29║常空。是身無我無有我所。是身不堅不可依
T13n0397_p0207b01║怙。當求菩提正覺之身。云何菩提正覺之身。
T13n0397_p0207b02║所謂法身。金剛之身不可壞身。堅牢身出三
T13n0397_p0207b03║界身。我身雖有無量過患。願當除滅成如來
T13n0397_p0207b04║身。是菩薩所以堪忍久處四大諸結焦然。皆
T13n0397_p0207b05║為利益諸眾生故。如外四大地水火風。種種
T13n0397_p0207b06║門。種種所作。種種形貌。種種器物。種種所
T13n0397_p0207b07║用。皆為利益一切眾生。我今此身為利眾生
T13n0397_p0207b08║亦復如是。菩薩摩訶薩見如是利益已。觀身
T13n0397_p0207b09║眾苦不生厭離。觀身無常不厭生死。觀身無
T13n0397_p0207b10║我不捨教化。觀身寂滅不隨於捨。是菩薩觀
T13n0397_p0207b11║內【CL023n0073_p0300b01】身時不生煩惱。觀於外身亦復如是。是菩
T13n0397_p0207b12║薩離黑污身成白淨身業。具足妙相以自莊
T13n0397_p0207b13║嚴。於天人中多所利益。是名菩薩觀身修身
T13n0397_p0207b14║行。云何菩薩觀受修受行。菩薩如是思惟。
T13n0397_p0207b15║諸受一切皆苦善分別受。智慧籌量知受寂
T13n0397_p0207b16║滅。若受樂時不貪所欲。若受苦時觀三惡道。
T13n0397_p0207b17║起大悲心不生瞋恚。若受不苦不樂時不起
T13n0397_p0207b18║愚癡。是菩薩正念受處。如其所受。若苦若
T13n0397_p0207b19║樂不苦不樂。於是諸受知出知修。觀諸眾
T13n0397_p0207b20║生受寂滅莊嚴。是諸眾生於諸受中不知出
T13n0397_p0207b21║修。若受樂時生於貪著。若受苦時便生瞋恚。
T13n0397_p0207b22║若受不苦不樂時便生愚癡。我今要當進修
T13n0397_p0207b23║智慧。除一切受發諸善根。起大悲心攝取智
T13n0397_p0207b24║慧。亦為眾生除斷諸受而為說法。未解受者
T13n0397_p0207b25║受苦。解受者受樂。云何解受者。所謂無受
T13n0397_p0207b26║者無我人眾【CL023n0073_p0301a01】生壽命養育士夫。除攝取受者。
T13n0397_p0207b27║攝者。受取者。受受者。受有者。受顛倒者。
T13n0397_p0207b28║受分別者。受諸見者。受眼相者。受耳鼻舌
T13n0397_p0207b29║身意相者。受色相者。受聲香味觸法相者。
T13n0397_p0207c01║受眼緣色生觸。受苦受樂受不苦不樂。受耳
T13n0397_p0207c02║聲鼻香舌味身觸心緣法生觸。受苦受樂受
T13n0397_p0207c03║不苦不樂。是名為受。復有一受心意覺了。
T13n0397_p0207c04║復有二受內受外受。復有三受過去未來現
T13n0397_p0207c05║在受。復有四受覺了四大。復有五受思惟五
T13n0397_p0207c06║陰。復有六受分別六入。復有七受七識住處。
T13n0397_p0207c07║復有八受八邪法也。復有九受九眾生居處。
T13n0397_p0207c08║復有十受十不善法。舍利弗。舉要言之。無
T13n0397_p0207c09║量眾生諸受思惟所緣境界一切名受。菩薩
T13n0397_p0207c10║於中修受觀行起大智慧。知諸眾生善不善
T13n0397_p0207c11║受生住滅相。舍利弗。是名菩薩正受念處而
T13n0397_p0207c12║不可盡。
T13n0397_p0207c13║云何菩薩觀心念處。【CL023n0073_p0301b01】菩提之心不忘不失。正
T13n0397_p0207c14║念不亂如是觀心。心生已滅無有住相。不於
T13n0397_p0207c15║內住不從外來。我初所發菩提心者。是心已
T13n0397_p0207c16║盡過去變異。不至方所不可宣說無有住處。
T13n0397_p0207c17║若心所集諸善根等亦是過去盡滅變異。不
T13n0397_p0207c18║至方所不可宣說無有住處。若心善根迴向
T13n0397_p0207c19║阿耨多羅三藐三菩提。是亦滅盡變異之法。
T13n0397_p0207c20║不至方所不可宣說無有住處。心不知心。心
T13n0397_p0207c21║不見心。心不生心。我以何心。成阿耨多羅三
T13n0397_p0207c22║藐三菩提。是菩提心不與善根心合。善根心
T13n0397_p0207c23║不與迴向心合。迴向心不與菩提心合。若菩
T13n0397_p0207c24║薩作是觀時不驚不怖。是名菩薩勤精進也。
T13n0397_p0207c25║又復思惟觀察甚深十二因緣不失因果。知
T13n0397_p0207c26║是心性屬眾因緣。不可長養無作無繫。一切諸
T13n0397_p0207c27║法亦復如是。如法修行如所莊嚴。我今當勤
T13n0397_p0207c28║修集莊嚴不離心【CL023n0073_p0302a01】性。云何心性。云何莊嚴。
T13n0397_p0207c29║心性者。猶如幻化無主無作無有施設。莊
T13n0397_p0208a01║嚴者。所作布施悉以迴向嚴淨佛土。心性者。
T13n0397_p0208a02║如夢所見心相寂滅。莊嚴者。具足持戒修集
T13n0397_p0208a03║諸通。心性者。如鏡中像其相清淨。莊嚴者。
T13n0397_p0208a04║所修諸忍悉以迴向無生法忍。心性者。如
T13n0397_p0208a05║熱時焰究竟寂滅。莊嚴者。於一切善深發精
T13n0397_p0208a06║進迴向具足無上佛法。心性者。無色無對無
T13n0397_p0208a07║所為作。莊嚴者。一切所修禪定解脫三摩跋
T13n0397_p0208a08║提迴向具足佛之禪定。心性者。不可得見
T13n0397_p0208a09║亦不可取。莊嚴者。於一切問難善能分別迴
T13n0397_p0208a10║向具足佛之智慧。心性者。無緣不生。莊嚴者。
T13n0397_p0208a11║常觀善根。心性者。無因不生。莊嚴者。因助菩
T13n0397_p0208a12║提而發起心。心性者。捨離六塵心則無起。
T13n0397_p0208a13║莊嚴者。入佛境界。如是菩薩觀是心行繫念
T13n0397_p0208a14║神通。得神通已能知一切眾生諸【CL023n0073_p0302b01】心。既知心已
T13n0397_p0208a15║如其心量而為說法。又觀心行繫念大悲。教
T13n0397_p0208a16║化眾生無有厭倦。又觀心行不起盡滅變異
T13n0397_p0208a17║之相。不捨生死相續煩惱。正念是心知無生
T13n0397_p0208a18║起成正決定。如是行者不墮聲聞辟支佛地。
T13n0397_p0208a19║極是心勢以一念智。成阿耨多羅三藐三菩
T13n0397_p0208a20║提。舍利弗。是名菩薩正心念處而不可盡。
T13n0397_p0208a21║舍利弗。云何菩薩觀法念處。常以慧眼見一
T13n0397_p0208a22║切法。至坐道場未曾中失。是菩薩當觀法時。
T13n0397_p0208a23║不見一法乃至微相。離空無相無願無作無
T13n0397_p0208a24║生無滅無物。亦不見一法乃至微相不入十
T13n0397_p0208a25║二緣者。菩薩觀法。見諸非法無不是法。云
T13n0397_p0208a26║何為法。謂無我義。無眾生義。無壽命義。無
T13n0397_p0208a27║人義。是名為法。云何非法。謂我見眾生見。
T13n0397_p0208a28║壽命見人見。斷見常見。有見無見。是名非
T13n0397_p0208a29║法。復次一切法是法。一切法是非法。何以
T13n0397_p0208b01║故。觀【CL023n0073_p0303a01】空無相無願。是名一切法是法。我慢
T13n0397_p0208b02║憍慢我及我所攝取諸見。是名一切法非法。
T13n0397_p0208b03║是菩薩觀法時不見有法。非菩提因出世道
T13n0397_p0208b04║因。是菩薩知一切法悉是出世。得無礙大悲。
T13n0397_p0208b05║觀一切法煩惱結縛如幻化相。知是諸法非
T13n0397_p0208b06║有煩惱非無煩惱。何以故。了諸法義無有二
T13n0397_p0208b07║性。是諸煩惱無隱藏處無有聚集。若解煩惱
T13n0397_p0208b08║即解菩提。如煩惱性即菩提性。是菩薩安住
T13n0397_p0208b09║正念。無有一法可作分別。無諸障礙善能解
T13n0397_p0208b10║了正住法性。如住法性即住眾生性。如住眾
T13n0397_p0208b11║生性即住虛空性。如住虛空性即住一切法
T13n0397_p0208b12║性。菩薩觀法時。依於佛法解一切法即是佛
T13n0397_p0208b13║法。其心爾時不生盡智無為。雖盡而亦不盡
T13n0397_p0208b14║入無生智。亦觀眾生不捨假名。法念處者。
T13n0397_p0208b15║安住正念一切諸法。所謂聲聞緣覺菩薩正
T13n0397_p0208b16║覺所知一【CL023n0073_p0303b01】切假名諸法。盡未來際終不忘失。
T13n0397_p0208b17║又法念處者。說無量行親近佛法。壞諸魔
T13n0397_p0208b18║眾得自然智。舍利弗。是名菩薩正法念處而
T13n0397_p0208b19║不可盡。
T13n0397_p0208b20║復次舍利弗。菩薩摩訶薩四正勤亦不可
T13n0397_p0208b21║盡。何等為四。若未生惡不善法為不生故。
T13n0397_p0208b22║生欲勤進攝心正除。已生惡不善法為斷故。
T13n0397_p0208b23║生欲勤進攝心正除。未生善法為生故。生
T13n0397_p0208b24║欲勤進攝心正除。已生善法安住修集為增
T13n0397_p0208b25║廣不失故。生欲勤進攝心正除。未生惡不
T13n0397_p0208b26║善法為不生故。生欲勤進。所謂欲者。善思
T13n0397_p0208b27║惟也。勤精進者。不捨善思惟也。攝心正除
T13n0397_p0208b28║者。觀善思惟也。何以故。善思惟時。惡不
T13n0397_p0208b29║善法不令入心。云何惡不善法。惡不善法。
T13n0397_p0208c01║非戒聚伴。非禪定伴。非智慧伴。云何非戒
T13n0397_p0208c02║聚伴。若破重戒及毀餘戒。是名非戒聚伴。
T13n0397_p0208c03║云何非定聚伴。若【CL023n0073_p0304a01】毀威儀及餘亂心法。是非
T13n0397_p0208c04║定聚伴。云何非智慧伴。若攝取諸見及餘見
T13n0397_p0208c05║障礙。是非智慧伴。是名惡不善法。善思惟
T13n0397_p0208c06║時如是等惡法不令入心。是名初正勤已生
T13n0397_p0208c07║惡不善法為斷故生欲勤進攝心正除。如上
T13n0397_p0208c08║所說。惡不善法心不聚集。無有方所無有住
T13n0397_p0208c09║處。是不善法心行斷故。已覺了故。從緣生
T13n0397_p0208c10║故。淨故生欲礙故生恚。無明緣故生於愚癡。
T13n0397_p0208c11║是善思惟觀不淨時滅於欲心。修集慈心滅
T13n0397_p0208c12║於瞋恚。觀十二因緣滅於愚癡。如是煩惱永
T13n0397_p0208c13║寂滅者。即是除斷一切假名。亦復不見有可
T13n0397_p0208c14║斷者。是名第二正勤未生善法為生故生欲
T13n0397_p0208c15║勤進攝心正除。是諸善法說有無量。何以
T13n0397_p0208c16║故。無量善法菩薩修集。於是法中欲為根本。
T13n0397_p0208c17║勤進修集攝心者出過善法。正除者在在處
T13n0397_p0208c18║處常在善法。是名第【CL023n0073_p0304b01】三正勤已生善法安住
T13n0397_p0208c19║修集為增廣不失故攝心正住。是諸善根悉
T13n0397_p0208c20║已迴向阿耨多羅三藐三菩提。何以故。善根
T13n0397_p0208c21║迴向無上菩提者則不可盡。所以者何。如是
T13n0397_p0208c22║善根不依三界。若依三界是則損耗。是故迴
T13n0397_p0208c23║向一切種智諸善根等不可得盡。是名第四
T13n0397_p0208c24║正勤。舍利弗。是名菩薩修四正勤不可窮
T13n0397_p0208c25║盡。
T13n0397_p0208c26║復次舍利弗。菩薩摩訶薩四如意分亦不可
T13n0397_p0208c27║盡。何等為四。欲進心思惟。如是四法。以慈
T13n0397_p0208c28║悲喜捨而為根本。是四無量心常親近。常親
T13n0397_p0208c29║近故心得調柔。心調柔故得入初禪第二禪
T13n0397_p0209a01║第三禪第四禪。入諸禪故身得輕軟。成就如
T13n0397_p0209a02║是身輕心柔。入如意分。善入如意分已即生
T13n0397_p0209a03║神通。若欲若進若心若思惟。欲者專向彼法。
T13n0397_p0209a04║精進者成就彼法。心者觀察彼法。思惟者彼
T13n0397_p0209a05║法【CL023n0073_p0305a01】方便。是如意分已具足故能得神通。欲者
T13n0397_p0209a06║莊嚴。進者成就。心者正住。思惟者能善分
T13n0397_p0209a07║別。是菩薩得如意分隨其所解。如其所作心
T13n0397_p0209a08║得自在。隨意所往善作諸業。畢竟成就一切
T13n0397_p0209a09║本行。如風行空無所罣礙。舍利弗。是名菩
T13n0397_p0209a10║薩四如意分不可窮盡。
T13n0397_p0209a11║復次舍利弗。菩薩摩訶薩五根亦不可盡。何
T13n0397_p0209a12║等為五。信根進根念根定根慧根。云何信根。
T13n0397_p0209a13║信於四法。何等四。於生死中行世正見信於
T13n0397_p0209a14║業報。乃至失命終不作惡。信菩薩行不隨諸
T13n0397_p0209a15║見。專求菩提不求餘乘。信解諸法同空無相
T13n0397_p0209a16║無願之法。同第一義同於了義。甚深因緣無
T13n0397_p0209a17║我眾生無有分別。信一切佛十力四無所畏
T13n0397_p0209a18║十八不共法。如是信已消除疑網修集佛法。
T13n0397_p0209a19║是名信根。何等進根。若法信根所攝。是法
T13n0397_p0209a20║即【CL023n0073_p0305b01】為進根所修。是名進根。云何念根。若法
T13n0397_p0209a21║進根所修。是法終不忘失。是名念根。云何
T13n0397_p0209a22║定根。若法念根所攝。是法不忘不失一心不
T13n0397_p0209a23║亂。是名定根。云何慧根。若法定根所攝。是
T13n0397_p0209a24║慧所觀是慧體性。內自照了不從他知自住
T13n0397_p0209a25║正行。是名慧根。是五根者。共相續生具一
T13n0397_p0209a26║切法得授記別。譬如外道五通神仙不能
T13n0397_p0209a27║定知胎中差別。男女相現然後乃知。多有菩
T13n0397_p0209a28║薩無信等根。諸佛世尊不為授記。若成就者
T13n0397_p0209a29║便與授記。舍利弗。是名菩薩五根無盡。
T13n0397_p0209b01║復次舍利弗。菩薩五力亦不可盡。何等為五。
T13n0397_p0209b02║信力進力念力定力慧力。云何信力。是信一
T13n0397_p0209b03║向不可沮壞。乃至天魔變為佛身。示現出入
T13n0397_p0209b04║禪定解脫。不能傾動菩薩信力。是名信力。
T13n0397_p0209b05║云何進力。菩薩精進於諸善法得堅固力。如
T13n0397_p0209b06║所【CL023n0073_p0306a01】得力。修諸禪定諸天及人所不能壞。如本
T13n0397_p0209b07║所願皆悉成就。是名進力。云何念力。菩薩
T13n0397_p0209b08║住諸善法不為煩惱之所破壞。何以故。是菩
T13n0397_p0209b09║薩正念之力能摧伏故。如是念力無能壞者。
T13n0397_p0209b10║是名念力。云何定力。遠離憒鬧常樂獨行。
T13n0397_p0209b11║是菩薩雖有所說。言語音聲不礙初禪。善住
T13n0397_p0209b12║覺觀不礙二禪。心生歡喜不礙三禪。是菩
T13n0397_p0209b13║薩雖樂化眾生。不捨佛法而亦不礙於第四
T13n0397_p0209b14║禪。是菩薩行四禪時。諸妨定法無能為也。
T13n0397_p0209b15║菩薩爾時不捨於定亦不隨定。而能自在處
T13n0397_p0209b16║處往生。是名定力。云何慧力。是菩薩知世
T13n0397_p0209b17║間法出世間法。無有一法能壞是智。菩薩在
T13n0397_p0209b18║在所生之處。一切伎藝不從師受悉自然知。
T13n0397_p0209b19║世間外道苦行難行。是菩薩為教化故。亦悉
T13n0397_p0209b20║現受同其所行。是出世法能過世者。慧力成
T13n0397_p0209b21║就故。諸天及人【CL023n0073_p0306b01】所不能伏。是名慧力。舍利
T13n0397_p0209b22║弗。是名菩薩五力無盡。
T13n0397_p0209b23║復次舍利弗。菩薩摩訶薩七覺分亦不可盡。
T13n0397_p0209b24║何等為七。念覺分擇法覺分進覺分喜覺分
T13n0397_p0209b25║除覺分定覺分捨覺分。云何念覺分。若念覺
T13n0397_p0209b26║分能觀於法。能分別法撰集思智。亦能觀察
T13n0397_p0209b27║諸法自相。何等為自相。觀一切法自性皆
T13n0397_p0209b28║空。念如是等令其覺了。是名念覺分。云何
T13n0397_p0209b29║擇法覺分。若能分別曉了八萬四千法聚。如
T13n0397_p0209c01║所了法。了義是了義。不了義是不了義。世
T13n0397_p0209c02║諦是世諦。第一義諦是第一義諦。假名是假
T13n0397_p0209c03║名。正了無疑是正了無疑。如是等法分別選
T13n0397_p0209c04║擇。是名擇法覺分。云何進覺分。若念法擇
T13n0397_p0209c05║法喜法除法定法捨法。以智攝取精進勇猛。
T13n0397_p0209c06║欲不退轉勤修力勵。不捨本意行於正道。
T13n0397_p0209c07║是名進覺分。【CL023n0073_p0307a01】云何喜覺分。所修法喜。於無
T13n0397_p0209c08║量法心生悅豫無有懈怠。清淨樂法是喜踊
T13n0397_p0209c09║躍。能除身心捨諸煩惱。是名喜覺分。云何
T13n0397_p0209c10║除覺分。若除身心及諸煩惱。離於覆蓋入定
T13n0397_p0209c11║境界令心正住。是名除覺分。云何定覺分。
T13n0397_p0209c12║如所入定悉能覺了。非不入定是覺了法。又
T13n0397_p0209c13║了諸見煩惱結縛。無始無終其心平等。一切
T13n0397_p0209c14║諸法無別異相。能覺如是諸法等者。是名定
T13n0397_p0209c15║覺分。云何捨覺分。若法憂喜其心不沒。亦
T13n0397_p0209c16║復不為世法所牽。無高無下正住不動。無有
T13n0397_p0209c17║諸漏無喜無著。無諸障礙正直隨順真諦正
T13n0397_p0209c18║道。是名捨覺分。舍利弗。是名菩薩七覺分
T13n0397_p0209c19║亦不可盡。
T13n0397_p0209c20║復次舍利弗。菩薩摩訶薩八聖道分亦不可
T13n0397_p0209c21║盡。何等為八。正見正思惟正語正業正命正
T13n0397_p0209c22║精進正念正定。云何正見。若見出世不起我
T13n0397_p0209c23║【CL023n0073_p0307b01】見眾生壽命養育士夫斷見常見有見無見。
T13n0397_p0209c24║亦復不起善與不善無記等見。乃至不起生
T13n0397_p0209c25║死涅槃二相之見。是名正見。云何正思惟。
T13n0397_p0209c26║若思能起貪欲瞋癡諸煩惱等。是不名正。是
T13n0397_p0209c27║正思惟不思不起如是等事。唯思戒定智慧
T13n0397_p0209c28║解脫解脫知見。是正思惟能思如是住戒等
T13n0397_p0209c29║聚。如是思惟名正思惟。云何正語。凡所演
T13n0397_p0210a01║說不令其身而有燋惱。亦不損他。成就如
T13n0397_p0210a02║是善妙好語趣於正道。是名正語。云何正業。
T13n0397_p0210a03║若業黑有黑報。白有白報。黑白有黑白報。
T13n0397_p0210a04║終不敢作。若業非黑非白有非黑非白報。若
T13n0397_p0210a05║業能盡業是業必作。是菩薩所依止業。勤修
T13n0397_p0210a06║如是諸正業等。是名正業。云何正命。若不
T13n0397_p0210a07║捨聖。種頭陀威儀。不動不轉無諸姦諂。不
T13n0397_p0210a08║為世間利養所牽。易養易滿常自堅持威儀
T13n0397_p0210a09║禮節。見他得利【CL023n0073_p0308a01】心不生熱。於己利養常知止
T13n0397_p0210a10║足。如是正行聖人所讚。是名正命。云何正
T13n0397_p0210a11║進。若進向邪非聖所讚。所謂貪婬瞋恚愚癡
T13n0397_p0210a12║煩惱。是不正精進終不為之。若法能入正
T13n0397_p0210a13║諦聖道寂滅涅槃攀緣正路。是正精進修集
T13n0397_p0210a14║勤行。是名正進。云何正念。若念不失不動
T13n0397_p0210a15║於法。正直不曲。見生死過進向涅槃。繫心
T13n0397_p0210a16║不忘不失正道。是名正念。云何正定。若定
T13n0397_p0210a17║不亂於一切法。是菩薩如是住時成正決定。
T13n0397_p0210a18║是名正定。菩薩住是三昧為一切眾生得解
T13n0397_p0210a19║脫故。成正決定。是名正定。是八聖道悉是
T13n0397_p0210a20║過去未來現在諸佛之道。是菩薩覺了已演
T13n0397_p0210a21║說開示。分別顯現成就佛道。舍利弗。是名
T13n0397_p0210a22║菩薩八聖道分亦不可盡。
T13n0397_p0210a23║復次舍利弗。菩薩摩訶薩修行定慧亦不可
T13n0397_p0210a24║盡。云何為定。若心寂靜正寂靜寂滅不然。
T13n0397_p0210a25║心【CL023n0073_p0308b01】常不亂守護諸根。不動不轉無有卒暴。安
T13n0397_p0210a26║詳靜默堅持不失。善調柔軟獨處閑靜。其身
T13n0397_p0210a27║遠離心不迴轉。思樂空寂阿練若處。無有惡
T13n0397_p0210a28║求亦無所求非有多求。正命正行威儀堅固。
T13n0397_p0210a29║知時隨時常知止足。易養易滿堪忍力故。
T13n0397_p0210b01║心無高下能忍惡罵。發心專向善法思惟。樂
T13n0397_p0210b02║思惟處及諸禪支。發起慈心入於悲心。安
T13n0397_p0210b03║住喜心善修捨心。正入初禪二禪三禪四禪。
T13n0397_p0210b04║空處識處無所有處非有想非無想處。善能
T13n0397_p0210b05║思惟九次第定。是名為定。舉要言之。菩薩
T13n0397_p0210b06║助定無量無邊勤行修集。是名菩薩定不可
T13n0397_p0210b07║盡。云何為慧。是慧修道入於諸法無我無人
T13n0397_p0210b08║眾生壽命。如是智慧分別諸陰如幻如化。諸
T13n0397_p0210b09║界平等入如空聚。分別諸諦皆悉明了。隨順
T13n0397_p0210b10║觀知十二因緣。分別諸見因果果證。所謂分
T13n0397_p0210b11║別者。於一【CL023n0073_p0309a01】切法能得正見。如實而見真見空
T13n0397_p0210b12║見無相願見。又分別者無分別故分別。所
T13n0397_p0210b13║謂見者。亦無所見無所別知。如是見者為真
T13n0397_p0210b14║實見。見真實者即得方便。是菩薩如是慧見
T13n0397_p0210b15║不隨無為。修行諸善心無所住。是名為慧。
T13n0397_p0210b16║舍利弗。是名菩薩修行定慧而不可盡。
T13n0397_p0210b17║復次舍利弗。菩薩摩訶薩總持辯才亦不可
T13n0397_p0210b18║盡。云何總持。所修善根正念積集。所有八
T13n0397_p0210b19║萬四千法聚。能正受持不忘不失。是名總持。
T13n0397_p0210b20║又復總持。若一切佛所說妙法。一切菩薩緣
T13n0397_p0210b21║覺聲聞凡夫眾生音聲善語。悉能受持是名
T13n0397_p0210b22║總持。設劫災起捨命餘生。菩薩爾時正念總
T13n0397_p0210b23║持不忘不失。如觀掌中阿摩勒果。菩薩觀見
T13n0397_p0210b24║一切諸法亦復如是。是名總持。云何辯才。
T13n0397_p0210b25║菩薩所說無有滯礙。所說無住所說無斷所
T13n0397_p0210b26║說通【CL023n0073_p0309b01】利所說喜豫所說捷疾。如是所說皆是
T13n0397_p0210b27║先業清淨果報。諸佛護念諸天攝受。說無錯
T13n0397_p0210b28║謬功不唐捐進向涅槃。菩薩成就如是辯才。
T13n0397_p0210b29║所有色像及眾生類。辯才應機不豫思惟不
T13n0397_p0210c01║豫分別。善能讚說契經偈頌。若至大眾剎利
T13n0397_p0210c02║眾婆羅門眾長者眾沙門眾四天王眾三十三
T13n0397_p0210c03║天眾魔眾梵眾。在在處處自然能知眾生根
T13n0397_p0210c04║量。以無礙辯而為說法。是菩薩如本喜樂講
T13n0397_p0210c05║宣法要終身不斷。是名辯才。舍利弗。是名
T13n0397_p0210c06║菩薩總持辯才亦不可盡。
T13n0397_p0210c07║復次舍利弗。菩薩摩訶薩撰集四法亦不可
T13n0397_p0210c08║盡。何等四。是菩薩知一切行無常一切行苦
T13n0397_p0210c09║一切法無我一切法寂滅涅槃。云何無常。義
T13n0397_p0210c10║無所有是無常義。無所破壞是無常義。是無
T13n0397_p0210c11║常義者即無我義。若法無我無能壞者。性寂
T13n0397_p0210c12║【CL023n0073_p0310a01】滅故。是名無常義。云何苦義。無所求故是
T13n0397_p0210c13║苦義。愛染盡故是苦義。無所願故是苦義。
T13n0397_p0210c14║空無有故是苦義。是名苦義。云何無我義。
T13n0397_p0210c15║畢竟無我是無我義。如無我義即是空義。無
T13n0397_p0210c16║所有義。虛誑不實義。是名無我義。云何
T13n0397_p0210c17║寂滅涅槃義。是寂滅義非念念滅。如非念念
T13n0397_p0210c18║滅即是寂滅。菩薩得是無盡智慧。知一切法
T13n0397_p0210c19║相同於寂滅。寂滅者即是涅槃。是名寂滅涅
T13n0397_p0210c20║槃義。舍利弗。是名菩薩撰集四法而不可
T13n0397_p0210c21║盡。
T13n0397_p0210c22║復次舍利弗。菩薩摩訶薩一道亦不可盡。云
T13n0397_p0210c23║何一道。菩薩所得真實智慧不從他聞。又一
T13n0397_p0210c24║道者菩薩獨一無有伴侶。已於阿耨多羅三
T13n0397_p0210c25║藐三菩提能大莊嚴。以自力勢精進攝取。畢
T13n0397_p0210c26║竟自修不假他作。自以因緣勇猛之力。建立
T13n0397_p0210c27║如是堅固莊嚴。如諸眾生所作善業。我亦如
T13n0397_p0210c28║【CL023n0073_p0310b01】是悉當作之。及諸聖人從初發心所作諸行
T13n0397_p0210c29║我亦當作。施非我伴我是施伴。戒忍精進
T13n0397_p0211a01║禪定智慧非是我伴我是彼伴。諸波羅蜜不
T13n0397_p0211a02║能使我。而我能使諸波羅蜜。一切善根皆亦
T13n0397_p0211a03║如是。如是等法雖非我伴我要當行。不恃於
T13n0397_p0211a04║他勇猛自力獨行無伴。坐於道場金剛座處
T13n0397_p0211a05║壞諸魔眾。以一念慧成阿耨多羅三藐三菩
T13n0397_p0211a06║提。我當如是覺了分別。舍利弗。是名菩薩
T13n0397_p0211a07║一道無盡。
T13n0397_p0211a08║復次舍利弗。菩薩摩訶薩所修方便亦不可
T13n0397_p0211a09║盡。云何方便。見一切法是方便。發起諸法
T13n0397_p0211a10║是方便。為菩薩使是方便。畢竟分別是方便。
T13n0397_p0211a11║無有齊限是方便。志意常求出世之法是方
T13n0397_p0211a12║便。於布施時即能具足諸波羅蜜是方便。持
T13n0397_p0211a13║禁戒時在在處處自在往生是方便。行【CL023n0073_p0311a01】忍辱
T13n0397_p0211a14║時莊嚴自身及菩提道是方便。行精進時心
T13n0397_p0211a15║無所住是方便。修禪定時無有退失是方便。
T13n0397_p0211a16║修行慧時不證無為是方便。修慈心時愍無
T13n0397_p0211a17║力勢是方便。修悲心時不厭生死是方便。修
T13n0397_p0211a18║喜心時無樂處樂是方便。修捨心時發心修
T13n0397_p0211a19║集一切善根是方便。能修天眼為欲成就諸
T13n0397_p0211a20║佛眼故是方便。修集天耳為欲成就諸佛耳
T13n0397_p0211a21║故是方便。修他心智為得佛智知諸眾生根
T13n0397_p0211a22║量深淺故是方便。修宿命智為得佛智。知於
T13n0397_p0211a23║三世無罣礙故是方便。修集神通為得諸佛
T13n0397_p0211a24║神通力故是方便。隨眾生心是方便。既自
T13n0397_p0211a25║曉了復了眾生是方便。能自度已示現未度。
T13n0397_p0211a26║而方勤修求於度世是方便。已離煩惱示有
T13n0397_p0211a27║煩惱是方便。已捨重擔示有重擔是方便。能
T13n0397_p0211a28║知根量隨量說法是方便。善能誘進鈍根眾
T13n0397_p0211a29║【CL023n0073_p0311b01】生是方便。知時非時是方便。知可行道墮邪
T13n0397_p0211b01║眾生安置正道是方便。能令量作無量無量
T13n0397_p0211b02║作量是方便。令損壞者還復如本是方便。示
T13n0397_p0211b03║現勝地是方便。示說涅槃有五欲樂是方便。
T13n0397_p0211b04║已得解脫示有繫縛是方便。處在生死不墮
T13n0397_p0211b05║生死是方便。於諸威儀無所專當亦不退失
T13n0397_p0211b06║是方便。唯觀眾生不觀持戒及以毀戒是方
T13n0397_p0211b07║便。攝諸見緣不生諍競是方便。悉是音聲假
T13n0397_p0211b08║名無實是方便。常行三界是方便。得解脫相
T13n0397_p0211b09║行是方便。親近凡夫如親近聖人是方便。不
T13n0397_p0211b10║證涅槃常處生死是方便。於魔行處顯大光
T13n0397_p0211b11║明無有煩惱是方便。一切是一切非是方便。
T13n0397_p0211b12║舍利弗。是名菩薩修行方便亦不可盡。舍利
T13n0397_p0211b13║弗。是名菩薩摩訶薩八十無盡。是八十無盡
T13n0397_p0211b14║悉能含受一切佛法。無盡意菩薩摩訶【CL023n0073_p0312a01】薩說
T13n0397_p0211b15║是法門品時。六十七百千眾生未發心者即
T13n0397_p0211b16║發阿耨多羅三藐三菩提心。五百二千菩薩
T13n0397_p0211b17║摩訶薩得無生法忍。
T13n0397_p0211b18║爾時大眾以種種華香種種華鬘種種華蓋。
T13n0397_p0211b19║供養如來及無盡意并是經典。於上空中有
T13n0397_p0211b20║無量天樂。自然出聲作如是言。諸佛世尊於
T13n0397_p0211b21║無量劫所集阿耨多羅三藐三菩提。無盡意
T13n0397_p0211b22║菩薩今於是大集經中已說其義。若有聞是
T13n0397_p0211b23║無盡法門。信解受持讀誦解說。當知是人則
T13n0397_p0211b24║為具足是無盡法。
T13n0397_p0211b25║爾時世尊以覆肩衣與無盡意讚言。善哉善
T13n0397_p0211b26║哉。大士快說是義。非但我許。十方諸佛亦
T13n0397_p0211b27║復如是。爾時無盡意菩薩摩訶薩兩手捧衣
T13n0397_p0211b28║置自頂上。而白佛言。世尊。諸天世人當視
T13n0397_p0211b29║是衣過於塔想。以是如來所受用故。爾時多
T13n0397_p0211c01║有種種寶衣。種種寶蓋。種種寶幡。種種寶樹。
T13n0397_p0211c02║種種寶鬘。【CL023n0073_p0312b01】從十方世界自然而來。覆無盡意
T13n0397_p0211c03║而為供養。是時寶衣幡蓋樹鬘自然演出如
T13n0397_p0211c04║是之言。善哉善哉善男子。善能說是無盡法
T13n0397_p0211c05║門。如汝所說我等所許。爾時舍利弗白佛言。
T13n0397_p0211c06║世尊。如是寶衣供養之具。從何處來乃出
T13n0397_p0211c07║是言。佛告舍利弗。是無盡意菩薩初發阿耨
T13n0397_p0211c08║多羅三藐三菩提心時。所化眾生皆於十方
T13n0397_p0211c09║已成阿耨多羅三藐三菩提。是彼諸佛正遍
T13n0397_p0211c10║知等。知恩報恩故。遣是來稱揚讚歎。是無
T13n0397_p0211c11║盡意真實功德。并復供養所說經典。爾時大
T13n0397_p0211c12║眾於無盡意菩薩摩訶薩。倍生恭敬尊重讚
T13n0397_p0211c13║歎。作如是言。我等今者快得大利。得見無
T13n0397_p0211c14║盡意菩薩。恭敬供養尊重讚歎。并得聞是
T13n0397_p0211c15║無盡法門。若有直得聞無盡意菩薩名字亦
T13n0397_p0211c16║得善利。何況眼見兼聞是典。
T13n0397_p0211c17║爾時世尊於大眾中聞是語已。告舍【CL023n0073_p0313a01】利弗。若
T13n0397_p0211c18║有善男子善女人學菩薩道。於一劫中供養
T13n0397_p0211c19║諸佛。學戒威儀。以堪忍力盡諸眾生生死苦
T13n0397_p0211c20║際。精勤修集如救頭然。於諸禪定一心成
T13n0397_p0211c21║就智慧方便。若離此經。我說是人未能具足
T13n0397_p0211c22║六波羅蜜。舍利弗。若有善男子善女人。聞
T13n0397_p0211c23║是經典信解受持讀誦解義如說修行。我說
T13n0397_p0211c24║是人已為具足諸波羅蜜。速得成就阿耨多
T13n0397_p0211c25║羅三藐三菩提。何以故。舍利弗。若有菩薩
T13n0397_p0211c26║受持此經為他演說。即為具足檀那波羅蜜。
T13n0397_p0211c27║何以故。於諸施中法施為勝。初不忘失菩薩
T13n0397_p0211c28║之心。若持此經即是持戒。故能具足尸羅波
T13n0397_p0211c29║羅蜜。何以故。一切菩薩所學禁戒是經所攝。
T13n0397_p0212a01║若於此經能堪忍樂。一切眾生所不能壞。能
T13n0397_p0212a02║於是中進修忍辱。即為具足羼提波羅蜜。若
T13n0397_p0212a03║是經典勤行轉說。身口意業精勤修集。即為
T13n0397_p0212a04║【CL023n0073_p0313b01】具足毘梨耶波羅蜜。若於是經其心寂滅無
T13n0397_p0212a05║有散亂。一心定意分別法相。即為具足禪那
T13n0397_p0212a06║波羅蜜。若於是經自得現智。不從他聞得
T13n0397_p0212a07║正行智。即為具足般若波羅蜜。舍利弗。若
T13n0397_p0212a08║有菩薩勤學是經。若欲具足諸波羅蜜則為
T13n0397_p0212a09║不難。舍利弗。若有菩薩學習此經。受持讀
T13n0397_p0212a10║誦如說修行書寫經卷。當知是人一切佛法
T13n0397_p0212a11║已為在手。四大之性可變令異。是菩薩心於
T13n0397_p0212a12║阿耨多羅三藐三菩提不可復轉。舍利弗。此
T13n0397_p0212a13║經典者即是菩薩不退轉印。是故菩薩當求
T13n0397_p0212a14║是印。若有善男子善女人。親近是印者則為
T13n0397_p0212a15║親近一切佛法。
T13n0397_p0212a16║爾時四天王及其眷屬即從座起。合掌向佛
T13n0397_p0212a17║白佛言。世尊。我等四王是佛弟子已得道跡。
T13n0397_p0212a18║若有善男子善女人受持是經。我等堪任為
T13n0397_p0212a19║作衛護供給侍使。當於是人起如來【CL023n0073_p0314a01】想。何以
T13n0397_p0212a20║故。是經典中出諸乘故。
T13n0397_p0212a21║爾時釋提桓因即從座起。合掌向佛白佛言。
T13n0397_p0212a22║世尊。我數從佛聞無量無邊百千經典。未
T13n0397_p0212a23║曾得聞如是經典分別深義。世尊。在在處處
T13n0397_p0212a24║國土郡縣城邑村落有說此經者。我躬當與
T13n0397_p0212a25║三十三天故往聽受。并護法師益其氣力。勇
T13n0397_p0212a26║猛精進正念辯才。令是法師於諸大眾得無
T13n0397_p0212a27║所畏廣能宣說如是經典。佛言。善哉善哉。
T13n0397_p0212a28║憍尸迦。汝欲擁護是說法者。令得勇進正念
T13n0397_p0212a29║辯才。憍尸迦。若欲擁護是說法人。即為擁
T13n0397_p0212b01║護諸佛正法。護正法者則為擁護一切眾生。
T13n0397_p0212b02║爾時梵自在天王。合掌長跪前白佛言。世尊。
T13n0397_p0212b03║若是經典流布之處。我躬當與其餘梵眾并
T13n0397_p0212b04║諸眷屬。捨禪喜樂往詣彼所聽受諮請。我往
T13n0397_p0212b05║彼時當現四瑞令其覺知。云何為四。一者令
T13n0397_p0212b06║見微妙光明。二者得【CL023n0073_p0314b01】聞殊異之香。三者令說
T13n0397_p0212b07║法者得無礙辯及正憶念。所說吉祥不失章
T13n0397_p0212b08║句。四者令其大眾發善欲心。喜樂聽法無有
T13n0397_p0212b09║厭足。以是四瑞。應知梵天王與其眷屬躬來
T13n0397_p0212b10║聽法。
T13n0397_p0212b11║爾時第六魔王波旬。合掌白佛言。世尊。如
T13n0397_p0212b12║是經典。令我勢力一切羸劣。何以故。若有
T13n0397_p0212b13║菩薩聞是經典受持讀誦為他廣說。當知其
T13n0397_p0212b14║人即為受記。世尊。如是菩薩所往之處至
T13n0397_p0212b15║諸佛界。當知如佛世尊。我今所有憍慢嫉妒
T13n0397_p0212b16║貢高之心。以無盡意威德力故皆已摧伏。我
T13n0397_p0212b17║今當護如是經典及說法者。是經所在流布
T13n0397_p0212b18║之處。乃至不起一念之心而作留難。何況身
T13n0397_p0212b19║往故作因緣。
T13n0397_p0212b20║爾時佛告尊者阿難。汝從今日當為正法久
T13n0397_p0212b21║住世故。受是經典持讀誦說。爾時阿難正
T13n0397_p0212b22║服而起。偏露右肩右膝著地。前白佛言。世
T13n0397_p0212b23║尊。我今敬【CL023n0073_p0315a01】奉佛教受持是經。但恨不能廣宣
T13n0397_p0212b24║流布如諸菩薩。佛告阿難。汝且自安。今此
T13n0397_p0212b25║會中有諸菩薩摩訶薩等。自能護持令此經
T13n0397_p0212b26║典廣宣流布。爾時會中有六十億諸菩薩摩
T13n0397_p0212b27║訶薩應護法者。即從座起合掌白佛言。世尊。
T13n0397_p0212b28║我等要當宣傳此經。令至十方。娑婆世界彌
T13n0397_p0212b29║勒大士。自當於中護持是典及說法者。世尊。
T13n0397_p0212c01║若佛滅後後五百歲。若有菩薩聞是經典受
T13n0397_p0212c02║持讀誦。當知皆是彌勒神力之所建立。爾時
T13n0397_p0212c03║佛讚護法菩薩摩訶薩眾。善哉善哉。諸善男
T13n0397_p0212c04║子。汝等不但今於我前護持正法。亦曾護持
T13n0397_p0212c05║過去恒沙諸佛正法。
T13n0397_p0212c06║爾時無盡意菩薩摩訶薩白佛言。世尊。我今
T13n0397_p0212c07║自以少智慧分說是經典。文字句義必不具
T13n0397_p0212c08║足。今於佛前及無盡法所可成就諸菩薩等
T13n0397_p0212c09║懺悔過失。佛告無盡意菩薩。善男子。【CL023n0073_p0315b01】若有
T13n0397_p0212c10║菩薩得四無礙智。凡所講說無有錯謬。如是
T13n0397_p0212c11║菩薩得真空義分別法門。乃能宣說如是經
T13n0397_p0212c12║典。善男子。汝今已到第一之處。成就四辯
T13n0397_p0212c13║自在無礙。是大乘經不從他聞而能分別。善
T13n0397_p0212c14║男子。汝今成就如是住位。身口意業無有錯
T13n0397_p0212c15║謬。何以故。菩薩所修三業成就。常以智慧
T13n0397_p0212c16║為根本故。善男子。已有無量百千萬億諸佛
T13n0397_p0212c17║世尊。皆共稱揚聽汝所說。無盡意。汝本已
T13n0397_p0212c18║於我所及諸佛所。畢竟懺悔無有漏失。爾時
T13n0397_p0212c19║尊者阿難白佛言。世尊。此經何名。云何奉
T13n0397_p0212c20║持。佛告阿難。此經名無盡意所說不可盡義
T13n0397_p0212c21║章句之門。又名大集。當如是奉持。阿難。汝
T13n0397_p0212c22║應信受如是經典。何以故。汝受是已所得持
T13n0397_p0212c23║念倍前千數。若為他說則立佛事。佛說是已
T13n0397_p0212c24║無盡意菩薩摩訶薩。尊者阿難舍利弗。諸天
T13n0397_p0212c25║龍神乾【CL023n0073_p0316a01】闥婆阿修羅等。一切大眾莫不歡喜。
T13n0397_p0212c26║作禮而去。
T13n0397_p0212c27║【○】【○】大方等大集經卷第三十【○】【○】【○】【○】【○】【○】【○】【○】【○】【○】【CL023n0073_p0316a15-end】
T13n0397_p0212c28║【★】　按此經。宋鄉藏中皆六十卷凡十七品。
T13n0397_p0212c29║　丹藏中三十卷十一品。又經初首宋鄉則有
T13n0397_p0213a01║　瓔珞品名。丹藏所無。其虛空藏品宋鄉在
T13n0397_p0213a02║　不可說後。丹藏在無言品前。又於寶髻品
T13n0397_p0213a03║　後。宋鄉有無盡意品四卷。丹藏即無。而
T13n0397_p0213a04║　有日密分三卷。如是不同者何耶。今撿開
T13n0397_p0213a05║　元錄。此經凡有六本。錄云。按梁沙門僧
T13n0397_p0213a06║　祐大集記云。有十二段說共成一經。第一
T13n0397_p0213a07║　瓔珞品。二陀羅尼自在王品。三寶女品。
T13n0397_p0213a08║　四不眴品。五海慧品。六無言品。七不可
T13n0397_p0213a09║　說品。八虛空藏品。九寶幢品。十虛空目
T13n0397_p0213a10║　品。十一寶髻品。十二無盡意品。按云。此
T13n0397_p0213a11║　則第一本也。今撿品次。是宋鄉本六十卷
T13n0397_p0213a12║　中前分三十卷矣。又云。今撿經本與祐記
T13n0397_p0213a13║　不同。第一陀羅尼自在王菩薩品。二寶女
T13n0397_p0213a14║　品。三不眴品。四海慧品。五虛空藏品。六
T13n0397_p0213a15║　無言品。七不可說品。八寶幢分。九虛空
T13n0397_p0213a16║　目分。十寶髻品。十一日密分。按云。此則
T13n0397_p0213a17║　第二本也。今撿品次。則今丹藏後三十卷
T13n0397_p0213a18║　者是矣。編又云。隋朝僧就合大集經。乃
T13n0397_p0213a19║　以明度五十校計經。題為十方菩薩品編
T13n0397_p0213a20║　月藏後。及無意盡成五十八卷者非也。既
T13n0397_p0213a21║　無憑准故不依彼。按云。此則第四本也。又
T13n0397_p0213a22║　云。其合大集經亦有六十卷成者。三十一
T13n0397_p0213a23║　二兩卷重有寶髻品。足成六十卷。其寶髻
T13n0397_p0213a24║　品在日密前二十六七卷是。此復重編未
T13n0397_p0213a25║　詳何意。又日密日藏梵本不殊。重重編載
T13n0397_p0213a26║　誤之甚矣。按云。此則第五本也。今撿品次。
T13n0397_p0213a27║　則今宋鄉藏經六十卷者是矣。但不重載
T13n0397_p0213a28║　寶髻品。斯為小異耳。則似於前第四本五
T13n0397_p0213a29║　十八卷經。中分彼日藏分中卷為十二卷。
T13n0397_p0213b01║　足成六十耳。其第三第六兩本。今以諸藏
T13n0397_p0213b02║　所無故不煩敘。經本如是不同。藏中致斯
T13n0397_p0213b03║　有異耳。謹按開元錄前後文相。令此合經
T13n0397_p0213b04║　六十卷者。有六失故不可依行。錄云。亦
T13n0397_p0213b05║　有經本分為瓔珞品者不然。此是一段不
T13n0397_p0213b06║　合分二。按云。此經分之一失也。又云。僧
T13n0397_p0213b07║　祐記中無日密分。有無盡意品者不然。今
T13n0397_p0213b08║　以無盡意經。雖大集別分。非無讖譯。又非
T13n0397_p0213b09║　次第不合入中。按云。此經入中又為無讖
T13n0397_p0213b10║　譯二失也。又云。其虛空藏品。祐在不可
T13n0397_p0213b11║　說後。未詳所以。按云。此經在彼三失也。
T13n0397_p0213b12║　又云。日密日藏梵本不殊。重重編載誤之
T13n0397_p0213b13║　甚矣。按云。此經重載四失也。又云。明度
T13n0397_p0213b14║　五十校計經。題為十方菩薩品。編月藏後
T13n0397_p0213b15║　者非也。既無憑准故不依彼。按云。此經
T13n0397_p0213b16║　依之五失也。又明度經安世高譯。而云那
T13n0397_p0213b17║　連提耶舍譯。按云。此亦誤人六失也。既
T13n0397_p0213b18║　有六失。理須正之。正之如何。略則如開
T13n0397_p0213b19║　元錄及丹藏經為三十卷乃正矣。合則如
T13n0397_p0213b20║　開元錄中第六本為八十卷方備矣。今宋
T13n0397_p0213b21║　鄉二藏於目錄則取開元錄。而經本則仍
T13n0397_p0213b22║　僧就本者。直以無心於相校耳。【☆】
