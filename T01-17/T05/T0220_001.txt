T05n0220_p0001a01║
T05n0220_p0001a02║　　No. 220
T05n0220_p0001a03║【CL001n0001_p0017a01】　　大般若經初會序
T05n0220_p0001a04║
T05n0220_p0001a05║　　　　西明寺沙門玄則製
T05n0220_p0001a06║大般若經者。乃希代之絕唱。曠劫之遐津。光
T05n0220_p0001a07║被人天。括囊真俗。誠入神之奧府。有國之靈
T05n0220_p0001a08║鎮。自非聖德遠覃。哲人孤出。則方音罕貿。
T05n0220_p0001a09║圓教豈臻。所以帝敘金照。皇述瓊振。事邈千
T05n0220_p0001a10║古。理鏡三辰。鬱矣斯文。備乎茲日。然則部分
T05n0220_p0001a11║二四。昔徒掌其半珠。會兼十六。今乃握其全
T05n0220_p0001a12║寶。竊案諸會別起。每比一部。輒復本以殊
T05n0220_p0001a13║跡。各申一序。至如靈峰始集。宏韻首馳。控蕩
T05n0220_p0001a14║身源。敷弘心要。何者。夫五蘊為有情之封。二
T05n0220_p0001a15║我為有封之宅。宅我而舉。則渴焰之水方
T05n0220_p0001a16║深。封蘊以居。則尋香之堞彌峻。焉識夫我之
T05n0220_p0001a17║所根者想。想妄而我不存。蘊之所繫者名。名
T05n0220_p0001a18║假而蘊無託。故即空之談啟。亡言之理暢。閱
T05n0220_p0001a19║紛俗於【CL001n0001_p0017b01】非動。置蠢徒於不生。齊谷響於百名。
T05n0220_p0001a20║儔鏡姿於萬像。筌宰失寄。而後真宰獨融。規
T05n0220_p0001a21║准莫施。而後沖規妙立。慮塗千泯言術四窮。
T05n0220_p0001a22║使夫淺躁投機。拘攣解桎。媲司南之有在。同
T05n0220_p0001a23║拱北以知歸。義既天悠。辭仍海溢。且為諸
T05n0220_p0001a24║分之本。又是前古未傳。凡勒成四百卷。八十
T05n0220_p0001a25║五品矣。或謂權之方土。理宜裁譯。竊應之
T05n0220_p0001a26║曰。一言可蔽。而雅頌之作聯章。二字可題。而
T05n0220_p0001a27║涅槃之音積軸。優柔闡緩。其慈誨乎。若譯而
T05n0220_p0001a28║可削。恐貽患於傷手。今傳而必本。庶無譏於
T05n0220_p0001a29║溢言。況搦扎之辰。慨念增損。而魂交之夕。炯
T05n0220_p0001b01║戒昭彰。終始感貽。具如別錄。其有大心茂
T05n0220_p0001b02║器。久聞歷奉者。自致不驚不怖。爰諮爰度矣。【CL001n0001_p0017b13-end】
T05n0220_p0001b03║
T05n0220_p0001b04║
T05n0220_p0001b05║【CL001n0001_p0164b01】【○】【○】初分緣起品第一之一
T05n0220_p0001b06║【□】
T05n0220_p0001b07║【■】　　　　三藏法師玄奘奉　詔譯
T05n0220_p0001b08║如是我聞。一時薄伽梵。住王舍城鷲峰山頂。
T05n0220_p0001b09║與大苾芻眾千二百五十人俱。皆阿羅漢。諸
T05n0220_p0001b10║漏已盡無復煩惱得真自在心善解脫慧善解
T05n0220_p0001b11║脫。如調慧馬亦如大龍。已作所作已辦所
T05n0220_p0001b12║辦。棄諸重擔逮得己利。盡諸有結正知解脫。
T05n0220_p0001b13║至心自在第一究竟。除阿難陀獨居學地得
T05n0220_p0001b14║預流果。大迦葉波而為上首。復有五百苾芻
T05n0220_p0001b15║尼眾。皆阿羅漢。大勝生主而為上首。復有無
T05n0220_p0001b16║量鄔波索迦、鄔波斯迦。皆見聖諦。復有無量
T05n0220_p0001b17║無數菩薩摩訶薩眾。一切皆得陀羅尼門三
T05n0220_p0001b18║摩地門。住空無相無分別願。已得諸法平等
T05n0220_p0001b19║性忍。具足成就四無礙解。凡所演說辯才無
T05n0220_p0001b20║【CL001n0001_p0165a01】盡。於五神通自在遊戲。所證智斷永無退失。
T05n0220_p0001b21║言行威肅聞皆敬受。勇猛精進離諸懈怠。能
T05n0220_p0001b22║捨親財不顧身命。離矯離誑無染無求。等為
T05n0220_p0001b23║有情而宣正法。契深法忍窮最極趣。得無所
T05n0220_p0001b24║畏其心泰然。超眾魔境出諸業障。摧滅一切
T05n0220_p0001b25║煩惱怨敵。建正法幢伏諸邪論。聲聞獨覺不
T05n0220_p0001b26║能測量。得心自在得法自在。業惑見障皆已
T05n0220_p0001b27║解脫。擇法辯說無不善巧。入深緣起生滅法
T05n0220_p0001b28║門。離見隨眠捨諸纏結。智慧通達諸聖諦理。
T05n0220_p0001b29║曾無數劫發弘誓願。容貌熙怡先言接引。遠
T05n0220_p0001c01║離嚬蹙辭韻清和。讚頌善巧辯才無滯。處
T05n0220_p0001c02║無邊眾威德肅然。抑揚自在都無所畏。多俱
T05n0220_p0001c03║胝劫巧說無盡。於諸法門勝解觀察。如幻如
T05n0220_p0001c04║陽焰。如夢如水月。如響如空花。如像如光影。
T05n0220_p0001c05║如變化事。如尋香城。雖皆無實而現似有。離
T05n0220_p0001c06║下【CL001n0001_p0165b01】劣心說法無畏。能隨證入無量法門。善知
T05n0220_p0001c07║有情心行所趣。以微妙慧而度脫之。於諸有
T05n0220_p0001c08║情心無罣礙。成就最上無生法忍。善入諸法
T05n0220_p0001c09║平等性智。甚深法性能如實知。隨其所應巧
T05n0220_p0001c10║令悟入。能善宣說緣起法門。攝受無邊佛國
T05n0220_p0001c11║大願。於十方界無數諸佛。等持正念常現在
T05n0220_p0001c12║前。諸佛出世皆能歷事。亦能勸請轉正法輪。
T05n0220_p0001c13║不般涅槃度無量眾善能伏滅一切有情種
T05n0220_p0001c14║種見纏諸煩惱焰。須臾遊戲百千等持。引發
T05n0220_p0001c15║無邊殊勝功德。此諸菩薩具如是等妙功德
T05n0220_p0001c16║海。設經無量俱胝大劫。歎不能盡。其名曰賢
T05n0220_p0001c17║守菩薩摩訶薩。寶性菩薩摩訶薩。寶藏菩薩
T05n0220_p0001c18║摩訶薩。寶授菩薩摩訶薩。導師菩薩摩訶薩。
T05n0220_p0001c19║仁授菩薩摩訶薩。星授菩薩摩訶薩。神授菩
T05n0220_p0001c20║薩摩訶薩。帝授菩薩摩訶薩。廣慧菩薩摩訶
T05n0220_p0001c21║薩。【CL001n0001_p0166a01】勝慧菩薩摩訶薩。上慧菩薩摩訶薩。增長
T05n0220_p0001c22║慧菩薩摩訶薩。無邊慧菩薩摩訶薩。不虛見
T05n0220_p0001c23║菩薩摩訶薩。無障慧菩薩摩訶薩。善發趣菩
T05n0220_p0001c24║薩摩訶薩。善勇猛菩薩摩訶薩。極精進菩薩
T05n0220_p0001c25║摩訶薩。常精進菩薩摩訶薩。常加行菩薩摩
T05n0220_p0001c26║訶薩。不捨軛菩薩摩訶薩。日藏菩薩摩訶薩。
T05n0220_p0001c27║月藏菩薩摩訶薩。無比慧菩薩摩訶薩。觀
T05n0220_p0001c28║自在菩薩摩訶薩。得大勢菩薩摩訶薩。妙吉
T05n0220_p0001c29║祥菩薩摩訶薩。寶印手菩薩摩訶薩。摧魔力
T05n0220_p0002a01║菩薩摩訶薩。金剛慧菩薩摩訶薩。金剛藏菩
T05n0220_p0002a02║薩摩訶薩。常舉手菩薩摩訶薩。大悲心菩薩
T05n0220_p0002a03║摩訶薩。大莊嚴菩薩摩訶薩。莊嚴王菩薩摩
T05n0220_p0002a04║訶薩。山峰菩薩摩訶薩。寶峰菩薩摩訶薩。德
T05n0220_p0002a05║王菩薩摩訶薩。慈氏菩薩摩訶薩。如是等無
T05n0220_p0002a06║量百千俱胝那庾多菩薩摩訶薩。皆法王子
T05n0220_p0002a07║堪紹【CL001n0001_p0166b01】佛位而為上首。
T05n0220_p0002a08║爾時世尊於師子座上。自敷尼師壇結跏趺
T05n0220_p0002a09║坐。端身正願住對面念。入等持王妙三摩地。
T05n0220_p0002a10║諸三摩地皆攝入此三摩地中。是所流故。爾
T05n0220_p0002a11║時世尊正知正念。從等持王安庠而起。以淨
T05n0220_p0002a12║天眼觀察十方殑伽沙等諸佛世界。舉身怡
T05n0220_p0002a13║悅。從兩足下千輻輪相。各放六十百千俱胝
T05n0220_p0002a14║那庾多光。從足十指。兩趺兩跟。四踝兩脛。兩
T05n0220_p0002a15║腨兩膝。兩䏶兩股。腰脅腹背。臍中心上胸臆
T05n0220_p0002a16║德字。兩乳兩腋。兩肩兩髆。兩肘兩臂。兩腕兩
T05n0220_p0002a17║手。兩掌十指。項咽頤頷。頰額頭頂兩眉兩眼。
T05n0220_p0002a18║兩耳兩鼻。口四牙。四十齒。眉間毫相。一一身
T05n0220_p0002a19║分。各放六十百千俱胝那庾多光。此一一光
T05n0220_p0002a20║各照三千大千世界。從此展轉遍照十方殑
T05n0220_p0002a21║伽沙等諸佛世界。其中有情遇斯光者。必得
T05n0220_p0002a22║無上正等菩提。爾時世尊一【CL001n0001_p0167a01】切毛孔皆悉熙
T05n0220_p0002a23║怡。各出六十百千俱胝那庾多光。是一一光
T05n0220_p0002a24║各照三千大千世界。從此展轉遍照十方殑
T05n0220_p0002a25║伽沙等諸佛世界。其中有情遇斯光者。必得
T05n0220_p0002a26║無上正等菩提。爾時世尊演身常光照此三
T05n0220_p0002a27║千大千世界。從此展轉遍照十方殑伽沙等
T05n0220_p0002a28║諸佛國土。其中有情遇斯光者。必得無上正
T05n0220_p0002a29║等菩提。爾時世尊從其面門出廣長舌相。遍
T05n0220_p0002b01║覆三千大千世界。熙怡微笑。復從舌相流出
T05n0220_p0002b02║無量百千俱胝那庾多光。其光雜色。從此雜
T05n0220_p0002b03║色一一光中。現寶蓮花。其花千葉皆真金色。
T05n0220_p0002b04║眾寶莊嚴。綺飾鮮榮。甚可愛樂。香氣芬烈。周
T05n0220_p0002b05║流普熏。細滑輕軟。觸生妙樂。諸花臺中皆有
T05n0220_p0002b06║化佛結跏趺坐。演妙法音。一一法音。皆說般
T05n0220_p0002b07║若波羅蜜多相應之法。有情聞者必得無上
T05n0220_p0002b08║正等菩提。從此展轉。流遍十【CL001n0001_p0167b01】方殑伽沙等諸
T05n0220_p0002b09║佛世界。說法利益亦復如是。
T05n0220_p0002b10║爾時世尊不起本座。復入師子遊戲等持。現
T05n0220_p0002b11║神通力。令此三千大千世界六種變動。謂動
T05n0220_p0002b12║極動等極動。踊極踊等極踊。震極震等極
T05n0220_p0002b13║震。擊極擊等極擊。吼極吼等極吼。爆極爆等
T05n0220_p0002b14║極爆。又令此界東涌西沒。西涌東沒。南涌北
T05n0220_p0002b15║沒。北涌南沒。中涌邊沒。邊涌中沒。其地清淨
T05n0220_p0002b16║光澤細軟。生諸有情利益安樂。時此三千大
T05n0220_p0002b17║千世界。所有地獄傍生鬼界。及餘無暇險惡
T05n0220_p0002b18║趣坑一切有情。皆離苦難。從此捨命。得生人
T05n0220_p0002b19║中及六欲天。皆憶宿住。歡喜踊躍。同詣佛所。
T05n0220_p0002b20║以殷淨心。頂禮佛足。從此展轉。周遍十方殑
T05n0220_p0002b21║伽沙等諸佛世界。以佛神力。六種變動。時彼
T05n0220_p0002b22║世界諸惡趣等一切有情。皆離苦難。從彼捨
T05n0220_p0002b23║命。得生人中及六欲天。皆憶宿住。歡喜踊躍
T05n0220_p0002b24║各【CL001n0001_p0168a01】於本界。同詣佛所頂禮佛足。時此三千大
T05n0220_p0002b25║千世界。及餘十方殑伽沙等世界有情。盲者
T05n0220_p0002b26║能視。聾者能聽。啞者能言。狂者得念。亂者得
T05n0220_p0002b27║定。貧者得富。露者得衣。飢者得食。渴者得
T05n0220_p0002b28║飲。病者得除愈。醜者得端嚴。形殘者得具足。
T05n0220_p0002b29║根缺者得圓滿。迷悶者得醒悟。疲頓者得安
T05n0220_p0002c01║適。時諸有情等心相向。如父如母。如兄如弟。
T05n0220_p0002c02║如姊如妹。如友如親。離邪語業命。修正語業
T05n0220_p0002c03║命。離十惡業道。修十善業道。離惡尋思。修善
T05n0220_p0002c04║尋思。離非梵行。修正梵行。好淨棄穢。樂靜捨
T05n0220_p0002c05║諠。身意泰然。忽生妙樂。如修行者入第三定。
T05n0220_p0002c06║復有勝慧欻爾現前。咸作是思。布施調伏安
T05n0220_p0002c07║忍勇進寂靜諦觀。遠離放逸。修行梵行。於諸
T05n0220_p0002c08║有情。慈悲喜捨。不相撓亂。豈不善哉。
T05n0220_p0002c09║爾時世尊在師子座。光明殊特。威德巍巍。映
T05n0220_p0002c10║蔽三千大千【CL001n0001_p0168b01】世界。并餘十方殑伽沙等諸佛
T05n0220_p0002c11║國土。蘇迷盧山。輪圍山等。及餘一切龍神天
T05n0220_p0002c12║宮。乃至淨居。皆悉不現。如秋滿月暉映眾星。
T05n0220_p0002c13║如夏日輪光奪諸色。如四大寶妙高山王。臨
T05n0220_p0002c14║照諸山威光迥出。佛以神力。現本色身。令此
T05n0220_p0002c15║三千大千世界一切有情皆悉睹見。時此三
T05n0220_p0002c16║千大千世界無量無數淨居諸天。下至欲界。
T05n0220_p0002c17║四大王眾天。及餘一切人非人等。皆見如來
T05n0220_p0002c18║處師子座。威光顯曜如大金山。歡喜踊躍。歎
T05n0220_p0002c19║未曾有。各持種種無量天花。香鬘塗香。燒香
T05n0220_p0002c20║末香。衣服瓔珞寶幢幡蓋。伎樂諸珍。及無量
T05n0220_p0002c21║種天青蓮花。天赤蓮花。天白蓮花。天香蓮
T05n0220_p0002c22║花。天黃蓮花。天紅蓮花。天金錢樹花。及天香
T05n0220_p0002c23║葉。并餘無量水陸生花。持詣佛所。奉散佛
T05n0220_p0002c24║上。以佛神力。諸花鬘等。旋轉上踊。合成花
T05n0220_p0002c25║臺。量等三千大千世【CL001n0001_p0169a01】界。垂天花蓋。寶鐸珠幡。
T05n0220_p0002c26║綺飾紛綸。甚可愛樂。時此佛土微妙莊嚴。猶
T05n0220_p0002c27║如西方極樂世界。佛光暉映三千大千物類。
T05n0220_p0002c28║虛空皆同金色。十方各等殑伽河沙諸佛世
T05n0220_p0002c29║界。亦復如是。時此三千大千佛土。南贍部洲。
T05n0220_p0003a01║東勝身洲。西牛貨洲。北俱盧洲。其中諸人。佛
T05n0220_p0003a02║神力故。各各見佛正坐其前。咸謂如來獨為
T05n0220_p0003a03║說法。如是四大王眾天。三十三天。夜摩天。睹
T05n0220_p0003a04║史多天。樂變化天。他化自在天。梵眾天。梵
T05n0220_p0003a05║輔天。梵會天。大梵天。光天。少光天。無量光
T05n0220_p0003a06║天。極光淨天。淨天。少淨天。無量淨天。遍淨
T05n0220_p0003a07║天。廣天。少廣天。無量廣天。廣果天。無繁天。
T05n0220_p0003a08║無熱天。善現天。善見天。色究竟天。亦以世尊
T05n0220_p0003a09║神通力故。各各見佛正坐其前。咸謂如來獨
T05n0220_p0003a10║為說法。
T05n0220_p0003a11║爾時世尊不起于座。熙怡微笑。從其面門放
T05n0220_p0003a12║大光明。遍照三千大千【CL001n0001_p0169b01】佛土。并餘十方殑伽
T05n0220_p0003a13║沙等諸佛世界。時此三千大千佛土一切有
T05n0220_p0003a14║情。尋佛光明。普見十方殑伽沙等諸佛世界
T05n0220_p0003a15║一切如來應正等覺。聲聞菩薩眾會圍繞。及
T05n0220_p0003a16║餘一切有情無情品類差別。時彼十方殑伽
T05n0220_p0003a17║沙等諸佛世界一切有情。尋佛光明。亦見此
T05n0220_p0003a18║土釋迦牟尼如來應正等覺。聲聞菩薩眾會
T05n0220_p0003a19║圍繞。及餘一切有情無情品類差別。
T05n0220_p0003a20║爾時東方盡殑伽沙等世界。最後世界名曰
T05n0220_p0003a21║多寶。佛號寶性如來應正等覺明行圓滿善
T05n0220_p0003a22║逝世間解無上丈夫調御士天人師佛薄伽
T05n0220_p0003a23║梵。時現在彼。安隱住持。為諸菩薩摩訶薩眾。
T05n0220_p0003a24║說大般若波羅蜜多。彼有菩薩。名曰普光。見
T05n0220_p0003a25║此大光大地變動及佛身相。心懷猶豫。前詣
T05n0220_p0003a26║佛所。頂禮雙足。白言世尊。何因何緣而有此
T05n0220_p0003a27║瑞。時寶性佛。告普光菩薩摩訶【CL001n0001_p0170a01】薩言。善男子。
T05n0220_p0003a28║從此西方。盡殑伽沙等世界。最後世界名曰
T05n0220_p0003a29║堪忍。佛號釋迦牟尼如來應正等覺明行圓
T05n0220_p0003b01║滿善逝世間解無上丈夫調御士天人師佛薄
T05n0220_p0003b02║伽梵。今現在彼。安隱住持。將為菩薩摩訶薩
T05n0220_p0003b03║眾說大般若波羅蜜多。彼佛神力故現斯瑞。
T05n0220_p0003b04║普光聞已。歡喜踊躍重白佛言。世尊。我今請
T05n0220_p0003b05║往堪忍世界。觀禮供養釋迦牟尼如來及諸
T05n0220_p0003b06║菩薩摩訶薩眾。得無礙解陀羅尼門三摩地
T05n0220_p0003b07║門神通自在。住最後身紹尊位者。唯願慈悲
T05n0220_p0003b08║哀愍垂許。時寶性佛。告普光菩薩言。善哉善
T05n0220_p0003b09║哉。今正是時。隨汝意往。即以千莖金色蓮花。
T05n0220_p0003b10║其花千葉眾寶莊嚴。授普光菩薩而誨之言。
T05n0220_p0003b11║汝持此花。至釋迦牟尼佛所。如我詞曰。寶性
T05n0220_p0003b12║如來致問無量。少病少惱。起居輕利。氣力調
T05n0220_p0003b13║和。安樂住不。世事可忍不。眾【CL001n0001_p0170b01】生易度不。持此
T05n0220_p0003b14║蓮花以寄世尊。而為佛事。汝至彼界。應住正
T05n0220_p0003b15║知。觀彼佛土及諸大眾。勿懷輕慢而自毀傷。
T05n0220_p0003b16║所以者何。彼諸菩薩威德難及。悲願熏心。以
T05n0220_p0003b17║大因緣而生彼土。時普光菩薩受花奉敕。與
T05n0220_p0003b18║無量百千俱胝那庾多出家在家菩薩摩訶
T05n0220_p0003b19║薩。及無數百千童男童女。頂禮佛足。右繞奉
T05n0220_p0003b20║辭。各持無量種種花香寶幢幡蓋衣服寶飾
T05n0220_p0003b21║及餘供具。發引而來。所經東方殑伽沙等諸
T05n0220_p0003b22║佛世界一一佛所供養恭敬尊重讚歎。無空
T05n0220_p0003b23║過者。至此佛所頂禮雙足。繞百千匝卻住一
T05n0220_p0003b24║面。普光菩薩前白佛言。世尊。從此東方盡殑
T05n0220_p0003b25║伽沙等世界。最後世界名曰多寶。佛號寶性
T05n0220_p0003b26║如來應正等覺明行圓滿善逝世間解無上丈
T05n0220_p0003b27║夫調御士天人師佛薄伽梵。致問世尊無量。
T05n0220_p0003b28║少病少惱。起居輕利。氣力【CL001n0001_p0171a01】調和。安樂住不。世
T05n0220_p0003b29║事可忍不。眾生易度不。持此千莖金色蓮花
T05n0220_p0003c01║以寄世尊。而為佛事。時釋迦牟尼佛受此
T05n0220_p0003c02║蓮花還散東方殑伽沙等諸佛世界。佛神力
T05n0220_p0003c03║故令此蓮花遍諸佛土諸花臺中各有化佛結
T05n0220_p0003c04║跏趺坐。為諸菩薩說大般若波羅蜜多相應
T05n0220_p0003c05║之法。有情聞者必得無上正等菩提。是時普
T05n0220_p0003c06║光及諸眷屬見此事已。歡喜踊躍歎未曾有。
T05n0220_p0003c07║各隨善根供具多少。供養恭敬尊重讚歎佛
T05n0220_p0003c08║菩薩已。退坐一面。如是最後世界已前所有
T05n0220_p0003c09║東方一一佛土。各有如來現為大眾宣說妙
T05n0220_p0003c10║法。是諸佛所亦各有一上首菩薩。見此大光
T05n0220_p0003c11║大地變動及佛身相。前詣佛所白言世尊。何
T05n0220_p0003c12║因何緣而有此瑞。時彼彼佛各各報言。於此
T05n0220_p0003c13║西方。有堪忍世界。佛號釋迦牟尼。將為菩薩
T05n0220_p0003c14║說大般若波羅蜜多。彼佛【CL001n0001_p0171b01】神力故現斯瑞。上
T05n0220_p0003c15║首菩薩聞已歡喜各各請往堪忍世界。觀禮
T05n0220_p0003c16║供養佛及菩薩。彼諸如來讚善聽往。各以金
T05n0220_p0003c17║色千寶蓮花而告之言。汝可持此至彼佛所。
T05n0220_p0003c18║具陳我詞。致問無量。少病少惱。起居輕利。氣
T05n0220_p0003c19║力調和。安樂住不。世事可忍不。眾生易度不。
T05n0220_p0003c20║持此蓮花以寄世尊。而為佛事。汝至彼界應
T05n0220_p0003c21║住正知。觀彼佛土及諸菩薩。勿懷輕慢而自
T05n0220_p0003c22║毀傷。所以者何。彼諸菩薩威德難及。悲願熏
T05n0220_p0003c23║心。以大因緣而生彼土。一一上首受花奉敕。
T05n0220_p0003c24║各與無量無數菩薩童男童女。辭佛持供發
T05n0220_p0003c25║引而來。所經佛土。一一供養佛及菩薩。無空
T05n0220_p0003c26║過者。到此佛所頂禮雙足。繞百千匝奉花陳
T05n0220_p0003c27║事。佛受花已還散東方。佛神力故。遍諸佛土。
T05n0220_p0003c28║諸花臺中各有化佛。為諸菩薩說大般若波
T05n0220_p0003c29║羅蜜多。令諸聞者必獲無【CL001n0001_p0172a01】上正等菩提。上首
T05n0220_p0004a01║菩薩及諸眷屬。見已歡喜歎未曾有。各隨善
T05n0220_p0004a02║根供具多少。供養恭敬尊重讚歎佛菩薩已。
T05n0220_p0004a03║退坐一面。
T05n0220_p0004a04║爾時南方盡殑伽沙等世界。最後世界名離
T05n0220_p0004a05║一切憂。佛號無憂德如來應正等覺明行圓
T05n0220_p0004a06║滿善逝世間解無上丈夫調御士天人師佛薄
T05n0220_p0004a07║伽梵。時現在彼。安隱住持。為諸菩薩摩訶薩
T05n0220_p0004a08║眾。說大般若波羅蜜多。彼有菩薩名曰離憂。
T05n0220_p0004a09║見此大光大地變動及佛身相。心懷猶豫。前
T05n0220_p0004a10║詣佛所。頂禮雙足。白言世尊。何因何緣而有
T05n0220_p0004a11║此瑞。時無憂德佛告離憂菩薩摩訶薩言。善
T05n0220_p0004a12║男子。從此北方盡殑伽沙等世界。最後世界
T05n0220_p0004a13║名曰堪忍。佛號釋迦牟尼如來應正等覺明
T05n0220_p0004a14║行圓滿善逝世間解無上丈夫調御士天人師
T05n0220_p0004a15║佛薄伽梵。今現在彼。安隱住持。將為菩薩摩
T05n0220_p0004a16║訶薩眾說【CL001n0001_p0172b01】大般若波羅蜜多。彼佛神力故現
T05n0220_p0004a17║斯瑞。離憂聞已。歡喜踊躍。重白佛言。世尊。
T05n0220_p0004a18║我今請往堪忍世界。觀禮供養釋迦牟尼如
T05n0220_p0004a19║來。及諸菩薩摩訶薩眾。得無礙解陀羅尼門
T05n0220_p0004a20║三摩地門神通自在。住最後身紹尊位者。唯
T05n0220_p0004a21║願慈悲哀愍垂許。時無憂德佛告離憂菩薩
T05n0220_p0004a22║言。善哉善哉。今正是時。隨汝意往。即以千莖
T05n0220_p0004a23║金色蓮花。其花千葉眾寶莊嚴。授離憂菩薩
T05n0220_p0004a24║而誨之言。汝持此花。至釋迦牟尼佛所。如我
T05n0220_p0004a25║詞曰。無憂德如來。致問無量。少病少惱。起居
T05n0220_p0004a26║輕利。氣力調和。安樂住不。世事可忍不。眾生
T05n0220_p0004a27║易度不。持此蓮花以寄世尊。而為佛事。汝至
T05n0220_p0004a28║彼界應住正知。觀彼佛土及諸大眾。勿懷輕
T05n0220_p0004a29║慢而自毀傷。所以者何。彼諸菩薩威德難及。
T05n0220_p0004b01║悲願熏心。以大因緣而生彼土。時離憂菩薩
T05n0220_p0004b02║受花奉敕。與【CL001n0001_p0173a01】無量百千俱胝那庾多出家在
T05n0220_p0004b03║家菩薩摩訶薩及無數百千童男童女。頂禮
T05n0220_p0004b04║佛足右繞奉辭。各持無量種種花香寶幢幡
T05n0220_p0004b05║蓋衣服寶飾及餘供具。發引而來。所經南方
T05n0220_p0004b06║殑伽沙等諸佛世界一一佛所。供養恭敬尊
T05n0220_p0004b07║重讚歎。無空過者。至此佛所頂禮雙足。繞百
T05n0220_p0004b08║千匝卻住一面。離憂菩薩前白佛言。世尊。從
T05n0220_p0004b09║此南方盡殑伽沙等世界。最後世界名離一
T05n0220_p0004b10║切憂。佛號無憂德如來應正等覺明行圓滿
T05n0220_p0004b11║善逝世間解無上丈夫調御士天人師佛薄伽
T05n0220_p0004b12║梵。致問世尊無量。少病少惱。起居輕利。氣力
T05n0220_p0004b13║調和安樂住不。世事可忍不眾生易度不。持
T05n0220_p0004b14║此千莖金色蓮花以寄世尊。而為佛事。時釋
T05n0220_p0004b15║迦牟尼佛受此蓮花。還散南方殑伽沙等諸
T05n0220_p0004b16║佛世界。佛神力故。令此蓮花遍諸佛土。諸花
T05n0220_p0004b17║臺中各有【CL001n0001_p0173b01】化佛。結跏趺坐。為諸菩薩說大般
T05n0220_p0004b18║若波羅蜜多相應之法。有情聞者必得無上
T05n0220_p0004b19║正等菩提。是時離憂及諸眷屬見此事已。歡
T05n0220_p0004b20║喜踊躍歎未曾有。各隨善根供具多少。供養
T05n0220_p0004b21║恭敬尊重讚歎佛菩薩已。退坐一面。如是最
T05n0220_p0004b22║後世界已前。所有南方一一佛土各有如來。
T05n0220_p0004b23║現為大眾宣說妙法。是諸佛所亦各有一上
T05n0220_p0004b24║首菩薩。見此大光大地變動及佛身相。前詣
T05n0220_p0004b25║佛所白言世尊。何因何緣而有此瑞。時彼彼
T05n0220_p0004b26║佛各各報言。於此北方。有堪忍世界。佛號釋
T05n0220_p0004b27║迦牟尼。將為菩薩說大般若波羅蜜多。彼佛
T05n0220_p0004b28║神力故現斯瑞。上首菩薩聞已歡喜。各各請
T05n0220_p0004b29║往堪忍世界。觀禮供養佛及菩薩。彼諸如來
T05n0220_p0004c01║讚善聽往。各以金色千寶蓮花。而告之言。汝
T05n0220_p0004c02║可持此至彼佛所。具陳我詞。致問無量。少病
T05n0220_p0004c03║少惱。起居【CL001n0001_p0174a01】輕利。氣力調和。安樂住不。世事可
T05n0220_p0004c04║忍不。眾生易度不。持此蓮花以寄世尊。而為
T05n0220_p0004c05║佛事。汝至彼界應住正知。觀彼佛土及諸菩
T05n0220_p0004c06║薩。勿懷輕慢而自毀傷。所以者何。彼諸菩薩
T05n0220_p0004c07║威德難及。悲願熏心。以大因緣而生彼土。一
T05n0220_p0004c08║一上首受花奉敕。各與無量無數菩薩童男
T05n0220_p0004c09║童女。辭佛持供發引而來。所經佛土。一一供
T05n0220_p0004c10║養佛及菩薩。無空過者。到此佛所頂禮雙足。
T05n0220_p0004c11║繞百千匝奉花陳事。佛受花已。還散南方。佛
T05n0220_p0004c12║神力故遍諸佛土。諸花臺中各有化佛。為諸
T05n0220_p0004c13║菩薩說大般若波羅蜜多。令諸聞者必獲無
T05n0220_p0004c14║上正等菩提。上首菩薩及諸眷屬。見已歡喜
T05n0220_p0004c15║歎未曾有。各隨善根供具多少。供養恭敬尊
T05n0220_p0004c16║重讚歎佛菩薩已。退坐一面。
T05n0220_p0004c17║爾時西方盡殑伽沙等世界。最後世界名近
T05n0220_p0004c18║寂靜。佛號寶焰如來應正【CL001n0001_p0174b01】等覺明行圓滿善
T05n0220_p0004c19║逝世間解無上丈夫調御士天人師佛薄伽
T05n0220_p0004c20║梵。時現在彼。安隱住持。為諸菩薩摩訶薩眾。
T05n0220_p0004c21║說大般若波羅蜜多。彼有菩薩名曰行慧。見
T05n0220_p0004c22║此大光大地變動及佛身相。心懷猶豫。前詣
T05n0220_p0004c23║佛所。頂禮雙足。白言世尊。何因何緣而有此
T05n0220_p0004c24║瑞。時寶焰佛告行慧菩薩摩訶薩言。善男子。
T05n0220_p0004c25║從此東方盡殑伽沙等世界。最後世界名曰
T05n0220_p0004c26║堪忍。佛號釋迦牟尼如來應正等覺明行圓
T05n0220_p0004c27║滿善逝世間解無上丈夫調御士天人師佛薄
T05n0220_p0004c28║伽梵。今現在彼。安隱住持。將為菩薩摩訶薩
T05n0220_p0004c29║眾說大般若波羅蜜多。彼佛神力故現斯瑞。
T05n0220_p0005a01║行慧聞已歡喜踊躍重白佛言。世尊。我今請
T05n0220_p0005a02║往堪忍世界。觀禮供養釋迦牟尼如來及諸
T05n0220_p0005a03║菩薩摩訶薩眾。得無礙解陀羅尼門三摩地
T05n0220_p0005a04║門神通自在。住最後身【CL001n0001_p0175a01】紹尊位者。唯願慈悲
T05n0220_p0005a05║哀愍垂許。時寶焰佛告行慧菩薩言。善哉善
T05n0220_p0005a06║哉。今正是時。隨汝意往。即以千莖金色蓮花。
T05n0220_p0005a07║其花千葉眾寶莊嚴。授行慧菩薩而誨之言。
T05n0220_p0005a08║汝持此花至釋迦牟尼佛所。如我辭曰。寶焰
T05n0220_p0005a09║如來致問無量。少病少惱。起居輕利。氣力調
T05n0220_p0005a10║和。安樂住不。世事可忍不。眾生易度不。持此
T05n0220_p0005a11║蓮花以寄世尊。而為佛事。汝至彼界應住正
T05n0220_p0005a12║知。觀彼佛土及諸大眾。勿懷輕慢而自毀傷。
T05n0220_p0005a13║所以者何。彼諸菩薩威德難及。悲願熏心。以
T05n0220_p0005a14║大因緣而生彼土。時行慧菩薩受花奉敕。與
T05n0220_p0005a15║無量百千俱胝那庾多出家在家菩薩摩訶
T05n0220_p0005a16║薩。及無數百千童男童女。頂禮佛足右繞奉
T05n0220_p0005a17║辭。各持無量種種花香寶幢幡蓋衣服寶飾
T05n0220_p0005a18║及餘供具。發引而來。所經西方殑伽沙等諸
T05n0220_p0005a19║佛世界。一一佛所。供養【CL001n0001_p0175b01】恭敬尊重讚歎。無空
T05n0220_p0005a20║過者。至此佛所頂禮雙足。繞百千匝卻住一
T05n0220_p0005a21║面。行慧菩薩前白佛言。世尊。從此西方盡殑
T05n0220_p0005a22║伽沙等世界。最後世界名近寂靜。佛號寶焰
T05n0220_p0005a23║如來應正等覺明行圓滿善逝世間解無上丈
T05n0220_p0005a24║夫調御士天人師佛薄伽梵。致問世尊無量。
T05n0220_p0005a25║少病少惱。起居輕利。氣力調和。安樂住不。世
T05n0220_p0005a26║事可忍不。眾生易度不。持此千莖金色蓮花
T05n0220_p0005a27║以寄世尊。而為佛事。時釋迦牟尼佛受此蓮
T05n0220_p0005a28║花。還散西方殑伽沙等諸佛世界。佛神力故。
T05n0220_p0005a29║令此蓮花遍諸佛土。諸花臺中各有化佛。結
T05n0220_p0005b01║跏趺坐。為諸菩薩說大般若波羅蜜多相應
T05n0220_p0005b02║之法。有情聞者必得無上正等菩提。是時行
T05n0220_p0005b03║慧及諸眷屬見此事已。歡喜踊躍歎未曾有。
T05n0220_p0005b04║各隨善根供具多少。供養恭敬尊重讚歎佛
T05n0220_p0005b05║菩薩已。退坐一面。如【CL001n0001_p0176a01】是最後世界已前。所有
T05n0220_p0005b06║西方一一佛土各有如來。現為大眾宣說妙
T05n0220_p0005b07║法。是諸佛所亦各有一上首菩薩。見此大光
T05n0220_p0005b08║大地變動及佛身相。前詣佛所。白言世尊。何
T05n0220_p0005b09║因何緣而有此瑞。時彼彼佛各各報言。於此
T05n0220_p0005b10║東方。有堪忍世界。佛號釋迦牟尼。將為菩薩
T05n0220_p0005b11║說大般若波羅蜜多。彼佛神力故現斯瑞。上
T05n0220_p0005b12║首菩薩聞已歡喜。各各請往堪忍世界。觀禮
T05n0220_p0005b13║供養佛及菩薩。彼諸如來讚善聽往。各以金
T05n0220_p0005b14║色千寶蓮花而告之言。汝可持此至彼佛所。
T05n0220_p0005b15║具陳我辭致問無量。少病少惱。起居輕利。
T05n0220_p0005b16║氣力調和。安樂住不。世事可忍不。眾生易度
T05n0220_p0005b17║不。持此蓮花以寄世尊。而為佛事。汝至彼界
T05n0220_p0005b18║應住正知。觀彼佛土及諸菩薩。勿懷輕慢而
T05n0220_p0005b19║自毀傷。所以者何。彼諸菩薩威德難及。悲願
T05n0220_p0005b20║熏心。以大因緣而生彼【CL001n0001_p0176b01】土。一一上首受花奉
T05n0220_p0005b21║敕。各與無量無數菩薩童男童女。辭佛持供
T05n0220_p0005b22║發引而來。所經佛土。一一供養佛及菩薩。無
T05n0220_p0005b23║空過者。到此佛所頂禮雙足。繞百千匝奉花
T05n0220_p0005b24║陳事。佛受花已還散西方。佛神力故遍諸佛
T05n0220_p0005b25║土。諸花臺中各有化佛。為諸菩薩說大般若
T05n0220_p0005b26║波羅蜜多。令諸聞者必獲無上正等菩提。上
T05n0220_p0005b27║首菩薩及諸眷屬。見已歡喜歎未曾有。各隨
T05n0220_p0005b28║善根供具多少。供養恭敬尊重讚歎佛菩薩
T05n0220_p0005b29║已。退坐一面。
T05n0220_p0005c01║大般若波羅蜜多經卷第一【○】【○】【○】【○】【○】【CL001n0001_p0177a01】【CL001n0001_p0177b01】
