T11n0310_p0536c19║【□】
T11n0310_p0536c20║【□】
T11n0310_p0536c21║【CL019n0020_p0052a01】大寶積經卷第九十五
T11n0310_p0536c22║【□】
T11n0310_p0536c23║　　　　大唐三藏法師菩提流志奉　詔譯
T11n0310_p0536c24║善順菩薩會第二十七
T11n0310_p0536c25║如是我聞。一時佛在舍衛國祇樹給孤獨園。
T11n0310_p0536c26║與諸大眾五百聲聞十千菩薩。恭敬圍遶。時
T11n0310_p0536c27║舍衛城有一菩薩。名曰善順。已於過去無量
T11n0310_p0536c28║佛所。種諸善根。承事供養。於阿耨多羅三藐
T11n0310_p0536c29║三菩提。得不退轉。住於大慈心不瞋恚。住於
T11n0310_p0537a01║大悲弘濟無倦。住於大喜善安法界。住於大
T11n0310_p0537a02║捨苦樂平等。節量時食少欲知足。常為眾生
T11n0310_p0537a03║之所樂見。恒以五戒及八齋法。於某城中憐
T11n0310_p0537a04║愍教化。然後復勸。布施持戒。忍辱精進。禪定
T11n0310_p0537a05║智慧。慈悲喜捨。清淨梵行。爾時善順菩薩。
T11n0310_p0537a06║為令眾生見佛聞法。與諸人眾前後圍遶。將
T11n0310_p0537a07║詣佛所。時天帝釋。以淨天眼見此菩薩。住
T11n0310_p0537a08║上精【CL019n0020_p0052b01】進行頭陀行。具淨尸羅弘濟堅固。便
T11n0310_p0537a09║自念言。今此善順。於諸梵行曾不懈息。將
T11n0310_p0537a10║不為求帝釋處耶。或貪王位及欲樂耶。作是
T11n0310_p0537a11║念已。即便化作四丈夫身。至菩薩前。種種
T11n0310_p0537a12║惡言毀罵菩薩。復以刀杖及於瓦石。打擲
T11n0310_p0537a13║加害。爾時菩薩。住慈忍力。皆忍受之曾無
T11n0310_p0537a14║瞋恨。時天帝釋。復更化作四大丈夫。來語
T11n0310_p0537a15║菩薩。咄哉善順。彼諸惡人以不善言罵辱於
T11n0310_p0537a16║汝。及以瓦石刀杖之屬橫相打害。何不令
T11n0310_p0537a17║我為汝讎報。我當為汝斷彼命根。
T11n0310_p0537a18║爾時菩薩告彼人言。善男子等莫作是語。若
T11n0310_p0537a19║殺害者成就惡業。假使有人於我此身節節
T11n0310_p0537a20║支解。猶如棗葉我終不生殺害之心。何以故。
T11n0310_p0537a21║殺害之人墮於地獄餓鬼畜生。乃至雖得人
T11n0310_p0537a22║身。所生父母猶不愛念。恒為眾人之所憎惡。
T11n0310_p0537a23║善男子。一切諸法凡有二種。一者【CL019n0020_p0053a01】善法。二者
T11n0310_p0537a24║不善法。由不善法墮於惡趣。若依善法獲於
T11n0310_p0537a25║福利。爾時善順菩薩。欲重宣此義。而說偈
T11n0310_p0537a26║言。
T11n0310_p0537a27║　善惡猶種植　　皆隨業所生
T11n0310_p0537a28║　何有苦子因　　成熟甘果者
T11n0310_p0537a29║　現見法如是　　智者應思惟
T11n0310_p0537b01║　苦報酬惡緣　　為善常安樂
T11n0310_p0537b02║爾時天帝所化之人。聞是言已。自念不能令
T11n0310_p0537b03║彼菩薩為殺害業。忽然不現。爾時天帝復更
T11n0310_p0537b04║化作金銀寶聚。令諸丈夫至菩薩所。作如是
T11n0310_p0537b05║言。汝可方便取此珍寶隨意所用。
T11n0310_p0537b06║爾時菩薩告彼人言。諸善男子莫作是說。所
T11n0310_p0537b07║以者何。夫盜業者能令眾生貧窮下劣無依
T11n0310_p0537b08║無怙。假使我貧命不存濟。終不行於不與取
T11n0310_p0537b09║法。諸君當知。凡夫愚冥貪求覆蔽。何有智
T11n0310_p0537b10║人行不與取。爾時善順菩薩。而說偈言。
T11n0310_p0537b11║　【CL019n0020_p0053b01】積財雖千億　　貪著心不捨
T11n0310_p0537b12║　智者說此人　　在世恒貧苦
T11n0310_p0537b13║　彼雖無一物　　安住捨離心
T11n0310_p0537b14║　智者說斯人　　世間最富貴
T11n0310_p0537b15║　智者離諸惡　　一切皆端嚴
T11n0310_p0537b16║　愚夫由作罪　　舉身皆醜陋
T11n0310_p0537b17║　智者勸修善　　愚夫恒為惡
T11n0310_p0537b18║　寧受智毀罵　　不用愚稱讚
T11n0310_p0537b19║時彼天帝所化之人。聞是言已悵然而去。
T11n0310_p0537b20║爾時天帝。復自親試持俱胝金。至菩薩所作
T11n0310_p0537b21║如是言。我先於此舍衛大城。波斯匿王。與
T11n0310_p0537b22║餘丈夫有所諍論。須得一人為我曲證。汝能
T11n0310_p0537b23║為我作證人者。當用此金而以相奉。爾時菩
T11n0310_p0537b24║薩告帝釋言。仁者當知。夫妄語者為不善業。
T11n0310_p0537b25║既誑自身。亦誑天龍夜叉乾闥婆阿修羅迦
T11n0310_p0537b26║樓羅緊那羅摩睺羅伽。由於妄語。能為一切
T11n0310_p0537b27║惡之根本。趣不善道。毀清淨戒。能壞色身。
T11n0310_p0537b28║口氣常【CL019n0020_p0054a01】臭。所出言詞為人惡賤。爾時菩薩。重
T11n0310_p0537b29║說偈言。
T11n0310_p0537c01║　妄語之人　　口氣常臭　　入苦惡道
T11n0310_p0537c02║　無能救者　　夫妄語者　　誑於自身
T11n0310_p0537c03║　亦誑天龍　　摩睺羅等　　當知妄語
T11n0310_p0537c04║　為諸惡本　　毀清淨戒　　死入三塗
T11n0310_p0537c05║　汝設與我　　滿閻浮金　　我終不能
T11n0310_p0537c06║　作於妄語
T11n0310_p0537c07║時天帝釋聞說是已。忽然不現。
T11n0310_p0537c08║爾時天帝。復令舍支夫人日光夫人及於五
T11n0310_p0537c09║髻諸夫人等往菩薩所重加試鍊壞其禁戒。
T11n0310_p0537c10║時舍支等即與五百盛年女人。以香塗身花
T11n0310_p0537c11║粧藻飾。於後夜分至菩薩前而作是言。我等
T11n0310_p0537c12║女人年色姝盛願親枕席相與為歡。爾時菩
T11n0310_p0537c13║薩。以無染眼觀彼諸女。告之言曰。地獄畜生
T11n0310_p0537c14║閻羅王界。諸狂亂者。不正心者。耽昏臭穢
T11n0310_p0537c15║膿血不淨。愛惡羅剎是汝親友。非諸天人清
T11n0310_p0537c16║淨眷屬。爾時菩薩。重說偈言。
T11n0310_p0537c17║【CL019n0020_p0054b01】　愚人昏迷念不淨　　耽染臭穢膿血身
T11n0310_p0537c18║　諸欲迅滅歸無常　　永沈地獄閻羅界
T11n0310_p0537c19║　假令變化如汝等　　色身殊勝滿世間
T11n0310_p0537c20║　我無一念貪染心　　常生如夢如怨想
T11n0310_p0537c21║時舍支等雖盡變態。而彼菩薩曾無貪染。各
T11n0310_p0537c22║還天宮白帝釋言。我觀善順志願堅固。當成
T11n0310_p0537c23║正覺無有疑也。所以者何。彼於我等無少貪
T11n0310_p0537c24║愛。俱生厭離。爾時帝釋雖聞此言。猶懷憂
T11n0310_p0537c25║惱如箭中身。恒作是念。彼人必當毀奪於我。
T11n0310_p0537c26║無有疑惑。我今應往重加試之。於諸願中的
T11n0310_p0537c27║何所願。作是思已至菩薩前。捨去憍慢頭頂
T11n0310_p0537c28║禮足。以偈問曰。
T11n0310_p0537c29║　仁今勤修淨梵行　　於諸欲願何所求
T11n0310_p0538a01║　為求日月釋梵天　　為求三有諸王位
T11n0310_p0538a02║爾時善順菩薩。以偈答曰。
T11n0310_p0538a03║【CL019n0020_p0055a01】　我觀日月釋梵天　　世間王位三有報
T11n0310_p0538a04║　一切無常不堅固　　何有智者為茲願
T11n0310_p0538a05║爾時天帝聞此頌已。復白菩薩。若如所言為
T11n0310_p0538a06║求何願。於是菩薩。以偈答曰。
T11n0310_p0538a07║　我本不貪世間樂　　但求不生不滅身
T11n0310_p0538a08║　勤修方便濟群生　　願同登彼菩提路
T11n0310_p0538a09║爾時天帝聞是頌已。心生安樂。必知菩薩不
T11n0310_p0538a10║求釋位。歡喜踊躍。以偈歎曰。
T11n0310_p0538a11║　汝言弘濟為群生　　此心廣大無與等
T11n0310_p0538a12║　願破魔軍證甘露　　由斯恒轉勝法輪
T11n0310_p0538a13║爾時天帝說是偈已。恭敬旋遶禮菩薩足。忽
T11n0310_p0538a14║然不現。爾時善順菩薩。於其晨朝。入舍衛
T11n0310_p0538a15║城遊化往來。得劫初時閻浮金鈴。其鈴價直
T11n0310_p0538a16║過閻浮提。
T11n0310_p0538a17║爾時菩薩持此金鈴。於四衢中高聲唱言。此
T11n0310_p0538a18║舍衛城誰最貧窮。當以此鈴而施與【CL019n0020_p0055b01】之。時有
T11n0310_p0538a19║最勝耆舊長者。聞是語已奔走而來。白菩薩
T11n0310_p0538a20║言。我於此城最為貧窮。可持此鈴而施於我。
T11n0310_p0538a21║爾時菩薩語長者言。汝非貧者。所以者何。於
T11n0310_p0538a22║此城中。有善男子貧中最貧。應以此鈴而施
T11n0310_p0538a23║與之。長者問言。誰為此人。菩薩答言。波斯
T11n0310_p0538a24║匿王於此城中最為貧者。時彼長者。謂菩薩
T11n0310_p0538a25║言。莫作是說。何以故。波斯匿王。富貴多財庫
T11n0310_p0538a26║藏盈溢。珍奇賄貨用無窮盡。云何乃言貧中
T11n0310_p0538a27║最貧。爾時菩薩。於大眾中。以偈答言。
T11n0310_p0538a28║　設有伏藏千億餘　　以貪愛心無厭足
T11n0310_p0538a29║　猶如大海吞眾流　　如斯愚人最為貧
T11n0310_p0538b01║　由此復令貪增長　　展轉滋蔓相續生
T11n0310_p0538b02║　於現在世及未來　　彼無智者常貧匱
T11n0310_p0538b03║爾時善順菩薩說此偈已。與諸大眾。即便往
T11n0310_p0538b04║詣波斯匿王。於時彼王。方與長者五百餘人。
T11n0310_p0538b05║【CL019n0020_p0056a01】算數校計庫藏財寶。菩薩爾時前白王言。我
T11n0310_p0538b06║於此城往來遊化。得劫初時閻浮金鈴。其鈴
T11n0310_p0538b07║價直過閻浮提。我於彼時竊作是念。於此城
T11n0310_p0538b08║中有最貧者。當持此鈴而施與之。復更思惟。
T11n0310_p0538b09║城中最貧莫過王者。今齎此鈴願以相奉。王
T11n0310_p0538b10║既貧窮為我受之。爾時菩薩。作是言已。重說
T11n0310_p0538b11║偈言。
T11n0310_p0538b12║　若人多貪求　　積財無厭足
T11n0310_p0538b13║　如是狂亂人　　名為最貧者
T11n0310_p0538b14║　王恒多賦稅　　橫罰無過人
T11n0310_p0538b15║　愛著於國城　　不觀來世業
T11n0310_p0538b16║　於世得自在　　不能蔭群生
T11n0310_p0538b17║　見諸貧苦人　　曾無憐愍念
T11n0310_p0538b18║　耽染於女人　　不懼於惡道
T11n0310_p0538b19║　邪亂未常覺　　豈非貧窮者
T11n0310_p0538b20║　若人知淨信　　歸依佛法僧
T11n0310_p0538b21║　於身及命財　　常念不堅固
T11n0310_p0538b22║　知不堅固已　　於彼不迷惑
T11n0310_p0538b23║　能於身命財　　永得常堅固
T11n0310_p0538b24║　【CL019n0020_p0056b01】若能勤念住　　樂於不放逸
T11n0310_p0538b25║　彼人名富貴　　善財常安樂
T11n0310_p0538b26║　如火焚燒時　　不厭於林樹
T11n0310_p0538b27║　王今亦如是　　貪愛無厭足
T11n0310_p0538b28║　水不厭於雲　　海不厭於水
T11n0310_p0538b29║　王今亦如是　　何有厭足時
T11n0310_p0538c01║　日月常巡歷　　不厭於四方
T11n0310_p0538c02║　王今亦如是　　終命無休息
T11n0310_p0538c03║　如火焚燒時　　不厭於草木
T11n0310_p0538c04║　智人亦如是　　未嘗不行善
T11n0310_p0538c05║　如水不厭雲　　如海不厭水
T11n0310_p0538c06║　智人亦如是　　不厭善增長
T11n0310_p0538c07║　王位雖自在　　畢竟歸無常
T11n0310_p0538c08║　一切皆不淨　　智者應捨離
T11n0310_p0538c09║爾時波斯匿王聞斯語已。內懷慚愧。謂菩薩
T11n0310_p0538c10║曰。善哉仁者。汝雖善勸我猶未信。今汝斯
T11n0310_p0538c11║言。為汝自說為有證乎。菩薩答言。汝不聞耶。
T11n0310_p0538c12║如來應正等覺。具一切智今者現與無量
T11n0310_p0538c13║大人乾闥婆阿修羅等。在於舍衛大城祇樹
T11n0310_p0538c14║給孤【CL019n0020_p0057a01】獨園。當證大王是貧窮人。王言。仁者。若
T11n0310_p0538c15║如汝說。我願相與往見如來。聽聞教誨歸依
T11n0310_p0538c16║供養。菩薩答言。大王當知。如來境界非諸凡
T11n0310_p0538c17║愚之所能測。破煩惱慢哀愍眾生。已於聖智
T11n0310_p0538c18║能知此世及於來世。若有善根勝意樂者。雖
T11n0310_p0538c19║在極遠佛常加護。若知我心。欲令大王於我
T11n0310_p0538c20║生信。必當來此為我作證。爾時菩薩。即於
T11n0310_p0538c21║王前偏袒一肩。右膝著地合掌恭敬。即以偈
T11n0310_p0538c22║頌。請如來曰。
T11n0310_p0538c23║　如來真實智　　悲愍諸群生
T11n0310_p0538c24║　願知我深心　　垂哀為作證
T11n0310_p0538c25║爾時菩薩說偈請已。於彼大地忽然震裂。五
T11n0310_p0538c26║百聲聞十千菩薩。梵釋諸天及於龍鬼。無量
T11n0310_p0538c27║眾生圍遶如來。從地踊出。善順菩薩。合掌
T11n0310_p0538c28║恭敬。前白佛言。世尊。我先於此舍衛城中。遊
T11n0310_p0538c29║化【CL019n0020_p0057b01】往來。得劫初時閻浮金鈴。其鈴價直過閻
T11n0310_p0539a01║浮提。我於爾時便作是念。若有眾生於舍衛
T11n0310_p0539a02║城最貧窮者。當以此鈴而施與之。復自思惟。
T11n0310_p0539a03║波斯匿王於此城中最為貧者。何以故。恃於
T11n0310_p0539a04║王位。於諸眾生未嘗憐愍。殘剝欺奪橫加侵
T11n0310_p0539a05║損。貪愛覆蔽不知厭足。我以此王為最貧者。
T11n0310_p0539a06║欲將金鈴而施與之。王問我言。謂我貧窮誰
T11n0310_p0539a07║為證者。我又答云。如來大師應正等覺。捨離
T11n0310_p0539a08║煩惱瞋垢無餘。於諸眾生悉皆平等。當為作
T11n0310_p0539a09║證。唯願世尊。示教利喜。
T11n0310_p0539a10║爾時世尊。為欲調伏波斯匿王。而告之曰。大
T11n0310_p0539a11║王當知。或有於法。善順貧窮王為富貴。或
T11n0310_p0539a12║有於法。王為貧窮善順富貴。所以者何。身登
T11n0310_p0539a13║王位於世自在。金銀摩尼車磲珊瑚。庫藏盈
T11n0310_p0539a14║滿。當於此時善順貧窮。王為富貴。勤修梵
T11n0310_p0539a15║行。樂淨尸羅。捨家多聞。離諸【CL019n0020_p0058a01】放逸。八齋五
T11n0310_p0539a16║戒。弘濟無疲。有一於此。王實貧窮善順富
T11n0310_p0539a17║貴。王今應知憍薩羅國。一切眾生財物庫藏。
T11n0310_p0539a18║比於善順五戒八齋堅固清淨。百分千分不
T11n0310_p0539a19║及其一。至俱胝分亦不及一。爾時波斯匿王。
T11n0310_p0539a20║親聞如來真實教誨。捨所憍慢。合掌慇懃瞻
T11n0310_p0539a21║仰善順。而說偈言。
T11n0310_p0539a22║　善哉摧伏我憍慢　　當得如來最勝身
T11n0310_p0539a23║　以此王位捨於汝　　願恒為汝菩提眾
T11n0310_p0539a24║　我實貧窮汝為富　　今知此說非妄言
T11n0310_p0539a25║　王位徒為眾苦因　　背於白法生惡趣
T11n0310_p0539a26║爾時波斯匿王說是偈已。白佛言。世尊。我於
T11n0310_p0539a27║今者。發於無上大菩提心。願於眾生安樂解
T11n0310_p0539a28║脫生死繫縛。我今願以財物庫藏金銀之屬。
T11n0310_p0539a29║分為三分。一分奉施如來世尊及比丘眾。一
T11n0310_p0539b01║分施與舍衛城中貧窮苦惱無依怙者。一分【CL019n0020_p0058b01】財
T11n0310_p0539b02║物留資國用。凡我所有園池花果。悉願奉施
T11n0310_p0539b03║最勝如來并比丘眾。唯願世尊。垂哀納受。
T11n0310_p0539b04║爾時憍薩羅國五百長者。睹斯事已。皆發無
T11n0310_p0539b05║上大菩提心。
T11n0310_p0539b06║爾時善順菩薩白佛言。世尊。唯願如來。為
T11n0310_p0539b07║諸大眾說於法要。令諸眾生遇如來者。為不
T11n0310_p0539b08║空過。
T11n0310_p0539b09║爾時世尊。告眾人言。善男子等。有三無量
T11n0310_p0539b10║功德資糧。於諸如來。雖有稱說猶不能盡。況
T11n0310_p0539b11║於聲聞諸三乘等。何者為三。一者護持正
T11n0310_p0539b12║法。二者發菩提心。三者勸諸眾生起無上願。
T11n0310_p0539b13║復有三十二法。若善男子若善女人。能勤修
T11n0310_p0539b14║者。則為見於如來不空過也。一者於諸如來
T11n0310_p0539b15║生不壞信。二者護持正法令得久住。三者於
T11n0310_p0539b16║尊重僧而不輕慢。四者於應供人恭敬親近。
T11n0310_p0539b17║五者於愛於憎心常平等。六者恒於正法樂
T11n0310_p0539b18║聞恭敬。七者安住寂靜離於諠鬧。【CL019n0020_p0059a01】八者於
T11n0310_p0539b19║如來乘演說無倦。九者若說法時不為名利。
T11n0310_p0539b20║十者志求真實如理勤修。十一捨施。十二持
T11n0310_p0539b21║戒。十三忍辱。十四精進。十五禪定。十六正
T11n0310_p0539b22║慧。十七於諸眾生隨樂護念。十八成熟眾生
T11n0310_p0539b23║不忘失法。十九恒於己身善自調伏。二十以
T11n0310_p0539b24║善法要調伏於他。二十一不染煩惱。二十二
T11n0310_p0539b25║常樂出家。二十三住阿蘭若。二十四聖種喜
T11n0310_p0539b26║足。二十五勤行頭陀。二十六捨不善法。二十
T11n0310_p0539b27║七弘誓堅固。二十八蘭若無懈。二十九植
T11n0310_p0539b28║眾善本。三十常不放逸。三十一遠二乘見。三
T11n0310_p0539b29║十二讚歎大乘。於是五百比丘。聞斯法已。遠
T11n0310_p0539c01║塵離垢得法眼淨。及萬二千眾生。同發阿
T11n0310_p0539c02║耨多羅三藐三菩提心。
T11n0310_p0539c03║爾時世尊。以法教化。令諸眾生獲善利已。與
T11n0310_p0539c04║諸比丘并餘來眾。忽然不現。爾時波斯匿王。
T11n0310_p0539c05║既睹斯事踊躍歡喜。【CL019n0020_p0059b01】便以二衣價直百千兩
T11n0310_p0539c06║金。而以施於善順菩薩。作是言曰。善哉仁者。
T11n0310_p0539c07║願垂哀納。善順菩薩。告於王言。大王當知。我
T11n0310_p0539c08║於此衣不應受之。所以者何。然我自有百
T11n0310_p0539c09║衲之衣。恒掛樹枝以為箱篋。一切眾生無
T11n0310_p0539c10║欺奪想。我既自身無慳吝心。亦令他人不生
T11n0310_p0539c11║愛著。其有施者名清淨施。時波斯匿王。復
T11n0310_p0539c12║作是言。汝若不受願當為我以足踏之。令我
T11n0310_p0539c13║長夜安樂利益。菩薩爾時為於王故。即以雙
T11n0310_p0539c14║足踏此二衣。時波斯匿王。謂菩薩言。今此
T11n0310_p0539c15║之衣。便於汝身為我受訖。我何所用。善順菩
T11n0310_p0539c16║薩。告於王言。汝持此衣。施於城中貧窮苦
T11n0310_p0539c17║惱無依怙者。爾時波斯匿王。如菩薩教持此
T11n0310_p0539c18║二衣。會諸貧人而施與之。時諸貧人觸斯衣
T11n0310_p0539c19║者。狂者得心。聾者得聞。盲者得見。根不具者
T11n0310_p0539c20║悉得具足。由於菩薩威神力故。彼【CL019n0020_p0060a01】時眾人俱
T11n0310_p0539c21║發聲言。我今以何報菩薩恩。爾時空中有聲
T11n0310_p0539c22║告曰。諸人當知。善順菩薩不可以於花香飲
T11n0310_p0539c23║食為報恩者。唯當速發菩提心耳。是時五百
T11n0310_p0539c24║貧人。聞於空中有如是聲。咸說偈言。
T11n0310_p0539c25║　我等今者　　發菩提心　　當成正覺
T11n0310_p0539c26║　說諸勝法　　於諸眾生　　施以安樂
T11n0310_p0539c27║　我樂菩提　　得佛法故
T11n0310_p0539c28║爾時波斯匿王白菩薩言。善哉仁者。汝若詣
T11n0310_p0539c29║彼將見如來。願時報我。我當隨從。善順菩
T11n0310_p0540a01║薩言。大王當知。諸佛難值正法難聞。豈獨
T11n0310_p0540a02║大王而自往耶。當為眾生作於善友。王應於
T11n0310_p0540a03║此舍衛城中敕諸人民悉令隨從。違王教者
T11n0310_p0540a04║王法治之。所以者何。凡諸菩薩。猶有眷屬
T11n0310_p0540a05║圍遶莊嚴。況於王乎。
T11n0310_p0540a06║時波斯匿王。白菩薩言。誰者是於菩薩眷屬。
T11n0310_p0540a07║菩薩答言。勸菩提心。是菩薩眷【CL019n0020_p0060b01】屬。令覺悟
T11n0310_p0540a08║故。勸見如來是菩薩眷屬。不虛妄故。勸聞
T11n0310_p0540a09║正法是菩薩眷屬。獲多聞故。勸見聖眾是菩
T11n0310_p0540a10║薩眷屬。得善友故。四攝是菩薩眷屬。攝眾
T11n0310_p0540a11║生故。六波羅蜜是菩薩眷屬。增長菩提故。三
T11n0310_p0540a12║十七品是菩薩眷屬。趣向道場故。菩薩有斯
T11n0310_p0540a13║眷屬。莊嚴侍衛。能摧魔軍。至師子吼。登最
T11n0310_p0540a14║勝處。
T11n0310_p0540a15║爾時波斯匿王及諸大眾。歡喜踊躍。九千眾
T11n0310_p0540a16║生離煩惱垢。得清淨眼。佛說是經已。善順
T11n0310_p0540a17║菩薩。波斯匿王。及諸天人乾闥婆阿修羅等。
T11n0310_p0540a18║聞佛所說。歡喜奉行。
T11n0310_p0540a19║【○】【○】大寶積經卷第九十五【○】【○】【CL019n0020_p0061a01】【CL019n0020_p0061b01】
