T11n0310_p0315c22║【□】
T11n0310_p0315c23║【□】
T11n0310_p0315c24║【CL018n0020_p0235a01】大寶積經卷第五十四
T11n0310_p0315c25║【□】
T11n0310_p0315c26║　　　　大唐三藏法師玄奘奉　詔譯
T11n0310_p0315c27║　　菩薩藏會第十二之二十大自在天授記品
T11n0310_p0315c28║　　第十二
T11n0310_p0315c29║爾時佛告舍利子。往昔過去大蘊如來應正
T11n0310_p0316a01║等覺。為精進行童子。廣說如是四無量法。及
T11n0310_p0316a02║說六波羅蜜多已。爾時彼佛復告精進行童
T11n0310_p0316a03║子。云何菩薩摩訶薩隨攝法轉。童子當知菩
T11n0310_p0316a04║薩摩訶薩。具足如來四攝之法。由是法故。菩
T11n0310_p0316a05║薩摩訶薩恒處長夜攝諸眾生。何等為四。所
T11n0310_p0316a06║謂布施愛語利行同事。如是名為四種攝法。
T11n0310_p0316a07║童子云何名為如是攝法。童子所言施者具
T11n0310_p0316a08║有二種。一者財施。二者法施。是為布施。言愛
T11n0310_p0316a09║語者。謂於一切諸來求乞或樂聞法。菩薩悉
T11n0310_p0316a10║能愛語慰喻。言利行者。謂能滿足若自若他
T11n0310_p0316a11║【CL018n0020_p0235b01】所有意樂。言同事者。隨己所有智及功德為
T11n0310_p0316a12║他。演說攝受建立一切眾生。令其安住若智
T11n0310_p0316a13║若法。復次童子言布施者。於來乞求諸眾生
T11n0310_p0316a14║所心意清淨。言愛語者。於來乞求諸眾生所。
T11n0310_p0316a15║善言安慰。言利行者。隨諸眾生所有義利。皆
T11n0310_p0316a16║令成熟。言同事者。於來乞求諸眾生所。行平
T11n0310_p0316a17║等心成其義利。復次童子。言布施者謂諸菩
T11n0310_p0316a18║薩發意行捨。言愛語者方便無斷。言利行者
T11n0310_p0316a19║深心無悔。言同事者迴向大乘。復次童子。言
T11n0310_p0316a20║布施者謂隨慈心而行於捨。言愛語者常不
T11n0310_p0316a21║捨離歡喜之心。言利行者成就大悲心。恒欣
T11n0310_p0316a22║樂利眾生事。言同事者修捨平等無有高下。
T11n0310_p0316a23║心恒迴向一切智智。復次童子。言布施者如
T11n0310_p0316a24║法求財。常思行捨拯濟貧乏。言愛語者既施
T11n0310_p0316a25║財已重復安處令住法義。言利行者自利利
T11n0310_p0316a26║【CL018n0020_p0236a01】他平等攝受。言同事者為欲利益諸眾生故。
T11n0310_p0316a27║究竟發起一切智心。復次童子。言布施者一
T11n0310_p0316a28║切所有內外諸法悉皆捨離。言愛語者於一
T11n0310_p0316a29║切法功德智慧無所祕惜。言利行者棄捨自
T11n0310_p0316b01║利專務利他。言同事者總攝財物如置掌中。
T11n0310_p0316b02║隨緣惠施情無憂慼。
T11n0310_p0316b03║復次童子。言法施者如所聞法廣為他說。言
T11n0310_p0316b04║愛語者以無染心分別開示。言利行者謂為
T11n0310_p0316b05║於他授誦經典。乃至說法無有厭倦。言同事
T11n0310_p0316b06║者以不捨離一切智心。安置含生於正法所。
T11n0310_p0316b07║復次童子。所言法施若為往返求聽法者。如
T11n0310_p0316b08║佛正教不亂宣說。言愛語者。以微妙音開示
T11n0310_p0316b09║正法。言利行者謂以衣服飲食床敷醫藥及
T11n0310_p0316b10║餘隨用什物眾具。於求法者及說法者。但有
T11n0310_p0316b11║匱乏即便給施。言同事者常起深心無間說
T11n0310_p0316b12║法。復次童子。言法施者【CL018n0020_p0236b01】由是菩薩了知法施
T11n0310_p0316b13║諸施中上常行法施。言愛語者謂所演說利
T11n0310_p0316b14║益之事。言利行者演暢其義不依於文。言同
T11n0310_p0316b15║事者。欲令圓滿一切佛法。常為眾生如應敷
T11n0310_p0316b16║化。復次童子。言布施者所謂柁那波羅蜜
T11n0310_p0316b17║多。言愛語者所謂尸羅波羅蜜多。及以羼底
T11n0310_p0316b18║波羅蜜多。言利行者所謂毘利耶波羅蜜多。
T11n0310_p0316b19║言同事者所謂靜慮波羅蜜多及般若波羅蜜
T11n0310_p0316b20║多。復次童子。言布施者謂初發心一切菩薩。
T11n0310_p0316b21║言愛語者。謂已發行一切菩薩。言利行者。謂
T11n0310_p0316b22║不退轉一切菩薩。言同事者。所謂繫屬一生
T11n0310_p0316b23║諸大菩薩。復次童子。言布施者為欲堅固菩
T11n0310_p0316b24║提根本。言愛語者為欲成就菩提萌芽。言利
T11n0310_p0316b25║行者。為欲開發菩提妙花。言同事者為欲成
T11n0310_p0316b26║熟菩提勝果。如是童子。是名菩薩摩訶薩四
T11n0310_p0316b27║種攝法。菩薩摩訶薩為【CL018n0020_p0237a01】欲修行大菩提故。以
T11n0310_p0316b28║如是等四攝之法。處於長夜攝受眾生。是名
T11n0310_p0316b29║菩薩摩訶薩隨攝法轉。童子如是攝法無量
T11n0310_p0316c01║無邊。皆說名為菩提之道。
T11n0310_p0316c02║舍利子。爾時薄伽梵大蘊如來應正等覺為
T11n0310_p0316c03║是精進行童子。開示如是大菩提道。時彼童
T11n0310_p0316c04║子具於佛所聞是法已。又聞讚說過去未來
T11n0310_p0316c05║現在諸佛。得大歡喜。即以上妙衣服肴膳飲
T11n0310_p0316c06║食床敷醫藥什物眾具。持以奉獻大蘊如來
T11n0310_p0316c07║及聲聞眾。如是乃經九十六拘胝歲。供養恭
T11n0310_p0316c08║敬尊重讚歎。又復興菩提大願。雖作如是無
T11n0310_p0316c09║量功德。而大蘊如來未與童子授於阿耨多羅
T11n0310_p0316c10║三藐三菩提記。舍利子。汝謂彼時精進行童
T11n0310_p0316c11║子豈異人乎。勿作餘疑。即我身是也。我於彼
T11n0310_p0316c12║佛所。以諸供養奉佛及僧。經爾所歲。又復
T11n0310_p0316c13║起發大菩提願。然彼如來不授我記。汝【CL018n0020_p0237b01】於來
T11n0310_p0316c14║世當得作佛號釋迦牟尼如來應正等覺。舍
T11n0310_p0316c15║利子。從大蘊如來滅度之後。經阿僧企耶劫。
T11n0310_p0316c16║爾時有佛出興于世。名曰寶性如來應正等
T11n0310_p0316c17║覺明行圓滿善逝世間解無上丈夫調御士天
T11n0310_p0316c18║人師佛薄伽梵。舍利子。寶性如來有八十那
T11n0310_p0316c19║庾多聲聞弟子。共會說法。一切皆是大阿羅
T11n0310_p0316c20║漢。諸漏已盡無復煩惱。乃至其心自在。證得
T11n0310_p0316c21║第一波羅蜜。時彼世中有轉輪聖王。名曰善
T11n0310_p0316c22║見。七寶來應。所謂成就金輪乃至主將兵
T11n0310_p0316c23║寶。是善見王。以其輪寶威四天下。正法治世
T11n0310_p0316c24║名為法王。仁德育物眾所欣重。國界人民居
T11n0310_p0316c25║住寬博。所治大城名曰圓滿。東西長十二踰
T11n0310_p0316c26║繕那。南北廣七踰繕那。安隱豐樂人民熾盛
T11n0310_p0316c27║甚可愛樂。多諸財寶資具充溢。爾時城中有
T11n0310_p0316c28║大長者。名曰善慧。其家巨富財寶充積。【CL018n0020_p0238a01】已曾
T11n0310_p0316c29║供養過去諸佛殖眾德本。舍利子。時薄伽梵
T11n0310_p0317a01║寶性如來。觀是長者深心欲解。作是思惟。此
T11n0310_p0317a02║大長者善根已熟。堪為如是大菩薩藏法門
T11n0310_p0317a03║之器。又是諸佛正法之器。既了知已。便往其
T11n0310_p0317a04║所現大神變。上住虛空結跏趺坐。為彼長者
T11n0310_p0317a05║開菩提道。又復讚說過去未來現在諸佛。舍
T11n0310_p0317a06║利子。爾時善慧聞佛開示大菩薩道。又聞讚
T11n0310_p0317a07║說三世佛已。獲得廣大歡喜淨信。即以上妙
T11n0310_p0317a08║衣服肴膳飲食及餘資具。以用奉獻寶性如
T11n0310_p0317a09║來及弟子眾。經於千歲供養恭敬尊重讚歎。
T11n0310_p0317a10║又復興起阿耨多羅三藐三菩提微妙大願。
T11n0310_p0317a11║雖作如是廣發眾行。然彼如來未為授記。舍
T11n0310_p0317a12║利子。汝謂爾時善慧長者豈異人乎。勿餘異
T11n0310_p0317a13║疑。即我身是也。我於爾時。雖以種種供養奉
T11n0310_p0317a14║佛及僧。并起廣大菩提勝願。然彼如來【CL018n0020_p0238b01】不授
T11n0310_p0317a15║我記。云於來世當得作佛。號釋迦牟尼如來
T11n0310_p0317a16║應正等覺。舍利子。自寶性如來滅度之後。
T11n0310_p0317a17║經阿僧企耶劫。有佛出世。名曰放光如來應
T11n0310_p0317a18║正等覺明行圓滿善逝世間解無上丈夫調御
T11n0310_p0317a19║士天人師佛薄伽梵。舍利子。以何義故。佛名
T11n0310_p0317a20║放光。舍利子。當於爾時有王出世。名曰勝怨。
T11n0310_p0317a21║所都大城名盛蓮花。安隱豐樂人民熾盛。財
T11n0310_p0317a22║寶眾具充積流溢。王有大臣婆羅門種。名曰
T11n0310_p0317a23║光主。其家巨富。財產倉庫具足盈滿。而是大
T11n0310_p0317a24║臣為勝怨王偏所愛重欣慕其德。常所見遇
T11n0310_p0317a25║情無厭逆。舍利子。時勝怨王。割所王國四分
T11n0310_p0317a26║之一。賜此大臣封以為王。時光主王治于小
T11n0310_p0317a27║國以法御世不行邪抂。舍利子。是光主王。
T11n0310_p0317a28║於後異時誕生太子。形貌端正眾所樂觀。成
T11n0310_p0317a29║就第一圓滿淨色。以三十二大丈夫相具【CL018n0020_p0239a01】足
T11n0310_p0317b01║莊嚴。又於王子一切身分。皆放光明。猶如日
T11n0310_p0317b02║輪之所照耀。因為立號名曰放光。舍利子。
T11n0310_p0317b03║時光主王。召集國中諸婆羅門善占相者。皆
T11n0310_p0317b04║悉集已。便示王子令其相之。諸婆羅門既睹
T11n0310_p0317b05║相已。便作是言。今此王子定當作佛。時光主
T11n0310_p0317b06║王即以王子付諸養母。其後不久身相長大
T11n0310_p0317b07║聰叡明達。時淨居天處色究竟天宮。以通智
T11n0310_p0317b08║力知是王子將登正覺。便於彼沒來至放光
T11n0310_p0317b09║王子菩薩所止處已。右遶菩薩即於其前。說
T11n0310_p0317b10║是頌曰。
T11n0310_p0317b11║　非謂安處大王宮　　能生清淨勝功德
T11n0310_p0317b12║　要假仙幢袈裟相　　果證無上妙菩提
T11n0310_p0317b13║　盛壯須臾若流逝　　迅速過於大猛風
T11n0310_p0317b14║　不可喜樂弊衰老　　摧壞世間之所愛
T11n0310_p0317b15║　衰老能令薄勢力　　難得欣樂趣非家
T11n0310_p0317b16║【CL018n0020_p0239b01】　大仙今者極盛年　　宜當及時發精進
T11n0310_p0317b17║　善哉善哉大慧者　　善哉善哉大超悟
T11n0310_p0317b18║　善哉善哉速出家　　定成堅固正等覺
T11n0310_p0317b19║舍利子。時放光菩薩摩訶薩。為淨居天所開
T11n0310_p0317b20║悟已。以清淨信趣於非家。當出家夜。即成阿
T11n0310_p0317b21║耨多羅三藐三菩提。時彼世尊。便以如是廣
T11n0310_p0317b22║大名稱。出現世間。號曰放光如來。十號具足
T11n0310_p0317b23║為諸天人之所讚頌。時勝怨王。聞光主王子
T11n0310_p0317b24║出家修行證得無上正等菩提。名曰放光。即
T11n0310_p0317b25║便往告光主王言。我聞卿子出家成佛。不審
T11n0310_p0317b26║世尊大慈悲故能來降不。若不垂愍至於此
T11n0310_p0317b27║者。我當嚴備四種力軍。往如來所躬事奉敬。
T11n0310_p0317b28║舍利子。時光主王。即集大臣守衛軍眾具宣
T11n0310_p0317b29║是事。諸大臣言。王於今者應自往詣放光如
T11n0310_p0317c01║來諮問是事。大悲世尊愍眾生故。為欲往彼
T11n0310_p0317c02║【CL018n0020_p0240a01】勝怨王所。為不往耶。時光主王。即便嚴駕與
T11n0310_p0317c03║諸大臣侍衛導從。往如來所。既到彼已頂禮
T11n0310_p0317c04║佛足。即以上事具白世尊。時放光如來告父
T11n0310_p0317c05║王曰。大王當知。我今往詣勝怨王所。愍眾生
T11n0310_p0317c06║故。舍利子。時放光如來隨所樂欲別住一處
T11n0310_p0317c07║勝怨王都。即與二十拘胝大阿羅漢。出詣彼
T11n0310_p0317c08║國。爾時父王亦備四種強力軍眾隨從佛後。
T11n0310_p0317c09║辦具種種上妙衣服餚膳飲食床敷醫藥及餘
T11n0310_p0317c10║資具。供佛及僧。乃至隨逐如來到已王領國
T11n0310_p0317c11║界之際。便禮佛足。遶無數匝。涕泣哽噎。辭退
T11n0310_p0317c12║而還。時勝怨王聞放光如來與諸大眾。將來
T11n0310_p0317c13║詣此盛蓮花城。即便嚴飾所都大城。除去一
T11n0310_p0317c14║切沙礫瓦石。清淨夷坦街巷道路。掃灑修治
T11n0310_p0317c15║極令華麗。又以香水重增霑灑。散布名花
T11n0310_p0317c16║量齊人膝。以妙香瓶列薰於道。敷置種種微
T11n0310_p0317c17║【CL018n0020_p0240b01】妙寶衣。於上虛空張施幡蓋。作倡伎樂騰鬱
T11n0310_p0317c18║充滿。舍利子。時勝怨王作如是等莊嚴。綺飾
T11n0310_p0317c19║盛蓮花城大王都已。又下嚴敕擊鼓宣令。於
T11n0310_p0317c20║此王都城之內外。所有花鬘及塗香等。無令
T11n0310_p0317c21║有人輒自受用并將出賣。一切皆當奉獻供養
T11n0310_p0317c22║放光如來。若違此令當加重罰。舍利子。時勝
T11n0310_p0317c23║怨王齎持種種花鬘塗香末香珍妙衣服幢幡
T11n0310_p0317c24║寶蓋。鼓擊種種諸妙音樂。又設羽儀現大嚴
T11n0310_p0317c25║備。以王威勢出所都城。為欲瞻仰彼如來故。
T11n0310_p0317c26║并申禮拜陳諸供養。與四種軍及王城內所
T11n0310_p0317c27║有婆羅門長者居士豪族類等。往詣佛所。既
T11n0310_p0317c28║到彼已。時勝怨王最先頂禮彼如來足。復以
T11n0310_p0317c29║種種花鬘塗香末香上妙衣服幢幡寶蓋供養
T11n0310_p0318a01║如來。自供養已。復令王子大臣及諸侍衛婆
T11n0310_p0318a02║羅門長者居士等。亦如大王廣修供【CL018n0020_p0241a01】養。舍利
T11n0310_p0318a03║子。時勝怨王既供養已。具歡喜心。具妙善心。
T11n0310_p0318a04║具離蓋心。具適悅心。與諸群臣而隨佛後。舍
T11n0310_p0318a05║利子。爾時有婆羅門。名曰珍寶。住大雪山王
T11n0310_p0318a06║側。五百儒童以為弟子。眾人所宗。名德遠被。
T11n0310_p0318a07║善持藝術。於三毘陀經達到彼岸。又於尼揵
T11n0310_p0318a08║荼書。及計羅婆論。分別字論。伊底訶婆論。五
T11n0310_p0318a09║分記論。隨順世論。祠祀咒論。丈夫相論。於是
T11n0310_p0318a10║等論皆善通達。及以自宗師傅三明大教。曉
T11n0310_p0318a11║其理趣妙識開遮。舍利子。是婆羅門。有一儒
T11n0310_p0318a12║童近住弟子。名曰迷伽。受學珍寶備通幽旨。
T11n0310_p0318a13║藝術經論並皆明達。智與師齊堪為導首。時
T11n0310_p0318a14║彼迷伽白其師曰。大師當知。所學經論皆已
T11n0310_p0318a15║通達。我今當返自所生地。云何奉酬大師恩
T11n0310_p0318a16║德。時師告曰。伐瑳迷伽。夫為弟子欲報師恩。
T11n0310_p0318a17║當以財寶方陳厚意。所謂何等。若辦【CL018n0020_p0241b01】五百羯
T11n0310_p0318a18║利沙缽那者。足表深心。舍利子。爾時迷伽儒
T11n0310_p0318a19║童。奉師教已。致敬右遶辭退而行。遍遊村
T11n0310_p0318a20║城亭館國邑王都。處處追覓謝師財寶。既具
T11n0310_p0318a21║集已將陳酬報。漸漸往詣盛蓮花城。遙見王
T11n0310_p0318a22║都種種嚴飾明發華麗甚可愛樂。即問傍人。
T11n0310_p0318a23║今此王都有何盛事。榮飾周布莊嚴乃爾。傍
T11n0310_p0318a24║人答曰。卿不知耶。今日放光如來應正等覺。
T11n0310_p0318a25║與八十拘胝大阿羅漢。八萬四千諸大菩薩。
T11n0310_p0318a26║將入此城。其中人民當行大施當興大福。由
T11n0310_p0318a27║斯事故致此莊嚴。時迷伽儒童。忽聞如是佛
T11n0310_p0318a28║名之聲。獲得廣大歡喜淨信。竊自惟忖。諸佛
T11n0310_p0318a29║如來出世甚難。極難得值過烏曇花。又似盲
T11n0310_p0318b01║龜難遇浮孔。百千大劫時或一遇我今奉見
T11n0310_p0318b02║甚為希有。定應以此五百羯利沙缽那。貿
T11n0310_p0318b03║花散奉放光如來。當更求財用酬師德。舍【CL018n0020_p0242a01】利
T11n0310_p0318b04║子。當於爾時有一女人。齎持七莖殟缽羅花。
T11n0310_p0318b05║從市而來。迷伽告曰。何處得此水生花來。女
T11n0310_p0318b06║曰。我於某處賣花鬘所。以五百羯利沙缽那
T11n0310_p0318b07║買得此花。迷伽告曰。今酬本價能與花不。女
T11n0310_p0318b08║曰不然。又曰若不許者。今有五百羯利沙缽
T11n0310_p0318b09║那。汝當獨取此七莖花。二人當共為可爾不。
T11n0310_p0318b10║女曰。卿用此花為作何等。告曰。將用奉散放
T11n0310_p0318b11║光如來。女曰。如卿所言從今已往。於諸有趣
T11n0310_p0318b12║常能降及為我夫者。當以此花持用相委。爾
T11n0310_p0318b13║時迷伽。便報女曰。止止女人勿作是說。何
T11n0310_p0318b14║以故。汝女人性掉動輕轉多諸放逸。汝之所
T11n0310_p0318b15║言不足收採。又我當於阿僧企耶劫。修集佛
T11n0310_p0318b16║法廣行布施。或以金銀珍寶珊瑚末尼真珠琉
T11n0310_p0318b17║璃螺貝璧玉象馬駝驢牛羊群畜。乃至或捨
T11n0310_p0318b18║大國王位車輅服飾內宮妃后男女眷屬。【CL018n0020_p0242b01】或
T11n0310_p0318b19║捨手足耳鼻皮肉骨髓髻中明珠眼目頭首。
T11n0310_p0318b20║大略而言。無有一切內外之物於我施門而
T11n0310_p0318b21║不捨者。或復有時當捨於汝。入佛法中以信
T11n0310_p0318b22║出家趣於非家。汝性掉動輕轉放逸。或當爾
T11n0310_p0318b23║時於我大捨而為障礙。其女報曰。審如所言
T11n0310_p0318b24║我為大利。縱使卿今賣我此身。乃至充一羯
T11n0310_p0318b25║利沙缽那者。終無異心於施留礙。或復割截
T11n0310_p0318b26║我身段段捨施。定無留礙修集佛法。迷伽告
T11n0310_p0318b27║曰。若能如是此則為可宜速與花。爾時女人
T11n0310_p0318b28║持花授與。迷伽取花。便即往詣放光佛所。遙
T11n0310_p0318b29║見如來為無量百千拘胝那庾多眾生。前後
T11n0310_p0318c01║圍遶。威儀庠序導眾而前。乃至以無量百千
T11n0310_p0318c02║功德莊嚴從彼而來。於世尊所心生淨信。以
T11n0310_p0318c03║無量種清淨歡喜深愛重心。前詣佛所恭敬
T11n0310_p0318c04║禮拜不勝欣慶。又見多人以諸大價微妙【CL018n0020_p0243a01】衣
T11n0310_p0318c05║服。為供佛故敷施行道。便作是念。我今雖無
T11n0310_p0318c06║上妙衣服。唯有所著弊鹿皮衣。當敷道中藉
T11n0310_p0318c07║如來足。作是念已脫衣布地。爾時諸人競取
T11n0310_p0318c08║皮衣。遠棄他所。咸生蚩責。云何為是含靈
T11n0310_p0318c09║中寶敷設如此弊鹿皮衣。時彼迷伽即便馳
T11n0310_p0318c10║往四衢道邊泥濕之處。取鹿皮衣敷置其上。
T11n0310_p0318c11║作如是念。放光如來大慈悲者。加哀憐我。以
T11n0310_p0318c12║遍照眼及遍照智。賜觀所為希願。以足蹈我
T11n0310_p0318c13║衣上。爾時如來愍其所念。便以足趾蹈鹿皮
T11n0310_p0318c14║衣。迷伽見已。心生慶悅踊躍歡喜。即以所持
T11n0310_p0318c15║殟缽羅花。用散佛上。於時復有無量天子。
T11n0310_p0318c16║住虛空中。以天曼陀羅花殟缽羅花缽特摩
T11n0310_p0318c17║花拘貿陀花奔荼利花及天栴檀末香俱散
T11n0310_p0318c18║佛上。作天音樂詠天清歌。遍滿虛空大興供
T11n0310_p0318c19║養。時彼迷伽所散之花列住空中。乃復變成
T11n0310_p0318c20║無【CL018n0020_p0243b01】量千數殟缽羅花葉。皆垂下合成花蓋隨
T11n0310_p0318c21║佛而行。迷伽見已倍復踊躍心生淨信。於如
T11n0310_p0318c22║來前。解十二年金色髮髻以布于地。便發無
T11n0310_p0318c23║上菩提大願。若我來世當成如來應正等覺
T11n0310_p0318c24║審不虛者。唯願今者放光如來授手安慰。又
T11n0310_p0318c25║發堅固勢力弘誓。作如是言。若使如來不以
T11n0310_p0318c26║足趾蹈金色髮授手安慰。及不授我菩提記
T11n0310_p0318c27║者我終不起。即於此地乾枯命終。舍利子。爾
T11n0310_p0318c28║時放光如來應正等覺。具遍照眼及遍照智。
T11n0310_p0318c29║於三世中無事不達。知彼迷伽意欲解已。便
T11n0310_p0319a01║舉足趾躡其髮上。即便右顧如龍象迴。告諸
T11n0310_p0319a02║聲聞一切大眾。汝等苾芻勿蹈其髮。所以者
T11n0310_p0319a03║何。此儒童者。卻後過阿僧企耶劫。當成如來
T11n0310_p0319a04║應正等覺號釋迦牟尼。舍利子。是時迷伽聞
T11n0310_p0319a05║佛授記歡喜踊躍。上昇虛空高七多羅樹。證
T11n0310_p0319a06║得【CL018n0020_p0244a01】百千那庾多拘胝無動諸定。又以神通智
T11n0310_p0319a07║力。觀見東方過殑伽沙等無量諸佛皆為授
T11n0310_p0319a08║記。作如是言。儒童當知。汝於來世。經阿僧
T11n0310_p0319a09║企耶劫。當得作佛號釋迦牟尼。如是南西北
T11n0310_p0319a10║方四維上下周遍十方。各如殑伽沙等無量
T11n0310_p0319a11║如來。皆如東方諸佛授記。舍利子。迷伽儒童。
T11n0310_p0319a12║既蒙諸佛授記安慰已。從虛空下來詣佛所。
T11n0310_p0319a13║以信捨家趣於非家。修習堅固清淨梵行。舍
T11n0310_p0319a14║利子。汝今於此無生疑惑。謂彼往世迷伽儒
T11n0310_p0319a15║童是餘人乎。勿作是觀。即我為彼儒童菩薩。
T11n0310_p0319a16║我於爾時。以是五莖青色蓮花。奉散彼佛。復
T11n0310_p0319a17║解金髮敷置道上。興如是行便蒙授記。是故
T11n0310_p0319a18║舍利子。若有菩薩摩訶薩。欲得速受如來記
T11n0310_p0319a19║者。當於如是大菩薩藏微妙法門。殷重聽聞
T11n0310_p0319a20║受持讀誦通明義趣。廣為他說分別開示。復
T11n0310_p0319a21║應修【CL018n0020_p0244b01】行無相正行。何以故。我憶往昔未得值
T11n0310_p0319a22║遇放光佛前。無有一切白淨行法不修行者。
T11n0310_p0319a23║雖作如是無量勤苦。然不蒙佛為我授記。所
T11n0310_p0319a24║以者何。由修諸行皆有相故。從是已後。我方
T11n0310_p0319a25║於是大菩薩藏微妙法門。隨所聞已安住正
T11n0310_p0319a26║行。如是行者謂無相行。無功用行。無所得行。
T11n0310_p0319a27║行如是等無相行已。放光如來乃為授記。舍
T11n0310_p0319a28║利子。我憶往昔最初得見放光佛時。便得超
T11n0310_p0319a29║過一切有相有功用行。又初見佛便能隨覺一
T11n0310_p0319b01║切法性。又得通達一切諸法自性無生。從是
T11n0310_p0319b02║已後放光如來乃為授記。作如是言。迷伽儒
T11n0310_p0319b03║童。汝於來世。過阿僧企耶劫。當得作佛號釋
T11n0310_p0319b04║迦牟尼如來應正等覺。舍利子。當授記時。我
T11n0310_p0319b05║便證得無生法忍。舍利子。證得何等無生法
T11n0310_p0319b06║忍。所謂證得一切色法無所得忍。證得受想
T11n0310_p0319b07║行【CL018n0020_p0245a01】識法無所得忍。證得蘊界處法無所得忍。
T11n0310_p0319b08║舍利子。言得忍者。是則名為忍受諸法都無
T11n0310_p0319b09║所得。何以故。非於證得如是忍時。世間之法
T11n0310_p0319b10║而復現行。非異生法。非諸學法。非無學法。非
T11n0310_p0319b11║獨覺法。非菩薩法。非諸佛法而復現行。所以
T11n0310_p0319b12║者何。由一切法不現行故。說名得忍。由一切
T11n0310_p0319b13║法畢竟無得亦無所得故名得忍。又是忍者。
T11n0310_p0319b14║於一剎那盡一切相及諸所緣故得名忍。又
T11n0310_p0319b15║是忍者。不忍於眼。不壞於眼及諸所緣故名
T11n0310_p0319b16║得忍。不忍於耳鼻舌身意。不壞於意。如是忍
T11n0310_p0319b17║者無盡境界。如是忍者非趣境界故名得忍。
T11n0310_p0319b18║是故舍利子。若有菩薩摩訶薩。欲得速為如
T11n0310_p0319b19║來授記證是忍者。當於如是大菩薩藏微妙
T11n0310_p0319b20║法門。殷重聽聞受持讀誦。通達義趣。廣為他
T11n0310_p0319b21║說分別開示安住正行。謂無相行。無功用行。
T11n0310_p0319b22║無【CL018n0020_p0245b01】所得行。如是等法名為正行。
T11n0310_p0319b23║爾時大眾中有長者子。名那羅達多。從薄伽
T11n0310_p0319b24║梵。聞說如是大菩薩藏微妙法門。又聞讚歎
T11n0310_p0319b25║諸佛菩薩勝功德已。即從坐起披一肩衣。以
T11n0310_p0319b26║右膝輪安置于地。向佛合掌頂禮恭敬。而白
T11n0310_p0319b27║佛言。世尊先為諸長者等廣說諸法相續不
T11n0310_p0319b28║絕。如是開示如是教導。皆令證得阿羅漢果。
T11n0310_p0319b29║即於此生盡老死際。而未聞說大菩薩藏微
T11n0310_p0319c01║妙法門讚歎諸佛菩薩功德。我幸大利今具
T11n0310_p0319c02║得聞。竊生是念。如是大乘為尊為勝。為上為
T11n0310_p0319c03║妙。為無有上。更無過上。所謂阿耨多羅三藐
T11n0310_p0319c04║三菩提。我今現前親聞佛說受持領悟開顯
T11n0310_p0319c05║諸法。如是法者分別諸法無所依執。無我我
T11n0310_p0319c06║所。無有攝受。世尊。我作是念。如是妙法為尊
T11n0310_p0319c07║為勝為上為妙。為無有上。更無過上。如是法
T11n0310_p0319c08║者我當修集。世【CL018n0020_p0246a01】尊。我今思惟一切乘中為無
T11n0310_p0319c09║上者。所謂佛乘。諸佛如來亦說此乘。置為
T11n0310_p0319c10║第一。最為無上。我從今日發起無上正等覺
T11n0310_p0319c11║心。為欲利安多眾生故。為欲悲愍諸世間故。
T11n0310_p0319c12║利益安樂無量天人。如佛建立諸大菩薩所
T11n0310_p0319c13║有學處。我今皆當悉依隨學。說是語已。爾時
T11n0310_p0319c14║世尊告長者子。善哉善哉。善男子。阿耨多羅
T11n0310_p0319c15║三藐三菩提。甚難證信。甚難修習。汝今乃能
T11n0310_p0319c16║深發是意。時長者子白佛言。世尊。無上菩提
T11n0310_p0319c17║雖復甚難證信修集。然我今者發起如是
T11n0310_p0319c18║勇猛精進。必當修集阿耨多羅三藐三菩提。
T11n0310_p0319c19║不以為難。又我於此阿耨多羅三藐三菩提。
T11n0310_p0319c20║奉修牢強定無退轉。世尊。我於今者發大弘
T11n0310_p0319c21║誓。假使發菩提心。如殑伽沙數。方證無上正
T11n0310_p0319c22║等覺者。我於是事彌增精進。乃至如上一一
T11n0310_p0319c23║發心。經如殑伽沙等【CL018n0020_p0246b01】劫。乃至隨是發菩提心。
T11n0310_p0319c24║一一所發要由斬截殑伽沙等身分頭首。方
T11n0310_p0319c25║能起者是菩提心。雖復經履如是勤苦。我於
T11n0310_p0319c26║是中倍加精進。終不放捨無上菩提。何以故。
T11n0310_p0319c27║縱逢如是諸苦難事。猶應修集。藉斯緣故必
T11n0310_p0319c28║證菩提。何況為證無上菩提。受諸安樂而不
T11n0310_p0319c29║修學。所以者何。阿耨多羅三藐三菩提。其性
T11n0310_p0320a01║高廣具足周大無上佛法。不可思議。不可稱
T11n0310_p0320a02║量。無有涯際。不可宣說。雖復諸佛無障礙智。
T11n0310_p0320a03║經歷百千拘胝那庾多劫。以諸言音說此菩
T11n0310_p0320a04║提。非易可盡。爾時長者子那羅達多。即於佛
T11n0310_p0320a05║前。而說頌曰。
T11n0310_p0320a06║　百千拘胝劫　　乃發菩提心
T11n0310_p0320a07║　雖眾苦所逼　　不捨含生界
T11n0310_p0320a08║　隨發菩提心　　要斷諸身首
T11n0310_p0320a09║　聚量高迷樓　　我亦能堪忍
T11n0310_p0320a10║　我安住菩提　　利樂含生故
T11n0310_p0320a11║　願我於來世　　如今日世尊
T11n0310_p0320a12║　【CL018n0020_p0247a01】遠彼聲聞乘　　兼濟下乘者
T11n0310_p0320a13║　願我於來世　　如今日世尊
T11n0310_p0320a14║　此乘為大乘　　最上佛稱讚
T11n0310_p0320a15║　我觀無與等　　故欣樂菩提
T11n0310_p0320a16║　為拔濟危厄　　為脫三惡趣
T11n0310_p0320a17║　為求是如來　　出世現成佛
T11n0310_p0320a18║爾時長者子那羅達多說是頌已便自思惟。
T11n0310_p0320a19║我今明達廣大佛法。如何不以教化妻子諸
T11n0310_p0320a20║眷屬等。此非我宜。作是念已即從坐起。頂禮
T11n0310_p0320a21║佛足右遶三匝。速疾還家。嚴辦種種諸供養
T11n0310_p0320a22║具。與其七妻男女奴婢各有七人。齎持千雙
T11n0310_p0320a23║上妙衣服。及諸花香供養之具。又與五百樂
T11n0310_p0320a24║人相隨。疾出王舍大城。為欲奉見薄伽梵故。
T11n0310_p0320a25║時王舍城有多人眾。見長者子與其眷屬速
T11n0310_p0320a26║疾馳出。因而問曰。汝等今者有何匆遽。與
T11n0310_p0320a27║諸眷屬將往何所。長者子言。諸善男子豈不
T11n0310_p0320a28║知乎。今者如來應正等覺止鷲峰山。無量百
T11n0310_p0320a29║千【CL018n0020_p0247b01】天人大眾前後圍遶。無數方便為諸眾生。
T11n0310_p0320b01║分別開示廣大佛法故。我今者率領眷屬將
T11n0310_p0320b02║往佛所。為求如是廣大佛法。為欲成辦不可
T11n0310_p0320b03║思議不可稱量諸佛智慧。為欲種殖無上正
T11n0310_p0320b04║等菩提善根。汝等若欲成就廣大諸佛法者。
T11n0310_p0320b05║可共同詣彼如來所。當共種是廣大佛法無
T11n0310_p0320b06║上善根。爾時王舍城中人民之類。聞長者子
T11n0310_p0320b07║說是語已。有十千人皆樂隨從往至佛所。時
T11n0310_p0320b08║長者子那羅達多。與其眷屬及以隨從滿十
T11n0310_p0320b09║千人。同時見佛頂禮佛足卻住一面。時長者
T11n0310_p0320b10║子。與諸俱來所有大眾。齎持花鬘塗香末香
T11n0310_p0320b11║衣蓋幢幡。作倡伎樂歌詠讚歎供養如來。復
T11n0310_p0320b12║以千雙淨妙珍服以覆佛上。時長者子。作是
T11n0310_p0320b13║奉已歡喜無量。即於佛前說伽他讚。其頌曰。
T11n0310_p0320b14║　第一有情微妙者　　成清淨行上菩提
T11n0310_p0320b15║【CL018n0020_p0248a01】　能發無邊勝智見　　如是我今修供養
T11n0310_p0320b16║　昔無量劫多修行　　為利眾生求大覺
T11n0310_p0320b17║　證法自在現成佛　　如是我今修供養
T11n0310_p0320b18║　我與妻子眷屬眾　　為利含識求菩提
T11n0310_p0320b19║　并及多千人民等　　同共歸依大覺者
T11n0310_p0320b20║爾時長者子說是伽陀讚歎佛已。便白佛言。
T11n0310_p0320b21║世尊。我今與此諸有情等至如來所。皆已安
T11n0310_p0320b22║住阿耨多羅三藐三菩提。唯願世尊哀愍此
T11n0310_p0320b23║等。復為說法。當令一切於阿耨多羅三藐三
T11n0310_p0320b24║菩提不復退轉。又我今者。欲於佛所種諸善
T11n0310_p0320b25║根。唯願世尊現為我證。當使如是善根力故。
T11n0310_p0320b26║令諸眾生平等速證阿耨多羅三藐三菩提。
T11n0310_p0320b27║又獲無量廣大佛法。亦如今者現在世尊。時
T11n0310_p0320b28║長者子。與諸眷屬五百樂工十千人眾。一心
T11n0310_p0320b29║同聲白佛言。世尊。我等今者於如來前。同共
T11n0310_p0320c01║【CL018n0020_p0248b01】至誠歸依於佛。歸依於法。歸依於僧。唯願世
T11n0310_p0320c02║尊憶持我等。是鄔波索迦始從今日乃至壽
T11n0310_p0320c03║終。寧棄身命不捨歸趣清淨信心。又復世尊
T11n0310_p0320c04║憶持我等。始從今日乃至菩提。為阿耨多羅
T11n0310_p0320c05║三藐三菩提故。發起增上勇猛之心。又復世
T11n0310_p0320c06║尊憶持我等。唯願速證阿耨多羅三藐三菩
T11n0310_p0320c07║提。為諸眾生宣說正法。亦如今者如來無異。
T11n0310_p0320c08║又復世尊憶持我等。唯願來世成佛之時。大
T11n0310_p0320c09║眾圍遶如今無異。又復世尊憶持我等。唯願
T11n0310_p0320c10║來世度脫無量苦逼眾生。如今無異。時長者
T11n0310_p0320c11║子及諸來眾。并五百樂工。作是誓已。復以
T11n0310_p0320c12║種種微妙音樂。供養如來。右遶三匝。爾時
T11n0310_p0320c13║世尊愍此等故。上昇虛空結加趺坐。時五
T11n0310_p0320c14║百樂工。既睹如來現此神變。於世尊所倍生
T11n0310_p0320c15║淨信。以佛威力。諸音樂器不假攝持自然上
T11n0310_p0320c16║踊。住在【CL018n0020_p0249a01】空中無所憑據。作眾伎樂繁會充
T11n0310_p0320c17║溢右遶如來。時長者子俱來大眾。咸睹神變
T11n0310_p0320c18║歎未曾有。心生慶悅踊躍歡喜。皆共合掌致
T11n0310_p0320c19║敬如來。爾時空中周匝正等一踰繕那。復有
T11n0310_p0320c20║無量百千音樂。亦無執持自然而現。猶如蜂
T11n0310_p0320c21║房懸處虛空。作倡伎樂發微妙音。爾時長者
T11n0310_p0320c22║子。與其眷屬及五百樂工。十千城人及以先
T11n0310_p0320c23║來聽法眾內六十千人。諸苾芻眾千二百五
T11n0310_p0320c24║十人。佛威力故皆踊空中。又佛神力於上空
T11n0310_p0320c25║中。五百樂臺自然出現。是諸臺中皆說妙法。
T11n0310_p0320c26║又有四大樂臺現於佛前。莊嚴彫飾窮世瑰
T11n0310_p0320c27║異。又有無量百千拘胝諸天子眾列住空中。
T11n0310_p0320c28║以天曼陀羅花而散佛上。佛神力故。所散之
T11n0310_p0320c29║花。於虛空中變成八萬高妙花臺。時諸大眾。
T11n0310_p0321a01║睹上臺中有如是等廣大莊嚴。於如來所倍
T11n0310_p0321a02║生淨信愛【CL018n0020_p0249b01】敬之心。歎未曾有。爾時世尊。知諸
T11n0310_p0321a03║大眾其心清淨。又復了知那羅達多及俱來
T11n0310_p0321a04║眾增上意已。便現微笑如前廣說。乃至其光
T11n0310_p0321a05║還從從頂沒。時長老阿難。既睹微笑披一肩衣。
T11n0310_p0321a06║向佛合掌恭敬作禮。白佛言。世尊。有何因緣
T11n0310_p0321a07║現此微笑。我惟如來所現神相。非無因緣。佛
T11n0310_p0321a08║告阿難。汝今當知。此長者子那羅達多七婦
T11n0310_p0321a09║男女。并奴婢等三十六人。由供養我善根力
T11n0310_p0321a10║故。當來之世經千拘胝劫。不墮惡趣。人天往
T11n0310_p0321a11║返受諸快樂。過是劫已值佛出世。名曰商主
T11n0310_p0321a12║如來應正等覺明行圓滿善逝世間解無上丈
T11n0310_p0321a13║夫調御士天人師佛薄伽梵。於是佛所供養
T11n0310_p0321a14║恭敬尊重讚歎廣修梵行。從是已後復經二
T11n0310_p0321a15║十拘胝劫不墮惡道。阿難當知。是長者子七
T11n0310_p0321a16║婦七女及以七婢。自此命終便捨女身得成
T11n0310_p0321a17║男子。恒【CL018n0020_p0250a01】與那羅達多。不相捨離行菩薩道。於
T11n0310_p0321a18║當來世同處一劫。得成阿耨多羅三藐三菩
T11n0310_p0321a19║提。阿難當知。長者子那羅達多菩薩摩訶薩
T11n0310_p0321a20║當成佛時。號平等心如來應正等覺。出現於
T11n0310_p0321a21║世十號具足。是大菩薩所有眷屬當成佛時。
T11n0310_p0321a22║皆同一號阿若末若如來應正等覺。具足十
T11n0310_p0321a23║號。是五百樂工。以供養我善根力故。當來又
T11n0310_p0321a24║經阿僧企耶劫不墮惡趣。又經於彼滿千拘
T11n0310_p0321a25║胝。轉輪聖王而為翼從。阿難當知。是五百樂
T11n0310_p0321a26║工大略而言。於是劫中得值十千諸佛。皆得
T11n0310_p0321a27║親承供養無空過者。從是已後同一劫中。得
T11n0310_p0321a28║成阿耨多羅三藐三菩提。皆號美音。是十千
T11n0310_p0321a29║人以供養我善根力故。中四百人。當得值遇
T11n0310_p0321b01║慈氏如來。於彼佛所淨修梵行。得盡諸漏便
T11n0310_p0321b02║般涅槃。所餘人等。當來又經殑伽沙等如是
T11n0310_p0321b03║大劫不【CL018n0020_p0250b01】墮惡道。漸次得值千拘胝佛。於彼佛
T11n0310_p0321b04║所廣修諸行。爾後一切得成阿耨多羅三藐
T11n0310_p0321b05║三菩提。皆同一號名甚希有。阿難當知。是六
T11n0310_p0321b06║萬眾中具滿千人。於我滅後正法已盡。又過
T11n0310_p0321b07║於彼刀兵中劫。慈氏如來未出現前。眾生壽
T11n0310_p0321b08║命漸增長時。爾時贍部。當有八萬獨覺出現
T11n0310_p0321b09║於世。是一千人皆得值遇供養修善。於後復
T11n0310_p0321b10║值慈氏如來還得供養。從是已後經二十五
T11n0310_p0321b11║拘胝那庾多劫不墮惡趣。最後人身諸善根
T11n0310_p0321b12║力所覺曉故。淨信捨家趣於非家。便得證悟
T11n0310_p0321b13║緣覺菩提。阿難當知。於此眾中有十千人。具
T11n0310_p0321b14║生聖見。餘千人等。同發阿耨多羅三藐三菩
T11n0310_p0321b15║提心。復有六十那庾多諸天子等。遠塵離垢
T11n0310_p0321b16║於諸法中生淨法眼。如是阿難。誰有見斯殊
T11n0310_p0321b17║特勝利。而於佛所。不生淨信愛樂恭敬發希
T11n0310_p0321b18║有心。唯【CL018n0020_p0251a01】除愚癡不肖之士。何以故。彼諸人等。
T11n0310_p0321b19║於如來所。但修如是微細善根。乃能獲得如
T11n0310_p0321b20║來大我。或復證入無上涅槃。爾時世尊。欲
T11n0310_p0321b21║重宣此義。而說頌曰。
T11n0310_p0321b22║　於佛所修諸供養　　獲得如斯勝功德
T11n0310_p0321b23║　若有希求高大果　　當於導師修供養
T11n0310_p0321b24║　若佛現在修供養　　或復於佛涅槃後
T11n0310_p0321b25║　供養馱都如芥子　　常得奉侍諸如來
T11n0310_p0321b26║　若復欲修諸供養　　如來住世或涅槃
T11n0310_p0321b27║　供養馱都如芥子　　行平等心果平等
T11n0310_p0321b28║　若有具修平等心　　供養平等人中上
T11n0310_p0321b29║　當成平等之勝報　　及證平等妙菩提
T11n0310_p0321c01║　若有欲攝諸善趣　　遮障絕除眾惡道
T11n0310_p0321c02║　及欲趣向涅槃路　　如是獲得不為難
T11n0310_p0321c03║　佛具最勝淨尸羅　　佛具最勝三摩地
T11n0310_p0321c04║【CL018n0020_p0251b01】　若生最勝淨信已　　當獲最勝如來果
T11n0310_p0321c05║　若修最勝諸供養　　速登最勝之善道
T11n0310_p0321c06║　及證最勝尊正見　　能宣最勝微妙法
T11n0310_p0321c07║　若樂人中聰叡者　　親持諸佛清淨法
T11n0310_p0321c08║　當修猛利正欲樂　　多聞如理正思惟
T11n0310_p0321c09║　有得轉輪之聖主　　或為帝釋梵天王
T11n0310_p0321c10║　廣修無量勝功德　　定趣無餘大寂滅
T11n0310_p0321c11║爾時世尊說是頌已。告長老舍利子。若有安
T11n0310_p0321c12║住大乘諸善男子及善女人。欲疾證得阿耨
T11n0310_p0321c13║多羅三藐三菩提者。當於如是大菩薩藏微妙
T11n0310_p0321c14║法門。發生猛利清淨欲樂殷重聽聞。受持讀
T11n0310_p0321c15║誦通達義趣。廣為他說分別開示。何以故。若
T11n0310_p0321c16║於是經受持讀誦。乃至為他分別說者。能令
T11n0310_p0321c17║三寶永不斷絕。常不遠離四無量行。常勤修
T11n0310_p0321c18║習六到彼岸。恒正方便以四攝法攝化眾【CL018n0020_p0252a01】生。
T11n0310_p0321c19║舍利子。如是大乘大菩薩藏微妙法門。當知
T11n0310_p0321c20║即是諸菩薩道。所以者何。是經典者。善能攝
T11n0310_p0321c21║持阿耨多羅三藐三菩提故。舍利子。是經乃
T11n0310_p0321c22║是諸菩薩等聖珍寶藏。我依是經正修學已。
T11n0310_p0321c23║畢竟證得生死永斷。又證一切波羅蜜多。由
T11n0310_p0321c24║證是故。即號無上正等覺者。舍利子。如來於
T11n0310_p0321c25║一切波羅蜜多。皆已畢竟。如來於一切所作
T11n0310_p0321c26║皆已靜息。如來於無量諸地皆已證得。又復
T11n0310_p0321c27║更證無邊之地。何以故。由佛證是諸波羅蜜
T11n0310_p0321c28║多故。而能究竟安住一切到彼岸法。是故諸
T11n0310_p0321c29║菩薩摩訶薩。應當於是大菩薩藏微妙法門。
T11n0310_p0322a01║精進修行如我所證爾時世尊。而說頌曰。
T11n0310_p0322a02║　於業應知業　　於報應知報
T11n0310_p0322a03║　無業亦無報　　是安隱涅槃
T11n0310_p0322a04║　諸有為皆苦　　於中無有智
T11n0310_p0322a05║　是故智生已　　有為皆解脫
T11n0310_p0322a06║【CL018n0020_p0252b01】爾時世尊說是頌已。長老舍利子。及大苾芻。
T11n0310_p0322a07║并諸天人健達縛阿素洛等。一切眾生。聞佛
T11n0310_p0322a08║所說。皆大歡喜。信受奉行。
T11n0310_p0322a09║【○】大寶積經卷第五十四【○】【○】【○】【○】【○】【○】【○】【○】【○】【○】
