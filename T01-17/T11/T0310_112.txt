T11n0310_p0631c12║【□】
T11n0310_p0631c13║【□】
T11n0310_p0631c14║【CL019n0020_p0309a01】大寶積經卷第一百一十二
T11n0310_p0631c15║【□】
T11n0310_p0631c16║　　　　失譯附秦錄勘同編入
T11n0310_p0631c17║普明菩薩會第四十三
T11n0310_p0631c18║如是我聞。一時佛在王舍城耆闍崛山中。與
T11n0310_p0631c19║大比丘眾八千人俱。菩薩摩訶薩萬六千人。
T11n0310_p0631c20║皆是阿惟越致。從諸佛土而來集會。悉皆一
T11n0310_p0631c21║生當成無上正真大道。爾時世尊。告大迦葉。
T11n0310_p0631c22║菩薩有四法退失智慧。何謂為四。不尊重法
T11n0310_p0631c23║不敬法師。所受深法祕不說盡。有樂法者為
T11n0310_p0631c24║作留難。說諸因緣沮壞其心。憍慢自高卑下
T11n0310_p0631c25║他人。迦葉。是為菩薩四法退失智慧。復次迦
T11n0310_p0631c26║葉。菩薩有四法得大智慧。何謂為四。常尊重
T11n0310_p0631c27║法恭敬法師。隨所聞法以清淨心廣為人說。
T11n0310_p0631c28║不求一切名聞利養。知從多聞生於智慧。勤
T11n0310_p0631c29║求不懈如救頭然。聞經誦持樂如說行不隨
T11n0310_p0632a01║【CL019n0020_p0309b01】言說。迦葉。是為菩薩四法得大智慧。復次迦
T11n0310_p0632a02║葉。菩薩有四法失菩提心。何謂為四。欺誑師
T11n0310_p0632a03║長已受經法而不恭敬。無疑悔處令他疑悔。
T11n0310_p0632a04║求大乘者訶罵誹謗廣其惡名。以諂曲心與
T11n0310_p0632a05║人從事。迦葉。是為菩薩四法失菩提心。復次
T11n0310_p0632a06║迦葉。菩薩有四法。世世不失菩提之心。乃至
T11n0310_p0632a07║道場自然現前。何謂為四。失命因緣不以妄
T11n0310_p0632a08║語何況戲笑。常以直心與人從事離諸諂曲。
T11n0310_p0632a09║於諸菩薩生世尊想。能於四方稱揚其名。自
T11n0310_p0632a10║不愛樂諸小乘法。所化眾生皆悉令住無上
T11n0310_p0632a11║菩提。迦葉。是為菩薩四法世世不失菩提之
T11n0310_p0632a12║心。乃至道場自然現前。復次迦葉。菩薩有四
T11n0310_p0632a13║法。所生善法滅不增長。何謂為四。以憍慢心
T11n0310_p0632a14║讀誦修學路伽耶經。貪利養心詣諸檀越增
T11n0310_p0632a15║毀菩薩。所未聞經違逆不信。迦葉。是為菩薩
T11n0310_p0632a16║【CL019n0020_p0310a01】四法所生善法滅不增長。復次迦葉。菩薩有
T11n0310_p0632a17║四法。所生善法增長不失。何謂為四。捨離
T11n0310_p0632a18║邪法求正經典六波羅蜜菩薩法藏。心無憍
T11n0310_p0632a19║慢於諸眾生謙卑下下。如法得施知量知足。
T11n0310_p0632a20║離諸邪命安住聖種。不出他人罪過虛實不
T11n0310_p0632a21║求人短。若於諸法心不通達作如是念。佛法
T11n0310_p0632a22║無量隨眾所樂而為演說。唯佛所知非我所
T11n0310_p0632a23║解。以佛為證不生違逆。迦葉。是為菩薩四
T11n0310_p0632a24║法所生善法增長不失。復次迦葉。菩薩有四
T11n0310_p0632a25║曲心。所應遠離。何謂為四。於佛法中心生疑
T11n0310_p0632a26║悔。於諸眾生憍慢瞋恨。於他利養起嫉妒心。
T11n0310_p0632a27║訶罵菩薩廣其惡名。迦葉。是為菩薩四曲心
T11n0310_p0632a28║所應遠離。復次迦葉。菩薩有四直心之相。何
T11n0310_p0632a29║謂為四。所犯眾罪終不覆藏。向他發露心無
T11n0310_p0632b01║蓋纏。若失國界身命財利。如是急事終不妄
T11n0310_p0632b02║語。亦【CL019n0020_p0310b01】不餘言一切惡事。罵詈毀謗撾打繫縛
T11n0310_p0632b03║種種傷害。受是苦時但自咎責。自依業報不
T11n0310_p0632b04║瞋恨他。安住信力。若聞甚深難信佛法。自心
T11n0310_p0632b05║清淨能悉受持。迦葉。是為菩薩有四直心之
T11n0310_p0632b06║相。復次迦葉。菩薩有四敗壞之相。何謂為四。
T11n0310_p0632b07║讀誦經典而生戲論。不隨法行。不能奉順恭
T11n0310_p0632b08║敬師長。令心歡悅損他供養。自違本誓而受
T11n0310_p0632b09║信施。見善菩薩輕慢不敬。迦葉。是為菩薩有
T11n0310_p0632b10║四敗壞之相。復次迦葉。菩薩有四善順之相。
T11n0310_p0632b11║何謂為四。所未聞經聞便信受如所說行。依
T11n0310_p0632b12║止於法不依言說。隨順師教能知意旨。易與
T11n0310_p0632b13║言語所作皆善。不失師意不退戒定。以調順
T11n0310_p0632b14║心而受供養。見善菩薩恭敬愛樂。隨順善人
T11n0310_p0632b15║稟受德行。迦葉。是為菩薩有四善順之相。復
T11n0310_p0632b16║次迦葉。菩薩有四錯謬。何謂為四。不可信人
T11n0310_p0632b17║與之【CL019n0020_p0311a01】同意。是菩薩謬。非器眾生說其深法。
T11n0310_p0632b18║是菩薩謬。樂大乘者為讚小乘。是菩薩謬。若
T11n0310_p0632b19║行施時但與持戒。供養善者不與惡人。是菩
T11n0310_p0632b20║薩謬。迦葉。是為菩薩四謬。復次迦葉。菩薩有
T11n0310_p0632b21║四正道。何謂為四。於諸眾生其心平等。普化
T11n0310_p0632b22║眾生等以佛慧。於諸眾生平等說法。普令眾
T11n0310_p0632b23║生等住正行。迦葉。是為菩薩有四正道。復次
T11n0310_p0632b24║迦葉。菩薩有四非善知識非善等侶。何謂為
T11n0310_p0632b25║四。求聲聞者但欲自利。求緣覺者喜樂少事。
T11n0310_p0632b26║讀外經典路伽耶毘。文辭嚴飾所親近者。但
T11n0310_p0632b27║增世利不益法利。迦葉。是為菩薩有四非善
T11n0310_p0632b28║知識非善等侶。復次迦葉。菩薩有四善知識
T11n0310_p0632b29║四善等侶。何謂為四。諸來求者是善知識。
T11n0310_p0632c01║佛道因緣故。能說法者是善知識。生智慧故。
T11n0310_p0632c02║能教他人令出家者是善知識。增長善法故。
T11n0310_p0632c03║諸佛世尊【CL019n0020_p0311b01】是善知識。增長一切諸佛法故。迦
T11n0310_p0632c04║葉。是為菩薩四善知識四善等侶。復次迦葉。
T11n0310_p0632c05║菩薩有四非菩薩而似菩薩。何謂為四。貪求
T11n0310_p0632c06║利養而不求法。貪求名稱不求福德。貪求自
T11n0310_p0632c07║樂不救眾生。以滅苦法樂聚徒眾不樂遠離。
T11n0310_p0632c08║迦葉。是為四非菩薩而似菩薩。復次迦葉。菩
T11n0310_p0632c09║薩有四真實菩薩。何謂為四。能信解空亦信
T11n0310_p0632c10║業報。知一切法無有吾我。而於眾生起大悲
T11n0310_p0632c11║心。深樂涅槃而遊生死。所作行施皆為眾
T11n0310_p0632c12║生不求果報。迦葉。是為四種真實菩薩福德。
T11n0310_p0632c13║復次迦葉。菩薩有四大藏。何謂為四。若有
T11n0310_p0632c14║菩薩值遇諸佛。能聞六波羅蜜及其義解。以
T11n0310_p0632c15║無礙心視說法者。樂遠離行心無懈怠。迦葉。
T11n0310_p0632c16║是為菩薩有四大藏。復次迦葉。菩薩有四法
T11n0310_p0632c17║能過魔事。何謂為四。常不捨離菩提之心。於
T11n0310_p0632c18║諸眾生心無恚【CL019n0020_p0312a01】礙。覺諸知見。心不輕賤一切
T11n0310_p0632c19║眾生。迦葉。是為菩薩四法能過魔事。復次迦
T11n0310_p0632c20║葉。菩薩有四法攝諸善根。何謂為四。在空閑
T11n0310_p0632c21║處離諂曲心。諸眾生中行四攝法而不求報。
T11n0310_p0632c22║為求法故不惜身命。修諸善根心無厭足。迦
T11n0310_p0632c23║葉。是為菩薩四法攝諸善根。復次迦葉。菩薩
T11n0310_p0632c24║有四無量福德莊嚴。何謂為四。以清淨心而
T11n0310_p0632c25║行法施。於破戒人生大悲心。於諸眾生中稱
T11n0310_p0632c26║揚讚歎菩提之心。於諸下劣修習忍辱。迦葉。
T11n0310_p0632c27║是為菩薩有四無量福德莊嚴。復次迦葉。名
T11n0310_p0632c28║菩薩者。不但名字為菩薩也。能行善法行平
T11n0310_p0632c29║等心。名為菩薩。略說成就三十二法名為菩
T11n0310_p0633a01║薩何謂三十二法。常為眾生深求安樂。皆
T11n0310_p0633a02║令得住一切智中。心不憎惡他人智慧。破壞
T11n0310_p0633a03║憍慢深樂佛道。愛敬無虛親厚究竟。於怨親
T11n0310_p0633a04║中其心同等至於【CL019n0020_p0312b01】涅槃。言常含笑先意問訊。
T11n0310_p0633a05║所為事業終不中息。普為眾生等行大悲。心
T11n0310_p0633a06║無疲倦多聞無厭。自求己過不說他短。以菩
T11n0310_p0633a07║提心行諸威儀。所行惠施不求其報。不依生
T11n0310_p0633a08║處而行持戒。諸眾生中行無礙忍。為修一切
T11n0310_p0633a09║諸善根故勤行精進。離生無色而起禪定。行
T11n0310_p0633a10║方便慧。應四攝法。善惡眾生慈心無畏。一心
T11n0310_p0633a11║聽法心住遠離。心不樂著世間眾事。不貪小
T11n0310_p0633a12║乘。於大乘中常見大利。離惡知識。親近善
T11n0310_p0633a13║友。成四梵行。遊戲五通。常依真智。於諸眾生
T11n0310_p0633a14║邪行正行俱不捨棄。言常決定貴真實法。
T11n0310_p0633a15║一切所作菩提為首。如是迦葉。若人有此三
T11n0310_p0633a16║十二法名為菩薩。復次迦葉。菩薩福德無量
T11n0310_p0633a17║無邊。當以譬喻因緣故知。迦葉。譬如一切大
T11n0310_p0633a18║地眾生所用。無分別心不求其報。菩薩亦爾。
T11n0310_p0633a19║從初發心至坐道場。一【CL019n0020_p0313a01】切眾生皆蒙利益。心
T11n0310_p0633a20║無分別不求其報。迦葉。譬如一切水種百穀
T11n0310_p0633a21║藥木皆得增長。菩薩亦爾。自心淨故慈悲普
T11n0310_p0633a22║覆一切眾生。皆令增長一切善法。迦葉。譬
T11n0310_p0633a23║如一切火種皆能成熟百穀果實。菩薩智慧
T11n0310_p0633a24║亦復如是。皆能成熟一切善法。迦葉。譬如一
T11n0310_p0633a25║切風種。皆能成立一切世界。菩薩方便亦復
T11n0310_p0633a26║如是。皆能成立一切佛法。迦葉。譬如月初生
T11n0310_p0633a27║時。光明形色日日增長。菩薩淨心亦復如是。
T11n0310_p0633a28║一切善法日日增長。迦葉。譬如日之初出一
T11n0310_p0633a29║時放光。普為一切眾生照明。菩薩亦爾放智
T11n0310_p0633b01║慧光。一時普照一切眾生。迦葉。譬如師子
T11n0310_p0633b02║獸王。隨所至處不驚不畏。菩薩亦爾。清淨
T11n0310_p0633b03║持戒真實智慧。隨所住處不驚不畏。迦葉。譬
T11n0310_p0633b04║如善調象王。能辦大事身不疲極。菩薩亦爾。
T11n0310_p0633b05║善調心故。能為眾生作大利益【CL019n0020_p0313b01】心無疲倦。迦
T11n0310_p0633b06║葉。譬如有諸蓮花。生於水中水不能著。菩薩
T11n0310_p0633b07║亦爾。生於世間而世間法所不能污。迦葉。
T11n0310_p0633b08║譬如有人伐樹根在還生。菩薩亦爾。方便力
T11n0310_p0633b09║故。雖斷結使有善根愛還生三界。迦葉。譬如
T11n0310_p0633b10║諸方流水。入大海已皆為一味。菩薩亦爾。以
T11n0310_p0633b11║種種門集諸善根。迴向阿耨多羅三藐三菩
T11n0310_p0633b12║提皆為一味。迦葉。譬如須彌山王。忉利諸天
T11n0310_p0633b13║及四天王皆依止住。菩薩菩提心亦復如是。
T11n0310_p0633b14║為薩婆若所依止住。迦葉。譬如有大國王。
T11n0310_p0633b15║以臣力故能辦國事。菩薩智慧亦復如是。方
T11n0310_p0633b16║便力故。皆能成辦一切佛事。迦葉。譬如天
T11n0310_p0633b17║晴明時。淨無雲翳必無雨相。寡聞菩薩無法
T11n0310_p0633b18║雨相亦復如是。迦葉。譬如天陰雲時。必能降
T11n0310_p0633b19║雨充足眾生。菩薩亦爾。從大悲雲起大法雨
T11n0310_p0633b20║利益眾生。迦葉。譬如隨轉輪王。所出之【CL019n0020_p0314a01】處則
T11n0310_p0633b21║有七寶。如是迦葉。菩薩出時三十七品現於
T11n0310_p0633b22║世間。迦葉。譬如隨摩尼珠所在之處。則有無
T11n0310_p0633b23║量金銀珍寶。菩薩亦爾。隨所出處。則有無量
T11n0310_p0633b24║百千聲聞辟支佛寶。迦葉。譬如忉利諸天入
T11n0310_p0633b25║同等園。所用之物皆悉同等。菩薩亦爾。真淨
T11n0310_p0633b26║心故於眾生中平等教化。迦葉。譬如咒術藥
T11n0310_p0633b27║力毒不害人。菩薩結毒亦復如是。智慧力故
T11n0310_p0633b28║不墮惡道。迦葉。譬如諸大城中所棄糞穢。若
T11n0310_p0633b29║置甘蔗蒲桃田中則有利益。菩薩結使亦復
T11n0310_p0633c01║如是。所有遺餘皆是利益。薩婆若因緣故。如
T11n0310_p0633c02║是迦葉。菩薩欲學是寶積經者應修習正觀
T11n0310_p0633c03║諸法。云何為正觀。所謂真實思惟諸法。真實
T11n0310_p0633c04║正觀者。不觀我人眾生壽命。是名中道真實
T11n0310_p0633c05║正觀。復次迦葉。真實觀者。觀色非常亦非
T11n0310_p0633c06║無常觀。受想行識非常亦非無常。是名【CL019n0020_p0314b01】中道
T11n0310_p0633c07║真實正觀。復次迦葉。真實觀者。觀地種非常
T11n0310_p0633c08║亦非無常。觀水火風種非常亦非無常。是名
T11n0310_p0633c09║中道真實正觀。所以者何。以常是一邊無常
T11n0310_p0633c10║是一邊。常無常是中無色無形無明無知。是
T11n0310_p0633c11║名中道諸法實觀。我是一邊無我是一邊。我
T11n0310_p0633c12║無我是中。無色無形無明無知。是名中道諸
T11n0310_p0633c13║法實觀。復次迦葉。若心有實是為一邊。若心
T11n0310_p0633c14║非實是為一邊。若無心識亦無心數法。是名
T11n0310_p0633c15║中道諸法實觀。如是善法不善法。世法出世
T11n0310_p0633c16║法。有罪法無罪法。有漏法無漏法。有為法無
T11n0310_p0633c17║為法。乃至有垢法無垢法亦復如是離於二
T11n0310_p0633c18║邊。而不可受亦不可說。是名中道諸法實觀。
T11n0310_p0633c19║復次迦葉。有是一邊無是一邊。有無中間無
T11n0310_p0633c20║色無形無明無知。是名中道諸法實觀。復次
T11n0310_p0633c21║迦葉。我所說法十二因緣。無明緣行。行【CL019n0020_p0315a01】緣
T11n0310_p0633c22║識。識緣名色。名色緣六入。六入緣觸。觸緣
T11n0310_p0633c23║受。受緣愛。愛緣取。取緣有。有緣生。生緣老
T11n0310_p0633c24║死憂悲苦惱。如是因緣。但為集成是大苦聚。
T11n0310_p0633c25║若無明滅則行滅。行滅故識滅。識滅故名色
T11n0310_p0633c26║滅。名色滅故六入滅。六入滅故觸滅。觸滅故
T11n0310_p0633c27║受滅。受滅故愛滅。愛滅故取滅。取滅故有滅。
T11n0310_p0633c28║有滅故生滅。生滅故如是老死憂悲眾惱大
T11n0310_p0633c29║苦皆滅。明與無明無二無別。如是知者。是名
T11n0310_p0634a01║中道諸法實觀。如是行及非行識及所識。名
T11n0310_p0634a02║色可見及不可見。諸六入處及六神通。觸及
T11n0310_p0634a03║所觸。受與受滅。愛與愛滅。取與取滅。有與
T11n0310_p0634a04║有滅。生與生滅。老死與老死滅。是皆無二無
T11n0310_p0634a05║別。如是知者。是名中道諸法實觀。復次迦葉。
T11n0310_p0634a06║真實觀者。不以空故令諸法空。但法性自空。
T11n0310_p0634a07║不以無相故令法無相。但法自無相。不以無
T11n0310_p0634a08║願令【CL019n0020_p0315b01】法無願。但法自無願。不以無起無生無
T11n0310_p0634a09║我無取無性故。令法無起無取無性。但法自
T11n0310_p0634a10║無起無取無性。如是觀者是名實觀。復次迦
T11n0310_p0634a11║葉。非無人故名曰為空。但空自空。前際空。後
T11n0310_p0634a12║際空。中際亦空。當依於空莫依於人。若以
T11n0310_p0634a13║得空便依於空。是於佛法則為退墮。如是迦
T11n0310_p0634a14║葉。寧起我見積若須彌。非以空見起增上慢。
T11n0310_p0634a15║所以者何。一切諸見以空得脫。若起空見則
T11n0310_p0634a16║不可除。迦葉。譬如醫師授藥令病擾動。是藥
T11n0310_p0634a17║在內而不出者。於意云何。如是病人寧得差
T11n0310_p0634a18║不。不也世尊。是藥不出其病轉增。如是迦
T11n0310_p0634a19║葉。一切諸見唯空能滅。若起空見則不可除。
T11n0310_p0634a20║譬如有人怖畏虛空悲嗥椎胸。作如是言。
T11n0310_p0634a21║我捨虛空。於意云何。是虛空者可捨離不。
T11n0310_p0634a22║不也世尊。如是迦葉。若畏空法。我說是人狂
T11n0310_p0634a23║亂失心。所以者【CL019n0020_p0316a01】何。常行空中而畏於空。譬如
T11n0310_p0634a24║畫師自手畫作夜叉鬼像。見已怖畏迷悶躄
T11n0310_p0634a25║地。一切凡夫亦復如是。自造色聲香味觸故。
T11n0310_p0634a26║往來生死受諸苦惱而不自覺。譬如幻師作
T11n0310_p0634a27║幻人已還自殘食。行道比丘亦復如是。有所
T11n0310_p0634a28║觀法皆空皆寂無有堅固。是觀亦空。迦葉。譬
T11n0310_p0634a29║如兩木相磨便有火生還燒是木。如是迦葉。
T11n0310_p0634b01║真實觀故生聖智慧。聖智生已還燒實觀。譬
T11n0310_p0634b02║如然燈一切黑闇皆自無有。無所從來去無
T11n0310_p0634b03║所至。非東方來。去亦不至南西北方四維上
T11n0310_p0634b04║下。不從彼來去亦不至。而此燈明無有是念。
T11n0310_p0634b05║我能滅闇。但因燈明法自無闇。明闇俱空無
T11n0310_p0634b06║作無取。如是迦葉。實智慧生無智便滅。智
T11n0310_p0634b07║與無智二相俱空無作無取。迦葉。譬如千歲
T11n0310_p0634b08║冥室未曾見明。若然燈時。於意云何。闇寧有
T11n0310_p0634b09║念我久住此不欲【CL019n0020_p0316b01】去耶。不也世尊。若然燈時
T11n0310_p0634b10║是闇無力。而不欲去必當磨滅。如是迦葉。
T11n0310_p0634b11║百千萬劫久習結業。以一實觀即皆消滅。其
T11n0310_p0634b12║燈明者聖智慧是。其黑闇者諸結業是。迦葉。
T11n0310_p0634b13║譬如種在空中而能生長。從本已來無有是
T11n0310_p0634b14║處。菩薩取證亦復如是。增長佛法終無是處。
T11n0310_p0634b15║迦葉。譬如種在良田則能生長。如是迦葉。菩
T11n0310_p0634b16║薩亦爾。有諸結使離世間法能長佛法。迦葉。
T11n0310_p0634b17║譬如高原陸地不生蓮花。菩薩亦復如是。於
T11n0310_p0634b18║無為中不生佛法。迦葉。譬如卑濕淤泥中乃
T11n0310_p0634b19║生蓮花。菩薩亦爾。生死淤泥邪定眾生能生
T11n0310_p0634b20║佛法。迦葉。譬如有四大海滿中生蘇。菩薩
T11n0310_p0634b21║有為善根甚多無量亦復如是。迦葉。譬如若
T11n0310_p0634b22║破一毛以為百分。以一分毛取海一渧。一切
T11n0310_p0634b23║聲聞有為善根亦復如是。迦葉。譬如小芥子
T11n0310_p0634b24║孔所有虛空。一切聲聞【CL019n0020_p0317a01】有為智慧亦復如是。
T11n0310_p0634b25║迦葉。譬如十方虛空無量無邊。菩薩有為智
T11n0310_p0634b26║慧甚多為力無量亦復如是。迦葉。譬如剎利
T11n0310_p0634b27║大王有大夫人。與貧賤通懷妊生子。於意云
T11n0310_p0634b28║何是王子不。不也世尊。如是迦葉。我聲聞眾
T11n0310_p0634b29║亦復如是。雖為同證以法性生。不名如來真
T11n0310_p0634c01║實佛子。迦葉。譬如剎利大王與使人通懷妊
T11n0310_p0634c02║生子。雖出下姓得名王子。初發心菩薩亦復
T11n0310_p0634c03║如是。雖未具足福德智慧。往來生死隨其力
T11n0310_p0634c04║勢利益眾生。是名如來真實佛子。迦葉。譬
T11n0310_p0634c05║如轉輪聖王而有千子。未有一人有聖王相。
T11n0310_p0634c06║聖王於中不生子想。如來亦爾。雖有百千萬
T11n0310_p0634c07║億聲聞眷屬圍遶而無菩薩。如來於中不生
T11n0310_p0634c08║子想。迦葉。譬如轉輪聖王有大夫人。懷妊
T11n0310_p0634c09║七日是子具有轉輪王相。諸天尊重過餘諸
T11n0310_p0634c10║子具身力者。所以者何。是胎【CL019n0020_p0317b01】王子必紹尊位
T11n0310_p0634c11║繼聖王種。如是迦葉。初發心菩薩亦復如是。
T11n0310_p0634c12║雖未具足諸菩薩根。如胎王子諸天神王深
T11n0310_p0634c13║心尊重。過於八解大阿羅漢。所以者何。如
T11n0310_p0634c14║是菩薩。名紹尊位不斷佛種。迦葉。譬如一琉
T11n0310_p0634c15║璃珠勝於水精。如須彌山。菩薩亦爾。從初
T11n0310_p0634c16║發心便勝聲聞辟支佛眾。迦葉。譬如大王夫
T11n0310_p0634c17║人生子之日。小王群臣皆來拜謁。菩薩亦爾。
T11n0310_p0634c18║初發心時諸天世人皆當禮敬。迦葉。譬如雪
T11n0310_p0634c19║山王中生諸藥草。無有所屬無所分別。隨病
T11n0310_p0634c20║所服皆能療治。菩薩亦爾。所集智藥無所分
T11n0310_p0634c21║別。普為眾生平等救護。迦葉。譬如月初生
T11n0310_p0634c22║時。眾人愛敬踰於滿月。如是迦葉。信我語者。
T11n0310_p0634c23║愛敬菩薩過於如來。所以者何。由諸菩薩生
T11n0310_p0634c24║如來故。迦葉。譬如愚人捨月禮事星宿。智者
T11n0310_p0634c25║不爾終不捨離。菩薩行者禮敬聲【CL019n0020_p0318a01】聞。迦葉。譬
T11n0310_p0634c26║如諸天及人。一切世間善治偽珠。不能令成
T11n0310_p0634c27║琉璃寶珠。求聲聞人亦復如是。一切持戒成
T11n0310_p0634c28║就禪定。終不能得坐於道場成無上道。迦葉。
T11n0310_p0634c29║譬如治琉璃珠。能出百千無量珍寶。如是教
T11n0310_p0635a01║化成就菩薩。能出百千無量聲聞辟支佛寶。
T11n0310_p0635a02║爾時世尊復告大迦葉。菩薩常應求利眾生。
T11n0310_p0635a03║又正修習一切所有福德善根。等心施與一
T11n0310_p0635a04║切眾生。所得智藥遍到十方。療治眾生皆令
T11n0310_p0635a05║畢竟。云何名為畢竟智藥。謂不淨觀治於貪
T11n0310_p0635a06║婬。以慈心觀治於瞋恚。以因緣觀治於愚癡。
T11n0310_p0635a07║以行空觀治諸妄見。以無相觀治諸憶想分
T11n0310_p0635a08║別緣念。以無願觀治於一切出三界願。以四
T11n0310_p0635a09║顛倒治一切倒。以諸有為皆悉無常。治無常
T11n0310_p0635a10║中計常顛倒。以有為苦治諸苦中計樂顛倒。
T11n0310_p0635a11║以無我法治無我中計我顛倒。以涅【CL019n0020_p0318b01】槃寂治
T11n0310_p0635a12║不淨中計淨顛倒。以四念處治諸依倚身受
T11n0310_p0635a13║心法。行者觀身順身相觀不墮我見。順受相
T11n0310_p0635a14║觀不墮我見。順心相觀不墮我見。順法相觀
T11n0310_p0635a15║不墮我見。是四念處能厭一切身受心法開
T11n0310_p0635a16║涅槃門。以四正勤能斷已生諸不善法。及不
T11n0310_p0635a17║起未生諸不善法。未生善法悉能令生。已生
T11n0310_p0635a18║善法能令增長。取要言之。能斷一切諸不善
T11n0310_p0635a19║法。成就一切諸善之法。以四如意足治身心
T11n0310_p0635a20║重。壞身一相令得如意自在神通。以五根治
T11n0310_p0635a21║無信懈怠失念亂心無慧眾生。以五力障諸
T11n0310_p0635a22║煩惱力。以七覺分治諸法中疑悔錯謬。以八
T11n0310_p0635a23║正道治墮邪道一切眾生。迦葉。是為菩薩畢
T11n0310_p0635a24║竟智藥。菩薩常應勤修習行。又大迦葉。閻浮
T11n0310_p0635a25║提內諸醫師中。耆域醫王最為第一。假令三
T11n0310_p0635a26║千大千世界所有眾生皆如耆域。若【CL019n0020_p0319a01】有人問心
T11n0310_p0635a27║中結使煩惱邪見疑悔病藥尚不能答。何況
T11n0310_p0635a28║能治。菩薩於中應作是念。我終不以世藥為
T11n0310_p0635a29║足。我當求習出世智藥。亦修一切善根福德。
T11n0310_p0635b01║如是菩薩。得智藥已遍到十方。畢竟療治一
T11n0310_p0635b02║切眾生。何謂菩薩出世智藥。謂知諸法從緣
T11n0310_p0635b03║合生。信一切法無我無人。亦無眾生壽命知
T11n0310_p0635b04║見。無作無受。信解通達無我我所。於是空
T11n0310_p0635b05║法無所得中不驚不畏。勤加精進而求心相。
T11n0310_p0635b06║菩薩如是求心何等是心。若貪欲耶。若瞋恚
T11n0310_p0635b07║耶。若愚癡耶。若過去未來現在耶。若心過去
T11n0310_p0635b08║即是盡滅。若心未來未生未至。若心現在則
T11n0310_p0635b09║無有住。是心非內非外亦非中間。是心無色。
T11n0310_p0635b10║無形無對。無識無知。無住無處。如是心者。十
T11n0310_p0635b11║方三世一切諸佛。不已見不今見不當見。若
T11n0310_p0635b12║一切佛過去來今而所不見。云何當【CL019n0020_p0319b01】有。但以
T11n0310_p0635b13║顛倒想故。心生諸法種種差別。是心如幻以
T11n0310_p0635b14║憶想分別故。起種種業受種種身。又大迦葉。
T11n0310_p0635b15║心去如風。不可捉故。心如流水。生滅不住故。
T11n0310_p0635b16║心如燈焰。眾緣有故。是心如電。念念滅故。心
T11n0310_p0635b17║如虛空。客塵污故。心如獼猴。貪六欲故。心
T11n0310_p0635b18║如畫師。能起種種業因緣故。心不一定。隨逐
T11n0310_p0635b19║種種諸煩惱故。心如大王。一切諸法增上主
T11n0310_p0635b20║故。心常獨行無二無伴。無有二心能一時故。
T11n0310_p0635b21║心如怨家。能與一切諸苦惱故。心如狂象。蹈
T11n0310_p0635b22║諸土舍能壞一切諸善根故。心如吞鉤。苦中
T11n0310_p0635b23║生樂想故。是心如夢。於無我中生我想故。
T11n0310_p0635b24║心如蒼蠅。於不淨中起淨想故。心如惡賊。
T11n0310_p0635b25║能與種種考掠苦故。心如惡鬼。求人便故。心
T11n0310_p0635b26║常高下。貪恚所壞故。心如盜賊。劫一切善根
T11n0310_p0635b27║故。心常貪色。如蛾投火。心常貪聲。如軍久行
T11n0310_p0635b28║【CL019n0020_p0320a01】樂勝鼓音。心常貪香。如豬喜樂不淨中臥。心
T11n0310_p0635b29║常貪味。如小女人樂著美食。心常貪觸。如蠅
T11n0310_p0635c01║著油。如是迦葉。求是心相而不可得。若不
T11n0310_p0635c02║可得則非過去未來現在。若非過去未來現
T11n0310_p0635c03║在則出三世。若出三世非有非無。若非有非
T11n0310_p0635c04║無即是不起。若不起者即是無性。若無性者
T11n0310_p0635c05║即是無生。若無生者即是無滅。若無滅者則
T11n0310_p0635c06║無所離。若無所離者則無來無去無退無生。
T11n0310_p0635c07║若無來無去無退無生則無行業。若無行業
T11n0310_p0635c08║則是無為。若無為者則是一切諸聖根本。是
T11n0310_p0635c09║中無有持戒亦無破戒。若無持戒無破戒者。
T11n0310_p0635c10║是則無行亦無非行。若無有行無非行者。是
T11n0310_p0635c11║則無心無心數法。若無有心心數法者。則無
T11n0310_p0635c12║有業亦無業報。若無有業無業報者則無苦
T11n0310_p0635c13║樂。若無苦樂即是聖性。是中無業無起業者。
T11n0310_p0635c14║無【CL019n0020_p0320b01】有身業亦無口業亦無意業。是中無有上
T11n0310_p0635c15║中下差別。聖性平等如虛空故。是性無別
T11n0310_p0635c16║一切諸法等一味故。是性遠離。離身心相故。
T11n0310_p0635c17║是性離一切法。隨順涅槃故。是性清淨。遠
T11n0310_p0635c18║離一切煩惱垢故。是性無我。離我我所故。是
T11n0310_p0635c19║性無高下。從平等生故。是性真諦。第一義諦
T11n0310_p0635c20║故。是性無盡。畢竟不生故。是性常住。諸法常
T11n0310_p0635c21║如故。是性安樂。涅槃為第一故。是性清淨。
T11n0310_p0635c22║離一切相故。是性無我。求我不可得故。是性
T11n0310_p0635c23║真淨。從本已來畢竟淨故。又大迦葉。汝等當
T11n0310_p0635c24║自觀內莫外馳騁。如是大迦葉。當來比丘如
T11n0310_p0635c25║犬逐塊。云何比丘如犬逐塊。譬如有人以塊
T11n0310_p0635c26║擲犬。犬即捨人而往逐之。如是迦葉。有沙門
T11n0310_p0635c27║婆羅門。怖畏好色聲香味觸故。住空閑處獨
T11n0310_p0635c28║無等侶。離眾憒鬧身離五欲而心不捨。是人
T11n0310_p0635c29║有時或念【CL019n0020_p0321a01】好色聲香味觸。貪心樂著而不觀
T11n0310_p0636a01║內。不知云何當得離色聲香味觸。以不知
T11n0310_p0636a02║故有時來入城邑聚落在人眾中。還為好色
T11n0310_p0636a03║聲香味觸五欲所縛。以空閑處持俗戒故死
T11n0310_p0636a04║得生天。又為天上五欲所縛。從天上沒亦不
T11n0310_p0636a05║得脫於四惡道地獄餓鬼畜生阿修羅道。是
T11n0310_p0636a06║名比丘如犬逐塊。又大迦葉。云何比丘不如
T11n0310_p0636a07║犬逐塊。若有比丘為人所罵而不報罵。打害
T11n0310_p0636a08║瞋毀亦不報毀。但自內觀求伏其心。作如是
T11n0310_p0636a09║念。罵者為誰。受者為誰。打者害者。毀者瞋
T11n0310_p0636a10║者。亦復為誰。是名比丘不如犬逐塊。迦葉。
T11n0310_p0636a11║譬如善調馬師隨馬𢤱悷即時能伏。行者亦
T11n0310_p0636a12║爾。隨心所向即時能攝不令放逸。迦葉。譬
T11n0310_p0636a13║如咽塞病即能斷命。如是迦葉。一切見中唯
T11n0310_p0636a14║有我見。即時能斷於智慧命。譬如有人隨所
T11n0310_p0636a15║縛處而求解脫。如是【CL019n0020_p0321b01】迦葉。隨心所著應當求
T11n0310_p0636a16║解。又大迦葉。出家之人有二不淨心。何謂為
T11n0310_p0636a17║二。一者讀誦路伽耶等外道經書。二者多畜
T11n0310_p0636a18║諸好衣缽。又出家人有二堅縛。何謂為二。一
T11n0310_p0636a19║者見縛。二者利養縛。又出家人有二障法。
T11n0310_p0636a20║何謂為二。一者親近白衣。二者憎惡善人。
T11n0310_p0636a21║又出家人有二種垢。何謂為二。一者忍受煩
T11n0310_p0636a22║惱。二者貪諸檀越。又出家人有二雨雹壞諸
T11n0310_p0636a23║善根。何謂為二。一者敗逆正法。二者破戒受
T11n0310_p0636a24║人信施。又出家人有二癰瘡。何謂為二。一者
T11n0310_p0636a25║求見他過。二者自覆其罪。又出家人有二燒
T11n0310_p0636a26║法。何謂為二。一者垢心受著法衣。二者受
T11n0310_p0636a27║他持戒善人供養。又出家人有二種病。何謂
T11n0310_p0636a28║為二。一者懷增上慢而不伏心。二者壞他發
T11n0310_p0636a29║大乘心。又大迦葉。謂沙門者。有四種沙門。
T11n0310_p0636b01║何謂為四。一者形服沙門。二者【CL019n0020_p0322a01】威儀欺誑沙
T11n0310_p0636b02║門。三者貪求名聞沙門。四者實行沙門。何謂
T11n0310_p0636b03║形服沙門。有一沙門形服具足被僧伽梨。剃
T11n0310_p0636b04║除鬚髮執持應器。而便成就不淨身業不淨口
T11n0310_p0636b05║業不淨意業。不善護身慳嫉懈怠破戒為惡。
T11n0310_p0636b06║是名形服沙門。何謂威儀欺誑沙門。有一沙
T11n0310_p0636b07║門具足沙門身四威儀。行立坐臥一心安詳。
T11n0310_p0636b08║斷諸美味修四聖種。遠離眾會。出家憒鬧之
T11n0310_p0636b09║眾。言語柔軟。行如是法皆為欺誑。不為善淨
T11n0310_p0636b10║而於空法有所見得。於無得法生恐畏心。如
T11n0310_p0636b11║臨深想。於空論比丘生怨賊想。是名威儀欺
T11n0310_p0636b12║誑沙門。何謂名聞沙門。有一沙門以現因緣
T11n0310_p0636b13║而行持戒。欲令人知自力讀誦。欲令他人知
T11n0310_p0636b14║為多聞。自力獨處在於閑靜。欲令人知為阿
T11n0310_p0636b15║練若。少欲知足行遠離行。但為人知不以厭
T11n0310_p0636b16║離。不為善寂不為得道。不為【CL019n0020_p0322b01】沙門婆羅門果。
T11n0310_p0636b17║不為涅槃。是為名聞沙門。復次迦葉。何謂實
T11n0310_p0636b18║行沙門。有一沙門。不貪身命。何況利養。聞諸
T11n0310_p0636b19║法空無相無願。心達隨順如所說行。不為涅
T11n0310_p0636b20║槃而修梵行。何況三界。尚不樂起空無我見。
T11n0310_p0636b21║何況我見眾生人見。離依止法而求解脫一
T11n0310_p0636b22║切煩惱。見一切諸法本來無垢畢竟清淨。而
T11n0310_p0636b23║自依止亦不依他。以正法身尚不見佛。何況
T11n0310_p0636b24║形色。以空遠離尚不見法。何況貪著音聲言
T11n0310_p0636b25║說。以無為法尚不見僧。何況當見有和合眾。
T11n0310_p0636b26║而於諸法無所斷除無所修行。不生生死不
T11n0310_p0636b27║著涅槃。知一切法本來寂滅。不見有縛不求
T11n0310_p0636b28║解脫。是名實行沙門。如是迦葉。汝等當習實
T11n0310_p0636b29║行沙門法。莫為名字所壞。迦葉。譬如貧窮
T11n0310_p0636c01║賤人假富貴名。於意云何。稱此名不。不也世
T11n0310_p0636c02║尊。如是迦葉。但名沙門婆羅門。【CL019n0020_p0323a01】而無沙門婆
T11n0310_p0636c03║羅門實功德行。亦如貧人為名所壞。譬如有
T11n0310_p0636c04║人漂沒大水渴乏而死。如是迦葉。有諸沙門
T11n0310_p0636c05║多讀誦經。而不能止貪恚癡渴。法水漂沒煩
T11n0310_p0636c06║惱渴死墮諸惡道。譬如藥師持藥囊行而自
T11n0310_p0636c07║身病不能療治。多聞之人有煩惱病亦復如
T11n0310_p0636c08║是。雖有多聞不止煩惱不能自利。譬如有人
T11n0310_p0636c09║服王貴藥。不能將適為藥所害。多聞之人有
T11n0310_p0636c10║煩惱病亦復如是。得好法藥不能修善自害
T11n0310_p0636c11║慧根。迦葉。譬如摩尼寶珠墮不淨中不可復
T11n0310_p0636c12║著。如是多聞貪著利養。便不復能利益天人。
T11n0310_p0636c13║譬如死人著金瓔珞。多聞破戒比丘。被服
T11n0310_p0636c14║法衣受他供養亦復如是。如長者子剪除爪
T11n0310_p0636c15║甲。淨自洗浴塗赤栴檀。著新白衣頭著華鬘
T11n0310_p0636c16║中外相稱。如是迦葉。多聞持戒被服法衣。
T11n0310_p0636c17║受他供養亦復如是。又大迦葉。四種【CL019n0020_p0323b01】破戒比
T11n0310_p0636c18║丘似善持戒。何謂為四。有一比丘具足持戒。
T11n0310_p0636c19║大小罪中心常怖畏。所聞戒法皆能履行。身
T11n0310_p0636c20║業清淨口業清淨。意業清淨正命清淨。而是
T11n0310_p0636c21║比丘說有我論。是初破戒似善持戒。復次迦
T11n0310_p0636c22║葉。有一比丘誦持戒律。隨所說行身見不滅。
T11n0310_p0636c23║是名第二破戒比丘似善持戒。復次迦葉。有
T11n0310_p0636c24║一比丘具足持戒。取眾生相而行慈心。聞一
T11n0310_p0636c25║切法本來無生心大驚怖。是名第三破戒比
T11n0310_p0636c26║丘似善持戒。復次迦葉。有一比丘具足修行。
T11n0310_p0636c27║十二頭陀見有所得。是名第四破戒比丘似
T11n0310_p0636c28║善持戒。復次迦葉。善持戒者。無我無我所。
T11n0310_p0636c29║無作無非作。無有所作。亦無作者。無行無非
T11n0310_p0637a01║行。無色無名。無相無非相。無滅無非滅。無取
T11n0310_p0637a02║無捨。無可取無可棄。無眾生無眾生名。無心
T11n0310_p0637a03║無心名。無世間無非世間。無依止無非【CL019n0020_p0324a01】依止。
T11n0310_p0637a04║不以戒自高不下他戒。亦不憶想分別此戒。
T11n0310_p0637a05║是名諸聖所持戒行。無漏不繫不受三界。遠
T11n0310_p0637a06║離一切諸依止法。爾時世尊。欲明了此義。而
T11n0310_p0637a07║說偈言。
T11n0310_p0637a08║　清淨持戒者　　無垢無所有
T11n0310_p0637a09║　持戒無憍慢　　亦無所依止
T11n0310_p0637a10║　持戒無愚癡　　亦無有諸縛
T11n0310_p0637a11║　持戒無塵污　　亦無有違失
T11n0310_p0637a12║　持戒心善軟　　畢竟常寂滅
T11n0310_p0637a13║　遠離於一切　　憶想之分別
T11n0310_p0637a14║　解脫諸動念　　是淨持佛戒
T11n0310_p0637a15║　不貪惜身命　　不用諸有生
T11n0310_p0637a16║　修習於正行　　安住正道中
T11n0310_p0637a17║　是名為佛法　　真實淨持戒
T11n0310_p0637a18║　持戒不染世　　亦不依世法
T11n0310_p0637a19║　逮得智慧明　　無闇無所有
T11n0310_p0637a20║　無我無彼想　　已知見諸相
T11n0310_p0637a21║　是名為佛法　　真實淨持戒
T11n0310_p0637a22║　無此無彼岸　　亦無有中間
T11n0310_p0637a23║　於無此彼中　　亦無有所著
T11n0310_p0637a24║　無縛無諸漏　　【CL019n0020_p0324b01】亦無有欺誑
T11n0310_p0637a25║　是名為佛法　　真實淨持戒
T11n0310_p0637a26║　心不著名色　　不生我我所
T11n0310_p0637a27║　是名為安住　　真實淨持戒
T11n0310_p0637a28║　雖行持諸戒　　其心不自高
T11n0310_p0637a29║　亦不以為上　　遇戒求聖道
T11n0310_p0637b01║　是名為真實　　清淨持戒相
T11n0310_p0637b02║　不以戒為最　　亦不貴三昧
T11n0310_p0637b03║　過此二事已　　修習於智慧
T11n0310_p0637b04║　空寂無所有　　諸聖賢之性
T11n0310_p0637b05║　是清淨持戒　　諸佛所稱讚
T11n0310_p0637b06║　心解脫身見　　除滅我我所
T11n0310_p0637b07║　信解於諸佛　　所行空寂法
T11n0310_p0637b08║　如是持聖戒　　則為無有比
T11n0310_p0637b09║　依戒得三昧　　三昧能修慧
T11n0310_p0637b10║　依因所修慧　　逮得於淨智
T11n0310_p0637b11║　已得淨智者　　具足清淨戒
T11n0310_p0637b12║說是語時。五百比丘不受諸法心得解脫。三
T11n0310_p0637b13║萬二千人遠塵離垢得法眼淨。五百比丘聞
T11n0310_p0637b14║是深法心不信解。不能通達從坐起去。爾時
T11n0310_p0637b15║大迦葉白佛言。世尊。是五百比丘皆得禪定。
T11n0310_p0637b16║【CL019n0020_p0325a01】不能信解入深法故從坐起去。佛語迦葉。是
T11n0310_p0637b17║諸比丘皆增上慢。聞是清淨無漏戒相。不能
T11n0310_p0637b18║信解不能通達。佛所說偈其義甚深。所以者
T11n0310_p0637b19║何。諸佛菩提極甚深故。若不厚種善根。惡知
T11n0310_p0637b20║識所守。信解力少難得信受。又大迦葉。是五
T11n0310_p0637b21║百比丘。過去迦葉佛時。為外道弟子。到迦葉
T11n0310_p0637b22║佛所欲求長短。聞佛說法得少信心。而自念
T11n0310_p0637b23║言。是佛希有快善妙語。以是善心命終之後
T11n0310_p0637b24║生忉利天。忉利天終生閻浮提。於我法中而
T11n0310_p0637b25║得出家。是諸比丘深著諸見。聞說深法不
T11n0310_p0637b26║能信解隨順通達。是諸比丘雖不通達。以聞
T11n0310_p0637b27║深法因緣力故。得大利益不生惡道。當於現
T11n0310_p0637b28║身得入涅槃。爾時佛語須菩提言。汝往將是
T11n0310_p0637b29║諸比丘來。須菩提言。世尊。是人尚不能信
T11n0310_p0637c01║佛語。況須菩提耶。佛即化作二比丘。隨五百
T11n0310_p0637c02║比丘【CL019n0020_p0325b01】所向道中。諸比丘見已。問化比丘。汝欲
T11n0310_p0637c03║那去。答言。我等欲去獨處修禪定樂。所以者
T11n0310_p0637c04║何。佛所說法不能信解。諸比丘言。長老。我等
T11n0310_p0637c05║聞佛說法亦不信解欲至獨處修禪定行。時
T11n0310_p0637c06║化比丘語諸比丘言。我等當離自高逆諍心。
T11n0310_p0637c07║應求信解佛所說義。所以者何。無高無諍是
T11n0310_p0637c08║沙門法。所說涅槃名為滅者為何所滅。是身
T11n0310_p0637c09║之中有我滅耶。有人有作有受有命而可滅
T11n0310_p0637c10║耶。諸比丘言。是身之中。無我無人。無作無
T11n0310_p0637c11║受。無命而可滅者。但以貪欲瞋癡滅故名為
T11n0310_p0637c12║涅槃。化比丘言。汝等貪欲瞋癡。為是定相可
T11n0310_p0637c13║滅盡耶。諸比丘言。貪欲瞋癡。不在於內。亦不
T11n0310_p0637c14║在外。不在中間。離諸憶想是則不生。化比丘
T11n0310_p0637c15║言。是故汝等莫作憶想若使汝等不起憶想
T11n0310_p0637c16║分別法者。即於諸法無染無離。無染無離者。
T11n0310_p0637c17║是名寂【CL019n0020_p0326a01】滅。所有戒品。亦不往來亦不滅盡。定
T11n0310_p0637c18║品慧品解脫品解脫知見品。亦不往來亦不
T11n0310_p0637c19║滅盡。以是法故說為涅槃。是法皆空遠離亦
T11n0310_p0637c20║不可取。汝等捨離是涅槃想。莫隨於想。莫隨
T11n0310_p0637c21║非想。莫以想捨想。莫以想觀想。若以想捨
T11n0310_p0637c22║想者。則為想所縛。汝等不應分別一切受想
T11n0310_p0637c23║滅定。一切諸法無分別故。若有比丘滅諸受
T11n0310_p0637c24║想得滅定者。則為滿足更無有上。化比丘說
T11n0310_p0637c25║是語時。五百比丘不受諸法心得解脫。來詣
T11n0310_p0637c26║佛所頭面禮足在一面立。爾時須菩提問諸
T11n0310_p0637c27║比丘言。汝等去至何所今何從來。諸比丘言。
T11n0310_p0637c28║佛所說法。無所從來去無所至。又問誰為汝
T11n0310_p0637c29║師。答言。我師先來不生亦無有滅。又問。汝等
T11n0310_p0638a01║從何聞法。答言。無有五陰十二入十八界從
T11n0310_p0638a02║是聞法。又問。云何聞法。答言。不為縛故。
T11n0310_p0638a03║不為解脫故。又問。【CL019n0020_p0326b01】汝等習行何法。答言。不為
T11n0310_p0638a04║得故。不為斷故。又問。誰調伏汝。答言。身無
T11n0310_p0638a05║定相心無所行是調伏我。又問。何行心得解
T11n0310_p0638a06║脫。答言。不斷無明不生明故。又問。汝等為
T11n0310_p0638a07║誰弟子。答言。無得無知者是彼弟子。又問。
T11n0310_p0638a08║汝等已得幾何當入涅槃。答言。猶如如來所
T11n0310_p0638a09║化入涅槃者。我等當入。又問。汝等已得己利
T11n0310_p0638a10║耶。答言。自利不可得故。又問。汝等所作已辦
T11n0310_p0638a11║耶。答言。所作不可得故。又問。汝等修梵行
T11n0310_p0638a12║耶。答言。於三界不行亦非不行。是我梵行。
T11n0310_p0638a13║又問。汝等煩惱盡耶。答言。一切諸法畢竟無
T11n0310_p0638a14║盡相故。又問。汝等破魔耶。答言。陰魔不可得
T11n0310_p0638a15║故。又問。汝等奉如來耶。答言。不以身心故。
T11n0310_p0638a16║又問。汝等住福田耶。答言。無有住故。又問
T11n0310_p0638a17║汝等斷於生死往來耶。答言。無常無斷故。
T11n0310_p0638a18║又問。汝等隨法行耶。答言。無礙解脫故。【CL019n0020_p0327a01】又
T11n0310_p0638a19║問。汝等究竟當生何所。答言。隨於如來化
T11n0310_p0638a20║人所至。須菩提問諸比丘。時有五百比丘不
T11n0310_p0638a21║受諸法心得解脫。三萬二千人遠塵離垢得
T11n0310_p0638a22║法眼淨。爾時會中有普明菩薩。白佛言。世尊。
T11n0310_p0638a23║菩薩欲學是寶積經者。當云何住。當云何學。
T11n0310_p0638a24║佛言。菩薩學是經所說皆無定相。而不可取
T11n0310_p0638a25║亦不可著。隨是行者有大利益。普明。譬如
T11n0310_p0638a26║有乘杯船欲渡恒河。以何精進乘此船渡。
T11n0310_p0638a27║答言世尊。以大精進乃可得渡。所以者何。恐
T11n0310_p0638a28║中壞故。佛告普明。菩薩亦爾。欲修佛法當勤
T11n0310_p0638a29║精進倍復過是。所以者何。是身無常無有決
T11n0310_p0638b01║定壞敗之相。不得久住終歸磨滅。未得法利
T11n0310_p0638b02║恐中壞故。我在大流為度眾生斷於四流故。
T11n0310_p0638b03║當習法船乘此法船。往來生死度脫眾生。云
T11n0310_p0638b04║何菩薩所習法船。謂平等心一切眾生為船
T11n0310_p0638b05║因【CL019n0020_p0327b01】緣。習無量福以為牢厚清淨戒板。行施及
T11n0310_p0638b06║果以為莊嚴。淨心佛道為諸材木。一切福德
T11n0310_p0638b07║以為具足。堅固繫縛忍辱柔軟憶念為釘。諸
T11n0310_p0638b08║菩提分堅強精進。最上妙善法林中出。不可
T11n0310_p0638b09║思議無量禪定福德業成。善寂調心以為師
T11n0310_p0638b10║匠。畢竟不壞大悲所攝。以四攝法廣度致遠。
T11n0310_p0638b11║以智慧力防諸怨賊。善方便力種種合集。
T11n0310_p0638b12║四大梵行以為端嚴。四正念處為金樓觀。四
T11n0310_p0638b13║正勤行四如意足以為疾風。五根善察離諸
T11n0310_p0638b14║曲惡。五力強浮七覺覺悟能破魔賊。入八真
T11n0310_p0638b15║正道隨意到岸離外道濟。止為調御觀為利
T11n0310_p0638b16║益不著二邊。有因緣法以為安隱。大乘廣博
T11n0310_p0638b17║無盡辯才。廣布名聞能濟十方一切眾生。而
T11n0310_p0638b18║自唱言來上法船。從安隱道至於涅槃。度身
T11n0310_p0638b19║見岸至佛道岸離一切見。如是普明。菩薩摩
T11n0310_p0638b20║訶薩。【CL019n0020_p0328a01】應當修習如是法船。以是法船無量百
T11n0310_p0638b21║千萬億阿僧祇劫。在生死中度脫漂沒長流
T11n0310_p0638b22║眾生。又告普明。復有法行能令菩薩疾得成
T11n0310_p0638b23║佛。謂諸所行真實不虛。厚習善法深心清淨。
T11n0310_p0638b24║不捨精進樂欲近明。修習一切諸善根故。常
T11n0310_p0638b25║正憶念樂善法故。多聞無厭具足慧故。破壞
T11n0310_p0638b26║憍慢增益智故。除滅戲論具福德故。樂住獨
T11n0310_p0638b27║處身心離故。不處憒鬧離惡人故。深求於法
T11n0310_p0638b28║依第一義故。求於智慧通達實相故。求於真
T11n0310_p0638b29║諦得不壞法故。求於空法所行正故。求於遠
T11n0310_p0638c01║離得寂滅故。如是普明。是為菩薩疾成佛道。
T11n0310_p0638c02║說是經時。普明菩薩。大迦葉等諸天阿脩羅
T11n0310_p0638c03║及世間人。皆大歡喜頂戴奉行。
T11n0310_p0638c04║【○】大寶積經卷第一百一十二【CL019n0020_p0328b01】
