T01n0015_p0246b01║
T01n0015_p0246b02║　　No. 15 [No. 1(14), No. 26(134)]
T01n0015_p0246b03║【CL060n0919_p0503a01】佛說帝釋所問經
T01n0015_p0246b04║
T01n0015_p0246b05║　　　　西天譯經三藏朝奉大夫試光祿卿
T01n0015_p0246b06║　　　　明教大師臣法賢奉　詔譯
T01n0015_p0246b07║如是我聞。一時佛在摩伽陀國王舍城東菴
T01n0015_p0246b08║羅園。大婆羅門聚落之北。毘提呬山帝釋巖
T01n0015_p0246b09║中。與大眾俱。
T01n0015_p0246b10║爾時帝釋天主。聞佛在摩伽陀國毘提呬
T01n0015_p0246b11║山帝釋巖中。即告五髻乾闥婆王子言。汝
T01n0015_p0246b12║可知不。我聞佛在摩伽陀國毘提呬山帝釋
T01n0015_p0246b13║巖中。我欲與汝共詣佛所親近供養。是時
T01n0015_p0246b14║五髻乾闥婆王子聞是語已。白帝釋言。甚
T01n0015_p0246b15║善天主。作是言已。即持琉璃寶裝箜篌。隨從
T01n0015_p0246b16║帝釋。時彼天眾。聞帝釋天主與五髻乾闥婆
T01n0015_p0246b17║王子。發心往詣佛所親近供養。亦各發心
T01n0015_p0246b18║樂欲隨從往詣佛所親近供養。爾時帝釋
T01n0015_p0246b19║天主與五髻乾闥婆王子及彼天眾。從彼
T01n0015_p0246b20║天沒。譬如力士屈伸臂頃。即到摩伽陀國
T01n0015_p0246b21║毘提呬【CL060n0919_p0503b01】山側。是時彼山忽有大光普遍照耀。
T01n0015_p0246b22║其山四面。所有人民見彼光已。互相謂言。此
T01n0015_p0246b23║山何故有大火燃。映蔽本相猶如寶山。爾時
T01n0015_p0246b24║帝釋天主告五髻乾闥婆王子言。汝見此山
T01n0015_p0246b25║有如是殊妙色不。為佛世尊安止其中四事
T01n0015_p0246b26║清淨。又復此山所有堂殿悉皆寶成。人所
T01n0015_p0246b27║居者。盡諸煩惱悉證聖果。乃至大力諸天亦
T01n0015_p0246b28║常止此。又復告言。是故我等難逢難遇。
T01n0015_p0246b29║如先所說親近供養。今正是時。汝五髻乾闥
T01n0015_p0246c01║婆王子可以所持之樂。當作供養。何以故。過
T01n0015_p0246c02║此已往。實難值遇。時乾闥婆王子聞是語已。
T01n0015_p0246c03║白帝釋言。甚善甚善。說是言已即起思念。
T01n0015_p0246c04║諸佛如來具天耳通。無遠無近皆悉能聞。
T01n0015_p0246c05║作此念已。即動所持琉璃寶裝箜篌。於其聲
T01n0015_p0246c06║中而出伽陀。於伽陀中說所樂事。彼伽陀曰。
T01n0015_p0246c07║　【CL060n0919_p0504a01】如日光賢女　　當請求父王
T01n0015_p0246c08║　與我為眷屬　　是知如賢良
T01n0015_p0246c09║　我所戀慕汝　　譬如熱惱者
T01n0015_p0246c10║　思念於清涼　　如渴人思水
T01n0015_p0246c11║　如病者思藥　　如飢者念食
T01n0015_p0246c12║　如大象被鉤　　而不能前詣
T01n0015_p0246c13║　又如阿羅漢　　樂求寂滅法
T01n0015_p0246c14║　今我所求願　　其義亦復然
T01n0015_p0246c15║　貪欲增煩惱　　此無有真實
T01n0015_p0246c16║　不果所願求　　受種種苦惱
T01n0015_p0246c17║　我所作福業　　供養阿羅漢
T01n0015_p0246c18║　所獲得果報　　當與汝共之
T01n0015_p0246c19║　我求日光女　　是意甚堅固
T01n0015_p0246c20║　帝釋諸天主　　當施我所願
T01n0015_p0246c21║爾時世尊於帝釋巖中。以天耳通遙聞其聲。
T01n0015_p0246c22║即以神力遙告五髻乾闥婆王子言。善哉善
T01n0015_p0246c23║哉。乾闥婆王子。汝善於樂鼓動絃時。出微
T01n0015_p0246c24║妙音如妙歌聲。作歌聲時復如絃音。以何
T01n0015_p0246c25║因故。久發音樂於彼絃中而出伽陀。復於
T01n0015_p0246c26║伽陀說【CL060n0919_p0504b01】三種音。謂愛樂音龍音阿羅漢音。
T01n0015_p0246c27║爾時五髻乾闥婆王子承佛神力。遙聞佛語
T01n0015_p0246c28║即白佛言。世尊。我念一時有乾闥婆王名凍
T01n0015_p0246c29║母囉。其王有女名為日光。我心所樂求為眷
T01n0015_p0247a01║屬。我時雖設種種方便亦不果願。遂於女
T01n0015_p0247a02║前動如是樂。於樂絃中而出伽陀。於伽陀中
T01n0015_p0247a03║說三種音。世尊。我當動此樂時。彼善法會
T01n0015_p0247a04║有諸天眾。互相謂曰。此五髻乾闥婆王子
T01n0015_p0247a05║不見不聞。我佛世尊十號具足。如來應供
T01n0015_p0247a06║正遍知明行足善逝世間解無上士調御丈夫
T01n0015_p0247a07║天人師佛世尊。於是我謂諸天眾言。汝等
T01n0015_p0247a08║諸天善讚佛德。諸天答言。五髻乾婆闥王
T01n0015_p0247a09║子。我等所有讚佛功德與汝共之。五髻乾闥
T01n0015_p0247a10║婆王子。聞諸天言忽有省覺。報言。仁者。
T01n0015_p0247a11║我今歸佛世尊。我以此事故。向於佛動如是
T01n0015_p0247a12║樂。
T01n0015_p0247a13║爾時帝釋天主作如【CL060n0919_p0505a01】是念。今此五髻乾闥婆
T01n0015_p0247a14║王子根緣成熟。未至佛前。已伸供養。作是
T01n0015_p0247a15║念已。告五髻乾闥婆王子言。汝持我語。往詣
T01n0015_p0247a16║佛所。頭面禮足。如我詞曰。天主帝釋。稽首
T01n0015_p0247a17║雙足問訊世尊。少病少惱起居輕利氣力安
T01n0015_p0247a18║不。進止無惱不。我今與彼忉利天眾。欲來詣
T01n0015_p0247a19║佛親近供養。當聽佛旨。是時五髻乾闥婆王
T01n0015_p0247a20║子聞此語已。白帝釋言。甚善天主。作是語
T01n0015_p0247a21║已。往詣佛所。頭面禮足住立一面而白佛言。
T01n0015_p0247a22║世尊。帝釋天主與忉利天眾。遣我來此禮佛
T01n0015_p0247a23║雙足。問訊世尊。少病少惱起居輕利氣力安
T01n0015_p0247a24║不。進止無惱不。我等今日欲詣佛所親近供
T01n0015_p0247a25║養。故遣我來聽於佛旨。佛即答言。汝可迴
T01n0015_p0247a26║還告語帝釋及彼天眾。今正是時。五髻乾闥
T01n0015_p0247a27║婆王子承佛聖旨。還帝釋處傳世尊言。今
T01n0015_p0247a28║正是時。爾時帝釋及忉利天眾便【CL060n0919_p0505b01】詣佛所。
T01n0015_p0247a29║到佛所已。禮佛雙足住立一面。是時天主即
T01n0015_p0247b01║起是念。此帝釋巖。其相迫窄。天眾無數如
T01n0015_p0247b02║何坐耶。佛知其意。即以神力令巖寬廣。容
T01n0015_p0247b03║諸天眾各不相礙。帝釋天主及彼天眾。各
T01n0015_p0247b04║各禮佛次第而坐。眾坐已定。帝釋天主合掌
T01n0015_p0247b05║白言。世尊。我於長夜樂欲見佛樂聞正法。
T01n0015_p0247b06║世尊。我念一時佛在舍衛國祇樹給孤獨園
T01n0015_p0247b07║入火界三昧。是時我在毘沙門宮。見彼宮
T01n0015_p0247b08║中有一夫人。名曰妙臂。見佛入是火界三昧。
T01n0015_p0247b09║合掌恭敬專心念佛。我見世尊未出三昧。
T01n0015_p0247b10║告妙臂言。待佛世尊出於三昧。傳我至誠
T01n0015_p0247b11║問訊於佛。少病少惱起居輕利氣力安不。
T01n0015_p0247b12║進止無惱不。又復告言。待佛出定。傳我至
T01n0015_p0247b13║誠。勿使忘失。世尊。是事實不。佛言帝釋。
T01n0015_p0247b14║此事實爾。而彼夫人曾代於汝致敬問訊。
T01n0015_p0247b15║佛又告言。天主。我在三【CL060n0919_p0506a01】昧亦聞汝語。其後
T01n0015_p0247b16║非久。即出三昧。
T01n0015_p0247b17║爾時帝釋白言。世尊。我昔曾聞。有佛如來正
T01n0015_p0247b18║等正覺。出現於世作大利益。以大方便隨類
T01n0015_p0247b19║引導。或隱人相。或現天身。我今自知。佛出
T01n0015_p0247b20║世間作大利益。以善方便隨類引導。或隱或
T01n0015_p0247b21║顯。世尊。所有聲聞。從佛出家修持梵行。命
T01n0015_p0247b22║終之後生忉利天。而彼天人樂三種事。謂壽
T01n0015_p0247b23║命色相及與名稱。世尊。昔有釋女。名曰密
T01n0015_p0247b24║行。從佛出家持於梵行。常厭女身求男子
T01n0015_p0247b25║相。命終之後生忉利天。為我作子。名曰密
T01n0015_p0247b26║行。具大威力是大丈夫。世尊。復有三苾芻
T01n0015_p0247b27║修聲聞行。而未能斷貪慾之心。命終之後
T01n0015_p0247b28║生於天界。作尾那乾闥婆子。常來為彼密
T01n0015_p0247b29║行天子作承事者。時彼密行天向尾那乾闥
T01n0015_p0247c01║婆子。說伽陀曰。
T01n0015_p0247c02║　我昔為女人　　具智名密行
T01n0015_p0247c03║　厭女求男相　　【CL060n0919_p0506b01】常供佛法僧
T01n0015_p0247c04║　時見汝三子　　而修聲聞行
T01n0015_p0247c05║　今生於下族　　為我作承事
T01n0015_p0247c06║　汝等今當知　　我為汝說實
T01n0015_p0247c07║　汝昔為人時　　四事咸豐足
T01n0015_p0247c08║　不依佛禁戒　　今可懷慚恥
T01n0015_p0247c09║　了心即正法　　唯智者能了
T01n0015_p0247c10║　我昔汝同行　　近佛聞正法
T01n0015_p0247c11║　起信持佛戒　　及供養聖眾
T01n0015_p0247c12║　我因行正行　　得為帝釋子
T01n0015_p0247c13║　具天大威力　　自知名密行
T01n0015_p0247c14║　止殊勝宮殿　　轉女成男相
T01n0015_p0247c15║　汝乾闥婆子　　從佛持梵行
T01n0015_p0247c16║　聞佛最上法　　卻為承事者
T01n0015_p0247c17║　我於天界中　　未見事今見
T01n0015_p0247c18║　修持聲聞行　　而生於下族
T01n0015_p0247c19║　汝乾闥婆子　　受我密行化
T01n0015_p0247c20║　汝等所受生　　非彼諸佛子
T01n0015_p0247c21║　乾闥婆子言　　天所說誠實
T01n0015_p0247c22║　我等因貪慾　　墮乾闥婆趣
T01n0015_p0247c23║　我今起精進　　唯念佛正法
T01n0015_p0247c24║　知貪慾生過　　斷彼貪慾心
T01n0015_p0247c25║　貪為煩惱縛　　其力勝魔軍
T01n0015_p0247c26║　【CL060n0919_p0507a01】棄佛真實法　　故不生勝天
T01n0015_p0247c27║　帝釋與梵王　　坐於善法會
T01n0015_p0248a01║　觀諸天勝行　　經遊天界者
T01n0015_p0248a02║　見我生下族　　經遊於天界
T01n0015_p0248a03║　我由行不正　　而不獲勝果
T01n0015_p0248a04║　爾時密行天　　白父帝釋言
T01n0015_p0248a05║　父王今當知　　我佛最上尊
T01n0015_p0248a06║　出現於世聞　　善降諸魔軍
T01n0015_p0248a07║　名釋迦牟尼　　此三乾闥婆
T01n0015_p0248a08║　是彼佛之子　　忘失於正念
T01n0015_p0248a09║　墮乾闥婆趣　　而於彼三中
T01n0015_p0248a10║　唯一不正知　　餘二歸正道
T01n0015_p0248a11║　常向佛菩提　　而行於正法
T01n0015_p0248a12║　所見諸聲聞　　無有能及者
T01n0015_p0248a13║　彼遠離所欲　　能斷於煩惱
T01n0015_p0248a14║　唯念佛世尊　　不復生餘想
T01n0015_p0248a15║　所有未了法　　彼二悉正知
T01n0015_p0248a16║　當得勝果報　　而生於梵天
T01n0015_p0248a17║世尊。我於爾時聞密行天子說是偈已。我於
T01n0015_p0248a18║此事有所未決。故來佛所。欲伸請問。願佛
T01n0015_p0248a19║垂愍。為我宣說。
T01n0015_p0248a20║爾時世尊而作是念。帝釋天主【CL060n0919_p0507b01】於長夜中無
T01n0015_p0248a21║懈無廢無塵無垢。如有所問是真不知非作
T01n0015_p0248a22║魔事。彼有所問當為宣說。作是念已即說
T01n0015_p0248a23║伽陀。告帝釋曰。
T01n0015_p0248a24║　帝釋今當知　　汝心中所樂
T01n0015_p0248a25║　欲有所問義　　當問我為說
T01n0015_p0248a26║爾時帝釋天主即說伽陀。白世尊曰。
T01n0015_p0248a27║　今蒙佛聽許　　如我意所樂
T01n0015_p0248a28║　我今當啟請　　願佛為宣說
T01n0015_p0248a29║帝釋天主說伽陀已白佛言。世尊。所有天人
T01n0015_p0248b01║阿修羅乾闥婆及諸異生等。以何為煩惱。
T01n0015_p0248b02║佛言。以憎愛為煩惱。帝釋天主。所有天人阿
T01n0015_p0248b03║修羅乾闥婆乃至諸異生等。而作是念。嗚呼
T01n0015_p0248b04║我自於他先無侵害亦不怨枉。不鬥不諍無
T01n0015_p0248b05║訴無訟。又不相持。云何於我返作是事。天
T01n0015_p0248b06║主。如是之事由憎愛起。憎愛起故煩惱遂生。
T01n0015_p0248b07║帝釋【CL060n0919_p0508a01】白言。世尊。如是如是。如佛所說。我今
T01n0015_p0248b08║從佛了知此義。憎愛為煩惱。斷於疑惑。滿所
T01n0015_p0248b09║樂心。
T01n0015_p0248b10║爾時帝釋天主得聞佛說歡喜信受。復白佛
T01n0015_p0248b11║言。世尊。此憎愛煩惱。何因何集。何生何
T01n0015_p0248b12║緣。何因得有。何因得無。佛言。天主。此憎愛
T01n0015_p0248b13║煩惱。怨親為因。怨親而集。從怨親生。怨親
T01n0015_p0248b14║為緣。由怨親故。有憎愛煩惱。若無怨親憎
T01n0015_p0248b15║愛即無。帝釋白佛言。如是如是。如佛所說。
T01n0015_p0248b16║我今從佛了知此義。憎愛煩惱怨親為因。若
T01n0015_p0248b17║無怨親即無憎愛。又復白言。世尊。怨親因何
T01n0015_p0248b18║有。從何集。由何生。依何緣。何因得有。何因
T01n0015_p0248b19║得無。佛告帝釋。所欲為因。從所欲集。由所欲
T01n0015_p0248b20║生。依所欲緣。因其所欲故有怨親。若無所欲
T01n0015_p0248b21║怨親即無。帝釋白佛言。世尊。如是如是。如
T01n0015_p0248b22║佛所說。而彼怨親因所欲有。又復白言。世尊。
T01n0015_p0248b23║而此所欲。何因而有。從【CL060n0919_p0508b01】何而集。由何而生。
T01n0015_p0248b24║依於何緣。何因得有。何因得無。佛言。帝釋。
T01n0015_p0248b25║所欲因疑惑有。從疑惑集。由疑惑生。依
T01n0015_p0248b26║疑惑緣。因疑惑故而有所欲。若無疑惑即
T01n0015_p0248b27║無所欲。帝釋白言。世尊。如是如是。如
T01n0015_p0248b28║佛所說。所欲因疑惑有。又復白言。世尊。
T01n0015_p0248b29║疑惑何因何集何生何緣。而此疑惑。何因
T01n0015_p0248c01║得有。何因得無。佛告帝釋。以虛妄為因。從
T01n0015_p0248c02║虛妄而集。由虛妄生。依虛妄緣。以虛妄故即
T01n0015_p0248c03║有疑惑。由疑惑故致有所欲。因其所欲故
T01n0015_p0248c04║有怨親。由彼怨親遂有憎愛。以憎愛故乃有
T01n0015_p0248c05║刀劍相持訴訟鬥諍。情生諂曲。語不真實。起
T01n0015_p0248c06║如是等種種罪業不善之法。由此得一大苦
T01n0015_p0248c07║蘊集。天主。若無虛妄即無疑惑。若無疑惑即
T01n0015_p0248c08║無所欲。所欲既無怨親何有。怨親不立憎愛
T01n0015_p0248c09║自除。憎愛無故。刀劍相持訴訟鬥諍。諂曲
T01n0015_p0248c10║之情不實之語。【CL060n0919_p0509a01】如是等種種罪業不善之法。
T01n0015_p0248c11║皆悉得滅。如是則一大苦蘊滅。帝釋白佛言。
T01n0015_p0248c12║如是如是。如佛所說。因疑惑故則有虛妄。
T01n0015_p0248c13║復白佛言。世尊。虛妄之法以何法滅。乃至
T01n0015_p0248c14║苾芻當云何行。佛告天主。滅虛妄者。謂八
T01n0015_p0248c15║正道。八正道者。正見正思惟正語正業正命
T01n0015_p0248c16║正精進正念正定。由是八法虛妄得滅。若
T01n0015_p0248c17║諸苾芻行是法者。是即名為滅虛妄行。帝釋
T01n0015_p0248c18║白佛言。如是如是。世尊。滅虛妄者是八正
T01n0015_p0248c19║道。帝釋復白佛言。世尊。所滅虛妄法。若苾
T01n0015_p0248c20║芻行者。當於別解脫法中有幾種法。佛言天
T01n0015_p0248c21║主。虛妄法者。於別解脫法中。有六種法。何
T01n0015_p0248c22║等為六。所謂眼觀色。耳聽聲。鼻嗅香。舌了
T01n0015_p0248c23║味。身覺觸。意分別法。天主。眼觀於色有二種
T01n0015_p0248c24║義。謂可觀不可觀。不可觀者。謂於一切染法
T01n0015_p0248c25║境界而不可觀。可觀者。謂於一切善【CL060n0919_p0509b01】法境界
T01n0015_p0248c26║而可觀察。如是眼觀色境。乃至意分別法亦
T01n0015_p0248c27║復如是。世尊。我今從佛了知此義。不可觀
T01n0015_p0248c28║者。所有眼境不善之法。若其觀者。是即增
T01n0015_p0248c29║長染法。損減善法。其可觀者。所有眼境一切
T01n0015_p0249a01║善法。若其觀者。即是增長善法。損減染法。乃
T01n0015_p0249a02║至意分別法亦復如是。世尊。我今從佛聞
T01n0015_p0249a03║是法已。滿所願樂。斷於疑惑。又復白言。世
T01n0015_p0249a04║尊。若復苾芻欲滅虛妄者。當斷幾法。當行幾
T01n0015_p0249a05║法。佛言。天主。若有苾芻。欲滅虛妄法者。當
T01n0015_p0249a06║斷三法。當行三法。一疑惑。二悕望。三無義
T01n0015_p0249a07║語。此三種法。亦有可行。有不可行。不可行
T01n0015_p0249a08║者。謂於此三種不善之法。當斷不行。若復
T01n0015_p0249a09║行者。增不善法損於善法。可行者。謂於此
T01n0015_p0249a10║三種不善之法勤行除斷。即得不善損減善
T01n0015_p0249a11║法增長。帝釋白言。世尊。如是如是。我今
T01n0015_p0249a12║從佛了知此義疑惑【CL060n0919_p0510a01】悕望無義語等三種之
T01n0015_p0249a13║法。若復行者。損諸善法增長不善。若復苾
T01n0015_p0249a14║芻。於此三法勤行除斷。即得不善損減善法
T01n0015_p0249a15║增長。又復白言。世尊。若有苾芻。行滅虛妄
T01n0015_p0249a16║法者。有幾種身。佛言天主。若有苾芻。行滅
T01n0015_p0249a17║虛妄法有三種身。三種身者。謂適悅身。苦惱
T01n0015_p0249a18║身。捨身。適悅身者。有其二義。謂可行不可
T01n0015_p0249a19║行。可行者。謂諸善法。不可行者。謂諸不
T01n0015_p0249a20║善法。苦惱身捨身亦復如是。帝釋白佛言。
T01n0015_p0249a21║世尊。如是如是。我今從佛了知此義。若彼
T01n0015_p0249a22║苾芻行滅虛妄法者。於適悅身苦惱身捨身。
T01n0015_p0249a23║於此三身諸善法等可行。諸不善法等皆不
T01n0015_p0249a24║可行。
T01n0015_p0249a25║爾時帝釋復白言。世尊。所有一切眾生。
T01n0015_p0249a26║樂欲憶念色相皆悉同不。佛言不也。天主。
T01n0015_p0249a27║一切眾生。非同一欲非同一念非一色相。
T01n0015_p0249a28║天主。一切眾生雖然各各居其界趣。亦各不
T01n0015_p0249a29║知【CL060n0919_p0510b01】界趣差別。彼由不知界趣差別。是故行於
T01n0015_p0249b01║黑闇之道。返執癡法以為真實。此諸眾生
T01n0015_p0249b02║不知界趣種種差別。所了知者唯黑闇界。雖
T01n0015_p0249b03║復了知。而亦常行於黑闇道。堅執癡法以為
T01n0015_p0249b04║真實。帝釋白言。世尊。如是如是。如佛所說。
T01n0015_p0249b05║我今從佛了知此義。一切眾生非同一欲非
T01n0015_p0249b06║同一念非一色相。由彼眾生不知差別。故執
T01n0015_p0249b07║癡闇而為真實。
T01n0015_p0249b08║爾時帝釋復白佛言。世尊。所有一切沙門婆
T01n0015_p0249b09║羅門等。皆得究竟清淨梵行不。佛言不也。
T01n0015_p0249b10║斯有二義。天主。若彼沙門婆羅門等。不能盡
T01n0015_p0249b11║彼愛法。決定不獲究竟清淨梵行。若彼沙門
T01n0015_p0249b12║婆羅門等。有能盡彼愛法。乃得無上解脫心
T01n0015_p0249b13║正解脫。是名獲得究竟清淨梵行。帝釋白
T01n0015_p0249b14║佛言。世尊。如是如是。如佛所說。我今從佛
T01n0015_p0249b15║了知此義。若沙門婆羅門等不盡愛法。決定
T01n0015_p0249b16║【CL060n0919_p0511a01】不獲究竟清淨梵行。若有沙門婆羅門等盡
T01n0015_p0249b17║彼愛法。決定獲得無上解脫心正解脫。是名
T01n0015_p0249b18║獲得究竟清淨梵行。
T01n0015_p0249b19║爾時帝釋復白佛言。世尊。我今云何當得永
T01n0015_p0249b20║離諸見之病使不復生。是諸見病從心識生。
T01n0015_p0249b21║我此心識當復云何。我雖問佛種種之義。云
T01n0015_p0249b22║何不能獲聖果報。得佛如來應正等覺。唯
T01n0015_p0249b23║願世尊。為我斷除疑惑根本諸見之病。佛言。
T01n0015_p0249b24║天主。汝知之不。於往昔時有沙門婆羅門
T01n0015_p0249b25║亦問此義。帝釋白言。世尊。我今憶念。於一
T01n0015_p0249b26║時中有大威力諸天。集忉利天善法之會。
T01n0015_p0249b27║爾時會中有諸天人。不知法者輒欲成佛。以
T01n0015_p0249b28║如是意告白世尊。佛察愚闇不與記莂。時彼
T01n0015_p0249b29║諸天。不滿所願。心有差別。從座而起。各還本
T01n0015_p0249c01║界。本界不現因遂墮落。時彼諸天以墮落
T01n0015_p0249c02║故即大驚怖。心生疑惑。各作是念。本【CL060n0919_p0511b01】界不現
T01n0015_p0249c03║定知墮落。我若得見沙門婆羅門者。即往請
T01n0015_p0249c04║問。汝是如來應供正等正覺不。時彼諸天或
T01n0015_p0249c05║有見我唯獨經行。來詣我所而問我言。仁者。
T01n0015_p0249c06║汝是何人。我時答言。是帝釋天主。時彼諸
T01n0015_p0249c07║天心苦惱故。白言。天主。豈不見我受於苦
T01n0015_p0249c08║惱。以我向佛應當問法而不能問。應可歸
T01n0015_p0249c09║依而不歸依。以差別心遂還本界。本界不
T01n0015_p0249c10║現定知墮落。是故苦惱。願見救護。天主。我
T01n0015_p0249c11║從今日誓歸依佛為聲聞弟子。我於爾時即
T01n0015_p0249c12║說伽陀。答彼天曰。
T01n0015_p0249c13║　汝等起邪念　　所言亦不正
T01n0015_p0249c14║　求佛心差別　　由是長受苦
T01n0015_p0249c15║　或見於沙門　　及彼婆羅門
T01n0015_p0249c16║　經行即請問　　汝是正覺不
T01n0015_p0249c17║　若是正覺者　　我歸依供養
T01n0015_p0249c18║　我即問於彼　　當云何供養
T01n0015_p0249c19║　所問不能知　　佛如實正道
T01n0015_p0249c20║　時彼諸天眾　　【CL060n0919_p0512a01】心之所樂欲
T01n0015_p0249c21║　心與心所法　　疑惑而分別
T01n0015_p0249c22║　我知彼心法　　如世尊所說
T01n0015_p0249c23║　我已當為說　　於彼三界中
T01n0015_p0249c24║　唯有佛世尊　　是世間大師
T01n0015_p0249c25║　善降大魔軍　　能度諸有情
T01n0015_p0249c26║　到涅槃彼岸　　如來大覺尊
T01n0015_p0249c27║　於天上人間　　無有能等者
T01n0015_p0249c28║　無畏大丈夫　　善斷貪受病
T01n0015_p0249c29║　如來大日尊　　汝今稽首禮
T01n0015_p0250a01║爾時帝釋天主說是事已。佛復告言。天主。
T01n0015_p0250a02║汝可知彼過去之事。謂分別利及適悅利。帝
T01n0015_p0250a03║釋白言。世尊。我今憶念。往昔一時天與脩羅
T01n0015_p0250a04║而相鬥戰。天人得勝脩羅退敗。我作是念。
T01n0015_p0250a05║所有天人快樂及脩羅快樂。我今獨受而獲
T01n0015_p0250a06║適悅。因獲如是適悅之利。盡此生中當有鬥
T01n0015_p0250a07║諍及刀兵相害。是謂因彼適悅之利。分別利
T01n0015_p0250a08║者。盡此一生無鬥無諍。乃至刀兵不相持害。
T01n0015_p0250a09║此為【CL060n0919_p0512b01】分別之利。帝釋復言。世尊。我今從佛聞
T01n0015_p0250a10║是正法。轉復深信發起行願。願我壽終若生
T01n0015_p0250a11║人間。生富貴族巨有財穀。多積珍寶輦輿車
T01n0015_p0250a12║乘玩好之具。眷屬熾盛種種具足。常不乏少。
T01n0015_p0250a13║願我當生如是上族處智者胎。身肢圓滿色
T01n0015_p0250a14║相殊妙。食於上味尊貴自在壽命長遠。起正
T01n0015_p0250a15║信心向佛出家。剃除鬚髮被於法服。而為苾
T01n0015_p0250a16║芻。常持梵行無所缺犯。證須陀洹斯陀含果。
T01n0015_p0250a17║乃至獲得盡苦邊際。世尊。我復聞有色究竟
T01n0015_p0250a18║天。願我終於人間復生彼天。佛言。天主。善
T01n0015_p0250a19║哉善哉天主。如汝所願。何因何緣有此殊
T01n0015_p0250a20║勝所證之果。帝釋白言。世尊。我別無因。乃
T01n0015_p0250a21║是從佛聞於正法發起深信。以願力故證如
T01n0015_p0250a22║是果。世尊。我今於此會中聞於正法。以法
T01n0015_p0250a23║力故增其智慧復增壽命。是時帝釋發是願
T01n0015_p0250a24║已。遠塵離垢得【CL060n0919_p0513a01】法眼淨。復有八萬天人。亦復
T01n0015_p0250a25║獲得法眼清淨。爾時帝釋天主。聞法見法而
T01n0015_p0250a26║能了知。住法堅固。斷諸疑惑。如是證已。從座
T01n0015_p0250a27║而起。偏袒右肩合掌頂禮而白佛言。世尊。
T01n0015_p0250a28║我得解脫我得解脫。從於今日盡其壽命。歸
T01n0015_p0250a29║佛法僧。持優婆塞戒。
T01n0015_p0250b01║爾時帝釋天主即於佛前。迴語五髻乾闥婆
T01n0015_p0250b02║王子言。汝今於我快生善利及益多人。由汝
T01n0015_p0250b03║前來以彼妙樂供養佛故。遂令我等聞法得
T01n0015_p0250b04║果。待我還宮。滿汝所願。
T01n0015_p0250b05║爾時帝釋天主復告忉利天眾言。仁者。汝等
T01n0015_p0250b06║當作梵音。三歸於佛。於意云何。今佛世尊已
T01n0015_p0250b07║得梵住寂靜涅槃。是時天眾隨於帝釋遶佛
T01n0015_p0250b08║三匝。即以頭面禮佛雙足。住於佛前。異口同
T01n0015_p0250b09║聲。乃作梵音。三歸佛曰。
T01n0015_p0250b10║那謨那莫(一)薩多薩昧婆誐嚩帝(二)怛他(引)【CL060n0919_p0513b01】誐
T01n0015_p0250b11║多(引)野(三)阿囉訶帝(引)三藐三沒駄野(四)。
T01n0015_p0250b12║帝釋天主與彼天眾。三復歸依佛已。及彼
T01n0015_p0250b13║五髻乾闥婆王子等。隱於會中迴還天界。
T01n0015_p0250b14║爾時娑婆界主大梵天王。過是日已至於夜
T01n0015_p0250b15║分。來詣佛所。身光晃耀。照帝釋巖。到佛前
T01n0015_p0250b16║已。禮佛雙足。卻坐一面。合掌頂禮。說伽陀
T01n0015_p0250b17║曰。
T01n0015_p0250b18║　帝釋為多利　　向佛問正法
T01n0015_p0250b19║　佛以微妙音　　為除斷疑惑
T01n0015_p0250b20║爾時梵王說伽陀已。白言。世尊。佛說正法時。
T01n0015_p0250b21║帝釋天王遠塵離垢得法眼淨。八萬天人亦
T01n0015_p0250b22║得法眼淨。佛言。如是如是。時娑婆界主大
T01n0015_p0250b23║梵天王。聞佛語已歡喜信受。禮佛足已隱身
T01n0015_p0250b24║不現還於天界。
T01n0015_p0250b25║爾時世尊即於夜分。往苾芻眾圍遶而坐。告
T01n0015_p0250b26║諸苾芻言。過是日已於夜分中。娑婆界主大
T01n0015_p0250b27║梵天王。來詣我所。禮我足已。合【CL060n0919_p0514a01】掌恭敬說伽
T01n0015_p0250b28║陀曰。
T01n0015_p0250b29║　帝釋為多利　　向佛問正法
T01n0015_p0250c01║　佛以微妙音　　為除斷疑惑
T01n0015_p0250c02║復謂我言。帝釋天主聞正法時得法眼淨。及
T01n0015_p0250c03║八萬天人亦得法眼淨。我即告言。如是如
T01n0015_p0250c04║是。時彼梵王聞我所說歡喜信受。禮我足已
T01n0015_p0250c05║隱身不現還於天界。是時諸苾芻眾聞佛說
T01n0015_p0250c06║是法已。皆大歡喜禮佛而退。【○】
T01n0015_p0250c07║佛說帝釋所問經【CL060n0919_p0514a10-end】
