T17n0722_p0428b01║【□】
T17n0722_p0428b02║【CL059n0799_p0331a01】妙法聖念處經卷第四
T17n0722_p0428b03║【□】
T17n0722_p0428b04║　　　　大宋西天中印度摩伽陀國
T17n0722_p0428b05║　　　　那爛陀寺三藏傳教大師賜紫
T17n0722_p0428b06║　　　　沙門臣法天奉　詔譯
T17n0722_p0428b07║爾時世尊。四眾圍繞。樂聞深法。瞻仰踊躍。時
T17n0722_p0428b08║諸苾芻白世尊言。若復有人。愛樂諸天。受勝
T17n0722_p0428b09║妙樂。不墮三塗。修何因行。獲此勝報。願佛演
T17n0722_p0428b10║說。利益未來。
T17n0722_p0428b11║爾時世尊告諸苾芻。若復有人。恒修布施。持
T17n0722_p0428b12║戒靜慮。作意堅固。修習增長。遠離繫縛。染欲
T17n0722_p0428b13║諸纏。不起過非。令智增明。廣修眾善。命終之
T17n0722_p0428b14║後。諸天化生。自在無礙。形相具足。富樂無
T17n0722_p0428b15║比。多諸眷屬。善友知識。互相和順。謙敬離
T17n0722_p0428b16║慢。愛樂深法。恒值聖賢。說法勸導。遠離三
T17n0722_p0428b17║毒。諸不善業。恒樂正法。內心寂靜。離於睡
T17n0722_p0428b18║眠。覺悟虛妄。趣求勝法。了達深信。猶如眾星
T17n0722_p0428b19║處於虛空。種種光彩。嚴麗殊妙。若諸天身。宮
T17n0722_p0428b20║殿樓閣。亦復如是。眾妙珍寶。種種莊嚴。光【CL059n0799_p0331b01】明
T17n0722_p0428b21║照耀。圓滿色相。具足無比。言不能盡。
T17n0722_p0428b22║爾時世尊。乃說頌曰。
T17n0722_p0428b23║　世及出世間　　一切由心造
T17n0722_p0428b24║　猶如工畫師　　巧善皆成就
T17n0722_p0428b25║　沈溺於三有　　出離亦由心
T17n0722_p0428b26║　如蠶自纏縛　　迷執諸境界
T17n0722_p0428b27║爾時世尊。說此偈已。告諸苾芻。一切有情。輪
T17n0722_p0428b28║轉三有。迷染境界。散亂纏縛。於諸正道。而非
T17n0722_p0428b29║覺悟。法及非法。真實虛妄。勝慧邪執。亦皆不
T17n0722_p0428c01║了。於阿素囉。眷屬妓樂。眾多圍繞。愛樂嬉
T17n0722_p0428c02║戲。迷亂耽染。恣縱淫逸。恒不棄捨。
T17n0722_p0428c03║比丘應知。觀察於彼。勿生迷執。應修施戒守
T17n0722_p0428c04║護清淨。能得諸天宮殿五欲。父母親友。珍寶
T17n0722_p0428c05║財物。皆悉具足。及諸庫藏。受用無盡。眾所愛
T17n0722_p0428c06║樂。
T17n0722_p0428c07║比丘當知。有智之人。能護淨戒。能趣善道。
T17n0722_p0428c08║及能稱讚。最勝無比。寂靜安樂。能離沈溺。所
T17n0722_p0428c09║獲根形。勝妙【CL059n0799_p0332a01】具足。光明照耀。稱歎無盡。護戒
T17n0722_p0428c10║最勝。水火強賊。不能侵毀。護戒最勝。能離卑
T17n0722_p0428c11║賤。趣向圓寂。
T17n0722_p0428c12║護戒最勝。福德增長。恭敬尊重。護戒最勝。美
T17n0722_p0428c13║名流布。聞皆歡喜。護戒最勝。貪忿遠離。煩惱
T17n0722_p0428c14║輕微。護戒最勝。圓寂速證。護戒最勝。恒處
T17n0722_p0428c15║人天。護戒最勝。成就三昧。護戒最勝。能息
T17n0722_p0428c16║諸障。護戒最勝。身心安樂。護戒最勝。堅固福
T17n0722_p0428c17║德。護戒最勝。傍生遠離。護戒最勝。裸形棄
T17n0722_p0428c18║捨。護戒最勝。園苑自在。護戒最勝。眷屬圓
T17n0722_p0428c19║滿。護戒最勝。潔淨三業。護戒最勝。諸天適
T17n0722_p0428c20║悅。護戒最勝。所願皆成。護戒最勝。恒值善
T17n0722_p0428c21║友。護戒最勝。遠離飢饉。及諸怖畏。護戒最
T17n0722_p0428c22║勝。三災八難。皆悉遠離。護戒最勝。譬如利
T17n0722_p0428c23║器。能斷不善。護戒最勝。寬廣自在。離諸繫
T17n0722_p0428c24║縛。比丘應知。護戒清淨。獲如是等。無量功
T17n0722_p0428c25║德。
T17n0722_p0428c26║佛告比丘。若復有人。護【CL059n0799_p0332b01】戒清淨。諸天化生。恒
T17n0722_p0428c27║處摩尼宮殿樓閣。園林浴池。愛樂遊戲。極
T17n0722_p0428c28║妙境界。觀察無窮。自在無礙。
T17n0722_p0428c29║爾時世尊。乃說頌曰。
T17n0722_p0429a01║　六根緣諸境　　惑業從此生
T17n0722_p0429a02║　沈淪三惡道　　相續無間斷
T17n0722_p0429a03║　猶如於野火　　能滅諸柴薪
T17n0722_p0429a04║　根識緣於境　　善滅亦如是
T17n0722_p0429a05║爾時世尊。說此偈已。告諸比丘。若復有人。毀
T17n0722_p0429a06║犯淨戒。趣求人天。安樂勝報。終不能得。所有
T17n0722_p0429a07║宮殿。珍寶眷屬。亦皆離散。
T17n0722_p0429a08║比丘應知。若有智者。護戒清淨。捨離三塗。恒
T17n0722_p0429a09║處諸天。七寶階道。遊戲往來。自在快樂。珍寶
T17n0722_p0429a10║無量。見者歡喜。最勝園林。歡娛自在。身光照
T17n0722_p0429a11║耀。猶如燈燭。經行宮殿。種種殊妙。勝報難
T17n0722_p0429a12║窮。不可稱歎。
T17n0722_p0429a13║爾時世尊告諸比丘。殷勤護戒。潔淨澡浴。於
T17n0722_p0429a14║一切處。寬廣無礙。天鬘瓔珞。恒自莊嚴。天諸
T17n0722_p0429a15║音樂。相【CL059n0799_p0333a01】續不絕。受諸快樂。於一切時。上妙之
T17n0722_p0429a16║境。思念即至。園苑種種。花果茂盛。又於一
T17n0722_p0429a17║切。若人若天。恭敬供養。清淨奉事。
T17n0722_p0429a18║是故比丘。守護淨戒。悲愍三惡。受苦有情。濟
T17n0722_p0429a19║拔出離。若復有人。恒行惠施。於諸有情。困
T17n0722_p0429a20║苦飢貧。復離殺生。廣修眾善。獲報天上。遠離
T17n0722_p0429a21║邪欲。恒起正信。愛樂圓寂。不貪世間。所有利
T17n0722_p0429a22║名。及諸酒色。虛幻不實。皆悉遠離。於諸有
T17n0722_p0429a23║情。捨離毀犯及業煩惱。
T17n0722_p0429a24║爾時世尊。乃說頌曰。
T17n0722_p0429a25║　果從業或有　　如樹依根生
T17n0722_p0429a26║　或業互為緣　　相續無窮盡
T17n0722_p0429a27║　善惡因心造　　如影不離身
T17n0722_p0429a28║　蜜毒互相和　　衰損亦如是
T17n0722_p0429a29║爾時世尊。說此偈已。告諸比丘。若復有人。諸
T17n0722_p0429b01║天福盡。衰相現前。所有眷屬。皆悉捨離。如燈
T17n0722_p0429b02║將滅。光明必暗。諸天亦爾。當於此時。福命欲
T17n0722_p0429b03║【CL059n0799_p0333b01】盡。眾苦所逼。憂惱纏縛。恐怖無量。身心逼
T17n0722_p0429b04║迫。起諸煩惱。由此非久。必當命終。隨於宿
T17n0722_p0429b05║業。墮於三塗。或處人中。輪轉不息。猶如枷
T17n0722_p0429b06║鎖繫縛有情。沈溺諸有。不得解脫。迷惑正信。
T17n0722_p0429b07║遠離寂靜。親近惡友。及結宿冤。
T17n0722_p0429b08║比丘應知。如是三界輪轉諸趣。皆由惑業。不
T17n0722_p0429b09║能伏除亦非省悟。由此業惑。隨逐有情。焚燒
T17n0722_p0429b10║不息。猶如柴薪被火焚燒焰猛增盛。此三毒
T17n0722_p0429b11║火能燒眾善。亦復如是。
T17n0722_p0429b12║比丘應知。此貪瞋癡。猶如大河。漂溺有情。令
T17n0722_p0429b13║不出離。又此貪等。猶如罥索繫縛眾生。不
T17n0722_p0429b14║得解脫。又此貪等。亦如塵垢。染污有情。不得
T17n0722_p0429b15║清淨。是故智者。應當除斷。若復有人。護佛淨
T17n0722_p0429b16║戒。及行惠施。捨離諂誑。伏除貪癡。漸令輕
T17n0722_p0429b17║微。了達諸法。不起執著。
T17n0722_p0429b18║比丘當知。若復有人。貪等諸惑。苦種若現。不
T17n0722_p0429b19║能伏除。而不出離三有【CL059n0799_p0334a01】諸苦。譬如渴人。飲於
T17n0722_p0429b20║鹽水。渴無由免。
T17n0722_p0429b21║比丘應知。觀察無上解脫快樂趣向圓寂。修
T17n0722_p0429b22║習靜慮。滅除諸染。勿著繫縛。墮落泥梨。恒
T17n0722_p0429b23║受眾苦。違背正道。天阿素囉悉皆捨離。諸龍
T17n0722_p0429b24║瞋怒非時風雨。四時不順穀米不熟。人民飢
T17n0722_p0429b25║饉。所有快樂。皆悉遠離。可愛宮殿。及諸園
T17n0722_p0429b26║林。極妙境界。壞滅非有。庫藏財物。皆悉隳散。
T17n0722_p0429b27║互相殘害。迷妄顛倒。而非省悟。最上利益。曾
T17n0722_p0429b28║無修習。三乘正法。毀謗非有。迷於三界。妄執
T17n0722_p0429b29║真實。以為究竟。日月星辰。亦皆妄計。乃至一
T17n0722_p0429c01║切有情所有罪福。妄撥非有。甘露正法。不能
T17n0722_p0429c02║了達。恒生憎嫉。猶如冤毒厭棄捨離。比丘應
T17n0722_p0429c03║知。愚迷有情。於諸世間苦中執樂。不淨計淨
T17n0722_p0429c04║歸依邪道。妄執最上極惡之處。愛樂修習。於
T17n0722_p0429c05║無常等。不能了達。妄計邪法。以為最上愛樂
T17n0722_p0429c06║決定精勤修【CL059n0799_p0334b01】習。義利非有。不免輪迴。苦澀恒
T17n0722_p0429c07║時。智者觀察。不應迷執。了達虛妄。顯現是
T17n0722_p0429c08║非。悟省醉迷。令心不亂。時諸大眾。圍遶世
T17n0722_p0429c09║尊。聞法歡喜。娛樂慶快。繫縛捨離。瞻仰如
T17n0722_p0429c10║來。目不暫捨。
T17n0722_p0429c11║爾時比丘。乃說頌曰。
T17n0722_p0429c12║　譬如蘇彌盧　　莊嚴四寶成
T17n0722_p0429c13║　七金周圍遶　　八海湛然清
T17n0722_p0429c14║　世尊相無比　　理智離言詮
T17n0722_p0429c15║　萬行因修滿　　三身果德圓
T17n0722_p0429c16║　人天瞻仰望　　願說宿因緣
T17n0722_p0429c17║時諸比丘。偈讚佛已。白世尊言。欲色諸天。形
T17n0722_p0429c18║量福德。差別有殊。願佛演說。利益未來。
T17n0722_p0429c19║爾時世尊告諸比丘。善哉善哉。應當諦聽。吾
T17n0722_p0429c20║為汝說。若復有人。奉持淨戒。善護諸根。令無
T17n0722_p0429c21║毀犯。三業清淨。於諸有情。悲愍饒益。勤修方
T17n0722_p0429c22║便。捨離散亂。趣求靜慮。於所修因。勝劣不等
T17n0722_p0429c23║有上【CL059n0799_p0335a01】中下。果感亦殊。乃至外器。宮殿莊嚴。高
T17n0722_p0429c24║下狀貌。隨宿因緣。皆悉有異。
T17n0722_p0429c25║佛告比丘。由護淨戒及行惠施。恒處諸天捨
T17n0722_p0429c26║離諸垢。所有纏縛。伏除不起。於彼諸天。內身
T17n0722_p0429c27║外器。愛樂趣求。不生毀謗。破壞厭離。命終之
T17n0722_p0429c28║後。決定生彼。獲報勝劣。隨因有異。
T17n0722_p0429c29║比丘應知。護佛淨戒。諸天宮殿。恒自快樂。護
T17n0722_p0430a01║佛淨戒。捨離諸苦。解脫無染。護佛淨戒。天鬘
T17n0722_p0430a02║瓔珞。恒自莊嚴護佛淨戒。烏缽羅花。妙香
T17n0722_p0430a03║適意。護佛淨戒。極妙境界。悅暢無盡。護佛
T17n0722_p0430a04║淨戒。龍天八部。恒時助祐。護佛淨戒。眾寶莊
T17n0722_p0430a05║嚴。離諸垢故。護佛淨戒。種種天花。色妙開
T17n0722_p0430a06║敷。隨心自在。護佛淨戒。微妙香風。悅意無
T17n0722_p0430a07║盡。護佛淨戒。房室園林。慶快隨意。護佛淨
T17n0722_p0430a08║戒。獲於種種。摩魯迦花。瞻波迦花。計多迦
T17n0722_p0430a09║花。出妙香氣。最上無比。恒現在前。護佛淨
T17n0722_p0430a10║戒。遠【CL059n0799_p0335b01】離諸橫。護佛淨戒善種增長護佛淨戒
T17n0722_p0430a11║犯戒之緣。皆悉遠離。護佛淨戒。圓滿忍行。護
T17n0722_p0430a12║佛淨戒。妙寶階道。成就現前。護佛淨戒。工巧
T17n0722_p0430a13║種種。及可愛具。悉得成就。
T17n0722_p0430a14║比丘應知。護佛淨戒。於當來世。獲果如是。猶
T17n0722_p0430a15║如畫師。世及出世。種種形像。皆能成就。護戒
T17n0722_p0430a16║亦爾。於當來世。所有一切。隨意成就。
T17n0722_p0430a17║若復有人。毀犯淨戒。於當來世。沈淪惡道。受
T17n0722_p0430a18║種種苦。捨離人天可愛之境。亦如彩畫。風雨
T17n0722_p0430a19║煙塵。而能破壞。貪瞋等垢。能壞淨戒。亦能捨
T17n0722_p0430a20║離。世及出世。可愛之果。
T17n0722_p0430a21║復次比丘。貪等諸惑。能壞有情。所有善業。亦
T17n0722_p0430a22║能增長。諸不善業。如世之火猛焰增長能壞
T17n0722_p0430a23║柴薪。
T17n0722_p0430a24║比丘應知。有情根識。攀緣六塵。迷惑不了。虛
T17n0722_p0430a25║妄執著。境界纏縛。起於貪瞋。諸業隨生輪轉
T17n0722_p0430a26║諸有。受苦無量。不能遠離。貪欲諸毒。愚迷不
T17n0722_p0430a27║了。【CL059n0799_p0336a01】貪火盛猛。損壞眾善。及諸可愛宮殿林池。
T17n0722_p0430a28║眾妙果實。悉皆散壞。攞娑囉迦。勝妙福報。珍
T17n0722_p0430a29║寶無量。庫藏盈滿。娛樂自在。父母眷屬。福德
T17n0722_p0430b01║最上。世所希有。快樂無礙。比丘應知。若復有
T17n0722_p0430b02║人。修習檀度。於當來世。財物具足。離諸損
T17n0722_p0430b03║壞。檀度最勝。快樂自在。檀行最勝。福報隨
T17n0722_p0430b04║形。如影不捨。檀行最勝。人天可愛。莊嚴歡
T17n0722_p0430b05║喜。檀行最勝。能離貧乏。檀行最勝。慳吝不
T17n0722_p0430b06║起。檀行最勝。能伏愚癡。出離三塗。檀行最
T17n0722_p0430b07║勝。見者歡喜。檀行最勝。諸根無缺。檀行最
T17n0722_p0430b08║勝。傍生樂見。檀行最勝。遠離愛憎。檀行最
T17n0722_p0430b09║勝。邊地不生。檀行最勝。諸天快樂。檀行最勝。
T17n0722_p0430b10║離苦纏縛。檀行最勝。超越輪迴。檀行最勝。娛
T17n0722_p0430b11║樂自在。檀行最勝。能趣三乘。究竟解脫。
T17n0722_p0430b12║復次比丘。應當觀察。輪迴諸苦。眾多逼迫。應
T17n0722_p0430b13║當厭離。審諦觀察。彼非究【CL059n0799_p0336b01】竟。無常敗壞。如夢
T17n0722_p0430b14║如焰。芭蕉非實。乃至色界。及無色界。所有境
T17n0722_p0430b15║界。虛幻不實。而非究竟。應當厭離。不應封
T17n0722_p0430b16║著。妄為最勝。令心愛樂。
T17n0722_p0430b17║佛告比丘。圓寂安樂。遠離諸相。體非一異。亦
T17n0722_p0430b18║非三世。彼此俱非。離諸繫縛。究竟圓滿。汝當
T17n0722_p0430b19║趣求。勿應棄捨。自在無礙。寂靜無染。應當速
T17n0722_p0430b20║證。
T17n0722_p0430b21║【○】妙法聖念處經卷第四【○】【○】【○】【○】【○】【○】【○】
