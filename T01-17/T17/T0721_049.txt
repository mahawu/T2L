T17n0721_p0288a01║【□】
T17n0721_p0288a02║【CL056n0675_p0790a01】正法念處經卷第四十九
T17n0721_p0288a03║【□】
T17n0721_p0288a04║　　　　元魏婆羅門瞿曇般若流支譯
T17n0721_p0288a05║　　觀天品之二十八(夜摩天之十四)
T17n0721_p0288a06║又惡比丘。離於雜色種種畫已。更作餘畫。
T17n0721_p0288a07║何者餘畫。所謂餘者。因根境界。生死繫縛。彼
T17n0721_p0288a08║根境界。或有可愛。或不可愛。謂鼻嗅香。彼觀
T17n0721_p0288a09║察了。鼻所嗅者。若香若臭。於香不樂。不善
T17n0721_p0288a10║觀察。不能壞心。如是思惟。此香無常。念念不
T17n0721_p0288a11║住。不堅破壞。如是實香。本無後有。已有還
T17n0721_p0288a12║無。彼如是香臭不可樂。心亦不轉。彼白業畫。
T17n0721_p0288a13║善業畫故。人天中生。而彼畫師惡意沙門。捨
T17n0721_p0288a14║如是業。而作餘畫。離禪誦業。
T17n0721_p0288a15║又嗅餘香。於香喜樂。心迷惑故。悕望所迷。不
T17n0721_p0288a16║善觀察。心則破壞。是黑色業。常集如是黑業
T17n0721_p0288a17║采故。畫於地獄餓鬼畜生。受諸苦惱。彼惡
T17n0721_p0288a18║沙門。捨離如是業彩色畫。【CL056n0675_p0790b01】不能思惟。而作餘
T17n0721_p0288a19║畫。妨廢坐禪。讀誦經律。
T17n0721_p0288a20║又有雜業種種采畫。所謂舌味。或有可愛。或
T17n0721_p0288a21║不可愛。彼善比丘。得可愛味。不喜不瞋。不念
T17n0721_p0288a22║不樂。於此美味。常善觀察。無不善觀。如此味
T17n0721_p0288a23║者。本無後有。已有還無。手捉彼食。內於口
T17n0721_p0288a24║中。以舌觸之。舌得食已。彼食名甜。即生美
T17n0721_p0288a25║味。熟爛腦涕。額頞中下。齗中而出。舌頭得
T17n0721_p0288a26║味。與涎和合。在牙關中咀而嚼之。如是繫縛。
T17n0721_p0288a27║愚癡凡夫。彼人如是思惟舌味。正觀察者。是
T17n0721_p0288a28║白色畫。此白色畫。若於人中。若於天中。受第
T17n0721_p0288a29║一樂。彼惡沙門。不能觀察如是業畫而作餘
T17n0721_p0288b01║畫。妨廢坐禪讀誦經律。彼愚癡人。食味在
T17n0721_p0288b02║舌。甜舌觸已。乃得其味。作如是念。此食好
T17n0721_p0288b03║味。第一好味。勝味美味。色香具足。第一淨
T17n0721_p0288b04║潔。食慢心故。身口意等行於惡業。此黑業
T17n0721_p0288b05║畫。在於地獄餓鬼畜【CL056n0675_p0791a01】生。三處明了。彼惡沙
T17n0721_p0288b06║門。自言沙門。不正觀察之所破壞。以自妨亂。
T17n0721_p0288b07║捨業畫已。更作餘畫。以妨禪誦。
T17n0721_p0288b08║復有業畫。業畫世間。謂唯有根。境界相著。
T17n0721_p0288b09║有身觸識。於彼實觸。心善觀察。此所生觸。則
T17n0721_p0288b10║有三種非常不住。非不破壞。唯有薄皮。見
T17n0721_p0288b11║之生愛。唯有根處。非是淨潔。非常非樂。非有
T17n0721_p0288b12║我法。唯假和合。故名為身。四大如篋。如箭
T17n0721_p0288b13║入體。常妨常病。一切過處。如是真實觀察
T17n0721_p0288b14║身觸。觸則不妨。此觸唯客。能為妨礙。非自
T17n0721_p0288b15║己物。若能如是善觀察者。白色業畫。天人中
T17n0721_p0288b16║生。彼惡沙門立沙門者。不作如是思惟觀察。
T17n0721_p0288b17║心業畫師。種種異異。業畫世間。彼惡比丘。
T17n0721_p0288b18║捨不觀察。更作餘畫。妨廢坐禪讀誦經律。
T17n0721_p0288b19║又復愚癡。凡夫之人。不善觀察。而於此觸。不
T17n0721_p0288b20║正觀察。生如是心。我此觸者。第一樂觸。身體
T17n0721_p0288b21║肥盛。則集【CL056n0675_p0791b01】樂因。得此樂觸。我則受樂。如是愚
T17n0721_p0288b22║癡凡夫之人。而於此觸不善觀察不善思惟。
T17n0721_p0288b23║此黑業彩畫作地獄餓鬼畜生。彼惡沙門立
T17n0721_p0288b24║沙門者。捨彼業畫而不思惟。更作餘畫。妨
T17n0721_p0288b25║廢坐禪讀誦經律。
T17n0721_p0288b26║又惡沙門立沙門者。樂世間法。非出世法。
T17n0721_p0288b27║於出世法不思不念。出世法者謂四聖諦。而
T17n0721_p0288b28║於滅道十六種行阿那波那。出息入息。及以
T17n0721_p0288b29║四禪四種梵行。四沙門果。不修不行。捨此法
T17n0721_p0288c01║已。作餘鄙業。心不寂靜。唯為少樂。少彩色
T17n0721_p0288c02║畫。妨廢坐禪讀誦經律。更求異色。不寂靜畫。
T17n0721_p0288c03║彼因如是。不正觀察。身壞命終。墮於惡道。生
T17n0721_p0288c04║地獄中。
T17n0721_p0288c05║又彼畫者。復有大過。入於惡道地獄因緣。所
T17n0721_p0288c06║謂畫作端正婦女。種種嚴飾善妙之色。以愚
T17n0721_p0288c07║癡故。心生喜樂。令他餘人。見已愛樂。欲發亂
T17n0721_p0288c08║心。何況作者。如是之人。能令自他二【CL056n0675_p0792a01】俱欲發。
T17n0721_p0288c09║身壞命終。墮於惡道。生地獄中。爾時世尊迦
T17n0721_p0288c10║葉如來。而說偈言。
T17n0721_p0288c11║　若不思業畫　　而作餘彩畫
T17n0721_p0288c12║　為畫火所燒　　入於地獄中
T17n0721_p0288c13║　不思無漏法　　而樂於漏法
T17n0721_p0288c14║　彼人染心癡　　臨嶮岸欲墮
T17n0721_p0288c15║　若人應禪誦　　若應依林住
T17n0721_p0288c16║　癡故捨所應　　則墮於地獄
T17n0721_p0288c17║　癡故惡思惟　　作大力畫罥
T17n0721_p0288c18║　為畫之所誑　　將向地獄去
T17n0721_p0288c19║　彩色非為雜　　心畫乃是雜
T17n0721_p0288c20║　彩畫雨則滅　　心畫不可失
T17n0721_p0288c21║　若人心不畫　　彼畫不如心
T17n0721_p0288c22║　業畫是大畫　　畫於三界處
T17n0721_p0288c23║　眾生種種色　　流轉五道中
T17n0721_p0288c24║　一切是業畫　　心畫師所作
T17n0721_p0288c25║　此之心畫師　　畫作業羅網
T17n0721_p0288c26║　縛一切眾生　　流轉於三界
T17n0721_p0288c27║　雨炙塵煙等　　令畫色失滅
T17n0721_p0288c28║　彼之心業畫　　千億劫不失
T17n0721_p0288c29║　一切地失壞　　海水亦乾竭
T17n0721_p0289a01║　若心畫所作　　【CL056n0675_p0792b01】畢竟不破壞
T17n0721_p0289a02║　癡者不觀察　　種種自業畫
T17n0721_p0289a03║　以命財物故　　而作餘畫業
T17n0721_p0289a04║畫師沙門。妨廢坐禪讀誦經律。如是分別。有
T17n0721_p0289a05║無量過。樂畫作者。善人不愛。不善者樂。是故
T17n0721_p0289a06║比丘不應畫作。畫亂其心。不得涅槃。乃至不
T17n0721_p0289a07║能善觀察行修一善法。是故應當如是正學。
T17n0721_p0289a08║若諸比丘欲求涅槃畏惡業者。乃至自手不
T17n0721_p0289a09║執畫筆。我今呵責。此三種法。沙門之人所不
T17n0721_p0289a10║應作。以知彼法如是過故。又第四法。沙門之
T17n0721_p0289a11║人所不應作。何者第四。所謂邪聞惡不善法。
T17n0721_p0289a12║歌詠讚誦。如是比丘。捨離妻子。親舊知識。父
T17n0721_p0289a13║母兄弟。欲斷煩惱。坐禪讀誦。是故出家。若不
T17n0721_p0289a14║亂心常一心者。能斷煩惱。無能妨亂。若作歌
T17n0721_p0289a15║詠讚誦惡事種種憶念。心意則亂彼亂心故。
T17n0721_p0289a16║妨礙善法。不能禪誦不近師長。不聞正法。不
T17n0721_p0289a17║【CL056n0675_p0793a01】樂供養佛法僧寶。不攝威儀。不能善持威儀
T17n0721_p0289a18║之戒。常作歌詠。心生愛樂。如是歌詠。依彼
T17n0721_p0289a19║所詠。過去種種曾聞之法。非法所攝。唯聞彼
T17n0721_p0289a20║法以為耳樂。非善觀察。所攝所集。綺語相應。
T17n0721_p0289a21║彼如是法。是惡沙門之所信樂。數數聞已。行
T17n0721_p0289a22║彼惡道。行惡道故。復作俗人。自壞正法。樂
T17n0721_p0289a23║歌詠故。常作歌詠。則於禪誦懈怠不勤。乃
T17n0721_p0289a24║至不應入眾僧中。一切飲食。皆不應食。懈怠
T17n0721_p0289a25║尚爾。何況破戒。入眾僧中。猶尚不應。何況
T17n0721_p0289a26║得受床敷臥具病藥所須。或復受他禮拜恭
T17n0721_p0289a27║敬。懈怠之人。所不應受。是故比丘常歌詠
T17n0721_p0289a28║者。以歌詠故。不樂坐禪讀誦經律。樂歌詠
T17n0721_p0289a29║者。唯常勤心習作歌詠。常一切時樂依歌詠。
T17n0721_p0289b01║種種方便。間錯心意。為種種癡之所破壞。
T17n0721_p0289b02║讚彼歌詠。有種種味。彼人如是自亂心意。命
T17n0721_p0289b03║欲漸盡。老死時到。【CL056n0675_p0793b01】將欲往至未曾知處。獨行
T17n0721_p0289b04║無伴。離出世法。若常歌詠。愚癡之人。不覺死
T17n0721_p0289b05║至。甚為自誑。人身難得。諸根難具。雖得出
T17n0721_p0289b06║家。徒作歌詠。空無所獲。虛妄而死。失自利
T17n0721_p0289b07║益。又復比丘。作歌詠者。癡破壞故。垢心垢
T17n0721_p0289b08║行。作歌詠業。一切癡中。婦女癡大。彼婦女
T17n0721_p0289b09║癡。比丘不應。婦女癡者。少而能燒。如火雖
T17n0721_p0289b10║少。能多焚燒。彼婦女癡。如是能燒愚癡軍
T17n0721_p0289b11║眾。彼於生中。百千萬處。皆悉能燒。彼歌詠
T17n0721_p0289b12║中。初讚婦女。婦女在初。彼婦女癡破壞比
T17n0721_p0289b13║丘。種種無量。不正觀察。愚癡壞心讚婦女身。
T17n0721_p0289b14║以為供養。持在心中。說為淨潔。彼惡比丘。
T17n0721_p0289b15║一切自身。失正觀察。復令他人不正觀察。自
T17n0721_p0289b16║他失故。身壞命終。墮於惡道。生地獄中。彼於
T17n0721_p0289b17║所聞惡不善法。歌詠讚頌。繫縛過故。
T17n0721_p0289b18║又聞邪法。歌詠讚頌。復有大過。謂惡沙門。
T17n0721_p0289b19║聞邪惡【CL056n0675_p0794a01】法。歌詠讚頌。令意愚闇。若復彼人。
T17n0721_p0289b20║未曾聞來。未曾見來。不從他人。先見聞來。直
T17n0721_p0289b21║自貪心故作歌詠。復教他人種種歌詠。言
T17n0721_p0289b22║我曾見。言我曾聞。故彼繫縛。以彼他人。知如
T17n0721_p0289b23║是人。先不見來。先不聞來。則言如是不善之
T17n0721_p0289b24║人。如是妄語。自心思量。而作歌詠。彼人如
T17n0721_p0289b25║是。妄語業故。身壞命終。墮於惡道。生地獄
T17n0721_p0289b26║中。歌詠過故。又聞邪法。歌詠讚頌。復
T17n0721_p0289b27║有大過。所謂邪聞。樂於歌詠。於所從聞。先
T17n0721_p0289b28║舊之人。則生惡心。憎嫉之言。我歌詠勝。毀
T17n0721_p0289b29║呰先舊。久時論師。彼實大能。言其不善。彼惡
T17n0721_p0289c01║沙門。如是捨離坐禪讀誦。增長瞋恚。具足增
T17n0721_p0289c02║長。不善垢業。白淨善業。於未來世。能與安
T17n0721_p0289c03║樂。此善業滅。梵行之人。輕賤如是聞邪惡
T17n0721_p0289c04║法。而歌詠者。以如是人。心不正故。
T17n0721_p0289c05║又聞邪法。歌詠讚頌。復有大過。如是邪聞
T17n0721_p0289c06║而歌【CL056n0675_p0794b01】詠者。若晝若夜。心意不正。不念佛法。
T17n0721_p0289c07║而樂歌詠。恒常讚頌。不思正法。不能坐禪。
T17n0721_p0289c08║又不精勤除滅煩惱。如是之人。非實沙門。無
T17n0721_p0289c09║沙門意。正法難得。於百千劫。難得正法。彼惡
T17n0721_p0289c10║沙門立沙門者。得如是法。而不正行。而不攝
T17n0721_p0289c11║取。
T17n0721_p0289c12║又聞邪法。歌詠讚頌。復有大過。謂彼惡人。
T17n0721_p0289c13║貪作歌詠。未曾聞來。而便讚頌。或時妄語。
T17n0721_p0289c14║彼人常近不正行者。猶如狂人。心㦜動故。於
T17n0721_p0289c15║一切處。皆悉往到。讚詠歌頌。繫縛邪語。讚妄
T17n0721_p0289c16║語者。種種所說。所有口業。皆悉妄語。不曾一
T17n0721_p0289c17║實。如是之人。歌詠覆心。復近其餘。富貴惡
T17n0721_p0289c18║人。依止彼故。作不善業。如是之人。近惡人
T17n0721_p0289c19║故。得酒供養。以飲酒故。不作一善。其心動
T17n0721_p0289c20║亂。失自利益。由飲酒故。惡道門開。彼人醉
T17n0721_p0289c21║故。能作一切不善惡業。見婦女故。不正觀察。
T17n0721_p0289c22║故失正心。彼惡沙門。作【CL056n0675_p0795a01】非梵行。彼燒福德爛
T17n0721_p0289c23║臭惡物。如毘頭羅。有花無果。猶如晝燈。無
T17n0721_p0289c24║光明照。又如晝月。無涼冷觸如是如是。彼
T17n0721_p0289c25║惡比丘。唯以袈裟覆身而已。唯有沙門形色
T17n0721_p0289c26║而已。身壞命終。墮於惡道。生地獄中。彼聞
T17n0721_p0289c27║惡法歌詠過故。鑽頌過故。是故沙門。聞不
T17n0721_p0289c28║善法。不應歌詠。不應讚頌。若作正法讚歎頌
T17n0721_p0289c29║詠。正法增長。若有讚詠。不損正法。若稱歎
T17n0721_p0290a01║佛。若讚三寶。增長正法。令法光明。如是讚
T17n0721_p0290a02║者。如是福德。次第乃至到於涅槃。彼口業果
T17n0721_p0290a03║勤修習者。若人所讚。身壞命終。生於善道天
T17n0721_p0290a04║世界中。彼人如是實讚歎故。增長正法。如是
T17n0721_p0290a05║歎詠。是則應作。不如是作。則入地獄。
T17n0721_p0290a06║又第五法。妨廢坐禪讀誦經律。何者第五
T17n0721_p0290a07║所謂比丘。數星思惟。實非沙門。自謂沙門。數
T17n0721_p0290a08║星思惟。則不應作。如是比丘。毀沙門法。妨廢
T17n0721_p0290a09║坐禪【CL056n0675_p0795b01】讀誦等故。彼思惟已。福德命行。不覺損
T17n0721_p0290a10║失。何為出家。不得彼法。彼命終盡。所作不
T17n0721_p0290a11║辦。不得免離衰老病死悲啼號哭愁苦懊惱。
T17n0721_p0290a12║彼人常在生死道中流轉而行。彼於數星不
T17n0721_p0290a13║得利益。數星思惟。不能自救。亦不救他。何以
T17n0721_p0290a14║故。唯數業星。能救自他。何以故。一星生人。
T17n0721_p0290a15║有苦有樂。有醜有媚。有大種姓。有小種姓。有
T17n0721_p0290a16║依法行不依法行。有貧有富。有王有民。有貴
T17n0721_p0290a17║有賤。有盜不盜。有聰有蒙。有愚有智。有男
T17n0721_p0290a18║有女。或有持戒。有不持戒。有勤精進。有不
T17n0721_p0290a19║精進。有為人愛。不為人愛。一切皆愛。一切
T17n0721_p0290a20║不愛。唯一種星而有異種人生不同。若星因
T17n0721_p0290a21║緣。彼一星生。何故一切不皆一種。如向所說
T17n0721_p0290a22║前功德過。一切不知。不數業星。數空中星。
T17n0721_p0290a23║愚癡之人。功德與過。不知不數。善不善業。二
T17n0721_p0290a24║果不數。數空中星。又【CL056n0675_p0796a01】復彼人數星思惟。而實
T17n0721_p0290a25║不善。亦不寂靜。所謂一星。或生於人。或生畜
T17n0721_p0290a26║生。或生餓鬼。差別不等。非星勢力。業勢力
T17n0721_p0290a27║故。異異而生。此星思惟。如是不善。亦不寂
T17n0721_p0290a28║靜。思惟業星是善寂靜。次第乃至到於涅
T17n0721_p0290a29║槃。
T17n0721_p0290b01║又復彼人。數星思惟。而實不善。亦不寂靜。所
T17n0721_p0290b02║謂彼星。力不常定。更有妨故。有勝劣故。此
T17n0721_p0290b03║星復為勝星所覆。彼星異時而復更為異星
T17n0721_p0290b04║所覆。是故當知數星思惟。義不相應。若其有
T17n0721_p0290b05║人。數星思惟。謂星因緣。有苦有樂。非是自身
T17n0721_p0290b06║有苦有樂。彼星更有餘星所覆。云何而能與
T17n0721_p0290b07║他苦樂。故知由業而得。如是善不善果。非星
T17n0721_p0290b08║能與。若由曜者。更有曜瞋。如是初曜。則得苦
T17n0721_p0290b09║惱。如日與月羅睺蝕之。則得苦惱。若此日
T17n0721_p0290b10║月。自不能救。何能救他。是故沙門立沙門者。
T17n0721_p0290b11║數星思惟。不應如是。數星思惟。
T17n0721_p0290b12║【CL056n0675_p0796b01】有三大曜。謂病老死。此為最大。常住世間。
T17n0721_p0290b13║彼惡沙門。不思惟此而更思惟餘世間曜。彼
T17n0721_p0290b14║人愚癡。無有聞慧。思惟世間二十八宿。如是
T17n0721_p0290b15║思惟。則有罪過。而不思惟。彼出世間二十八
T17n0721_p0290b16║宿。若能思惟實觀察者。入涅槃城。二十八者。
T17n0721_p0290b17║所謂五陰。及五取陰。十八界等。思惟此者。到
T17n0721_p0290b18║於涅槃。以如實觀離欲持戒。故得涅槃。數星
T17n0721_p0290b19║思惟則不能得。
T17n0721_p0290b20║又惡沙門立沙門者。復有異法。數十二月。如
T17n0721_p0290b21║是數已。不得利益。亦復不能斷除煩惱。猶故
T17n0721_p0290b22║在於有中而行。而不能知數十二入。若能思
T17n0721_p0290b23║惟數十二入。知實義已。於欲生厭。以寂靜故。
T17n0721_p0290b24║則得涅槃。彼惡沙門立沙門者。以不能數不
T17n0721_p0290b25║思惟故。思惟他染而數他事。
T17n0721_p0290b26║又惡沙門立沙門者。復有異種惡思惟染。思
T17n0721_p0290b27║惟六時。既思惟已。於病老死不得解脫。為無
T17n0721_p0290b28║常【CL056n0675_p0797a01】染之所擾亂。不思惟身三十六種。若思惟
T17n0721_p0290b29║者。彼實觀察。則能捨離。而得涅槃。
T17n0721_p0290c01║又惡沙門立沙門者。念世間時。思惟彼時。作
T17n0721_p0290c02║如是言。此時則善。某念不善。某時當得。某
T17n0721_p0290c03║時不得。如是惡念惡思惟者。非是寂靜。則非
T17n0721_p0290c04║得樂。非近涅槃。非得涅槃。應念心時。心相攀
T17n0721_p0290c05║緣有善不善。有記無記。念世時者。心不思惟。
T17n0721_p0290c06║此三種時。若能思惟善不善心。有所攀緣。如
T17n0721_p0290c07║是思惟。我生某心。善攀緣者。我未來世。當生
T17n0721_p0290c08║善道。若我未來當得涅槃。我生某心。不善攀
T17n0721_p0290c09║緣。不善染心。彼當非樂。當非寂靜。當非涅
T17n0721_p0290c10║槃。不得涅槃。我生某心。無記攀緣。得無記
T17n0721_p0290c11║報。又惡沙門。沙門相似。念世間道。思惟世
T17n0721_p0290c12║時。唯一念時。無侯離多。若一日時。半月月
T17n0721_p0290c13║時。善不善果。思惟人中。命行盡時。而不思惟
T17n0721_p0290c14║我之命行念念中盡。彈指【CL056n0675_p0797b01】頃盡。無侯離多。若
T17n0721_p0290c15║一日時。半月月時。我之命行。念念盡滅。而不
T17n0721_p0290c16║可避。無有方便可避死時。
T17n0721_p0290c17║又惡比丘。復有思惟異法數時。妨廢坐禪讀
T17n0721_p0290c18║誦經律。所謂思惟世間染法。思惟星時。彼人
T17n0721_p0290c19║思惟樂行多作。念在心中。如是記說。如是某
T17n0721_p0290c20║星某曜來覆。能與為妨。能與其惡。此世間中。
T17n0721_p0290c21║能好能惡。思惟彼事。則不能離衰老病死。悲
T17n0721_p0290c22║啼號哭。愁苦懊惱。不斷生死。是故不應如是
T17n0721_p0290c23║思惟。如星曜覆。復有異法。異法所覆。所謂生
T17n0721_p0290c24║星死曜所覆。無病之星。病曜所覆。少年之星。
T17n0721_p0290c25║老曜所覆。愛和合星。愛離曜覆。生天之星。退
T17n0721_p0290c26║曜所覆。人中生星。為作曜覆。樂受之星。苦受
T17n0721_p0290c27║曜覆。善心生星。不善心生曜之所覆。不淨之
T17n0721_p0290c28║星。欲曜所覆。慈心之星。瞋曜所覆。觀智之星。
T17n0721_p0290c29║癡曜所覆。彼惡沙門立沙門者。於自思惟。不
T17n0721_p0291a01║【CL056n0675_p0798a01】能思惟。出世思惟。而不思惟。此是思惟。出世
T17n0721_p0291a02║間星。如向所說。如實觀察實法之星。實曜所
T17n0721_p0291a03║覆。如向所說。既思惟已。如實觀察。八聖道
T17n0721_p0291a04║分。如是曜星。思惟得果。寂靜快樂。乃至涅
T17n0721_p0291a05║槃。若凡愚人。思惟如是世間星曜。或思惟曜。
T17n0721_p0291a06║或思惟星。乃令無量多百千人。入於惡道。生
T17n0721_p0291a07║在地獄餓鬼畜生。此是世間生死因緣。生貪
T17n0721_p0291a08║瞋癡。若有思惟出世間道時節星曜。若思惟
T17n0721_p0291a09║時。思惟曜星。思惟此已。如實觀察。而修行
T17n0721_p0291a10║者。則令無量多百千人於老病死。悲號啼哭。
T17n0721_p0291a11║愁苦懊惱。而得解脫。到不退處。不老不病。不
T17n0721_p0291a12║死不盡。最勝涅槃不退之處。若如是學。比丘
T17n0721_p0291a13║沙門立沙門者。欲得苦盡生死苦盡。修星思
T17n0721_p0291a14║惟。修時思惟。如向所說。為鄙為染。如是知
T17n0721_p0291a15║已。知非畢竟。知非寂靜。非得涅槃。唯妨比
T17n0721_p0291a16║丘坐禪讀誦。【CL056n0675_p0798b01】比丘不應數星思惟。數星思惟。
T17n0721_p0291a17║則不相應。又第六法。不應思惟。所謂沙門立
T17n0721_p0291a18║沙門者。妨廢坐禪讀誦經律。何者第六。不應
T17n0721_p0291a19║思惟。謂思惟占相。沙門之人。不應思惟世
T17n0721_p0291a20║間染法。增欲瞋癡。思惟彼相。妨廢善法。若
T17n0721_p0291a21║諸沙門立沙門者。知地動相。世間染相。或晝
T17n0721_p0291a22║或夜。如是思惟。地當欲動。今見有相。所謂地
T17n0721_p0291a23║水。平等定住。風吹則動。雖動不濁。地欲動
T17n0721_p0291a24║故。風吹則濁。或雨欲墮。蟻子運卵。月當欲
T17n0721_p0291a25║蝕。油脂沈水。鳥在空中。近地下飛。日當欲
T17n0721_p0291a26║蝕。諸方則赤。若欲安隱。膩潤風起。諸方無
T17n0721_p0291a27║垢。右旋行相。見如是相。則知安隱。若欲有
T17n0721_p0291a28║惡。諸方赤黃。乾無膩色。有乾風起。赤黃青
T17n0721_p0291a29║色。日暈輪起。在虛空中。日將欲蝕。諸方則
T17n0721_p0291b01║赤。當有善者。彼方則有潤膩風吹。清淨無垢
T17n0721_p0291b02║無塵霧等。復見善相。右旋行相。相應之【CL056n0675_p0799a01】相。當
T17n0721_p0291b03║有不善。則見諸方有赤黃色。乾無膩色。或見
T17n0721_p0291b04║彼方無膩風吹。見赤黃青暈輪日出。在虛
T17n0721_p0291b05║空中。彼惡沙門立沙門者。如是占相。如是見
T17n0721_p0291b06║故。妨廢坐禪讀誦經律。思量記說。悕望財利。
T17n0721_p0291b07║種種供養。思惟二王。為勝不勝。彼以如是求
T17n0721_p0291b08║勝不勝。是故心中。生欲瞋癡。如是三種。彼為
T17n0721_p0291b09║根本。如是比丘。得三種過。既非沙門。復非俗
T17n0721_p0291b10║人。若善沙門立沙門者。不用占相。以見此相。
T17n0721_p0291b11║增染欲故。
T17n0721_p0291b12║又復更有惡相思惟。有占相師。王欲鬥行。問
T17n0721_p0291b13║其時節。彼決定記。某日時中。共彼鬥戰。一
T17n0721_p0291b14║切人破。若一切人。欲戰鬥者。於彼何處。多殺
T17n0721_p0291b15║無量百千眾生。皆悉散壞。或捉繫縛。如是城
T17n0721_p0291b16║村。或國土中。或多人處。於彼王所迭共鬥諍。
T17n0721_p0291b17║迭互相破。能令失壞。無量百千眾生受苦。彼
T17n0721_p0291b18║惡沙門。為王看日。為王占時。言某【CL056n0675_p0799b01】日好。某時
T17n0721_p0291b19║最好。王必得勝。能破餘王。見相已說。彼惡
T17n0721_p0291b20║沙門。如是思惟。此王若勝。我則於王多得財
T17n0721_p0291b21║物。多得供養。當於王所得如是事。彼惡沙門
T17n0721_p0291b22║立沙門者。善法則滅。所謂坐禪讀誦經律。或
T17n0721_p0291b23║時增長不善之法。以其分別勝非勝故。彼以
T17n0721_p0291b24║思惟如是法故。身壞命終。墮於惡道。生地獄
T17n0721_p0291b25║中。以此因緣。若善沙門立沙門者。則不思惟
T17n0721_p0291b26║世間之相。以此思惟生三種過。妨善法故。若
T17n0721_p0291b27║不思惟此世間相。思惟餘法。離三種過出世
T17n0721_p0291b28║間攝正念思惟。此法云何。所謂如彼地動相
T17n0721_p0291b29║知。或晝或夜。如是思惟。地將欲動。如是之
T17n0721_p0291c01║人。或夜或晝。何不思惟。心地當動。如地動時。
T17n0721_p0291c02║一切世間或山或河。園林樹木。若村城等。皆
T17n0721_p0291c03║悉普動。如是如是。心地動故。自餘一切大地
T17n0721_p0291c04║善法。及餘法等。皆悉普動。是故沙門立【CL056n0675_p0800a01】沙門
T17n0721_p0291c05║者。應先觀察如是心地。當必欲動。心地轉動。
T17n0721_p0291c06║如地震動。如是心地。三法所動。謂欲瞋癡。
T17n0721_p0291c07║令心地動。如地當動。必先有相。謂水本清風
T17n0721_p0291c08║吹則濁。如是如是。凡夫之人。或欲或瞋或癡
T17n0721_p0291c09║將生。其人面色。或黑或赤。如是先濁。是故
T17n0721_p0291c10║沙門立沙門者。應觀此相。攝涅槃相。觀此相
T17n0721_p0291c11║者。不得苦惱。此心地相。出世間相。
T17n0721_p0291c12║又復次觀世間法相。雨欲墮故。蟻子運卵。如
T17n0721_p0291c13║是沙門立沙門者。如是觀察出世間相。如村
T17n0721_p0291c14║城內多饒人處。見有檀越。若諸沙門。諸婆
T17n0721_p0291c15║羅門。諸長者等。以信佛故。為聽法故。往到
T17n0721_p0291c16║佛所。如是實相。彼善沙門立沙門者。見如是
T17n0721_p0291c17║相。即便記說。今於彼處。有佛世尊。欲說正
T17n0721_p0291c18║法。如此檀越。及諸沙門。諸婆羅門。諸長者
T17n0721_p0291c19║等。皆到佛所。彼佛決定欲說正法。今見此相。
T17n0721_p0291c20║非下劣相。今知此相【CL056n0675_p0800b01】是法雨相。
T17n0721_p0291c21║又惡沙門立沙門者。見月耀相。決定知月。必
T17n0721_p0291c22║當欲蝕。置油水中。下沈沒故。此如是相。非善
T17n0721_p0291c23║非吉。亦非寂靜。此如是相。非沙門相。非寂靜
T17n0721_p0291c24║相。彼沙門相。則不相應。出世間相。觀察相
T17n0721_p0291c25║應。占世間月。終時則惡。知正法月。當必欲
T17n0721_p0291c26║蝕。以正法油。沈沒邪見人心水中。此相非
T17n0721_p0291c27║善。亦非清涼。此第一相。非是世間月蝕之
T17n0721_p0291c28║相。
T17n0721_p0291c29║又惡沙門立沙門者。更觀世間月蝕異相。如
T17n0721_p0292a01║月當蝕。鳥在空中。近地下飛。此於沙門立沙
T17n0721_p0292a02║門者。不相應相。復有好相。出世間相。所謂觀
T17n0721_p0292a03║察正法月蝕。此是沙門正法道行。謂彼沙門
T17n0721_p0292a04║於下知識。下檀越等。下人邊行。如鳥下飛。在
T17n0721_p0292a05║彼白衣不正行人。邪見之人。門下行等。近
T17n0721_p0292a06║下語說。如在空行。近地下飛。時過失故。一切
T17n0721_p0292a07║沙門立沙門者。觀察此相。第一勝相。不應觀
T17n0721_p0292a08║【CL056n0675_p0801a01】察彼月蝕相。則非好相。
T17n0721_p0292a09║又復有相。若惡沙門立沙門者。以日蝕相。觀
T17n0721_p0292a10║世間相。日將欲蝕。諸方則赤。當有善者。彼方
T17n0721_p0292a11║則有膩風所吹。清淨無垢。無塵霧等。見彼善
T17n0721_p0292a12║相。右旋行相。相應之相。彼善沙門立沙門
T17n0721_p0292a13║者。不相應見。以妨坐禪讀誦業故。此世間相。
T17n0721_p0292a14║則非寂靜。則非安樂。如是如是。若善沙門
T17n0721_p0292a15║立沙門者。欲得寂靜。應當觀察出世間相。觀
T17n0721_p0292a16║菩薩日。為一切智菩提當攝。或於一劫。或
T17n0721_p0292a17║於二劫。或於三劫。決定當攝。如是沙門見出
T17n0721_p0292a18║世間菩薩之相。所謂精進。布施聞智。赤色方
T17n0721_p0292a19║相。慈心憐愍。一切眾生。菩薩身赤。當安隱
T17n0721_p0292a20║者。謂此菩薩。第一功德。皆悉具足。一切智
T17n0721_p0292a21║相。當必圓滿。當必說法。諸方無垢無塵霧
T17n0721_p0292a22║者。離惡時過。當有善者。如來名稱膩風所吹。
T17n0721_p0292a23║如彼世間相師所見。此出世間如是【CL056n0675_p0801b01】相師。見
T17n0721_p0292a24║未來相。聲聞緣覺。阿羅漢相。右旋相者。謂正
T17n0721_p0292a25║觀察。
T17n0721_p0292a26║又彼相師。唯見如是世間法中生死之相。當
T17n0721_p0292a27║有不善。則見諸方有赤黃色。乾無膩色。或見
T17n0721_p0292a28║彼方無膩風吹。有赤黃青暈輪日出。在虛空
T17n0721_p0292a29║中。彼惡沙門。觀如是相。妨廢禪誦。若善沙
T17n0721_p0292b01║門。出世相師。為諸信人如是記說。當有不善。
T17n0721_p0292b02║何者不善。謂障正法。見如此相。如見彼方有
T17n0721_p0292b03║赤黃色。如是相者。正法欲滅。有如是相。謂諸
T17n0721_p0292b04║方人。喜樂惡口。妄語兩舌。殺生偷盜。當有彼
T17n0721_p0292b05║人。乾風吹者。所謂惡名。若有眾生非正法
T17n0721_p0292b06║行。惡名風吹。聞於八方。四方四維。皆悉普
T17n0721_p0292b07║遍。以諸眾生。不行正行。作不善業。惡名風
T17n0721_p0292b08║吹。如是遍聞。世間相師。見赤黃青暈輪日
T17n0721_p0292b09║出。在虛空中。如是師者。世間相師。出世相
T17n0721_p0292b10║師。見赤黃青暈輪日者。謂惡沙門。惡婆羅
T17n0721_p0292b11║門。如【CL056n0675_p0802a01】是眾會。非一切智。起智慢故。自言我是
T17n0721_p0292b12║一切智人。此邪見人。非是實日。非一切智。立
T17n0721_p0292b13║一切智。非好種姓。凡姓中出。彼如是人。邪見
T17n0721_p0292b14║日出。一切藥草。園林樹葉。悉皆乾枯。如是所
T17n0721_p0292b15║謂。一切善人。正見藥草。園林盡乾。如是如
T17n0721_p0292b16║是。此出世間。正法日出。增長禪誦。第一義
T17n0721_p0292b17║諦。光明勝智。如是觀察。出世間相。先觀察
T17n0721_p0292b18║已。然後記說。所謂為彼有信沙門。諸婆羅
T17n0721_p0292b19║門。諸長者等。如是記說。作如是言。諸有值
T17n0721_p0292b20║遇正法日出。皆應精勤。作諸善業。莫於後時
T17n0721_p0292b21║一切正法皆悉滅沒。邪見日出。非是沙門自
T17n0721_p0292b22║言沙門。非婆羅門言婆羅門。非一切智言
T17n0721_p0292b23║一切智。諸惡沙門惡婆羅門暈輪日出。汝得
T17n0721_p0292b24║衰惱。如是記說一切智法。彼則相應。是真相
T17n0721_p0292b25║師。有大勝意。有能思惟如是相者。不妨坐禪
T17n0721_p0292b26║讀誦經律。更異思惟【CL056n0675_p0802b01】世間相者。則妨禪誦。此
T17n0721_p0292b27║世間道出世間道。如是勝劣。世間法者。則攝
T17n0721_p0292b28║生死。出世間法。次第乃至到於涅槃。爾時世
T17n0721_p0292b29║尊迦葉如來。而說偈言。
T17n0721_p0292c01║　離坐禪讀誦　　常喜樂占相
T17n0721_p0292c02║　彼捨離善法　　不可得涅槃
T17n0721_p0292c03║　若捨離自法　　而樂他法者
T17n0721_p0292c04║　彼二法失壞　　到於惡道處
T17n0721_p0292c05║　若人捨自家　　而喜樂他舍
T17n0721_p0292c06║　人中輕被笑　　速爾致貧窮
T17n0721_p0292c07║　如是癡惡意　　智慢自言勝
T17n0721_p0292c08║　捨離自法已　　而修行他法
T17n0721_p0292c09║　出家而邪命　　失法失名稱
T17n0721_p0292c10║　人中輕如草　　未來入惡趣
T17n0721_p0292c11║　捨離寂靜法　　而行於惡業
T17n0721_p0292c12║　彼人不久聞　　因此失佛法
T17n0721_p0292c13║　心悕望離欲　　無有餘悕望
T17n0721_p0292c14║　勤精進知足　　如是名行禪
T17n0721_p0292c15║　若心喜樂欲　　常貪於飲食
T17n0721_p0292c16║　是著袈裟賊　　不名為比丘
T17n0721_p0292c17║　若比丘說相　　【CL056n0675_p0803a01】常思惟星曜
T17n0721_p0292c18║　近王放逸行　　非比丘相應
T17n0721_p0292c19║　醫師畫師業　　聞惡法讚詠
T17n0721_p0292c20║　與惡者同處　　則失比丘法
T17n0721_p0292c21║　憎嫉禪讀誦　　愛樂多語說
T17n0721_p0292c22║　貪供養財利　　則失比丘法
T17n0721_p0292c23║　推求諸寶性　　愛樂多知識
T17n0721_p0292c24║　復貪餘財物　　退失比丘法
T17n0721_p0292c25║　唯貪諸飲食　　我慢不問他
T17n0721_p0292c26║　悕望人讚歎　　退失比丘法
T17n0721_p0292c27║　若不近一切　　捨離於惡眾
T17n0721_p0292c28║　水草食知足　　是名真比丘
T17n0721_p0292c29║　得諸境界已　　棄之如捨火
T17n0721_p0293a01║　除斷我慢過　　是名真比丘
T17n0721_p0293a02║　內外俱寂靜　　智光明莊嚴
T17n0721_p0293a03║　持戒衣覆身　　是名真比丘
T17n0721_p0293a04║　遠離世間法　　不動如須彌
T17n0721_p0293a05║　一切世間愛　　是名真比丘
T17n0721_p0293a06║　三宿住城內　　饒人處皆爾
T17n0721_p0293a07║　止住山谷中　　名解脫比丘
T17n0721_p0293a08║　畏惡不近他　　正行心不動
T17n0721_p0293a09║　智審諦寂靜　　是獨行比丘
T17n0721_p0293a10║　不悕常愛語　　捨離惡知識
T17n0721_p0293a11║　【CL056n0675_p0803b01】不樂多所作　　名解脫比丘
T17n0721_p0293a12║　彼如是比丘　　得脫於有過
T17n0721_p0293a13║　知世間涅槃　　等心不悕望
T17n0721_p0293a14║　心常喜樂智　　及以善寂靜
T17n0721_p0293a15║　於生老病死　　怖畏中得脫
T17n0721_p0293a16║如是比丘。得阿羅漢。若不爾者。唯名比丘。為
T17n0721_p0293a17║自妨礙。墮於嶮岸。此第六法。如是妨礙。若
T17n0721_p0293a18║善沙門。不應為作。
T17n0721_p0293a19║又復沙門立沙門者。於第七法。不應為作。何
T17n0721_p0293a20║者第七。所謂唯集飲食滿藏。此多貪瞋。捨
T17n0721_p0293a21║離一切禪誦等業。唯在大床空坐而已。眾僧
T17n0721_p0293a22║所攝。床臥敷具病藥所須。虛妄受用。本在家
T17n0721_p0293a23║時。懈怠嬾墮。畏諸作業。是故出家。唯貪食
T17n0721_p0293a24║味。常伺他會。求望飲食。或樂境界。如是比
T17n0721_p0293a25║丘。是死比丘。所謂比丘。不能坐禪讀誦經
T17n0721_p0293a26║律。毀破淨戒。自餘死者。唯棄其身。毀戒比
T17n0721_p0293a27║丘。一切善法。皆悉破壞。唯能坐床。心生
T17n0721_p0293a28║憍【CL056n0675_p0804a01】慢。自謂為好。唯有比丘。形服而已。其實
T17n0721_p0293a29║無戒。離於正戒。所言戒者。謂之心戒。彼不能
T17n0721_p0293b01║持。彼不能作。彼戒七種。何等為七。所謂口
T17n0721_p0293b02║戒。比丘如是。或於比丘。或於俗人。口不共
T17n0721_p0293b03║語。唯除法事。或婦女人。持戒比丘。除乞食
T17n0721_p0293b04║行。口不共語。或為咒願。作如是言。令汝得樂。
T17n0721_p0293b05║得涅槃等。若見母時。見姊妹時。唯看其足。不
T17n0721_p0293b06║看其面。不看其服及莊嚴等。爾時世尊迦葉
T17n0721_p0293b07║如來。而說偈言。
T17n0721_p0293b08║　手觸若風吹　　此火久乃燒
T17n0721_p0293b09║　見婦女火起　　速燒不待久
T17n0721_p0293b10║是故比丘怖畏欲燒。不共一切婦女語言。此
T17n0721_p0293b11║是一戒。又第二戒。所謂不近不善知識。不
T17n0721_p0293b12║於一處久時住止。不取多利。捨多供養。不捨
T17n0721_p0293b13║病人。不見妻子。隨於何處。有多利養。則捨而
T17n0721_p0293b14║去。【CL056n0675_p0804b01】畏生貪故。離破戒者。不與同住。如是七
T17n0721_p0293b15║種比丘不攝。唯貪飲食。於他財利。於他供
T17n0721_p0293b16║養。若見若聞。則生憂惱。如是思惟。我今當
T17n0721_p0293b17║設何等方便。得彼利養。如是思惟。心生貪
T17n0721_p0293b18║著。如是心濁。增長貪心。彼惡沙門。一切善
T17n0721_p0293b19║法。皆悉破壞。晝夜常愁。心不安隱。而彼比
T17n0721_p0293b20║丘。見餘持戒善行比丘為他供養。生嫉生貪。
T17n0721_p0293b21║而便往到彼檀越家。諂曲形服少語徐行。心
T17n0721_p0293b22║不寂靜。外現威儀。寂靜之相。身披納衣。復
T17n0721_p0293b23║與多人不持戒者。以為朋侶。唯有貝聲而行
T17n0721_p0293b24║惡法。同伴相隨。造彼檀越。現持戒相。如是如
T17n0721_p0293b25║是。隨心所行。如是比丘。彼檀越主。謂其持
T17n0721_p0293b26║戒。如是念言。此等比丘。第一持戒。彼惡比
T17n0721_p0293b27║丘現持戒相。令彼檀越心信敬已。共諸朋侶。
T17n0721_p0293b28║數數往到彼檀越家。如是比丘。隨已所聞。少
T17n0721_p0293b29║知佛法。共其同侶。為彼檀【CL056n0675_p0805a01】越。說所知法。如是
T17n0721_p0293c01║方便。欲令檀越迴彼比丘。所得利養而施與
T17n0721_p0293c02║之。如是比丘形相沙門第一大賊。到檀越家。
T17n0721_p0293c03║方便劫奪他人財利。及以供養。如是比丘。見
T17n0721_p0293c04║他財利。見他供養。生貪嫉者。不曾少時眼
T17n0721_p0293c05║開合頃。暫作善法。彼惡比丘破戒沙門。捨離
T17n0721_p0293c06║坐禪讀誦等業。無一念間不攝地獄餓鬼畜
T17n0721_p0293c07║生。
T17n0721_p0293c08║【○】【○】正法念處經卷第四十九【○】【○】【○】【○】【○】【CL056n0675_p0805b01】
