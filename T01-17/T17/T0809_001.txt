T17n0809_p0754b16║【□】
T17n0809_p0754b17║【□】
T17n0809_p0754b18║【■】　　No. 809 [No. 808]
T17n0809_p0754b19║【CL038n0230_p0562a01】佛說乳光佛經
T17n0809_p0754b20║【□】
T17n0809_p0754b21║　　　　西晉月氏三藏竺法護譯
T17n0809_p0754b22║聞如是。一時佛遊維耶離梵志摩調音樂樹
T17n0809_p0754b23║下。與八百比丘眾千菩薩俱。國王大臣人民。
T17n0809_p0754b24║及諸天龍鬼神。共會說經。時佛世尊適小中
T17n0809_p0754b25║風當須牛乳。爾時維耶離國有梵志名摩耶
T17n0809_p0754b26║利。為五萬弟子作師。復為國王大臣人民所
T17n0809_p0754b27║敬遇。豪富貪嫉不信佛法不喜布施。但好異
T17n0809_p0754b28║道常持羅網。覆蓋屋上及其中庭。欲令飛鳥
T17n0809_p0754b29║不侵家中穀食之故。所居處去音樂園不近
T17n0809_p0754c01║不遠。於是佛告賢者阿難。持如來名往到梵
T17n0809_p0754c02║志摩耶利家。從其求索牛乳湩來。阿難受教
T17n0809_p0754c03║著衣持缽到其門下。梵志摩耶利適與五百
T17n0809_p0754c04║上足弟子。欲行入宮與王相見。時即出舍值
T17n0809_p0754c05║遇阿難。因問言。汝朝來何其早。欲何所求。阿
T17n0809_p0754c06║【CL038n0230_p0562b01】難答曰。佛世尊身小不安隱。使我晨來索牛
T17n0809_p0754c07║乳湩梵志摩耶利默然不報。自思惟。我若不
T17n0809_p0754c08║持乳湩與阿難者。諸人便當謂我慳惜。這
T17n0809_p0754c09║持乳與。諸餘梵志便復謂我事瞿曇道。進退
T17n0809_p0754c10║惟宜。雖爾續當指授與弊惡牛自令阿難𤚲
T17n0809_p0754c11║取其乳。又是瞿曇喜與我等共諍功德。常欲
T17n0809_p0754c12║得其勝。當使是弊惡牸牛觝殺其弟子。即可
T17n0809_p0754c13║折辱其道便見捐棄。我可還為眾人所敬。阿
T17n0809_p0754c14║難得乳若不得乳。趣使諸人明我不惜。為牛
T17n0809_p0754c15║所殺不能得乳。我意已達於我無過。梵志摩
T17n0809_p0754c16║耶利。時謀議是事已即告阿難。牛朝已放在
T17n0809_p0754c17║彼塹裏。汝自往𤚲取其乳湩。摩耶利敕其兒
T17n0809_p0754c18║使言。汝將阿難示此牛處。慎莫為捉取牛乳
T17n0809_p0754c19║湩。試知阿難能得乳不。時五百弟子聞師說
T17n0809_p0754c20║是悉大歡喜。即復共疑怪。阿難向者所說事。
T17n0809_p0754c21║則【CL038n0230_p0563a01】相謂言。寂志瞿曇常自稱譽。我於天上天
T17n0809_p0754c22║下最尊。悉度十方老病死。佛何因緣自身復
T17n0809_p0754c23║病也。五百梵志共說此已。爾時維摩詰來欲
T17n0809_p0754c24║至佛所。道徑當過摩耶利梵志門前。因見阿
T17n0809_p0754c25║難即謂言。何為晨朝持缽住此。欲何求索。阿
T17n0809_p0754c26║難答曰。如來身小中風當須牛乳。故使我
T17n0809_p0754c27║來到是間。維摩詰則告阿難。莫作是語。如來
T17n0809_p0754c28║至真等正覺身。若如金剛眾惡悉已斷。但有
T17n0809_p0754c29║諸善功德共會。當有何病。默然行。勿得效
T17n0809_p0755a01║外道誹謗如來。復慎莫復語。無使諸天龍神
T17n0809_p0755a02║得聞是聲。十方菩薩阿羅漢皆得聞此言。轉
T17n0809_p0755a03║輪聖王以輪在前。用無數德故常得自在。
T17n0809_p0755a04║何況從無央數劫。布施於一切人。如來至真
T17n0809_p0755a05║等正覺。無量福合會成如來身。阿難。莫復使
T17n0809_p0755a06║外道異學梵志得聞是不順之言。何況世尊
T17n0809_p0755a07║身自有病不【CL038n0230_p0563b01】能療愈。何能救諸老病死者。如
T17n0809_p0755a08║來至真等正覺是法身非是未脫之身。佛為
T17n0809_p0755a09║天上天下最尊無有病佛病已盡滅。如來身
T17n0809_p0755a10║者。有無數功德眾患已除。其病有因緣不
T17n0809_p0755a11║徒爾也。阿難。勿為羞慚索乳。疾行慎莫多
T17n0809_p0755a12║言。阿難聞此大自慚懼。聞空中有聲言。是阿
T17n0809_p0755a13║難。如長者維摩詰所言。但為如來至真等正
T17n0809_p0755a14║覺。出於世間在於五濁弊惡之世故。以是緣
T17n0809_p0755a15║示現。度脫一切十方貪婬瞋恚愚癡之行故。
T17n0809_p0755a16║時往取乳。向者維摩詰雖有是語莫得羞慚。
T17n0809_p0755a17║阿難爾時大自驚怪。謂為妄聽。即還自惟
T17n0809_p0755a18║言。得無是如來威神感動所為也。於是五百
T17n0809_p0755a19║梵志。聞空中聲所說如是。即無狐疑心。皆踊
T17n0809_p0755a20║躍悉發無上正真道意。
T17n0809_p0755a21║爾時梵志摩耶利內外親屬。及聚邑中合數
T17n0809_p0755a22║千人。皆隨阿難往觀牛。阿難到即住牛【CL038n0230_p0564a01】傍自
T17n0809_p0755a23║念言。今我所事師作寂志者法。不得手自𤚲
T17n0809_p0755a24║取牛乳也。語適竟。第二忉利天帝座即為
T17n0809_p0755a25║動。便從天來下化作年少梵志被服因住牛
T17n0809_p0755a26║傍。阿難見之心用歡喜。謂言年少梵志請取
T17n0809_p0755a27║牛乳。即答阿難。我非梵志。是第二忉利天帝
T17n0809_p0755a28║釋也。我聞如來欲得牛乳。故捨處所來到此
T17n0809_p0755a29║間。欲立本德故。阿難言。天帝位尊何能近此
T17n0809_p0755b01║腥穢之牛。帝釋答曰。雖我之豪何如如來尊。
T17n0809_p0755b02║尚不厭倦建立功德。何況小天。我處無常皆
T17n0809_p0755b03║當過去。今不立德食福將盡後無所怙。阿難
T17n0809_p0755b04║報釋。設欲為我取牛乳者惟願用時。釋應曰
T17n0809_p0755b05║諾。尋即持器前至牛所。時牛靜住不敢復動。
T17n0809_p0755b06║其來觀者皆驚怪之。年少梵志有何等急。來
T17n0809_p0755b07║為瞿曇弟子而取牛乳。若儻為是弊惡牛所
T17n0809_p0755b08║觝踏死。奈何不自令寂志前取牛乳。帝【CL038n0230_p0564b01】釋
T17n0809_p0755b09║爾時即為阿難𤚲取牛乳。而說偈言。
T17n0809_p0755b10║　今佛小中風　　汝與我乳湩
T17n0809_p0755b11║　令佛服之差　　得福無有量
T17n0809_p0755b12║　佛尊天人師　　常慈心憂念
T17n0809_p0755b13║　蜎飛蠕動類　　皆欲令度脫
T17n0809_p0755b14║爾時犢母即為天帝釋。說偈言。
T17n0809_p0755b15║　此手捫摸我　　何一快乃爾
T17n0809_p0755b16║　取我兩乳湩　　置於後餘者
T17n0809_p0755b17║　當持遺我子　　朝來未得飲
T17n0809_p0755b18║　雖知有福多　　作意當平等
T17n0809_p0755b19║於是犢子。便為母說偈言。
T17n0809_p0755b20║　我從無數劫　　今得聞佛聲
T17n0809_p0755b21║　即言持我分　　盡用奉上佛
T17n0809_p0755b22║　世尊一切師　　甚難得再見
T17n0809_p0755b23║　我食草飲水　　可自足今日
T17n0809_p0755b24║　我作人已來　　飲乳甚多久
T17n0809_p0755b25║　及在六畜中　　亦爾不可數
T17n0809_p0755b26║　世間愚癡者　　亦甚大眾多
T17n0809_p0755b27║　不知佛布施　　後困悔無益
T17n0809_p0755b28║　我乃前世時　　慳貪坐抵突
T17n0809_p0755b29║　【CL038n0230_p0565a01】復隨惡知友　　不信佛經戒
T17n0809_p0755c01║　使我作牛馬　　至于十六劫
T17n0809_p0755c02║　今乃值有佛　　如病得醫藥
T17n0809_p0755c03║　持我所飲乳　　盡與滿缽去
T17n0809_p0755c04║　令我後智慧　　得道願如佛
T17n0809_p0755c05║時天帝釋即為阿難。取牛乳湩得滿缽去。阿
T17n0809_p0755c06║難得乳意甚歡喜。於是梵志。從聚邑中來出
T17n0809_p0755c07║觀者。悉聞此牛子母所說。皆共驚怪展轉相
T17n0809_p0755c08║謂言。此牛麤常時弊惡人不得近。今日何故
T17n0809_p0755c09║柔善乃爾。想是阿難所感發耳。瞿曇弟子尚
T17n0809_p0755c10║能如此。何況佛功德威神變化。然而我等不
T17n0809_p0755c11║信其教。即時歡喜信解佛法。梵志摩耶利門
T17n0809_p0755c12║室大小。聚邑男女合萬餘人。皆悉踊躍。遠塵
T17n0809_p0755c13║離垢逮得法眼。阿難持乳還至佛所。是時世
T17n0809_p0755c14║尊適為無數千人說法。阿難即前更整衣服長
T17n0809_p0755c15║跪叉手。而白佛言。向者奉使詣梵志摩耶【CL038n0230_p0565b01】利
T17n0809_p0755c16║家索乳。牛之子母便作人語。我聞其言大驚
T17n0809_p0755c17║怪之。佛告阿難。是牛子母悉說何等而汝意
T17n0809_p0755c18║疑。阿難白佛。此摩耶利有一牛。大弊惡喜觝
T17n0809_p0755c19║踏人。家中人使初不敢近。主雖不得𤚲取乳
T17n0809_p0755c20║者但令產乳。是牛自產犢大且好。勝於餘犢
T17n0809_p0755c21║百千倍也。梵志密敕兒。使制不得令而我取
T17n0809_p0755c22║乳。我自念言。沙門法不應手自取。言適竟。
T17n0809_p0755c23║第二忉利天帝。即來下化作年少梵志被服
T17n0809_p0755c24║因住牛邊。我言。倩卿𤚲取牛乳。帝釋言諾。便
T17n0809_p0755c25║前取乳。即告牛言。今世尊小中風當用乳。
T17n0809_p0755c26║汝與如來乳者得福無量。於是牛語答帝釋
T17n0809_p0755c27║言。取我兩乳。置兩乳湩以遺我子。犢在母
T17n0809_p0755c28║邊。聞世尊名心大歡喜便語母言。持我乳分
T17n0809_p0755c29║盡用上佛。如來世尊天人所師甚難得值。我
T17n0809_p0756a01║作人時飲乳大久。作畜生時亦復如是。世間
T17n0809_p0756a02║愚【CL038n0230_p0566a01】癡者甚大多。不知布施後世當得其福。我
T17n0809_p0756a03║乃前世坐隨惡友。不信經道喜行觝突。是
T17n0809_p0756a04║故使我墮牛馬中。十六劫乃得聞佛聲。悉持
T17n0809_p0756a05║餘乳用上如來。願後智慧得道如佛。牛母犢
T17n0809_p0756a06║子說事如是。佛告阿難。實如牛子母所說。佛
T17n0809_p0756a07║言。諦聽我之所言。此牛子母乃昔宿命時曾
T17n0809_p0756a08║為長者。大富樂饒財寶。復慳貪不肯布施。不
T17n0809_p0756a09║信佛經戒。不知生死本。常喜出錢財外人來
T17n0809_p0756a10║從舉息錢。日月適至喜多債息無有道理。
T17n0809_p0756a11║既償錢畢復謾抵人言其未畢。但坐是故。墮
T17n0809_p0756a12║畜生中十六劫。今聞我名歡喜者何。畜生之
T17n0809_p0756a13║罪亦當畢。是故聞佛聲。便有慈心以乳與
T17n0809_p0756a14║佛。用此因緣當得解脫。佛爾時笑五色光從
T17n0809_p0756a15║口出。天地為大震動。光照十方還繞身三匝
T17n0809_p0756a16║分為兩分。一分入臍中。一分從頂入便不復
T17n0809_p0756a17║現。於是【CL038n0230_p0566b01】阿難即前長跪叉手白佛言。佛不妄
T17n0809_p0756a18║笑。會當有緣。佛告阿難。汝所問者大善。何以
T17n0809_p0756a19║故。此牛子母卻後命盡。七反生兜術天及梵
T17n0809_p0756a20║天上。七反生世間。當為豪富家作子。終不生
T17n0809_p0756a21║三惡道。所在常當通識宿命當供養諸佛。為
T17n0809_p0756a22║懸繒幡蓋散華燒香受持經法。牛母從是
T17n0809_p0756a23║因緣。最後當值見彌勒佛作沙門。精進不久
T17n0809_p0756a24║當得羅漢道。犢子亦當如是。上下二十劫竟。
T17n0809_p0756a25║當得作佛號曰乳光。國土當名幢幡光明。乳
T17n0809_p0756a26║光如來得作佛時。當度天上天下萬民及蜎
T17n0809_p0756a27║飛蠕動之類。其數當如恒沙數。爾時國中人
T17n0809_p0756a28║民皆壽七千歲。被服飲食。譬如北方尊上天
T17n0809_p0756a29║下。佛在世間教授四萬歲。般泥洹後經法住
T17n0809_p0756b01║止萬歲乃盡。佛告阿難牛之子母。以好心善
T17n0809_p0756b02║意布施與如來乳湩俱得度脫。如畜生尚有
T17n0809_p0756b03║善心。何況作【CL038n0230_p0567a01】人六情完具。能別知好醜。而不
T17n0809_p0756b04║信明生所從來死所趣向。復不知佛經戒。不
T17n0809_p0756b05║信布施後世當得其福。人但坐慳。貪故還自
T17n0809_p0756b06║欺身。心念惡口言惡身行惡。愚癡之人皆由
T17n0809_p0756b07║是不得解脫。說經已。會中五百長者子悉
T17n0809_p0756b08║發無上正真道意。三千八百梵志本不信佛
T17n0809_p0756b09║法。聞經踊躍歡喜。應時得須陀洹道。五百
T17n0809_p0756b10║人本不信生死罪福。見佛變化悉受五戒為
T17n0809_p0756b11║清信士。佛說經已。比丘眾長者梵志人民。皆
T17n0809_p0756b12║大歡喜。稽首佛足而退。
T17n0809_p0756b13║【○】【○】佛說乳光佛經【○】【○】【CL038n0230_p0567b01】
