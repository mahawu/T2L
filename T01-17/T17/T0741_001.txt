T17n0741_p0543c01║【□】
T17n0741_p0543c02║【■】　　No. 741
T17n0741_p0543c03║【CL058n0726_p0497a01】【CL058n0726_p0497b01】【CL058n0726_p0498a01】【CL058n0726_p0498b01】【○】【○】【○】【○】【○】五苦章句經(一名淨除罪盍娛樂佛法經一名諸天五苦經)
T17n0741_p0543c04║【□】
T17n0741_p0543c05║　　　　東晉西域沙門竺曇無蘭譯
T17n0741_p0543c06║世尊曰。三界五道。生死不絕。凡有五苦。何謂
T17n0741_p0543c07║五苦。一曰諸天苦。二曰人道苦。三曰畜生
T17n0741_p0543c08║苦。四曰餓鬼苦。五曰地獄苦。何謂諸天苦。從
T17n0741_p0543c09║第一天上至二十八天。除中阿那含天。皆是
T17n0741_p0543c10║持五戒。守十善行。四禪者得生其上。無道
T17n0741_p0543c11║慧意故。有生老病死。亦有不盡其天壽者。隨
T17n0741_p0543c12║其先世所作故。壽命有長短。諸天有二大
T17n0741_p0543c13║災。一曰命盡。二曰劫盡。劫盡有三因緣。
T17n0741_p0543c14║一曰大【CL058n0726_p0499a01】火。二曰大風。三曰大水。命盡有七
T17n0741_p0543c15║證。一曰項中光滅。二曰頭上華萎。三曰顏色
T17n0741_p0543c16║為變。四曰衣上塵土。五曰腋下汗出。六曰身
T17n0741_p0543c17║形𣗼瘦。七曰蠅著自然離於本座。遭水災
T17n0741_p0543c18║時。大洪水起。齊十五天。其中所有無不盡
T17n0741_p0543c19║者。遭風災時。隨藍大風四起。吹須彌山及
T17n0741_p0543c20║諸名山。山山相摶。令如粉塵。無不盡者。遭
T17n0741_p0543c21║火災時。七日並出。凝住不行。燒滅天地。皆
T17n0741_p0543c22║如融金。欲界所有其中皆盡。最上四天。雖
T17n0741_p0544a01║壽八十億四千萬劫。要當皆死屬八惡道。是
T17n0741_p0544a02║謂一苦。二曰人道苦。有百千種。人實為疲勞。
T17n0741_p0544a03║從奴婢下使乞兒賤人。中間富貴。上至帝王
T17n0741_p0544a04║轉輪聖王。皆有生老病死飢渴寒熱苦痛愁
T17n0741_p0544a05║惱憂患災變。或有兵賊牢獄刑戮火燒水溺
T17n0741_p0544a06║墜落堆廅塼石刀杖奔車逸馬。怨家劫盜。
T17n0741_p0544a07║更相傷害。其死萬端。一切眾生。【CL058n0726_p0499b01】未脫三界。
T17n0741_p0544a08║皆共有之。是謂二苦。三曰畜生苦。蜎蜚蠕
T17n0741_p0544a09║動蚑行喘息飛鳥走獸。上至象龍金翅鳥
T17n0741_p0544a10║王。皆是畜生。亦有飢渴寒熱。憂患勤苦。強者
T17n0741_p0544a11║伏弱。更相噉食。或有屠殺田獵網羅。以肉
T17n0741_p0544a12║供人。其變萬端。不可具說。是謂三苦。四曰餓
T17n0741_p0544a13║鬼苦。有九種餓鬼。第一輩者。身長一由旬。頸
T17n0741_p0544a14║所咽處。如一鍼孔。行步之時。支節骨解。如五
T17n0741_p0544a15║百車。聲咽火炎出。自相燒然。若見流水。往
T17n0741_p0544a16║即枯竭。不得一咽。或得一咽。化為膿血。或為
T17n0741_p0544a17║沸屎。或為銅銷。咽自然大。熱爛下過。無
T17n0741_p0544a18║不洞徹。罪過未畢。身自然復如是。皆先時
T17n0741_p0544a19║為人。治生暴逆。恐怛迫脅。不以道理。慳貪
T17n0741_p0544a20║獨食。故受此殃。是謂四苦。五曰地獄苦。鐵城
T17n0741_p0544a21║鑊湯。劍樹刀山。鐵柱消銅膿血寒冰。沸屎
T17n0741_p0544a22║鹹水。竹葉火車。爐炭火釘。十六毒刺。烏鵲
T17n0741_p0544a23║狡狗。鶉鳥屈鳥。其【CL058n0726_p0500a01】鳥喙嘴。純是剛鐵。飛入
T17n0741_p0544a24║人口。表裏洞徹。食人五藏。東西南北。無有
T17n0741_p0544a25║避處。苦毒罪獄。凡有十八。諸受罪者。不問尊
T17n0741_p0544a26║卑。隨惡輕重。各自受之。或有一劫半劫畢者。
T17n0741_p0544a27║不能不翅者。罪畢還生世間。受諸餘殃。是
T17n0741_p0544a28║謂五苦。八惡處者。一曰地獄。二曰餓鬼。三
T17n0741_p0544a29║曰畜生。四曰邊地。五曰長壽天。六曰雖得人
T17n0741_p0544b01║身。盲聾瘖啞。手足殘跛。不能聽受。七曰
T17n0741_p0544b02║雖得人身。六情完具。世智辯聰。學世經典。信
T17n0741_p0544b03║邪倒見。祠祀鬼妖。或屠殺田獵肆心放意。
T17n0741_p0544b04║欺偽萬端不信三尊。從是後身。還入地獄。
T17n0741_p0544b05║從冥入冥。無有脫時。時得為人。復不信正
T17n0741_p0544b06║不奉三尊。誹謗聖道。八曰生佛故處。是謂
T17n0741_p0544b07║八惡。亦謂八難。三惡道者。是一切眾生
T17n0741_p0544b08║之家。暫得為人。暫得為天。譬如作客日
T17n0741_p0544b09║少。歸家日多。學者思之。勤力精進。可得
T17n0741_p0544b10║脫苦。人【CL058n0726_p0500b01】身難得。六情難具。口辯難中。才聰難
T17n0741_p0544b11║致。壽命難獲。明人難遭。直信難有。大心難
T17n0741_p0544b12║發。經法難聞。如來難值。世間有樹。名優曇
T17n0741_p0544b13║缽。但有實無有華。如來出世。乃有華耳。已
T17n0741_p0544b14║得人身。六情完具。口辯才聰。壽命延長。
T17n0741_p0544b15║遭值明人。發菩薩心直信不還。具聞經法。
T17n0741_p0544b16║遇如來世。此皆宿行。覆福德人。從明入明。
T17n0741_p0544b17║尋如來跡。累行不止。會於道場。無毀其根。
T17n0741_p0544b18║忘失前功。一失道意。動有劫數。慎之慎之。
T17n0741_p0544b19║一切眾生。常在長獄。有十二重城圍之。以
T17n0741_p0544b20║三重棘籬籬之。常有六拔刀賊伺之。能於其
T17n0741_p0544b21║中。得脫出者。甚難甚難。何謂長獄。謂三界
T17n0741_p0544b22║也。何謂十二重城。謂十二因緣也。何謂三重
T17n0741_p0544b23║棘籬。謂三毒也。何謂六拔刀賊。謂六情也。已
T17n0741_p0544b24║發道心。當具禁戒。四等大慈。六波羅蜜。安般
T17n0741_p0544b25║守意。三十七品。諸禪三昧。總持之門【CL058n0726_p0501a01】等。一切
T17n0741_p0544b26║法意無高無下。無想無願。出三脫門。得三
T17n0741_p0544b27║治法。分別三向。曉三達智。無縛無解。不求
T17n0741_p0544b28║諸天人中之尊轉輪王位。不動其心。不畏罪
T17n0741_p0544b29║苦。不計有勞。志在一切。無所榮冀。解三界
T17n0741_p0544c01║空不習三有。是謂得出十二長獄。知十二
T17n0741_p0544c02║因緣。所起所滅。能斷癡本。是謂得出十二
T17n0741_p0544c03║重城。知婬怒癡。三垢無原。意不復著。是謂
T17n0741_p0544c04║得拔三重棘籬。曉了六情。皆無本末。譬如
T17n0741_p0544c05║芭蕉。意不縛愛。是謂得離六拔刀賊。要當
T17n0741_p0544c06║先解。無我無人。都無所作。無所不作。所作
T17n0741_p0544c07║功德。億劫不惓。譬如鳥飛虛空。無有足跡。
T17n0741_p0544c08║作無跡行。無能見者。不與罪事。諸惡因緣。
T17n0741_p0544c09║大如毛髮。是謂發菩薩心者。能度苦厄。
T17n0741_p0544c10║居家為牢獄。妻色兒息財物珍寶為下。為
T17n0741_p0544c11║是銀鐺杻械。恩愛癡著。為是重擔。
T17n0741_p0544c12║佛告諸弟子。一切善男子善女人。汝已出
T17n0741_p0544c13║家。為得離獄。棄捐【CL058n0726_p0501b01】妻子。為得脫械。如何不能
T17n0741_p0544c14║放捨重擔。諸沙門曰。我無所擔。佛言汝
T17n0741_p0544c15║沙門。著吾我人。貪身計壽。是汝重擔。專求
T17n0741_p0544c16║供養。畜積所有。是汝重擔。同學不和。反親
T17n0741_p0545a01║白衣。是汝重擔。自大種姓。貢高憍綺。是
T17n0741_p0545a02║汝重擔恃智慢愚。輕邈他人。是汝重擔。
T17n0741_p0545a03║很戾自用。不受人諫。是汝重擔。食無節度。飲
T17n0741_p0545a04║酒貪味。是汝重擔。法服不具。著俗衣裳。是汝
T17n0741_p0545a05║重擔。外似如法。內懷諛諂。是汝重擔。不制
T17n0741_p0545a06║六情。毀戒犯欲。是汝重擔。賦斂百姓。興起
T17n0741_p0545a07║寺廟。是汝重擔。祠祀鬼母。所請福願。是汝
T17n0741_p0545a08║重擔。假託佛法。咒術治病。是汝重擔。違負
T17n0741_p0545a09║眾祐。犯四重禁。是汝重擔。栖息無恒。不還廟
T17n0741_p0545a10║房。是汝重擔。不捨擔者。後入地獄。
T17n0741_p0545a11║佛言。有大白象。力壯移山。壞地成澗。拔樹
T17n0741_p0545a12║碎石。象力無雙。有人以髮絆繫其腳。象為之
T17n0741_p0545a13║躄。【CL058n0726_p0502a01】不能復動。佛告諸弟子。當解此譬。當善
T17n0741_p0545a14║思之。若有賢者。居家為道。厭世所有。苦空
T17n0741_p0545a15║非身。常欲出身。為道辭家妻子。當就明師。
T17n0741_p0545a16║受持法服。臨出之日。妻子戀泣。悲訴聲哀。其
T17n0741_p0545a17║辭辛苦。賢者睹之。心為悵然。意即迴變。為
T17n0741_p0545a18║妻子所惑。無復出家之志。是如髮繫象不
T17n0741_p0545a19║能復動。長受衰矣。佛言。一切壯無過
T17n0741_p0545a20║心。心是怨家。常欺誤人。心取地獄。心取餓
T17n0741_p0545a21║鬼。心取畜生。心取天人。作形貌者。皆心
T17n0741_p0545a22║所為。能伏心為道者。其力最多。吾與心鬥。
T17n0741_p0545a23║其劫無數。今乃得佛。獨步三界。皆心所
T17n0741_p0545a24║為。一切眾香。莫過栴檀。其香無量。香價貴
T17n0741_p0545a25║於閻浮提金。又療人病。人有中毒。頭痛
T17n0741_p0545a26║體熱。磨栴檀屑。以塗其上。若以服之。病即
T17n0741_p0545a27║除愈。一切眾生。莫不願得。有人大得栴檀香
T17n0741_p0545a28║樹。束薪賣之。無買之者。佛在世時。所說
T17n0741_p0545a29║經法。令人【CL058n0726_p0502b01】得道。無不度者。般泥洹後。十二
T17n0741_p0545b01║部經。留在世間。動有卷數。無人視者。亦如
T17n0741_p0545b02║栴檀。束薪賣之。無有買之者也。一切臭
T17n0741_p0545b03║木。莫過伊蘭。其臭毒惡。人見惡之。畏聞其
T17n0741_p0545b04║氣。伊蘭栴檀生有四輩。何謂為四。一曰有栴
T17n0741_p0545b05║檀樹。伊蘭遶之。二曰有伊蘭樹。栴檀圍之。三
T17n0741_p0545b06║曰有栴檀。栴檀自為叢林。四曰有伊蘭。伊蘭
T17n0741_p0545b07║以相圍遶。何謂栴檀伊蘭遶之。有家長者。直
T17n0741_p0545b08║信為道。妻子室內不從其教。奉邪倒見。祠
T17n0741_p0545b09║祀鬼妖。不從教令。是謂栴檀伊蘭繞之者
T17n0741_p0545b10║也。何謂伊蘭栴檀圍之。有家長者。信邪倒
T17n0741_p0545b11║見。祠祀鬼妖。妻子兒婦。家內大小。直信三
T17n0741_p0545b12║尊。不失八齋。布施為德。六度不廢。長者呵
T17n0741_p0545b13║止。不從其教。竊避為之。是謂伊蘭為主
T17n0741_p0545b14║栴檀圍之者也。何謂栴檀栴檀以為叢林。有
T17n0741_p0545b15║家長者為道。室家眷屬。皆隨其教。不【CL058n0726_p0503a01】相違
T17n0741_p0545b16║戾。直信三尊。心意和同。是謂栴檀栴檀
T17n0741_p0545b17║以為叢林者也。何謂伊蘭伊蘭自相圍遶。
T17n0741_p0545b18║有家長者。信邪倒見。具行十惡。祠祀鬼妖。
T17n0741_p0545b19║闔門烹殺。意同歡喜。是謂伊蘭伊蘭自相圍
T17n0741_p0545b20║繞者也。此四輩因緣。皆由宿命意行不同。
T17n0741_p0545b21║故令不和。是以律經明曉因緣。獲罪福
T17n0741_p0545b22║事。若祠祀家殺生鬼飼不與從事。不食其
T17n0741_p0545b23║飲食。若入山澤。見飛鳥走獸聚食。終不驚怛
T17n0741_p0545b24║斷其食味。若見屠殺豬羊網獵刑戮罪人。
T17n0741_p0545b25║不得看視。當避捨之。縱不得避。當起大慈。誓
T17n0741_p0545b26║願僧那。我得佛時。使我剎中。飲食自然無
T17n0741_p0545b27║令有此諸惡因緣。曰昔者國王夫人。付香
T17n0741_p0545b28║不與屠者之妻。生死作對因緣。展轉相緣。
T17n0741_p0545b29║或罪緣福。或福緣罪。罪福之會。有二栽果
T17n0741_p0545c01║心以生想為行種栽以有根孽。後受報果。
T17n0741_p0545c02║此屠者之妻。為罪緣福。後相經【CL058n0726_p0503b01】歷。輒當過
T17n0741_p0545c03║生為種苦本。是以不與香也。夫父子夫
T17n0741_p0545c04║婦。兄弟家室。知識奴婢。有五因緣。何謂為
T17n0741_p0545c05║五。一曰怨家。二曰債主。三曰償債。四曰本
T17n0741_p0545c06║願。五曰真友。何謂怨家。父子夫婦。兄弟宗
T17n0741_p0545c07║親。知識奴婢。相遇相殺。是謂怨家。何謂債
T17n0741_p0545c08║主。父母致財。子散用之。是謂債主。何謂償
T17n0741_p0545c09║債。子主致財。供給父母。是謂償債。何謂
T17n0741_p0545c10║本願。先世發意。欲為家室善心歡喜。厚相敬
T17n0741_p0545c11║從。是謂本願。何謂真友。先世宿命。以道法因
T17n0741_p0545c12║緣共相承事。後相經過。生則明法。精進志
T17n0741_p0545c13║和。是謂真友。昔者阿難邠邸家。有五
T17n0741_p0545c14║福德因緣。何謂為五。一曰時節。二曰身教。三
T17n0741_p0545c15║曰口言。四曰一味。五曰和順。何謂時節。晝
T17n0741_p0545c16║夜六時。不失禮敬。是謂時節。何謂身教。長者
T17n0741_p0546a01║起時。室內大小無不隨者。是謂身教。何謂
T17n0741_p0546a02║口言長者欲有所作。興福事【CL058n0726_p0504a01】時先報家中皆
T17n0741_p0546a03║從其教。是謂口言。何謂一味。衣食平等。奴婢
T17n0741_p0546a04║亦然。是謂一味。何謂和順。上下相從。不相違
T17n0741_p0546a05║戾。是謂和順。以是五福。家中奴婢。牛馬六
T17n0741_p0546a06║畜。蜎飛蠕動。死皆生天。其有人家。宿止經
T17n0741_p0546a07║歷。飛鳥走獸。過其居屋者。死皆亦生天。
T17n0741_p0546a08║用長者家。合門之內。能言之屬口誦法者。
T17n0741_p0546a09║經聲不絕。其有聞音入耳中者。無不歡喜。
T17n0741_p0546a10║心則是本。是故生天。亦是長者本願所致。從
T17n0741_p0546a11║無數劫來。口言篤信。不欺慢人。不與諸惡。共
T17n0741_p0546a12║作因緣。功德純淑大。僧那力故使其然。
T17n0741_p0546a13║天地境界。遭三災時。其中所有一切皆盡。
T17n0741_p0546a14║不及彼界。大劫盡時。一佛境界。其中凡有百
T17n0741_p0546a15║億須彌山。百億鐵圍山。一切皆盡。不及彼
T17n0741_p0546a16║佛國也。如是十方諸佛國。無極虛空。無極眾
T17n0741_p0546a17║生。無極佛國。無邊虛空。無際眾生。無原大
T17n0741_p0546a18║千國土。如來【CL058n0726_p0504b01】滿中。以億劫之壽。不說眾生有
T17n0741_p0546a19║始有終。如來之智。了知一切眾生無底故。言
T17n0741_p0546a20║般若波羅蜜無底眾生無底。曰佛又說有
T17n0741_p0546a21║四種生。一曰胎生。二曰卵生。三曰濕生。四
T17n0741_p0546a22║曰化生。此分別說耳。示語一切使知種類。
T17n0741_p0546a23║三界五道眾生。一切所有。皆是化生。故言
T17n0741_p0546a24║一切如化如夢如影如響如水月形。無有
T17n0741_p0546a25║作者。先了此意。乃可為道。道亦如化。一切
T17n0741_p0546a26║無原無造無作無始無終。新學聞之。其意驚
T17n0741_p0546a27║疑。諸驚疑者。有三因緣。一曰本功德少。二
T17n0741_p0546a28║曰不得明師。三曰不勤於經學。自用意著於
T17n0741_p0546a29║吾我。逐於名色。貪求利養。所行諛諂。無有
T17n0741_p0546b01║至信。如是不能近深法忍。曰空無所有。無
T17n0741_p0546b02║相無願。是道之要。慧道以空為上。學以無
T17n0741_p0546b03║為為先。此三句者。不可為新學【CL058n0726_p0505a01】人說之。聞
T17n0741_p0546b04║無所有。便曠其意。不復修戒。無所罣礙。
T17n0741_p0546b05║於六德中。事事懈廢。言一切空。當何所作。
T17n0741_p0546b06║口但說空。行在有中。墮四顛倒故言無功德。
T17n0741_p0546b07║菩薩不應使聞無所從生法忍。夫善知識。
T17n0741_p0546b08║欲教新學。稍稍以漸教。語魔事令護魔。因
T17n0741_p0546b09║緣生死罪苦。五道分明。令信罪福。事事了
T17n0741_p0546b10║了。乃可語道。昔分和檀王。與佛捔智。佛告
T17n0741_p0546b11║王曰。以海水磨墨。斫樹為筆。寫吾所
T17n0741_p0546b12║知為經卷。海水竭盡。樹枝了索。吾經不盡。
T17n0741_p0546b13║所以爾者佛有三達之智。來今往古。靡不通
T17n0741_p0546b14║焉。佛經眾多。以虛空為量。佛智弘深。以無
T17n0741_p0546b15║造為原。經中所演。不可思議。或有反覆。難
T17n0741_p0546b16║了難明。粗以六事。可知其要。一曰正道。二
T17n0741_p0546b17║曰善權。三曰至教。四曰誘導。五曰福德。六
T17n0741_p0546b18║曰禁戒。何謂正道。說無端緒。無造無作。虛
T17n0741_p0546b19║無所有。無所從生。無行無得。自然如【CL058n0726_p0505b01】也。是
T17n0741_p0546b20║謂正道。何謂善權。變化無方。或出或處。隨
T17n0741_p0546b21║類而入。與為因緣。時宜而說。不合章句。趣
T17n0741_p0546b22║化度之。是謂善權。何謂至教。指示罪福。作
T17n0741_p0546b23║是得是皆行所致。無橫與者。其事明白。是
T17n0741_p0546b24║謂至教。何謂誘導。開童蒙人。有護有德。增
T17n0741_p0546b25║壽益算。現世可獲。是謂誘導。何謂福德。六
T17n0741_p0546b26║度無極。主治六情。制守根門。可得天人。轉輪
T17n0741_p0546b27║聖王。長樂無極。是謂福德。何謂禁戒。守口
T17n0741_p0546b28║攝意。身不殺不盜不婬不欺。奉孝不醉。三
T17n0741_p0546b29║惡趣苦。不可久處。是謂禁戒。先了此意。乃
T17n0741_p0546c01║可為道。譬如捉網先攝其綱。諸目皆正。不
T17n0741_p0546c02║曉持綱。先理其目。顛倒錯亂。互相絆繞。無有
T17n0741_p0546c03║解已。學亦如是。不達其要。聞經中說。不解權
T17n0741_p0546c04║宜。不能分別。便相譏恃。遂執所守。興起恚
T17n0741_p0546c05║意。失本忘義。毀正逐邪。學者雷同。追逐音
T17n0741_p0546c06║響。不相匡正。識真者少。墮【CL058n0726_p0506a01】落滋多。如此之
T17n0741_p0546c07║輩。徒載學名。曰四諦者。一曰苦諦。二曰
T17n0741_p0546c08║習諦。三曰盡諦。四曰道諦。一切眾生。不覺
T17n0741_p0546c09║此苦。以苦為樂。於罪苦中。求欲得安。賊醫
T17n0741_p0546c10║偽說。迷惑人心。便言所作可現世得學者聞
T17n0741_p0546c11║之莫不喜隨聞中至之言逆耳不受故言
T17n0741_p0546c12║正言似反。誰能受者。復不知習知習者
T17n0741_p0546c13║死。死不敢復作。復不知盡。知盡者死。死不
T17n0741_p0546c14║敢復作。復不知道。知道者聞道。便能為道。一
T17n0741_p0546c15║切世間人。作罪事易。為福事難。一切學士。
T17n0741_p0546c16║作福事易。為道事難。為道復易。解道者難。
T17n0741_p0547a01║說道者易。行之者難。故言甚難甚難。曰如
T17n0741_p0547a02║來眾經禁戒律法。凡有八億四千萬卷。為
T17n0741_p0547a03║一切之良藥。治人身口意。療人生老病死
T17n0741_p0547a04║耳。教眾生有二要。何謂為二。一者作是得
T17n0741_p0547a05║是。二者不作是不得是。如佛所說。三界五道。
T17n0741_p0547a06║罪垢苦惱。不離於【CL058n0726_p0506b01】作一切無橫。非天授與。
T17n0741_p0547a07║亦非鬼神。亦非帝王。亦非父母亦非沙門梵
T17n0741_p0547a08║志授與。所作罪福。如影隨形。如響應聲。不
T17n0741_p0547a09║失如毛髮者也。
T17n0741_p0547a10║佛言。昔者為鹽樓王。有弘普之慈諸墮
T17n0741_p0547a11║罪獄者。王盡現之。王曰。汝等何為是間。罪
T17n0741_p0547a12║人對曰。我等死時。不知如行。諸惡自然。追
T17n0741_p0547a13║逐送我。來到是間。願王哀我赦除罪過。王
T17n0741_p0547a14║曰。汝等皆作何惡。罪人對曰我等生時。不
T17n0741_p0547a15║孝父母。殺盜婬欺飲酒鬥亂持刀強勢。侵
T17n0741_p0547a16║易善人。誹謗聖道。所作眾惡。不可具說。又信
T17n0741_p0547a17║惡師。祠祀鬼神。謂當有福。烹殺三生。禱賽神
T17n0741_p0547a18║靈。我今自首。悔所作惡。王曰。汝等在世間時
T17n0741_p0547a19║吾遣五使者。案行天下。告語汝曹。汝曹何
T17n0741_p0547a20║以不受其教。諸罪人曰。我等生時。實不見
T17n0741_p0547a21║聞。王曰。諦聽當為汝曹說五使者。一曰世
T17n0741_p0547a22║間母人。懷妊十月。身為之病。臨【CL058n0726_p0507a01】當產時
T17n0741_p0547a23║曰。父母怖危。既得娩身。從死得生。乳哺
T17n0741_p0547a24║懷抱。推燥居濕。遲得長大。憂慮萬端。汝見
T17n0741_p0547a25║之不。罪人曰見之。王曰。是吾一使者。二曰世
T17n0741_p0547a26║間老人。顏色壞敗。頭白齒落。目冥耳聾。肉
T17n0741_p0547a27║韁皮縮。傴僂而行。汝見之不。罪人曰見之。
T17n0741_p0547a28║王曰。是吾二使者。三曰世間病人。困劣著
T17n0741_p0547a29║床。百痛普至。美食為惡。汝見之不。罪人曰見
T17n0741_p0547b01║之。王曰。是吾三使者。四曰世間死人。刀風
T17n0741_p0547b02║斷脈。拔其命根。身體正直。不滿十日。肉壞血
T17n0741_p0547b03║流。膖脹爛臭無可取者生時相愛死皆相
T17n0741_p0547b04║惡。汝見之不罪人曰見之。王曰是吾四使者。
T17n0741_p0547b05║五曰世間犯罪。縛束送獄。桁械鞭笞。五
T17n0741_p0547b06║毒普至。戮之都市。或截手足。火燒鈇質。
T17n0741_p0547b07║斬之梟拖五刑汝見之不。罪人曰見之。王曰。
T17n0741_p0547b08║是吾五使者。王復告罪人曰。汝見是已。
T17n0741_p0547b09║當自思惟。汝身亦更生更老更病更死。汝【CL058n0726_p0507b01】犯
T17n0741_p0547b10║逆罪。亦當如彼。現受其殃。汝何不孝順父
T17n0741_p0547b11║母謙敬長老慈仁為首。心所不欲亦勿施
T17n0741_p0547b12║人。世有賢明。當從啟受。歸命三尊。迮心
T17n0741_p0547b13║奉道。節情止欲。可得度苦。自汝所作。今當
T17n0741_p0547b14║受之。吾不抂汝。罪人白王。我等生時。實作
T17n0741_p0547b15║苦劇。不暇得為。王告獄卒。汝便將去。到其
T17n0741_p0547b16║劇處。獄卒名傍。牛頭人手。兩腳牛蹄。力壯
T17n0741_p0547b17║排山。持鋼鐵叉。叉有三股。一叉罪人
T17n0741_p0547b18║數百千萬。內著鑊中。其鑊縱廣等四十里。
T17n0741_p0547b19║自然制持。令不墮落。罪過未畢故令不死。
T17n0741_p0547b20║從口至底百歲。乃至從底至上。亦復百歲。是
T17n0741_p0547b21║名劇處。諸罪人受罪。更苦楚毒。遍十八處。中
T17n0741_p0547b22║有罪畢當得出者。王復現之曰。汝等今去。或
T17n0741_p0547b23║當為人家作子生。當念孝順報父母恩。曼年
T17n0741_p0547b24║盛時。當忍惡為善。篤信三尊。守戒奉道。修
T17n0741_p0547b25║諸功德。莫復作惡。還來【CL058n0726_p0508a01】入此。夫地獄者。終
T17n0741_p0547b26║不呼人。善自思之。諸罪人歡喜皆稱萬歲。
T17n0741_p0547b27║佛言。諸有聞法乍信乍不信。狐疑進退還入
T17n0741_p0547b28║邪者。皆從地獄來出。受閻王教者。信根淺
T17n0741_p0547b29║少。故令其然。雖爾所作功德。終不唐捐。佛之
T17n0741_p0547c01║弘慈。亦不遺忘。但劫數彌之耳。久後亦
T17n0741_p0547c02║當度世。
T17n0741_p0547c03║爾時佛告阿難。受是經典。持諷誦讀。廣為
T17n0741_p0547c04║人說。疾令時遠。普法澤流布來世。阿難白
T17n0741_p0547c05║佛言。唯當受之。今斯經典。所號云何奉行。
T17n0741_p0547c06║佛言阿難。是經名淨除罪蓋娛樂佛法。一名
T17n0741_p0547c07║授無思議光菩薩道決。當奉持之。族姓子及
T17n0741_p0547c08║族姓女。盡其形壽。供養如來。隨之宜。從其
T17n0741_p0547c09║所安。若以天華。如須彌山。用散佛上。及以名
T17n0741_p0547c10║香澤香雜香。繒蓋幢幡。謙敬貢上。
T17n0741_p0547c11║精進不懈。不如族姓女。受是經法。奉持諷
T17n0741_p0547c12║誦。廣為人說遵修法【CL058n0726_p0508b01】行。如是所教。功德福
T17n0741_p0547c13║祐。過彼供養巨億萬倍。佛言。阿難。常當以法
T17n0741_p0547c14║供養如來。若欲奉敬無上大聖。當受斯經。持
T17n0741_p0547c15║諷誦為他人說。及應法卷。佛說如是。無思
T17n0741_p0547c16║議光菩薩。賢者阿難。一切眾會。阿須倫。世間
T17n0741_p0548a01║人民。聞佛所說。莫不歡喜。作禮而去。
T17n0741_p0548a02║　天上福已盡　　墮為牛領蟲
T17n0741_p0548a03║　譬如大田家　　收入甚大豐
T17n0741_p0548a04║　但食不復種　　穀盡亦飢窮
T17n0741_p0548a05║　食福亦如是　　福盡墮罪中
T17n0741_p0548a06║　人身甚難得　　根具亦甚難
T17n0741_p0548a07║　百劫復百劫　　時乃得為人
T17n0741_p0548a08║　失戒離人本　　但坐著因緣
T17n0741_p0548a09║　不知厭足故　　受苦如彌連
T17n0741_p0548a10║　蜎飛蠕動類　　其神同一原
T17n0741_p0548a11║　坐犯不與取　　借貸無還心
T17n0741_p0548a12║　受寄而拒抵　　持頭觸突人
T17n0741_p0548a13║　展轉畜生中　　其苦難縷陳
T17n0741_p0548a14║　佛說餓鬼苦　　但有飢渴患
T17n0741_p0548a15║　東西求飲食　　【CL058n0726_p0509a01】不聞水穀聲
T17n0741_p0548a16║　軀體一由旬　　裸形髮繞身
T17n0741_p0548a17║　但坐慳獨食　　故墮黑繩城
T17n0741_p0548a18║　鐵圍兩山間　　窈窈何冥冥
T17n0741_p0548a19║　識神墮其中　　不睹日月精
T17n0741_p0548a20║　展轉不相見　　但聞叫呼聲
T17n0741_p0548a21║　一切眾惡聲　　苦痛傷人情
T17n0741_p0548a22║　既得生為人　　當受身諸殃
T17n0741_p0548a23║　盲聾瘖啞痾　　跛躄不能行
T17n0741_p0548a24║　雖有度世法　　不得聽受聞
T17n0741_p0548a25║　長夜受是苦　　宛轉如車輪
T17n0741_p0548a26║　受身雖根具　　端政辯聰明
T17n0741_p0548a27║　邪見墮顛倒　　不信有佛經
T17n0741_p0548a28║　或行屠網獵　　酒樂著情欲
T17n0741_p0548a29║　沒身見閻王　　罪至乃怖驚
T17n0741_p0548b01║　邊地無義理　　父子相噬汝
T17n0741_p0548b02║　室家更相賣　　屬人為奴虜
T17n0741_p0548b03║　恒畜給驅使　　動靜加杖楚
T17n0741_p0548b04║　雖得為人形　　畜生共同侶
T17n0741_p0548b05║　世間純淑善　　無有師法則
T17n0741_p0548b06║　當生長壽天　　無形但有識
T17n0741_p0548b07║　壽命雖延長　　三塗為鄰側
T17n0741_p0548b08║　後作曲蟮蟲　　泥沙為飲食
T17n0741_p0548b09║　【CL058n0726_p0509b01】以在八難處　　難得復為人
T17n0741_p0548b10║　譬如海盲鱉　　欲值浮木孔
T17n0741_p0548b11║　先死墮須河　　甫來已過去
T17n0741_p0548b12║　值法已沒盡　　輒生佛故處
T17n0741_p0548b13║　為法船欲壞　　思惟入甘露
T17n0741_p0548b14║　精進諷為勉　　善知識為師
T17n0741_p0548b15║　精進為大力　　慧明踰日光
T17n0741_p0548b16║　甘露消諸毒　　亦能除五陰
T17n0741_p0548b17║　若人已有信　　住在佛教戒
T17n0741_p0548b18║　便道通亦利　　以開甘露門
T17n0741_p0548b19║　甘露聲已出　　三界遍分明
T17n0741_p0548b20║　已開大要道　　但當正意行
T17n0741_p0548b21║　一心向在在　　為道莫中止
T17n0741_p0548b22║　人意譬如稱　　常當攝拘牽
T17n0741_p0548b23║　思惟止與觀　　是為世間明
T17n0741_p0548b24║　叉手持頭腦　　三界皆禮佛
T17n0741_p0548b25║【○】【○】【○】五苦章句經
