T17n0782_p0719c01║【□】
T17n0782_p0719c02║【■】　　No. 782
T17n0782_p0719c03║【CL059n0834_p0625a01】佛說十號經
T17n0782_p0719c04║【□】
T17n0782_p0719c05║　　　　西天譯經三藏朝散大夫試鴻臚少卿
T17n0782_p0719c06║　　　　明教大師臣天息災奉　詔譯
T17n0782_p0719c07║如來應供正等覺明行足善逝世間解無上士
T17n0782_p0719c08║調御丈夫天人師佛世尊。阿難白言。云何如
T17n0782_p0719c09║來。佛告苾芻。我昔因地為菩薩時歷修眾行。
T17n0782_p0719c10║為求無上正等正覺。今得菩提涅槃一切真
T17n0782_p0719c11║實。以八聖道正見所證。名為如來。如過去
T17n0782_p0719c12║正等正覺。調伏息心得至涅槃故。名如來。
T17n0782_p0719c13║云何應供。佛言。昔在因位所行善法威儀戒
T17n0782_p0719c14║品。十善根力修令增長。如是修習圓滿至究
T17n0782_p0719c15║竟位。證涅槃時斷盡一切煩惱。令身口意清
T17n0782_p0719c16║淨無染。永害煩惱。如斷多羅樹頭永不生芽。
T17n0782_p0719c17║復次貪瞋癡等煩惱盡故。一切諸趣永不結
T17n0782_p0719c18║生。超過四難生老病死苦果之法。惑苦二種
T17n0782_p0719c19║而永不生。立應供號。
T17n0782_p0719c20║復次令彼世間所有衣服【CL059n0834_p0625b01】臥具飲食湯藥幢幡
T17n0782_p0719c21║寶蓋香花燈果。及天上人間最上之物。供養
T17n0782_p0719c22║於佛。獲得最上富貴吉祥之福。是名應供之
T17n0782_p0719c23║號。
T17n0782_p0719c24║云何正等覺。佛言。如來具一切智。於一切處
T17n0782_p0719c25║無不了知。以四念處。四正斷。四神足。五根。
T17n0782_p0719c26║五力。七覺支。八聖道。十二緣生。四諦法等如
T17n0782_p0719c27║是之法。平等開覺一切眾生。令起智斷惑證
T17n0782_p0719c28║須陀洹果。斯陀含果。阿那含果。阿羅漢。具
T17n0782_p0719c29║三明六通。復於大乘作意思求歷修諸地。斷
T17n0782_p0720a01║盡結習成無上覺。此名正等正覺。
T17n0782_p0720a02║云何明行足。佛言。明謂天眼明宿命明漏盡
T17n0782_p0720a03║明。行足者。為如來身口意業。善修滿足正
T17n0782_p0720a04║真清淨。如有大衣缽等自在觀照而無愛著。
T17n0782_p0720a05║於自願力一切之行。修令滿足。號明行足。
T17n0782_p0720a06║云何善逝。佛言。即妙往之義。如貪瞋癡等
T17n0782_p0720a07║引諸有情往彼惡趣。非名善逝。如來正智能
T17n0782_p0720a08║【CL059n0834_p0626a01】斷諸惑。妙出世間能往佛果。故名善逝。
T17n0782_p0720a09║云何世間解無上士。佛言。世間者。謂欲界
T17n0782_p0720a10║色界無色界。地獄餓鬼傍生等類。各具色蘊
T17n0782_p0720a11║受蘊想蘊行蘊識蘊。眼根耳根鼻根舌根身
T17n0782_p0720a12║根意根。及彼六識所緣境等一切諸法。名曰
T17n0782_p0720a13║世間。正覺正知名世間解。又彼世間所有二
T17n0782_p0720a14║足四足多足無足。欲色諸天。有想無想。非
T17n0782_p0720a15║有想非無想。若凡若聖。一切有情之中。唯佛
T17n0782_p0720a16║第一最上無等。名無上士。
T17n0782_p0720a17║云何調御丈夫。佛言。佛是大丈夫。而能調御
T17n0782_p0720a18║善惡二類。惡者起不善三業。而作諸惡墮地
T17n0782_p0720a19║獄餓鬼傍生而得惡報。善者於身口意而修
T17n0782_p0720a20║眾善。得人天福果。此之善惡皆由心作。佛
T17n0782_p0720a21║以第一義善涅槃之法。顯示調御令離垢染
T17n0782_p0720a22║獲得最上寂滅涅槃。是故得名調御丈夫。
T17n0782_p0720a23║云何天人師。佛言。非與阿難一苾【CL059n0834_p0626b01】芻為師。所
T17n0782_p0720a24║有苾芻苾芻尼。烏波塞烏波夷。及天上人間。
T17n0782_p0720a25║沙門婆羅門。魔王外道。釋梵龍天悉皆歸命
T17n0782_p0720a26║依教奉行俱作佛子。故名天人師。
T17n0782_p0720a27║云何名佛。智慧具足三覺圓明。是故名佛。
T17n0782_p0720a28║佛告阿難。我昔經行之次。有婆羅門而來問
T17n0782_p0720a29║我。何故汝之父母為汝立名呼為佛邪。佛
T17n0782_p0720b01║即答言。世所知者我能了知。世所觀者我亦
T17n0782_p0720b02║能觀。所得滅者我亦得滅。我具一切智一切
T17n0782_p0720b03║了知。我從無數劫。種種修行遠塵離垢。今得
T17n0782_p0720b04║無上菩提。故立佛號。
T17n0782_p0720b05║云何世尊。佛言。我於因地自審觀察所有善
T17n0782_p0720b06║法。戒法心法智慧法。復觀貪等不善之法。能
T17n0782_p0720b07║招諸有生滅等苦。以無漏智破彼煩惱得無
T17n0782_p0720b08║上覺。是故天人凡聖。世出世間咸皆尊重。故
T17n0782_p0720b09║曰世尊。
T17n0782_p0720b10║佛說十號經
