T17n0765_p0678c03║【□】
T17n0765_p0678c04║【□】
T17n0765_p0678c05║【CL058n0710_p0362a01】本事經卷第四
T17n0765_p0678c06║【□】
T17n0765_p0678c07║　　　　大唐三藏法師玄奘奉　詔譯
T17n0765_p0678c08║　　二法品第二之二
T17n0765_p0678c09║吾從世尊。聞如是語。苾芻當知。若有苾芻。減
T17n0765_p0678c10║省睡眠。具念正知。心常安住。悅豫清淨。於諸
T17n0765_p0678c11║善法。善觀時宜。而正修習。如是苾芻。減省睡
T17n0765_p0678c12║眠。具念正知。心常安住。悅豫清淨。於諸善
T17n0765_p0678c13║法。善觀時宜。而正修習。於二果中。隨證一
T17n0765_p0678c14║果。謂於現法。或證有餘依涅槃界。或不還
T17n0765_p0678c15║果。爾時世尊。重攝此義。而說頌曰。
T17n0765_p0678c16║　覺悟能聞法　　修行得勝果
T17n0765_p0678c17║　耽著於睡眠　　都無有所得
T17n0765_p0678c18║　減省睡眠者　　具正念正知
T17n0765_p0678c19║　善安住其心　　常悅豫清淨
T17n0765_p0678c20║　於諸善法中　　知時宜修習
T17n0765_p0678c21║　能究竟超越　　生老病死苦
T17n0765_p0678c22║　是故應勤修　　減省睡眠法
T17n0765_p0678c23║　常委觀寂靜　　【CL058n0710_p0362b01】得二果無疑
T17n0765_p0678c24║　或斷下分結　　證得不還果
T17n0765_p0678c25║　或斷上分結　　度生老病死
T17n0765_p0678c26║吾從世尊。聞如是語。苾芻當知。若有苾芻。於
T17n0765_p0678c27║空閑處。常樂宴坐。勤修內心奢摩他定。不離
T17n0765_p0678c28║靜慮。成就明淨毘缽舍那。守護自心。令無
T17n0765_p0678c29║散亂。於諸善法。修集無厭。如是苾芻。於二果
T17n0765_p0679a01║中。我說定能隨證一果。謂於現法。或證有餘
T17n0765_p0679a02║依涅槃界。或不還果。爾時世尊。重攝此義。而
T17n0765_p0679a03║說頌曰。
T17n0765_p0679a04║　樂空閑宴坐　　具正念正知
T17n0765_p0679a05║　善安住其心　　離虛妄分別
T17n0765_p0679a06║　善防護自心　　速斷無明闇
T17n0765_p0679a07║　及諸欲煩惱　　無憂悔歸真
T17n0765_p0679a08║　常寂定其心　　具正念靜慮
T17n0765_p0679a09║　無所執解脫　　永盡諸有貪
T17n0765_p0679a10║　常樂不放逸　　見放逸生怖
T17n0765_p0679a11║　諸見能永斷　　速證般涅槃
T17n0765_p0679a12║【CL058n0710_p0363a01】吾從世尊。聞如是語。苾芻當知。若有苾芻。無
T17n0765_p0679a13║慚無愧。彼人決定。不能通達。不能遍知。不證
T17n0765_p0679a14║等覺。不證涅槃。不能證得無上安樂。若有
T17n0765_p0679a15║苾芻。有慚有愧。彼人決定。能得通達。能得遍
T17n0765_p0679a16║知。能證等覺。能證涅槃。能證究竟無上安樂。
T17n0765_p0679a17║爾時世尊。重攝此義。而說頌曰。
T17n0765_p0679a18║　無慚無愧者　　懈怠不精進
T17n0765_p0679a19║　多惛沈睡眠　　去結盡為遠
T17n0765_p0679a20║　有慚有愧者　　常無有放逸
T17n0765_p0679a21║　樂靜慮深定　　去涅槃不遙
T17n0765_p0679a22║　彼能斷眾結　　及生老病死
T17n0765_p0679a23║　速證三菩提　　得無上安樂
T17n0765_p0679a24║吾從世尊。聞如是語。苾芻當知。諸出家者。略
T17n0765_p0679a25║有二種。所應作事。若能正作。得所未得。觸所
T17n0765_p0679a26║未觸。證所未證。能超愁歎。能滅憂苦。能觸如
T17n0765_p0679a27║理。能得甘露。能證涅槃。云何為二。一者靜
T17n0765_p0679a28║慮。二者聽說。云何靜慮。謂諸苾芻。遠離諸
T17n0765_p0679a29║欲惡【CL058n0710_p0363b01】不善法。有尋有伺。離生喜樂。具足安住。
T17n0765_p0679b01║最初靜慮。尋伺靜息。內淨一趣。無尋無伺。定
T17n0765_p0679b02║生喜樂。具足安住。第二靜慮。離喜住捨正
T17n0765_p0679b03║念正知。身受快樂。眾聖所說。有捨有念。安住
T17n0765_p0679b04║快樂。具足安住。第三靜慮。斷苦斷樂。先滅憂
T17n0765_p0679b05║喜。不苦不樂。捨念清淨具足安住。第四靜慮。
T17n0765_p0679b06║云何聽說。謂諸苾芻。於佛所說。初中後善文
T17n0765_p0679b07║義巧妙。純滿清白梵行之法。所謂契經應
T17n0765_p0679b08║頌記別伽他自說本事本生及與方廣。未曾
T17n0765_p0679b09║有法。於如是法。受誦聽習令其通利。宣暢解
T17n0765_p0679b10║釋。是名聽說。如是名為諸出家者。略有二
T17n0765_p0679b11║種。所應作事。若能正作。得所未得。觸所未
T17n0765_p0679b12║觸。證所未證。能超愁歎。能滅憂苦。能觸如
T17n0765_p0679b13║理。能得甘露。能證涅槃。爾時世尊。重攝此
T17n0765_p0679b14║義。而說頌曰。
T17n0765_p0679b15║　出家有二種　　正所應作事
T17n0765_p0679b16║　謂靜慮聽說　　【CL058n0710_p0364a01】速證於涅槃
T17n0765_p0679b17║　靜慮慧為因　　慧必由靜慮
T17n0765_p0679b18║　有靜慮有慧　　速證於涅槃
T17n0765_p0679b19║　百千啞羊僧　　無慧修靜慮
T17n0765_p0679b20║　設經百千歲　　無一得涅槃
T17n0765_p0679b21║　勤修智慧人　　樂聽法說法
T17n0765_p0679b22║　歛念須臾頃　　能速證涅槃
T17n0765_p0679b23║吾從世尊。聞如是語。苾芻當知。尋求有二。更
T17n0765_p0679b24║無第三。云何為二。謂聖尋求。非聖尋求。云何
T17n0765_p0679b25║名為非聖尋求。謂有一類。已有老法。尋求
T17n0765_p0679b26║老法。已有病法。尋求病法。已有死法。尋求死
T17n0765_p0679b27║法。已有愁法。尋求愁法。已有染法。尋求染
T17n0765_p0679b28║法。云何老法。所謂妻子奴婢僕使。象馬牛
T17n0765_p0679b29║羊雞豬田宅。金銀財穀是名老法。如是老法。
T17n0765_p0679c01║是諸有情生死苦本。愚夫異生。於此守護。
T17n0765_p0679c02║染愛耽著。由此不能解脫生死故名老法。云
T17n0765_p0679c03║何病法。所謂妻子奴婢僕使。廣說乃至。由此
T17n0765_p0679c04║不能解脫【CL058n0710_p0364b01】生死故名病法。云何死法。所謂妻
T17n0765_p0679c05║子奴婢僕使廣說乃至。由此不能解脫生死
T17n0765_p0679c06║故名死法。云何愁法。所謂妻子奴婢僕使廣
T17n0765_p0679c07║說乃至。由此不能解脫生死故名愁法。云何
T17n0765_p0679c08║染法。所謂妻子奴婢僕使。象馬牛羊。雞豬
T17n0765_p0679c09║田宅。金銀財穀。是名染法。如是染法。是諸
T17n0765_p0679c10║有情。生死苦本。愚夫異生。於此守護。染愛
T17n0765_p0679c11║耽著。由此不能解脫生死故名染法。若有
T17n0765_p0679c12║於此。愛樂尋求。當知是名非聖尋求。如是尋
T17n0765_p0679c13║求如來終不稱揚讚歎。唯勸導之令知捨離。
T17n0765_p0679c14║何緣如是非聖尋求。如來終不稱揚讚歎。唯
T17n0765_p0679c15║勸導之。令知捨離。由此尋求。非賢聖法。非能
T17n0765_p0679c16║出離非趣涅槃。非厭非離。非滅非靜。非得
T17n0765_p0679c17║通慧。非成等覺。非證涅槃。由此尋求。能引
T17n0765_p0679c18║一切生老病死愁歎憂苦諸熱惱法。是故如
T17n0765_p0679c19║是非聖尋求。如來終不稱【CL058n0710_p0365a01】揚讚歎。唯勸導之。
T17n0765_p0679c20║令知捨離。云何名為是聖尋求。謂有一類。
T17n0765_p0679c21║已有老法。能自了知我有老法。能如實知老
T17n0765_p0679c22║法過患。尋求畢竟。無老無上安樂涅槃。已
T17n0765_p0679c23║有病法。能自了知。我有病法。能如實知病法
T17n0765_p0679c24║過患。尋求畢竟。無病無上安樂涅槃。已有
T17n0765_p0679c25║死法。能自了知。我有死法。能如實知死法過
T17n0765_p0679c26║患。尋求畢竟。無死無上安樂涅槃。已有愁
T17n0765_p0679c27║法。能自了知。我有愁法。能如實知愁法過
T17n0765_p0679c28║患。尋求畢竟。無愁無上安樂涅槃。已有染
T17n0765_p0679c29║法。能自了知。我有染法。能如實知染法過
T17n0765_p0680a01║患。尋求畢竟。無染無上安樂涅槃。如是名為
T17n0765_p0680a02║是聖尋求。如是尋求。一切如來。稱揚讚歎。何
T17n0765_p0680a03║緣如是是聖尋求。一切如來稱揚讚歎。由此
T17n0765_p0680a04║尋求。是賢聖法。能永出離。能趣涅槃。能厭能
T17n0765_p0680a05║離。能滅能靜。能得通慧。能成等覺。能證涅
T17n0765_p0680a06║槃。【CL058n0710_p0365b01】由此尋求。能超一切生老病死愁歎憂
T17n0765_p0680a07║苦生死熱惱。是故如是。是聖尋求。一切如
T17n0765_p0680a08║來。稱揚讚歎。如是名為尋求。有二更無第三。
T17n0765_p0680a09║是故汝等。應如是學。我當云何。遠離如是非
T17n0765_p0680a10║聖尋求修行。如是是聖尋求。汝等苾芻。應如
T17n0765_p0680a11║是學。爾時世尊。重攝此義。而說頌曰。
T17n0765_p0680a12║　一切有情類　　有二種尋求
T17n0765_p0680a13║　更無有第三　　謂聖與非聖
T17n0765_p0680a14║　不知老病死　　愁染法過患
T17n0765_p0680a15║　希求深愛著　　名非聖尋求
T17n0765_p0680a16║　此增長眾苦　　出離未為期
T17n0765_p0680a17║　從生復至生　　或高或下趣
T17n0765_p0680a18║　善知老病死　　愁染法過患
T17n0765_p0680a19║　希求彼寂滅　　名真聖尋求
T17n0765_p0680a20║　此損減眾苦　　速證於涅槃
T17n0765_p0680a21║　永安樂清涼　　常無漏無怖
T17n0765_p0680a22║　彼非聖尋求　　諸佛所呵毀
T17n0765_p0680a23║　是生死根本　　智者當遠離
T17n0765_p0680a24║　此真聖尋求　　諸佛所稱讚
T17n0765_p0680a25║　是趣涅槃道　　【CL058n0710_p0366a01】有智者應修
T17n0765_p0680a26║重攝前經嗢拖南曰。
T17n0765_p0680a27║　為通達律儀　　厭知不淨界
T17n0765_p0680a28║　經覺悟宴坐　　愧所作尋求
T17n0765_p0680a29║吾從世尊。聞如是語。苾芻當知。略有二種
T17n0765_p0680b01║白淨善法。能護世間。云何為二。謂慚與愧。
T17n0765_p0680b02║若無此二白淨善法。世間有情皆成穢雜。猶
T17n0765_p0680b03║如牛羊雞豬狗等。不識父母兄弟姊妹。不識
T17n0765_p0680b04║軌範親教導師似導師等。由有此二白淨善
T17n0765_p0680b05║法。世間有情離諸穢雜。非如牛羊雞豬狗等。
T17n0765_p0680b06║了知父母兄弟姊妹。了知軌範親教導師似
T17n0765_p0680b07║導師等。是故汝等。應如是學。我當云何成
T17n0765_p0680b08║就如是二種最勝。第一慚愧白淨善法。汝等
T17n0765_p0680b09║苾芻。應如是學。爾時世尊。重攝此義。而說頌
T17n0765_p0680b10║曰。
T17n0765_p0680b11║　二白淨善法　　能護諸世間
T17n0765_p0680b12║　令不失人天　　【CL058n0710_p0366b01】謂慚及與愧
T17n0765_p0680b13║　若無此二法　　都不識尊卑
T17n0765_p0680b14║　穢雜似牛羊　　雞豬狗等類
T17n0765_p0680b15║　由有此二法　　能了別尊卑
T17n0765_p0680b16║　非如牛羊等　　行諸雜穢事
T17n0765_p0680b17║　諸有智慧人　　成就二白法
T17n0765_p0680b18║　常守人天趣　　終不墮三塗
T17n0765_p0680b19║吾從世尊。聞如是語。苾芻當知。我為如來應
T17n0765_p0680b20║正等覺。未成佛時。居菩薩位。多分安住。二種
T17n0765_p0680b21║尋思。云何為二。一者如來。居菩薩位。多分安
T17n0765_p0680b22║住不害尋思欣喜悅樂。如是安住不害尋思
T17n0765_p0680b23║欣喜悅樂。是名第一多分尋思。由住如是修
T17n0765_p0680b24║習行跡。於諸有情都無捐害。由此尋思。證得
T17n0765_p0680b25║無量圓滿梵住。二者如來。居菩薩位。多分安
T17n0765_p0680b26║住。永斷尋思欣喜悅樂。如是安住永斷尋思
T17n0765_p0680b27║欣喜悅樂。是名第二多分尋思。由住如是修
T17n0765_p0680b28║習行跡。於不善法。能正永斷。由此尋思。證
T17n0765_p0680b29║得【CL058n0710_p0367a01】善根圓滿勝道。我於爾時。安住如是二種
T17n0765_p0680c01║尋思。精進勇猛。乃至自身。一切血肉。悉皆枯
T17n0765_p0680c02║竭。唯餘身肉骨筋皮纏裹。亦不放逸。乃至
T17n0765_p0680c03║未知未見未得未解未證。所應知見得解證
T17n0765_p0680c04║法。於其中間住不放逸。精進勇猛。曾無懈
T17n0765_p0680c05║廢。由不放逸。精進勇猛。無懈廢故。速證無上
T17n0765_p0680c06║正等菩提。速證無上清涼涅槃。速證無上一
T17n0765_p0680c07║切智見。是故汝等應如是學。我當云何安住
T17n0765_p0680c08║不害欣喜悅樂多分尋思。安住永斷欣喜悅
T17n0765_p0680c09║樂多分尋思。汝等苾芻。應如是學。爾時世尊。
T17n0765_p0680c10║重攝此義。而說頌曰。
T17n0765_p0680c11║　佛為菩薩時　　多安住二法
T17n0765_p0680c12║　謂不害永斷　　欣喜悅樂思
T17n0765_p0680c13║　不害諸有情　　修慈悲喜捨
T17n0765_p0680c14║　證無量梵住　　圓滿不為難
T17n0765_p0680c15║　永斷不善法　　一切煩惱纏
T17n0765_p0680c16║　證得諸善根　　圓滿殊勝道
T17n0765_p0680c17║　【CL058n0710_p0367b01】常精進勇猛　　無放逸而住
T17n0765_p0680c18║　證無上菩提　　清涼涅槃等
T17n0765_p0680c19║吾從世尊。聞如是語。苾芻當知。諸婆羅門。長
T17n0765_p0680c20║者居士。剎帝利等。多有所作。謂施汝等。如法
T17n0765_p0680c21║衣服飲食臥具病緣醫藥房舍資具。汝等苾
T17n0765_p0680c22║芻。多有所作。謂能為彼宣說正法。初中後善。
T17n0765_p0680c23║文義巧妙。純滿清白梵行之法。由此俱能解
T17n0765_p0680c24║脫生法老病死法。愁歎憂苦熱惱之法。汝等
T17n0765_p0680c25║與彼力輪法輪。展轉相依。於如來所。勤修
T17n0765_p0680c26║梵行。速至無上般涅槃城。爾時世尊。重攝此
T17n0765_p0680c27║義。而說頌曰。
T17n0765_p0680c28║　出家與居家　　展轉互相依
T17n0765_p0680c29║　由力法二輪　　速至涅槃樂
T17n0765_p0681a01║　出家依在俗　　得如法資具
T17n0765_p0681a02║　在俗依出家　　獲微妙正法
T17n0765_p0681a03║　二眾互相依　　受人天快樂
T17n0765_p0681a04║　度生老病死　　至清涼涅槃
T17n0765_p0681a05║【CL058n0710_p0368a01】吾從世尊。聞如是語。苾芻當知。依住尸羅。能
T17n0765_p0681a06║修二法。云何為二。謂奢摩他毘缽舍那。謂
T17n0765_p0681a07║修行者。依住尸羅修奢摩他。既修如是奢摩
T17n0765_p0681a08║他已。修心令滿。為何事故。修習其心。修習心
T17n0765_p0681a09║者。為斷貪故。諸修行者。依住尸羅。精勤修習
T17n0765_p0681a10║毘缽舍那。既修如是毘缽舍那已。修慧令滿。
T17n0765_p0681a11║為何事故。修習其慧。修習慧者。為斷癡故。貪
T17n0765_p0681a12║染污心。令不解脫。癡染污慧。令不明照。若永
T17n0765_p0681a13║離貪。心善解脫。若永離癡。慧善解脫。若於如
T17n0765_p0681a14║是二種解脫。已能正知見得觸證。我說彼為
T17n0765_p0681a15║心善解脫。慧善解脫。獨一修習最上丈夫。
T17n0765_p0681a16║諸聖弟子。正證如是心解脫者。若他罵詈訶
T17n0765_p0681a17║責輕弄毀辱等時。不由此緣發生種種不忍
T17n0765_p0681a18║不信害恨等心。所以者何。以能照見他罵詈
T17n0765_p0681a19║等。於彼有罪。於己無損。諸聖弟子。正證如
T17n0765_p0681a20║是心解【CL058n0710_p0368b01】脫者。若他讚美恭敬禮拜供養等時。
T17n0765_p0681a21║不由此緣發生種種歡喜踊躍悅豫等心。所
T17n0765_p0681a22║以者何。以能照見他讚美等。於彼有福。於
T17n0765_p0681a23║己無益。若能如是。名於世法得心平等。無
T17n0765_p0681a24║慼無欣。安隱自在。是故汝等。應如是學。我
T17n0765_p0681a25║當云何依住尸羅修奢摩他毘缽舍那。汝等
T17n0765_p0681a26║苾芻。應如是學。爾時世尊。重攝此義。而說頌
T17n0765_p0681a27║曰。
T17n0765_p0681a28║　依住淨尸羅　　修無罪止觀
T17n0765_p0681a29║　密護根及意　　證甘露涅槃
T17n0765_p0681b01║　修止令心調　　心調離貪欲
T17n0765_p0681b02║　離欲證解脫　　證解脫心平
T17n0765_p0681b03║　修觀令慧明　　慧明滅癡闇
T17n0765_p0681b04║　滅闇證解脫　　證解心平等
T17n0765_p0681b05║　故汝等苾芻　　精進勿放逸
T17n0765_p0681b06║　常依住尸羅　　修無罪止觀
T17n0765_p0681b07║吾從世尊。聞如是語。苾芻當知。修學勝利。於
T17n0765_p0681b08║如來所。修行梵行。慧為上首。解脫堅固。念最
T17n0765_p0681b09║【CL058n0710_p0369a01】尊勝。若有成就。修學勝利。於如來所。修行梵
T17n0765_p0681b10║行。慧為上首。解脫堅固。念最尊勝。彼終不為
T17n0765_p0681b11║味著色貪纏擾其心。亦復不為味著聲香味
T17n0765_p0681b12║觸法貪纏擾其心。心不為貪所纏擾故。無隨
T17n0765_p0681b13║味著色相貌識。無隨味著聲香味觸法相貌
T17n0765_p0681b14║識。於二果中。隨證一果。謂於現法。證有餘
T17n0765_p0681b15║依般涅槃界。或不還果。爾時世尊。重攝此義。
T17n0765_p0681b16║而說頌曰。
T17n0765_p0681b17║　修學勝利人　　依佛修梵行
T17n0765_p0681b18║　慧為其上首　　及懈脫堅牢
T17n0765_p0681b19║　念最居尊勝　　二果隨證一
T17n0765_p0681b20║　謂現法涅槃　　及永不還果
T17n0765_p0681b21║　由慧為上首　　貪不擾其心
T17n0765_p0681b22║　無隨色等緣　　相貌所生識
T17n0765_p0681b23║　學勝利圓滿　　生勝定上慧
T17n0765_p0681b24║　盡生老死邊　　證有餘依界
T17n0765_p0681b25║　故汝等苾芻　　應勤修戒定
T17n0765_p0681b26║　生微妙勝慧　　盡生老病死
T17n0765_p0681b27║　住我法律中　　【CL058n0710_p0369b01】能無放逸者
T17n0765_p0681b28║　定壞魔軍力　　永盡眾苦邊
T17n0765_p0681b29║吾從世尊。聞如是語。苾芻當知。一切世間。惡
T17n0765_p0681c01║不善法。皆以無明。為其前導。而得生長。以無
T17n0765_p0681c02║慚愧。為其後助。而不損減。所以者何。諸趣
T17n0765_p0681c03║有生生老病死愁歎憂苦熱惱等法。一切皆
T17n0765_p0681c04║用無明為根。而得生長。既生長已。依之復
T17n0765_p0681c05║能生起一切惡不善法。惡法既生由無慚愧。
T17n0765_p0681c06║都無悔變。無悔變故。而不損減。一切世間。
T17n0765_p0681c07║善清淨法。皆以慧明。為其前導。而得生長。以
T17n0765_p0681c08║慚與愧。為其後助。而不損減。所以者何。明
T17n0765_p0681c09║處其前。慚愧為後。能永斷滅。諸趣有生生
T17n0765_p0681c10║老病死。能超一切。愁歎憂苦熱惱等法。能
T17n0765_p0681c11║觸如理。能得甘露。能證涅槃。是故汝等。應如
T17n0765_p0681c12║是學。我當云何。永斷無明。發起慧明。永斷一
T17n0765_p0681c13║切。諸趣有生生老病死。永超一切。愁歎憂苦
T17n0765_p0681c14║熱惱等法。觸於【CL058n0710_p0370a01】如理。得於甘露。證於涅槃。汝
T17n0765_p0681c15║等苾芻。應如是學。爾時世尊。重攝此義。而說
T17n0765_p0681c16║頌曰。
T17n0765_p0681c17║　此世及後生　　生老病死等
T17n0765_p0681c18║　貪愛等煩惱　　皆無明為根
T17n0765_p0681c19║　無明為大愚　　令久處生死
T17n0765_p0681c20║　此世與他世　　高下趣往還
T17n0765_p0681c21║　最初有無明　　最後無慚愧
T17n0765_p0681c22║　生長諸惡法　　墮眾惡趣中
T17n0765_p0681c23║　故應勤精進　　離貪愛愚癡
T17n0765_p0681c24║　發起智慧明　　斷生死苦本
T17n0765_p0681c25║吾從世尊。聞如是語。苾芻當知。一切如來應
T17n0765_p0681c26║正等覺。憐愍世間出興於世。為欲永斷除捨
T17n0765_p0681c27║二法。轉於賢聖無上法輪。一切世間。所有沙
T17n0765_p0681c28║門。或婆羅門天魔梵等。曾未有能如法轉者。
T17n0765_p0681c29║云何二法。一者無明。二者有愛。一切如來
T17n0765_p0682a01║應正等覺。憐愍世間出興於世。皆為永斷。
T17n0765_p0682a02║除捨此二。轉於賢聖無上法輪。廣說乃至曾
T17n0765_p0682a03║未有【CL058n0710_p0370b01】能如法轉者。若能永斷除捨一切所有
T17n0765_p0682a04║無明及諸有愛。令其永盡。無有遺餘。便能永
T17n0765_p0682a05║斷一切煩惱諸雜染法。是則名為出諸坑塹。
T17n0765_p0682a06║越諸垣牆。破諸關鍵摧伊師迦。是真賢聖。
T17n0765_p0682a07║是正法幢。是大沙門。是婆羅門。是真聰慧。是
T17n0765_p0682a08║真沐浴。是真智者。是真調順至調順地。名世
T17n0765_p0682a09║福田。爾時世尊。重攝此義。而說頌曰。
T17n0765_p0682a10║　無上正等覺　　商主世間尊
T17n0765_p0682a11║　大雄大丈夫　　拔眾毒箭者
T17n0765_p0682a12║　哀愍諸世間　　為斷除二法
T17n0765_p0682a13║　謂無明有愛　　轉無上法輪
T17n0765_p0682a14║　是苦是苦因　　是眾苦永滅
T17n0765_p0682a15║　是八支聖道　　趣滅苦涅槃
T17n0765_p0682a16║　智者聞斯法　　信解等堅牢
T17n0765_p0682a17║　達諸法正真　　斷無明有愛
T17n0765_p0682a18║　無明有愛除　　諸雜染皆滅
T17n0765_p0682a19║　至善調順地　　名世良福田
T17n0765_p0682a20║吾從世尊。聞如是語。苾芻當知。有二苦事。最
T17n0765_p0682a21║【CL058n0710_p0371a01】為難忍。一剃鬚髮。二常乞求。所以者何。世間
T17n0765_p0682a22║怨嫌。興咒詛者。作是願言。願彼貧窮。剃除鬚
T17n0765_p0682a23║髮。服故弊衣。手持瓦器。從家至家。行乞自
T17n0765_p0682a24║活。諸有淨信善男子等。受持此法。而出家者。
T17n0765_p0682a25║非為王賊債主怖畏之所逼切。非恐不活。
T17n0765_p0682a26║而捨居家。但為超度生老病死愁歎憂苦熱
T17n0765_p0682a27║惱等法。但為滅除純大苦蘊。我諸弟子。求
T17n0765_p0682a28║如是事。正信出家。為利自他。受持此法。或有
T17n0765_p0682a29║如是。而出家已。未經幾時。則便寬慢。放逸懈
T17n0765_p0682b01║怠。下劣精進。亡失正念。無有正知。心亂不
T17n0765_p0682b02║定。縱任諸根。多欲貪著。心懷瞋忿。愚鈍無
T17n0765_p0682b03║知。耽染諸欲。虛妄思惟。毀諸禁戒。實非沙
T17n0765_p0682b04║門。自稱沙門。實非梵行。自稱梵行。內朽順
T17n0765_p0682b05║流。如穢蝸螺貝音狗行。覆藏己惡。詐現自善。
T17n0765_p0682b06║或就種種惡不善法。譬如有人。從闇入闇。
T17n0765_p0682b07║從坑墮坑。從怨至怨。【CL058n0710_p0371b01】我說如是癡出家人。
T17n0765_p0682b08║亦復如是。又如有木。兩頭火燃。中塗糞穢。若
T17n0765_p0682b09║在聚落及與空閑。皆無復用。我說如是癡出
T17n0765_p0682b10║家人。亦復如是。失在家法。復非沙門世出世
T17n0765_p0682b11║間。皆無勝分。爾時世尊。重攝此義。而說頌
T17n0765_p0682b12║曰。
T17n0765_p0682b13║　出家而破戒　　二俱無所成
T17n0765_p0682b14║　謂失在家儀　　及壞沙門法
T17n0765_p0682b15║　寧吞熱鐵丸　　洋銅而灌口
T17n0765_p0682b16║　不受人信施　　而毀犯尸羅
T17n0765_p0682b17║　諸毀犯尸羅　　無悔無慚愧
T17n0765_p0682b18║　多受人信施　　定當生地獄
T17n0765_p0682b19║　諸有智慧人　　應堅持淨戒
T17n0765_p0682b20║　勿受人信施　　而毀犯尸羅
T17n0765_p0682b21║吾從世尊。聞如是語。苾芻當知。世有二種補
T17n0765_p0682b22║特伽羅。攝受增益。惡趣地獄。惡不善法。云何
T17n0765_p0682b23║二種補特伽羅。一者一類補特伽羅。毀犯淨
T17n0765_p0682b24║戒。實非沙門。自稱沙門。實非梵行。自稱梵
T17n0765_p0682b25║行。【CL058n0710_p0372a01】內朽順流。如穢蝸螺貝音狗行。覆藏己
T17n0765_p0682b26║惡。詐現自善。如朽隧級。無所復用。唯增惡
T17n0765_p0682b27║趣。二者一類補特伽羅於具淨戒。無所毀犯。
T17n0765_p0682b28║精進修行。清白梵行。有德苾芻。以諸無根。非
T17n0765_p0682b29║梵行法。誹謗毀辱。令失威光。如是二種補特
T17n0765_p0682c01║伽羅。攝受增益。惡趣地獄。惡不善法。爾時世
T17n0765_p0682c02║尊重攝此義。而說頌曰。
T17n0765_p0682c03║　二補特伽羅　　生長惡趣業
T17n0765_p0682c04║　謂毀犯淨戒　　及誹謗賢良
T17n0765_p0682c05║　如是二種人　　俱名為下賤
T17n0765_p0682c06║　現在人所鄙　　受苦在當來
T17n0765_p0682c07║　是故諸苾芻　　常應不放逸
T17n0765_p0682c08║　受持清淨戒　　勿毀謗他人
T17n0765_p0682c09║吾從世尊。聞如是語。苾芻當知。世有二種補
T17n0765_p0682c10║特伽羅。恩深難報。云何為二。所謂父母。假使
T17n0765_p0682c11║有人。一肩荷父。一肩擔母。盡其壽量。曾無暫
T17n0765_p0682c12║捨。供給衣食。病緣醫藥。種種所須。猶未能
T17n0765_p0682c13║報【CL058n0710_p0372b01】父母深恩。所以者何。父母於子。恩極深重。
T17n0765_p0682c14║所謂產生。慈心乳哺。洗拭將養。令其長大。供
T17n0765_p0682c15║給種種資身眾具。教示世間所有儀式。心常
T17n0765_p0682c16║欲令離苦得樂。曾無暫捨。如影隨形。父母
T17n0765_p0682c17║於子。既有如是。所說深恩。當云何報。若彼父
T17n0765_p0682c18║母。於佛法僧。無清淨信。其子方便。示現勸導
T17n0765_p0682c19║讚勵慶慰。令生淨信。若彼父母。無清淨戒。其
T17n0765_p0682c20║子方便示現勸導。讚勵慶慰。令其受持清淨
T17n0765_p0682c21║禁戒。若彼父母。無有多聞。其子方便。示現
T17n0765_p0682c22║勸導讚勵慶慰。令其聽聞諸佛正法。若彼父
T17n0765_p0682c23║母。為性慳貪。不樂布施。其子方便。示現勸導
T17n0765_p0682c24║讚勵慶慰。令行布施。若彼父母。為性闇鈍。
T17n0765_p0682c25║無有勝慧。其子方便。示現勸導讚勵慶慰。令
T17n0765_p0682c26║修勝慧。其子如是。乃名真實報父母恩。爾時
T17n0765_p0682c27║世尊。重攝此義。而說頌曰。
T17n0765_p0682c28║　【CL058n0710_p0373a01】二補特伽羅　　恩深重難報
T17n0765_p0682c29║　所謂父及母　　能生長世間
T17n0765_p0683a01║　假使以兩肩　　盡壽荷父母
T17n0765_p0683a02║　常供養恭敬　　猶未為報恩
T17n0765_p0683a03║　父母於世間　　能生育教導
T17n0765_p0683a04║　慈心求利樂　　如彼影隨形
T17n0765_p0683a05║　若父母先無　　信戒聞捨慧
T17n0765_p0683a06║　子令其修習　　名真實報恩
T17n0765_p0683a07║　恭敬給所須　　唯現世安樂
T17n0765_p0683a08║　令修信戒等　　究竟證涅槃
T17n0765_p0683a09║吾從世尊。聞如是語。苾芻當知。世有二種
T17n0765_p0683a10║無欺誑法。云何為二。謂業與智。若諸有情。已
T17n0765_p0683a11║集諸業。其異熟果。若未現前。終不盡滅。若諸
T17n0765_p0683a12║有情。已生諸智。一切煩惱。若未永除。終不捨
T17n0765_p0683a13║離。如是名為世有二種無欺誑法。爾時世尊。
T17n0765_p0683a14║重攝此義。而說頌曰。
T17n0765_p0683a15║　二無欺誑法　　諸佛共所談
T17n0765_p0683a16║　謂已集已生　　諸業及諸智
T17n0765_p0683a17║　異熟果未生　　諸業終不滅
T17n0765_p0683a18║　【CL058n0710_p0373b01】煩惱若未盡　　智終不捨離
T17n0765_p0683a19║　業是生死因　　智為滅惑本
T17n0765_p0683a20║　是故應修智　　永盡眾苦邊
T17n0765_p0683a21║吾從世尊。聞如是語。苾芻當知。世有二種補
T17n0765_p0683a22║特伽羅。應深尊重禮拜供養。以敬愛心。親
T17n0765_p0683a23║近而住。云何為二。所謂父母。若諸有情。於其
T17n0765_p0683a24║父母。深心尊重。禮拜供養。以敬愛心。親近而
T17n0765_p0683a25║住。生無量福。諸有智人。咸共稱歎。聲譽普
T17n0765_p0683a26║聞。處眾無畏。後不焦惱無悔。命終身壞死後
T17n0765_p0683a27║昇諸善趣。生於天中。何緣有情。應於父母。
T17n0765_p0683a28║深心尊重。禮拜供養。以敬愛心。親近而住。父
T17n0765_p0683a29║母於子。有深重恩。所謂產生。慈心乳哺。洗拭
T17n0765_p0683b01║將養。令其長大。供給種種資身眾具。教示
T17n0765_p0683b02║世間所有儀式。心常欲令離苦得樂。曾無暫
T17n0765_p0683b03║捨。如影隨形。是故父母。應深敬重。禮拜供
T17n0765_p0683b04║養。以敬愛心。親近而住。若諸有情。敬愛父
T17n0765_p0683b05║母。親近而住。父【CL058n0710_p0374a01】母於其深心慈愍。除無益事。
T17n0765_p0683b06║授有益事。制止眾惡。勸修眾善。為其娉娶。貞
T17n0765_p0683b07║良妻室。有時賜與珍寶財穀。世間天人。咸
T17n0765_p0683b08║共稱歎。恭敬供養。親近加護。令無衰惱。是
T17n0765_p0683b09║故有情。於其父母。應深尊重禮拜供養。以敬
T17n0765_p0683b10║愛心。親近而住。爾時世尊。重攝此義。而說
T17n0765_p0683b11║頌曰。
T17n0765_p0683b12║　諸有樂福人　　應尊重父母
T17n0765_p0683b13║　禮拜修供養　　敬愛親近居
T17n0765_p0683b14║　世間聰慧人　　恭敬於父母
T17n0765_p0683b15║　恒時修供養　　常生歡喜心
T17n0765_p0683b16║　父母於世間　　恩深重難報
T17n0765_p0683b17║　除無益制惡　　授利勸修善
T17n0765_p0683b18║　與妻室資財　　慈心常覆護
T17n0765_p0683b19║　是故修供養　　無量福聚生
T17n0765_p0683b20║　現得勝名聞　　咸供養恭敬
T17n0765_p0683b21║　死生天善趣　　受妙樂無窮
T17n0765_p0683b22║　欲得生天人　　受五欲妙樂
T17n0765_p0683b23║　猶如天帝釋　　當供養父母
T17n0765_p0683b24║重攝前經嗢拖南曰。
T17n0765_p0683b25║　【CL058n0710_p0374b01】善尋輪戒學　　無明慧斷除
T17n0765_p0683b26║　苦毀謗報恩　　無欺誑父母
T17n0765_p0683b27║【○】【○】本事經卷第四【○】【○】【○】【○】【○】【○】【○】【○】【○】【○】
