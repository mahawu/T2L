T17n0819_p0833c10║【□】
T17n0819_p0833c11║【□】
T17n0819_p0833c12║【■】　　No. 819
T17n0819_p0833c13║【CL047n0450_p0313a01】佛說法常住經
T17n0819_p0833c14║【□】
T17n0819_p0833c15║　　　　僧祐錄云安公失譯經人名今附西晉錄
T17n0819_p0833c16║聞如是。一時佛遊舍衛國祇樹給孤獨之園。
T17n0819_p0833c17║佛告諸比丘。法者常在。有佛無佛法住如
T17n0819_p0833c18║故。如來至真出現世間。因為宣解分別深義
T17n0819_p0833c19║敷演至慧。志在小乘。為說四諦苦習盡道。
T17n0819_p0833c20║生苦老苦。病苦死苦。求不得苦。舉要言之有
T17n0819_p0833c21║陰身苦。設無有身當有何患。是曰苦諦。目貪
T17n0819_p0833c22║於色。耳鼻身口意亦復如是。由此因緣成其
T17n0819_p0833c23║六衰。從來劫數甚大久矣。既諦見斯已。知為
T17n0819_p0833c24║惡習悉無益身。因守身行。護其心口十惡。以
T17n0819_p0833c25║拔十二因緣根本則滅。滅除三毒。空無相願
T17n0819_p0833c26║由成羅漢。緣十二因知其牽連斷其根源輒
T17n0819_p0833c27║成緣覺。解身本空。奉六度無極四等四恩。道
T17n0819_p0833c28║品之法三十有七。空無相願無此三事。不為
T17n0819_p0833c29║取證。六【CL047n0450_p0313b01】通善權常濟危厄。等心一切無所適
T17n0819_p0834a01║莫。故曰菩薩。逮不退轉。當成無上正真之道。
T17n0819_p0834a02║為最正覺度脫十方。故號為佛道法。常存行
T17n0819_p0834a03║者。與合無彼無此。猶如眾流未到海時各有
T17n0819_p0834a04║本名。以合于海無有異號。道德若茲。去來今
T17n0819_p0834a05║佛合一法身行與道合。因為眾生分別演說。
T17n0819_p0834a06║陰衰諸入十二牽連皆為病疾。諸度無極四
T17n0819_p0834a07║等四恩為大法藥。療眾生病。淨如虛空。明踰
T17n0819_p0834a08║日光。德超須彌。神聖巍巍莫能譏謗。眾罪消
T17n0819_p0834a09║滅無復諸苦。以大慈悲度脫十方。佛說是
T17n0819_p0834a10║時。諸比丘眾漏盡意解。無數菩薩尋時逮得
T17n0819_p0834a11║無所從生法忍。佛說如是。諸比丘及諸菩薩
T17n0819_p0834a12║諸天龍神。聞佛所說歡喜奉行。
T17n0819_p0834a13║【○】佛說法常住經
