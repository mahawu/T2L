T17n0721_p0153b16║【□】
T17n0721_p0153b17║【□】
T17n0721_p0153b18║【CL056n0675_p0426a01】正法念處經卷第二十七
T17n0721_p0153b19║【□】
T17n0721_p0153b20║　　　　元魏婆羅門瞿曇般若流支譯
T17n0721_p0153b21║　　觀天品第六之六(三十三天之三)
T17n0721_p0153b22║復次比丘。知業果報。觀三十三天所住之地。
T17n0721_p0153b23║彼以聞慧。見第七地。名曰雜殿。眾生何業生
T17n0721_p0153b24║於彼處。若有眾生。見故塔寺。或惡國王邪
T17n0721_p0153b25║見大臣。斷僧田業。如是眾生。不畏王禁。施僧
T17n0721_p0153b26║田物。向此惡王。說佛功德。善言嘆佛。是人命
T17n0721_p0153b27║終。生雜殿處。生此天已。五樂音聲。歌舞戲
T17n0721_p0153b28║笑。受種種樂。復有異業。生於此天。不殺不
T17n0721_p0153b29║盜。於屠兒所。以財贖命。自不作惡。不教他人。
T17n0721_p0153c01║若有造惡。心不隨喜。云何不盜。自為國主。或
T17n0721_p0153c02║為大臣。不枉稅奪。亦教他人。令其住戒。以此
T17n0721_p0153c03║二業。生雜殿處。其林縱廣三千由旬。種種宮
T17n0721_p0153c04║殿。天子遊戲。故名雜殿。諸天子等。一一宮
T17n0721_p0153c05║殿。莊嚴奇【CL056n0675_p0426b01】妙。金色蓮華。香氣第一。毘琉璃
T17n0721_p0153c06║蜂。出妙音聲。其蓮華林。一切雜生。一一華
T17n0721_p0153c07║池。種種蓮華。或有華池。赤寶蓮華。雜琉璃
T17n0721_p0153c08║華。或有華池。生諸蓮華。金華琉璃。二華雜
T17n0721_p0153c09║生。一一蓮華。各有百葉。或有金葉。或赤寶
T17n0721_p0153c10║葉。復有雜華。毘琉璃葉。金色眾蜂。遊戲其
T17n0721_p0153c11║中。復有華池。生諸蓮華。赤寶眾蜂。以為莊
T17n0721_p0153c12║嚴。復有華池。生諸蓮華。毘琉璃莖。真金為
T17n0721_p0153c13║華。或有華池。生諸蓮華。真金為莖。白銀為
T17n0721_p0153c14║華。或有華池。生諸蓮華。車磲為莖。白銀為
T17n0721_p0153c15║華。復有華池。生諸蓮華。摩羅伽多為莖。閻
T17n0721_p0153c16║浮檀金為華。種種色蜂。出妙音聲。滿蓮華
T17n0721_p0153c17║間。譬如閻浮提中香樹之華。眾蜂滿中。雜殿
T17n0721_p0153c18║華池。亦復如是。譬如畫師。若畫師弟子。於閻
T17n0721_p0153c19║浮提所曾聞事。以眾雜彩畫種種像。其雜殿
T17n0721_p0153c20║林。亦復如是。復有雜色種種眾鳥。頭足雜【CL056n0675_p0427a01】色。
T17n0721_p0153c21║其身胸腹。亦復如是。或有眾鳥。金臆銀翅。赤
T17n0721_p0153c22║寶為背。目如赤寶。或有眾鳥。白銀為臆。真
T17n0721_p0153c23║金為翅。青毘琉璃。以為兩目。赤寶瞳華。雜寶
T17n0721_p0153c24║為背。以七寶色種種眾鳥。以為莊嚴。雜殿林
T17n0721_p0153c25║中。復有山峰。青寶珠玉。車磲毘琉璃寶。赤
T17n0721_p0153c26║寶真金。光明普照。遍滿林中。互相間錯。旋流
T17n0721_p0153c27║宛轉。滿此林中。莊嚴奇特。甚可愛樂。雜殿林
T17n0721_p0153c28║中。復有雜蔓。互相交錯。毘琉璃莖。赤寶為
T17n0721_p0153c29║鬚。以為纏蔓。果實莊嚴。白銀為莖。青寶為
T17n0721_p0154a01║鬚。光明圍遶。車磲為枝。真金纏遶。赤寶為
T17n0721_p0154a02║枝。白銀纏絡。如是二色。互相纏裹。是雜殿
T17n0721_p0154a03║林。復有三色。莊嚴樹枝。以為幃帳。毘琉璃
T17n0721_p0154a04║枝。真金赤寶。以為纏遶。如是赤寶為枝。金銀
T17n0721_p0154a05║為纏。白銀為枝。車磲赤寶。以為纏遶。是一
T17n0721_p0154a06║一枝。一一枝纏絡。雜殿林中。復有雜華。真金
T17n0721_p0154a07║為枝。一毘琉璃華。【CL056n0675_p0427b01】若以銀枝。因陀色華。若金
T17n0721_p0154a08║枝赤寶為華。車磲為枝。毘琉璃華。生眾色果。
T17n0721_p0154a09║亦復如是。雜心所起。作諸雜業。雜因集故。得
T17n0721_p0154a10║種種報。以業因緣。於雜殿林受雜果報。因果
T17n0721_p0154a11║相似。如種種子。得相似果。如其業力。隨其所
T17n0721_p0154a12║作。隨其時節。隨心雜生。如是作業。得如是
T17n0721_p0154a13║報。如印印物。天中樂果。非無因生。地獄苦
T17n0721_p0154a14║報。亦復如是。非是我作他人受報。
T17n0721_p0154a15║復次比丘。知業果報。觀雜殿林。云何眾生造
T17n0721_p0154a16║業生於三十三天。若諸世間。有諸眾生。行於
T17n0721_p0154a17║非法。不孝父母。不敬沙門婆羅門及諸長宿。
T17n0721_p0154a18║不近善友。不信業果。行於邪見。如是之時。魔
T17n0721_p0154a19║王歡喜。行非法時。於此世間。有四天眾。何
T17n0721_p0154a20║等為四。一名鬥諍魔使。二名荒亂魔使。為法
T17n0721_p0154a21║行人。而作亂心。令聽法者惛濁睡眠。三名貪
T17n0721_p0154a22║癡魔使。令諸施主心生貪惜。作如是【CL056n0675_p0428a01】念。若我
T17n0721_p0154a23║以物施諸福田沙門婆羅門。我之妻子。當如
T17n0721_p0154a24║之何。衣食自濟。四名離正念魔使。令出家人
T17n0721_p0154a25║離於正念。是為初惡。若人入於城邑市肆。見
T17n0721_p0154a26║諸女人。酒肆鬥諍。互相撾打。夢行破戒。是名
T17n0721_p0154a27║四種魔使。若閻浮提人。行於非法。作此惡時。
T17n0721_p0154a28║四種魔使。心生歡喜。白魔王言。損減正法。增
T17n0721_p0154a29║長魔軍。甚可慶悅。魔王聞之。問使者言。云何
T17n0721_p0154b01║世間增長我法。減損正法時魔使者。白魔王
T17n0721_p0154b02║言。閻浮提人。行於非法。不孝父母。不敬師
T17n0721_p0154b03║長沙門婆羅門。聽正法者。我令惛睡。令出家
T17n0721_p0154b04║者。還入凡俗。捨離法服。或出家人。或有持
T17n0721_p0154b05║戒。或梵行人。於其夢中。作婦女身。令其心
T17n0721_p0154b06║亂。令諸施主。貪惜財物。慳貪覆心。戀著妻
T17n0721_p0154b07║子。令出家者習學種種販賣鬥諍。互相撾打。
T17n0721_p0154b08║我作如是種種方便。令魔增長。正法損減。
T17n0721_p0154b09║時魔【CL056n0675_p0428b01】聞之。即遣使者。告羅睺勇健毘摩質多
T17n0721_p0154b10║羅阿修羅。缽摩梯惱亂惡龍。汝等今日。應生
T17n0721_p0154b11║歡喜。佛之正法。今已損減。魔軍增長。如是魔
T17n0721_p0154b12║使。即詣水底。至毘摩質多阿修羅所。廣說上
T17n0721_p0154b13║事。時阿修羅。聞之歡喜。即告惱亂惡龍王等。
T17n0721_p0154b14║富樂城中惡龍聞之。生大歡喜。為世間人。而
T17n0721_p0154b15║作惱亂。如上所說。時天帝釋。聞毘留勒天王
T17n0721_p0154b16║說如是語。入雜殿林。與三十三天。共論斯事。
T17n0721_p0154b17║護世天王來白我言。魔天大力。及阿修羅毘
T17n0721_p0154b18║摩質多。惱亂惡龍。汝應集諸天眾。悉來至此。
T17n0721_p0154b19║我當至彼。寶莊嚴山。與阿修羅鬥。諸天聞之。
T17n0721_p0154b20║答言如是。各還本宮。而自莊嚴。雜殿天眾。亦
T17n0721_p0154b21║還本宮。種種音聲。歌舞戲笑。入雜殿林。時
T17n0721_p0154b22║天帝釋。與諸天眾。捨雜殿林。詣於餘地。此雜
T17n0721_p0154b23║殿林所住天子。所受之樂。乃至愛善業盡。
T17n0721_p0154b24║命終還退。【CL056n0675_p0429a01】隨業流轉。墮於地獄餓鬼畜生。若
T17n0721_p0154b25║生人中。成就快樂。莊嚴端正。從少至終。常愛
T17n0721_p0154b26║雜色種種莊嚴。好種種語。眾人所愛。若行出
T17n0721_p0154b27║家。昇師子座。為說法師。解種種語。聞之知
T17n0721_p0154b28║足。以餘業故。
T17n0721_p0154b29║復次比丘。知業果報。觀三十三天所住之地。
T17n0721_p0154c01║彼以聞慧。見三十三天第八地處。名歡喜園。
T17n0721_p0154c02║眾生何業生於彼處。彼以聞慧。見此眾生。善
T17n0721_p0154c03║心深心。不殺不盜。亦教他人。令不殺盜。若見
T17n0721_p0154c04║殺者。勸令不殺。不教人作。見作不喜。若有所
T17n0721_p0154c05║犯。尋即悔過。離惡知識。云何不殺。見鳥殺
T17n0721_p0154c06║害。救令放捨。自不作惡。設作即悔。受不殺
T17n0721_p0154c07║戒。以財贖命。令其得脫。復教他人。令助歡
T17n0721_p0154c08║喜。云何不盜。云何偷盜。一切官人。王所敕
T17n0721_p0154c09║令。持國理民。聚落城主。若放牧主。若邊戍
T17n0721_p0154c10║主。有所敕令取牛羊等。是人護戒而不肯取。
T17n0721_p0154c11║以是因緣。命終【CL056n0675_p0429b01】之後。生歡喜天。三十三天歡
T17n0721_p0154c12║喜之園。復有聽法。得聞法會。六齋之日。聽法
T17n0721_p0154c13║受法。一心聽法。是法會主。命終之後。生於天
T17n0721_p0154c14║中。一切施中。法施第一。以此因緣。命終生於
T17n0721_p0154c15║三十三天歡喜之園。生彼天已。成就無量百
T17n0721_p0154c16║千天樂。不可譬喻。當說少分。其林縱廣三千
T17n0721_p0154c17║由旬。七寶林樹。以為莊嚴。其歡喜天。不詣餘
T17n0721_p0154c18║園。是故名曰歡喜園林。自功德名。其林皆是
T17n0721_p0154c19║如意之樹。隨天所念。皆從樹出。若天生念。欲
T17n0721_p0154c20║須宮殿。念已欲上。即見樹林。是七寶殿。有一
T17n0721_p0154c21║百柱。一一殿柱。或以金銀琉璃頗梨赤寶車
T17n0721_p0154c22║磲。用如是等一切眾寶。以為殿柱。復作是念。
T17n0721_p0154c23║欲得柔軟階道。昇此殿堂。隨念即見階道成
T17n0721_p0154c24║就。既入宮殿。復自思惟。今此宮殿生蓮華
T17n0721_p0154c25║池。隨念即生諸蓮華池。七寶之色。鵝鴨鴛鴦。
T17n0721_p0154c26║以為莊嚴。復作是【CL056n0675_p0430a01】念。我此堂中。應有天女歌
T17n0721_p0154c27║舞戲笑。隨念即有天女來赴。隨心戲笑歌舞
T17n0721_p0154c28║供養。復作是念。我今應得天眾伎樂隨其所
T17n0721_p0154c29║念。風吹樹葉。互相敲觸。出妙音聲。勝諸天
T17n0721_p0155a01║樂。復作是念。今此宮殿。應生飲食。隨其心
T17n0721_p0155a02║念。樹枝割裂。流出飲河。色香味具。復作是
T17n0721_p0155a03║念。我今應得須陀之味。隨其念已。即生上味。
T17n0721_p0155a04║須陀之食。色香味具。天子食之。乃至充足。復
T17n0721_p0155a05║與天女遊戲娛樂。入歡喜園。歡喜園中所住
T17n0721_p0155a06║天子。成就如是勝妙之樂。從殿而下。於此地
T17n0721_p0155a07║中。即生蓮華。毘琉璃莖。真金為葉。其莖柔
T17n0721_p0155a08║濡見者愛樂。色香具足。舉足下足。蹈華
T17n0721_p0155a09║而行。如是步步。成就天樂。隨其念念受五欲
T17n0721_p0155a10║樂。一切諸根。於自境界。不知厭足。所謂眼常
T17n0721_p0155a11║貪色。種種瞻視。愛樂不息。令眼悅樂。見如是
T17n0721_p0155a12║色。猶不厭足。耳聞妙聲。不知厭足。【CL056n0675_p0430b01】如是鼻
T17n0721_p0155a13║香。若嗅諸香。生大愛欲。不知厭足。舌貪美
T17n0721_p0155a14║味。不知厭足。如是愛觸。不知厭足。如是所
T17n0721_p0155a15║念。皆是愛念。愛樂自身。遊戲林中。受欲無
T17n0721_p0155a16║厭。境界為母。諸根為攢憶念風吹。自高為
T17n0721_p0155a17║薪。欲火熾然。欲無厭足。以愛欲心。於歡喜
T17n0721_p0155a18║園遊戲受樂。釋迦天主。於雜寶聚山。破阿
T17n0721_p0155a19║修羅。得大名稱。如上所說。復來入於歡喜
T17n0721_p0155a20║林中。告諸天曰。汝等天眾。當生歡悅。入歡喜
T17n0721_p0155a21║園。受五欲樂。遊戲自娛。我亦自當於歡喜
T17n0721_p0155a22║園遊戲受樂。已破魔軍。毘摩質多羅。及惡龍
T17n0721_p0155a23║等。一切天眾。及諸天女。皆可至吾遊戲之
T17n0721_p0155a24║處受五欲樂。滿夏四月。五欲自娛。時天帝
T17n0721_p0155a25║釋。向三十三天。說是語已。心大歡喜。告白
T17n0721_p0155a26║象王伊羅婆那言。汝今莊嚴。吾欲與汝共諸
T17n0721_p0155a27║天眾。并諸天女。遊戲娛樂。於歡喜園。汝當化
T17n0721_p0155a28║身。令諸天眾。乘汝頂【CL056n0675_p0431a01】上牙頂之上。向於遊
T17n0721_p0155a29║戲華池園林山峰之中。如先所化。
T17n0721_p0155b01║爾時白象伊羅婆那。聞天主教。即化大身。身
T17n0721_p0155b02║有百頭。頭有十牙。一一牙端。有百浴池。一一
T17n0721_p0155b03║浴池。有千蓮華。一一蓮華。皆有千葉。七寶所
T17n0721_p0155b04║成。一一葉端。皆有千數七寶眾蜂。一一葉間。
T17n0721_p0155b05║有千天子。其象頂上。有諸天女。不相妨礙。
T17n0721_p0155b06║作天伎樂。乘虛而遊。到歡喜園。其象兩脅。化
T17n0721_p0155b07║二園林。一名喜林。二名樂林。於其林中。河池
T17n0721_p0155b08║蓮華。皆悉具足。七寶意樹。諸天子等。遊戲其
T17n0721_p0155b09║中。受五欲樂。天子天女。充滿林中。時伊羅
T17n0721_p0155b10║婆那大白象王。譬如第二須彌山王。詣歡喜
T17n0721_p0155b11║園。其象背上。化作大城。平正柔軟。其城街
T17n0721_p0155b12║巷。七寶宮殿。園林莊嚴。猶如第二善見大城。
T17n0721_p0155b13║如是化殿。七寶所成。有一百柱。以為莊嚴。殿
T17n0721_p0155b14║有華池。帝釋天王。與諸天女。遊戲其中。作【CL056n0675_p0431b01】天
T17n0721_p0155b15║伎樂。憍尸迦天王。坐於大殿。向歡喜園。其身
T17n0721_p0155b16║不動。如須彌頂。其象耳中。復生華池。其池縱
T17n0721_p0155b17║廣。滿十由旬。其第二池。十一由旬。一名甚
T17n0721_p0155b18║深。二名清淨。八功德水。充滿其中。池中生
T17n0721_p0155b19║華。名優缽羅。毘琉璃莖。赤寶為華。眾蜂莊
T17n0721_p0155b20║嚴。天香具足。其華開敷。優缽羅華。天子天
T17n0721_p0155b21║女。坐華鬚上。遊戲娛樂。或有天子。以水遊
T17n0721_p0155b22║戲。或有天子。蓮華遊戲。不知白象為行為住。
T17n0721_p0155b23║其象鼻端。化作樓殿。廣五由旬。種種眾華。曼
T17n0721_p0155b24║陀羅華。悉遍莊嚴。眾蜂妙音。牛頭栴檀葉以
T17n0721_p0155b25║覆樓殿。復有金樹。種種眾華。以覆其上。有諸
T17n0721_p0155b26║天女。坐華鬚上。歌眾妙音。讚歎天王。如是
T17n0721_p0155b27║象鼻所化長殿。於白象王蓮華之中。化生蓮
T17n0721_p0155b28║華。廣一由旬。有百千葉。其葉廣長。香氣第
T17n0721_p0155b29║一。滿十由旬。一一葉中。天子天女。遊戲其
T17n0721_p0155c01║中。各不相見。如是【CL056n0675_p0432a01】遊戲。不相妨礙。與天王
T17n0721_p0155c02║釋向歡喜園。皆不覺知象之行住。猶如住於
T17n0721_p0155c03║須彌山頂。於象頂上。復化大山。名界莊嚴。
T17n0721_p0155c04║以種種界而為莊嚴。天樹河池。園林蓮華莊
T17n0721_p0155c05║嚴之處。遊戲受樂。是名象王頂化大山。其白
T17n0721_p0155c06║象王。於其牙上。化作園林。如一億月。多有眾
T17n0721_p0155c07║華。其地白淨。如須陀色。多有眾蜂。俱翅羅
T17n0721_p0155c08║音。充滿其中。無量眾鳥。眾寶莊嚴。孔雀命
T17n0721_p0155c09║命。如是無量種種眾鳥。從牙化生。其白象王。
T17n0721_p0155c10║身量廣大。天眾圍遶。大身大力。行步平正。而
T17n0721_p0155c11║不搖動。向歡喜園。其白象王。從鼻兩孔。化
T17n0721_p0155c12║作河流。如閻浮提恒河之水。閻牟那河水從。
T17n0721_p0155c13║池流下。其水清淨。涼冷不濁。從上而下。白
T17n0721_p0155c14║象鼻中所出河流。亦復如是。於四天下。人所
T17n0721_p0155c15║住處。林樹藥草。亢旱炎熱。穀麥增長。草木葉
T17n0721_p0155c16║上。有水相現。名之為露。其象鼻水。【CL056n0675_p0432b01】從空
T17n0721_p0155c17║而下。去地遠故。為風所吹。散而氣燥。故令
T17n0721_p0155c18║露少。三天下中名之為露。復次天白象王。若
T17n0721_p0155c19║放霧氣。墮行天中。世人觀之。其色則白。外道
T17n0721_p0155c20║說為因陀天王所行之道。復有說言。白象王
T17n0721_p0155c21║道。如實白水。風持不墮。在於空中。猶如陽
T17n0721_p0155c22║焰。直以遠故。見之不了。其象頭上大山之頂。
T17n0721_p0155c23║寶幢華蓋。懸以寶幡。毘琉璃輪。真金為蓋。其
T17n0721_p0155c24║光明曜。猶如日光。於其幢上。懸以長幡。於其
T17n0721_p0155c25║幡中。出大光明。大海之中。諸阿修羅。見是事
T17n0721_p0155c26║已。各相謂言。帝釋天王。勝幡已現。乘白象
T17n0721_p0155c27║王。向歡喜園。時天帝釋。遙見園林。告諸天
T17n0721_p0155c28║曰。汝見此林。甚可愛樂。釋迦天主。破阿修
T17n0721_p0155c29║羅。既得勝已。遊戲此林。如此林樹。甚可愛
T17n0721_p0156a01║樂。與三十三天夏四月時。於此林中。遊戲受
T17n0721_p0156a02║樂。時諸天眾。白帝釋言。隨王所敕。我當奉
T17n0721_p0156a03║行。說是語已。【CL056n0675_p0433a01】近歡喜林。歡喜林中。先住諸
T17n0721_p0156a04║天。受五欲樂。見天勝幢及白象王。心大歡
T17n0721_p0156a05║喜。出迎帝釋。禮拜供養。合掌頂上。作天伎
T17n0721_p0156a06║樂。歌舞遊戲。入歡喜林。時天帝釋。即下白
T17n0721_p0156a07║象。與諸天眾。入歡喜園。一切天眾。亦皆下
T17n0721_p0156a08║象。如是象頭鼻端。及象兩脅。一切天眾。皆
T17n0721_p0156a09║捨白象。入歡喜林。遊戲受樂。歡喜林中。先住
T17n0721_p0156a10║諸天。及與天主。伐阿修羅諸天眾等。於夏四
T17n0721_p0156a11║月。受天快樂。釋迦天王。共諸天眾受樂自娛。
T17n0721_p0156a12║如此時間。若諸天子。善業將盡。乃至愛善
T17n0721_p0156a13║業盡。命終還退。墮於地獄餓鬼畜生。若生人
T17n0721_p0156a14║中。常受安樂。種種解了。端正第一。眾人所
T17n0721_p0156a15║愛。山林河池可愛樂處。而生其中。主大國土。
T17n0721_p0156a16║富樂自在。以餘業故。
T17n0721_p0156a17║復次比丘。知業果報。觀伊羅婆那大龍象王。
T17n0721_p0156a18║以何業緣。成就大身。大神通力。與阿修羅鬥。
T17n0721_p0156a19║得大名稱。以【CL056n0675_p0433b01】何業故。受畜生身。彼以聞慧。
T17n0721_p0156a20║見此眾生。天中壽命。滿七萬歲。過去之世。
T17n0721_p0156a21║毘陀論部。名不羅那。有婆羅門。大修福德。好
T17n0721_p0156a22║行布施。貧窮盲冥苦惱之人。以善心故。常樂
T17n0721_p0156a23║施與。利益眾生。爾時有王。名曰善見。於節會
T17n0721_p0156a24║日。出宮遊戲。如諸天眾。與八萬四千大白象
T17n0721_p0156a25║王。金網彌覆。寶鈴莊嚴。猶如如來。一切金
T17n0721_p0156a26║鈴。以為莊嚴。八萬四千婇女。而為圍遶。八
T17n0721_p0156a27║萬四千妓樂之音。向遊戲處園林之殿。是善
T17n0721_p0156a28║見王第一威德。受大樂果。時婆羅門。具足威
T17n0721_p0156a29║德。詣善見王遊戲之處。是婆羅門。名三摩多。
T17n0721_p0156b01║見此大王。具足威德。王有白象。名曰雲聚。寶
T17n0721_p0156b02║鈴莊嚴。真珠金網。以為瓔珞。善巧工匠之所
T17n0721_p0156b03║成就。莊嚴白象。種種歌戲。詣遊戲處。端正第
T17n0721_p0156b04║一。時三摩多婆羅門。心自念言。此白象王。
T17n0721_p0156b05║第一快樂。我當願生。為天【CL056n0675_p0434a01】帝釋。作白象王。以
T17n0721_p0156b06║布施力及願力故。命終生天。為天帝釋。作
T17n0721_p0156b07║白象王。比丘觀已。而說頌曰。
T17n0721_p0156b08║　如此業畫師　　處處業所牽
T17n0721_p0156b09║　心王力甚大　　造作種種報
T17n0721_p0156b10║　勝因緣所轉　　處處心所使
T17n0721_p0156b11║　在在一切處　　行於三界道
T17n0721_p0156b12║　一切眾生業　　自在使心行
T17n0721_p0156b13║　是故調伏心　　能至不退處
T17n0721_p0156b14║　輕轉難調伏　　處處妄攀緣
T17n0721_p0156b15║　若善調伏心　　調伏則安樂
T17n0721_p0156b16║　若能調伏心　　則能斷眾過
T17n0721_p0156b17║　勇者離過惡　　不復受諸苦
T17n0721_p0156b18║　若此世苦惱　　若未來世苦
T17n0721_p0156b19║　一切不調伏　　輕心因緣故
T17n0721_p0156b20║　天龍阿修羅　　地獄鬼羅剎
T17n0721_p0156b21║　心常為導主　　如王行三界
T17n0721_p0156b22║　心將詣天上　　復行於人中
T17n0721_p0156b23║　心將至惡道　　心輪轉世間
T17n0721_p0156b24║　心輪轉壞人　　境界癡所誑
T17n0721_p0156b25║　愛漂諸眾生　　現得無邊苦
T17n0721_p0156b26║　一行常隱覆　　大力難調伏
T17n0721_p0156b27║　害而不可見　　【CL056n0675_p0434b01】輕動速流行
T17n0721_p0156b28║　若人有智慧　　調伏如是心
T17n0721_p0156b29║　其人離魔網　　則能到彼岸
T17n0721_p0156c01║　憶念邪諂曲　　深而極輕動
T17n0721_p0156c02║　是心惡險岸　　將人至惡道
T17n0721_p0156c03║　如是離眾惡　　不為諸根使
T17n0721_p0156c04║　不著諸惡法　　得至不滅處
T17n0721_p0156c05║　心從因緣生　　所須從心得
T17n0721_p0156c06║　緣轉速流注　　如是流轉行
T17n0721_p0156c07║　如是作諸業　　得種種果報
T17n0721_p0156c08║　微細心流行　　一念常不住
T17n0721_p0156c09║　行處不可知　　常無有形色
T17n0721_p0156c10║　將人至何所　　行於何等道
T17n0721_p0156c11║　到已住何處　　身為業所作
T17n0721_p0156c12║　見心所作業　　作者不可見
T17n0721_p0156c13║　此心難調伏　　其形不可見
T17n0721_p0156c14║　遍害諸眾生　　無目速造業
T17n0721_p0156c15║　是心性如幻　　從惡得惡報
T17n0721_p0156c16║　是心性如幻　　行處甚難知
T17n0721_p0156c17║　能將一切人　　無量生死處
T17n0721_p0156c18║　非刀所能割　　火亦不能燒
T17n0721_p0156c19║　是心雖無目　　燒害一切人
T17n0721_p0156c20║　業繩甚堅牢　　縛諸苦惱人
T17n0721_p0156c21║　【CL056n0675_p0435a01】受百千生死　　將去不可見
T17n0721_p0156c22║　須臾作善業　　須臾起不善
T17n0721_p0156c23║　心作善不善　　調伏則得樂
T17n0721_p0156c24║　六根緣境界　　多貪無厭足
T17n0721_p0156c25║　不覺心將至　　惡道受苦惱
T17n0721_p0156c26║如是比丘。觀婆羅門作大善業。其願狹小。見
T17n0721_p0156c27║己思惟。自誡其心。如是善業。或得天身。或離
T17n0721_p0156c28║生死。為心所使。墮畜生中。心願力故。
T17n0721_p0156c29║復次比丘。知業果報。觀三十三天所住之地。
T17n0721_p0157a01║彼以聞慧。見第九地。名曰光明。眾生何業。生
T17n0721_p0157a02║於彼處。彼見聞知。若人持戒。轉教他人。自不
T17n0721_p0157a03║作惡。不教他作。見作勸捨。自護禁戒。教人
T17n0721_p0157a04║護戒。堅固不缺。悉令清淨。不殺不盜。云何
T17n0721_p0157a05║不殺。若見有地。多有眾生。為持戒故。不自
T17n0721_p0157a06║穿掘。不教人掘。若蠍若蟻。蝦蟆黃𭷻。種種
T17n0721_p0157a07║眾生。知此眾生所居之處。不自穿壞。教他不
T17n0721_p0157a08║作。或受禁戒。或不【CL056n0675_p0435b01】受戒。若見為惡。教令懺
T17n0721_p0157a09║悔。云何不盜。若是他地。若陶師處。若復餘
T17n0721_p0157a10║人。乃至泥土。自不盜取。不教人取。令他住
T17n0721_p0157a11║戒。見他盜者。不生隨喜。勸令不作。是名不
T17n0721_p0157a12║殺不盜。是持戒人命終之後。生光明天。心
T17n0721_p0157a13║常歡喜。歌舞戲笑。遊戲受樂。其身光明。常照
T17n0721_p0157a14║天眾。多有天人。園林遊戲。第一持戒。生此天
T17n0721_p0157a15║處。作善業人。受斯樂報。所有園林。金網彌
T17n0721_p0157a16║覆。寶鈴妙音。毘琉璃鈴。善業所成。遙見天
T17n0721_p0157a17║子。鈴中歌頌。說如是言。善來天子。修善之
T17n0721_p0157a18║人。以寂靜偈。而作頌曰。
T17n0721_p0157a19║　善寂靜心護持戒　　持戒清涼今受樂
T17n0721_p0157a20║　善持禁戒種種行　　後得涅槃或樂報
T17n0721_p0157a21║　或遮惡道至善處　　是故持戒後清涼
T17n0721_p0157a22║　持戒之人臨終時　　其心安隱不恐怖
T17n0721_p0157a23║　我無惡道之怖畏　　以持淨戒能救護
T17n0721_p0157a24║【CL056n0675_p0436a01】　汝以持戒善護持　　今至天中莫放逸
T17n0721_p0157a25║如是天子。以善業故。鈴網之音。演說偈頌。覺
T17n0721_p0157a26║悟其心。令離放逸。有諸天子。久於先世持戒
T17n0721_p0157a27║來者。聞是法已。少時持戒。不入放逸。若天持
T17n0721_p0157a28║戒不經多世則入放逸。不自覺知。雖聞法音。
T17n0721_p0157a29║即入放逸。遠離鈴網覺悟之音。更詣餘林。七
T17n0721_p0157b01║寶莊嚴。光明林中。其林廣長三千由旬。唯除
T17n0721_p0157b02║四地及善見城。餘無勝者。其林四維。有四如
T17n0721_p0157b03║意。毘琉璃樹。善淨無垢。其光普照滿一由旬。
T17n0721_p0157b04║光明如日。五千由旬悉皆見之。天子天女。在
T17n0721_p0157b05║於樹枝。遊戲受樂。隨心所念。從樹得之。四樹
T17n0721_p0157b06║之中。有光明林。金銀琉璃。為蓮花池。莊嚴
T17n0721_p0157b07║林樹。如融金聚。處處皆有須陀之味。善淨無
T17n0721_p0157b08║垢。清潔香美。大力自然。須陀之味。復有眾
T17n0721_p0157b09║鳥。視之可愛。其音美妙。以為莊嚴。真金為
T17n0721_p0157b10║首。白銀【CL056n0675_p0436b01】為翅。毘琉璃胸。赤寶為嘴。蓮華色
T17n0721_p0157b11║寶。以為其目。如是眾鳥。以為莊嚴。銀葉樹
T17n0721_p0157b12║上。有真金鳥。黃金樹上。有白銀鳥。毘琉璃
T17n0721_p0157b13║樹赤蓮華鳥。赤蓮華樹。青寶王鳥。一切眾
T17n0721_p0157b14║鳥。飲酒食果。有七寶樹。七寶色鳥。遊戲其
T17n0721_p0157b15║上。復有眾蜂。如赤寶華。作種種業之所受身。
T17n0721_p0157b16║於蓮華中遊戲受樂。如是樹中。一切功德影
T17n0721_p0157b17║皆悉具足。天子天女。於此樹上。遊戲自娛。其
T17n0721_p0157b18║林具足。諸天功德。若天阿修羅。共鬥之時。釋
T17n0721_p0157b19║迦天王。告諸天眾。速疾莊嚴。阿修羅軍。惱亂
T17n0721_p0157b20║樂見山頂所住諸天。三十三天。聞是語已。向
T17n0721_p0157b21║光明林。一切天眾。共天帝釋。入四樹間。光明
T17n0721_p0157b22║林中。毘琉璃樹。淨如明鏡。自見其相。知鬥
T17n0721_p0157b23║勝否。若損身分。具悉見之。如是樹中。自見
T17n0721_p0157b24║其身。若打若害。若見被割。壞已復生。若見
T17n0721_p0157b25║斷首斷腰。即時逝沒。於此樹【CL056n0675_p0437a01】中。皆具見之。如
T17n0721_p0157b26║其所見。告諸天子。當避橫死。甚為大利。阿修
T17n0721_p0157b27║羅鬥害此天子。帝釋聞已。告言。大仙。汝勿鬥
T17n0721_p0157b28║戰。必當衰害。非時夭壽。比丘思惟。觀天樹
T17n0721_p0157b29║中。見衰沒相。以聞慧知。若人悲心。見屠殺
T17n0721_p0157c01║者。欲殺眾生。令其得脫。以是果報。於光明
T17n0721_p0157c02║林。自見身相。諸天復詣光明林中。名曰雜林。
T17n0721_p0157c03║住光明林。如意之樹以為莊嚴。入此林已。各
T17n0721_p0157c04║自思惟。天阿修羅。誰力增勝。以何力故。天得
T17n0721_p0157c05║增勝。以何力故。阿修羅勝。時天帝釋。告諸天
T17n0721_p0157c06║眾。修行法者。生諸天中。閻浮提人。於劫初時。
T17n0721_p0157c07║行十善道。或教他人。自敕身口。持七種戒。不
T17n0721_p0157c08║缺不漏。堅固不諂。如是眾生。命終生天。譬如
T17n0721_p0157c09║皮囊。滿中盛沙。不繫其口。有大力人。瀉之
T17n0721_p0157c10║速出。劫初之時。生諸天中。亦復如是。是故諸
T17n0721_p0157c11║天。勢力增長。阿修羅眾。其力減少。樂見【CL056n0675_p0437b01】山
T17n0721_p0157c12║頂所住諸天。能遮阿修羅。復於後時。人行不
T17n0721_p0157c13║善。缺漏不堅。行少善業。閻浮提人。命終生
T17n0721_p0157c14║天。譬如菴羅果欲熟之時。有大力人。搖動其
T17n0721_p0157c15║樹。其果少墮。生於天中。亦復如是。復於異
T17n0721_p0157c16║時。行雜垢業。不持身戒。不持口戒。不堅不
T17n0721_p0157c17║淨。不常修習。是人命終。少生天中。譬如毘
T17n0721_p0157c18║羅大樹之果。其果未熟。少力之人。雖復搖之。
T17n0721_p0157c19║不能令動。設得動之。果落甚少。若有熟者。其
T17n0721_p0157c20║果則墮。若未熟者。則不墮落。如是劫初眾
T17n0721_p0157c21║生。多生天上。後世眾生。生天甚少。亦復如
T17n0721_p0157c22║是。以其雜垢破禁戒故。汝等諸天。莫行放
T17n0721_p0157c23║逸。若行放逸。增益阿修羅。減損諸天眾。今
T17n0721_p0157c24║世眾生。多行非法。無有戒法。不持七種身口
T17n0721_p0157c25║之戒。誑惑他人。令生熱惱。不孝父母。不敬師
T17n0721_p0157c26║長。不順法行。是人命終。墮於地獄。譬如皮
T17n0721_p0157c27║囊滿中盛沙。不繫其【CL056n0675_p0438a01】口。有大力人。瀉之速
T17n0721_p0157c28║出。今世眾生行不善業。墮阿修羅。亦復如
T17n0721_p0157c29║是。若諸眾生。有半持戒。或身或口。是人命
T17n0721_p0158a01║終。生阿修羅中。或生天中。譬如菴婆羅果樹。
T17n0721_p0158a02║有大力人。搖動其樹。若果熟者。隨搖則墮。若
T17n0721_p0158a03║未熟者。搖之不落。雜業眾生。亦復如是。或生
T17n0721_p0158a04║天中。或墮地獄。或有生於阿修羅中。若諸世
T17n0721_p0158a05║間盡行不善。不孝父母。不順法行。不敬師長
T17n0721_p0158a06║沙門婆羅門。不持身戒及以口戒。是人命終。
T17n0721_p0158a07║墮於地獄。或復墮於阿修羅中。是故令諸阿
T17n0721_p0158a08║修羅軍。增長大力。天力減少。雖復如是。我今
T17n0721_p0158a09║能勝阿修羅軍。非餘天眾。汝當思惟。行於法
T17n0721_p0158a10║行。若於今世。若未來世。守護正法。一切力
T17n0721_p0158a11║中。法力最勝。餘無及者。汝當思惟。憶念正
T17n0721_p0158a12║法。勉力勤加。破阿修羅。時諸天眾。聞天帝
T17n0721_p0158a13║釋說如是教。白帝釋言。如天王教。我【CL056n0675_p0438b01】當奉行。
T17n0721_p0158a14║說是語已。向鉀冑林。從樹出生不可壞鉀。
T17n0721_p0158a15║以自莊嚴。著此鉀者。無能為敵。其光照曜。
T17n0721_p0158a16║譬如日出。憂陀延山。其光明曜。亦復如是。
T17n0721_p0158a17║向樂見山。欲與阿修羅列陣大戰。如前所說。
T17n0721_p0158a18║光明林中所住諸天。互相娛樂。受五欲樂。心
T17n0721_p0158a19║意放逸。於毘琉璃林。黃金樹林。赤寶林中。華
T17n0721_p0158a20║果具足。種種眾鳥。出妙音聲。
T17n0721_p0158a21║復次比丘。知業果報。觀三十三天中種種鳥
T17n0721_p0158a22║獸。有種種色。種種莊嚴。種種形相。種種音
T17n0721_p0158a23║聲。種種寶翅。遊戲受樂。於園林中。如實觀
T17n0721_p0158a24║之。知微細業因緣果報。彼以聞慧。見諸眾生。
T17n0721_p0158a25║為工畫師。雖受雇直。無巧偽心為他營福。
T17n0721_p0158a26║圖畫僧房講堂精舍。明淨彩色。以青黃朱紫
T17n0721_p0158a27║種種雜色。圖畫佛塔精舍門閣。或作山樹人
T17n0721_p0158a28║龍鳥獸師子虎鹿。園林城郭。浴池戲處。蓮華
T17n0721_p0158a29║林池。沙門婆羅門軍營【CL056n0675_p0439a01】殿堂。為供養佛。莊嚴
T17n0721_p0158b01║因緣。圖飾形像。受人雇直。或復刻鏤。或以
T17n0721_p0158b02║泥木金銀銅等。如是種種造立形像。諸工匠
T17n0721_p0158b03║師。命終生天。受眾鳥身。造作雜業而不持
T17n0721_p0158b04║戒。作此鳥身。或受鹿形。眾蜂之身。常受快
T17n0721_p0158b05║樂。如其作業。得相似果。如天受樂。無智造
T17n0721_p0158b06║業。雖有思心。以無智故。癡身受樂。於天園
T17n0721_p0158b07║林。遊戲受樂。山林峰嶺。如畫刻鏤。象牙金
T17n0721_p0158b08║銀。如素所為。如印印物。於天園林。生無量
T17n0721_p0158b09║色。如本彩色。天復於此光明林中。遊戲歌
T17n0721_p0158b10║舞。受種種樂。此光明天。乃至愛善業盡。命
T17n0721_p0158b11║終還退。隨業流轉。墮於地獄餓鬼畜生。若有
T17n0721_p0158b12║善業。生於人中。常受安樂。或為國王。或為大
T17n0721_p0158b13║臣。為無量人之所供養。樂行遊戲。愛於節會。
T17n0721_p0158b14║心常歡喜。顏色端正。飲食如意。常受安樂。他
T17n0721_p0158b15║不能奪。床褥臥具。園林遊觀。奴婢充足。以餘
T17n0721_p0158b16║業【CL056n0675_p0439b01】故。
T17n0721_p0158b17║復次比丘。知業果報。觀三十三天所住之地。
T17n0721_p0158b18║彼以聞慧。見第十地。名波利耶多。眾生何業
T17n0721_p0158b19║而生彼處。彼見聞知。若人淨信。以久捨物。
T17n0721_p0158b20║若衣服飲食床蓐湯藥。以用布施。復教他人
T17n0721_p0158b21║不殺眾生。乃至昆蟻。不起殺心。若見有果為
T17n0721_p0158b22║蟲所食。為護其命。不食蟲果。見人食者。勸令
T17n0721_p0158b23║不食。自持禁戒。復教他人。云何不盜。於他所
T17n0721_p0158b24║有。乃至不取根食果食。若於林中。若於空地。
T17n0721_p0158b25║自既不取。亦教他人。如是之人。自利利人。
T17n0721_p0158b26║命終之後。生於波利耶多樹園。波利耶多樹。
T17n0721_p0158b27║第一最勝。於此一樹。能示閻浮提人善不善
T17n0721_p0158b28║相。若閻浮提人隨順法行。其樹華果。則便具
T17n0721_p0158b29║足。以閻浮提人順法行故。其華光明。照百
T17n0721_p0158c01║由旬。三十三天。心懷歡喜。圍遶而住。如是
T17n0721_p0158c02║波利耶多樹華果茂盛。知閻浮提人。孝養父
T17n0721_p0158c03║母供養【CL056n0675_p0440a01】沙門婆羅門耆舊長宿。是故此樹華
T17n0721_p0158c04║果敷榮。夏四月時。其諸天眾。圍繞此樹。娛樂
T17n0721_p0158c05║受樂。若波利耶多樹。其華半生。則少歡喜。知
T17n0721_p0158c06║閻浮提人少分持戒。令此天樹。但生半華。若
T17n0721_p0158c07║一切人。盡行非法。則此天樹波利耶多華皆
T17n0721_p0158c08║墮落。其色憔悴。無有光明。亦失香氣。譬如冬
T17n0721_p0158c09║天。雲霧障日。光明不了。視不曜目。如是波利
T17n0721_p0158c10║耶多拘毘陀羅樹。光明微少。香氣損減。相貌
T17n0721_p0158c11║憔悴。時諸天眾。見是事已。白帝釋言。天王當
T17n0721_p0158c12║知。波利耶多樹光明損減。香氣劣弱。一切威
T17n0721_p0158c13║德。悉不如本。必是閻浮提人。不孝父母。不敬
T17n0721_p0158c14║沙門婆羅門耆舊長宿。帝釋聞之。即取寶像
T17n0721_p0158c15║與諸天眾。恭敬供養。尊重讚歎。如來之像。念
T17n0721_p0158c16║佛功德。告諸天眾。此波利耶多拘毘陀羅樹。
T17n0721_p0158c17║花葉墮落。我今當往至彼樹下。汝等莊嚴。我
T17n0721_p0158c18║今善心。【CL056n0675_p0440b01】持如來塔。世尊形像。至彼樹下。以天
T17n0721_p0158c19║塗香末香。供養世尊。爾時諸天。聞帝釋教。無
T17n0721_p0158c20║量百千。諸天大眾。詣帝釋所。時天帝釋。以如
T17n0721_p0158c21║來像。置天冠上。頂戴而行。往詣波利耶多樹
T17n0721_p0158c22║園。見彼天眾。皆無歡悅。以此波利耶多樹葉
T17n0721_p0158c23║墮落。失本光明。是故不悅。時天帝釋。以如來
T17n0721_p0158c24║像。安置樹下七寶之地毘琉璃座。一切天眾。
T17n0721_p0158c25║皆起信敬。生敬重心。以天摩盧迦華。天曼陀
T17n0721_p0158c26║羅華。摩訶曼陀羅華。拘賒耶舍華。如是眾
T17n0721_p0158c27║華。以為供養。香水澡浴如來形像。如是供養
T17n0721_p0158c28║已。教諸天眾。當起信敬。離於慳嫉。離放逸
T17n0721_p0158c29║心。此佛如來。三界大師。正法聖眾。諸天子
T17n0721_p0159a01║等。聞帝釋教。皆起敬信。頂禮如來天尊之像。
T17n0721_p0159a02║爾時帝釋。即以偈頌。而讚歎曰。
T17n0721_p0159a03║　如來解脫恩愛毒　　親愛一切諸眾生
T17n0721_p0159a04║【CL056n0675_p0441a01】　久已度於生死海　　南無南無一切智
T17n0721_p0159a05║爾時帝釋。合掌恭敬。向如來像。與諸天眾。
T17n0721_p0159a06║胡跪合掌。復以偈頌。讚歎如來。
T17n0721_p0159a07║　如來永斷欲貪瞋　　永離熱惱不可量
T17n0721_p0159a08║　一切眾生無上師　　南無南無一切智
T17n0721_p0159a09║偈讚佛已。一切天眾。圍遶樹王。敬重如來。生
T17n0721_p0159a10║大信根。如是一切天眾。以淨善心。增長正法。
T17n0721_p0159a11║供養佛像。時波利耶多樹。即便生嘴。新葉欲
T17n0721_p0159a12║出。諸天見已。皆大歡喜。其樹不久。次第花
T17n0721_p0159a13║葉。如本不異。其光遍照一百由旬。香氣亦爾。
T17n0721_p0159a14║葉如雲色。眾蜂圍遶。其影鮮澤。天眾圍遶。如
T17n0721_p0159a15║第二日。見光威德。其香普熏一百由旬。其
T17n0721_p0159a16║枝遍覆一百由旬。根亦如是。一切天眾皆大
T17n0721_p0159a17║歡喜。其天樹王。光明香氣。如本具足。譬如
T17n0721_p0159a18║六萬眾山之中。須彌山王最為第一。種種樹
T17n0721_p0159a19║中。波利【CL056n0675_p0441b01】耶多樹。光明莊嚴。亦復如是。最為
T17n0721_p0159a20║第一。見勝光明。威德殊勝。充滿具足。明淨
T17n0721_p0159a21║顯現。具足明焰。三十三天。見之歡喜。共相
T17n0721_p0159a22║謂曰。汝等天子。見佛如是大勢力不。此天樹
T17n0721_p0159a23║王。華葉光明香氣具足。如本不異。三十三天。
T17n0721_p0159a24║見樹勢力。光明增勝。皆離疑網。閻浮提人。順
T17n0721_p0159a25║法修行。念法心勝。魔軍損減。非法惡龍及阿
T17n0721_p0159a26║修羅。不能破壞。如法之人。正法增長。天眾
T17n0721_p0159a27║不減於天女中不復劣弱。魔軍減少。天眾大
T17n0721_p0159a28║力。以樹王相。當知諸天有大威德。如是三十
T17n0721_p0159a29║三天。各各說已。爾時護世。從閻浮提。詣第二
T17n0721_p0159b01║天波利耶多樹王園中。是時護世。見三十三
T17n0721_p0159b02║天。於波利耶多樹下。以清淨心。供養如來。
T17n0721_p0159b03║身出光明。到已頭面頂禮帝釋。白天王言。諸
T17n0721_p0159b04║天大眾。今應歡喜。今閻浮提一切人民。隨順
T17n0721_p0159b05║法行。供養父母沙門【CL056n0675_p0442a01】婆羅門。恭敬長宿。時諸
T17n0721_p0159b06║天眾。聞其所說。皆大歡喜。供養護世。作如
T17n0721_p0159b07║是言。汝令我喜。汝亦如是。常得慶悅。以說閻
T17n0721_p0159b08║浮提人行法行故。如是天眾。聞護世天說如
T17n0721_p0159b09║是語。復設供養。既供養已。持如來像。詣善
T17n0721_p0159b10║法堂。樹王諸天。及天帝釋。還入波利耶多樹
T17n0721_p0159b11║園。夏四月中。受天快樂。遊戲娛樂。天女圍
T17n0721_p0159b12║遶。於夏四月遊戲受樂。若有天子。從此命終。
T17n0721_p0159b13║隨業流轉。墮於地獄餓鬼畜生。若有前業。得
T17n0721_p0159b14║生人中。顏貌端正。人所樂見。心常歡喜。安樂
T17n0721_p0159b15║無惱。眾人愛敬。歌舞戲笑。常自娛樂。一切女
T17n0721_p0159b16║人。若有見者。皆生愛敬。或為國王。或為大
T17n0721_p0159b17║臣。以餘業故。
T17n0721_p0159b18║【○】【○】正法念處經卷第二十七【CL056n0675_p0442b01】
