T17n0721_p0299a14║【□】
T17n0721_p0299a15║【□】
T17n0721_p0299a16║【CL056n0675_p0821a01】正法念處經卷第五十一
T17n0721_p0299a17║【□】
T17n0721_p0299a18║　　　　元魏婆羅門瞿曇般若流支譯
T17n0721_p0299a19║　　觀天品之三十(夜摩天之十六)
T17n0721_p0299a20║又彼比丘。知業果報。觀夜摩天第七地處。名
T17n0721_p0299a21║廣博行。眾生何業。生彼地處。彼見聞知。或天
T17n0721_p0299a22║眼見。若人曾知持戒善心。不殺不盜。如前所
T17n0721_p0299a23║說。復捨邪欲。所謂有人或到林中。近妙聲
T17n0721_p0299a24║鳥。彼妙聲鳥。迭互相於生欲心故出欲音
T17n0721_p0299a25║聲。雌鳥在前。雄鳥在後。相隨共行。彼鳥翅
T17n0721_p0299a26║羽。有種種色。一切見者。心皆歡喜。欲情內
T17n0721_p0299a27║發。而彼見已。不生欲念。心不思惟。況復行
T17n0721_p0299a28║欲。彼人如是。清淨持戒捨於邪欲。持戒清淨。
T17n0721_p0299a29║身壞命終。生於善道天世界中。在廣博行地
T17n0721_p0299b01║處而生。彼處生已。一切諸欲功德和集。受諸
T17n0721_p0299b02║快樂。有勝園林。銀毘琉璃。青寶之樹。大青寶
T17n0721_p0299b03║樹。蓮華色寶【CL056n0675_p0821b01】種種寶樹。莊嚴園林。種種寶池。
T17n0721_p0299b04║水流盈滿。若人本作善業來者。行此林中。種
T17n0721_p0299b05║種受樂。所謂林者。名赤色林。於彼林中。有諸
T17n0721_p0299b06║天眾。諸天女眾。若入其中。彼樹光明增長
T17n0721_p0299b07║轉勝。種種妙寶。莊嚴成就。種種衣服。若諸天
T17n0721_p0299b08║眾。入彼林中。彼樹光明。普皆赤色。而彼樹
T17n0721_p0299b09║林。其色皆如赤蓮華寶。或作迦雞檀那寶色。
T17n0721_p0299b10║樹色柔軟。真珠鈴網。彌覆其上。隨念生果。隨
T17n0721_p0299b11║念酒流。如意念行。隨天意念。何處受樂。彼樹
T17n0721_p0299b12║枝葉。即出種種勝妙樂音。如是行去。多有天
T17n0721_p0299b13║女。共諸天眾。并如是樹。飛虛空中。隨心所
T17n0721_p0299b14║向。如鳥無異。彼樹既飛在虛空中。皆如日出。
T17n0721_p0299b15║一切虛空。普遍嚴好。又復彼樹。名赤色樹。水
T17n0721_p0299b16║出如雨。在虛空中甚可愛樂。彼鈴之聲。天鳥
T17n0721_p0299b17║之聲。天樂之聲。如是種種勝妙之聲。遍滿虛
T17n0721_p0299b18║空。
T17n0721_p0299b19║時彼天眾。見樹飛【CL056n0675_p0822a01】行在其面前。天女之眾所
T17n0721_p0299b20║圍繞已。同一樂心。多有無量百千天女。共詠
T17n0721_p0299b21║歌聲。飛虛空中。樹在於前。如示道者。天眾
T17n0721_p0299b22║在後。與樹相隨。天眾如是。隨心所念起如是
T17n0721_p0299b23║意。我於今者。上彼樹上。如是念時。彼樹倒
T17n0721_p0299b24║迴。諸天即上有在枝上而遊戲者。彼天如是。
T17n0721_p0299b25║在彼樹上處處遊戲。如是枝上。在枝住天。隨
T17n0721_p0299b26║心念時。即彼枝上生蓮華池。天及天女。在彼
T17n0721_p0299b27║池中。遊戲受樂。如是樹上住枝之天。共天女
T17n0721_p0299b28║眾在赤林中。遊戲受樂。皆隨所念。如是受樂。
T17n0721_p0299b29║復有餘天葉中住者。若有所念。即樹葉中出
T17n0721_p0299c01║生妙堂。於彼念時。如是堂出。種種妙寶。間錯
T17n0721_p0299c02║莊嚴。鈴網彌覆彼一切堂。有蓮華池而為莊
T17n0721_p0299c03║嚴。有真珠網簾其戶牖。天在其中。共諸天
T17n0721_p0299c04║女。歌舞遊戲。彼此迭互不相妨礙。共相愛念。
T17n0721_p0299c05║如是諸天。善業力故。迭相【CL056n0675_p0822b01】親友。無怨無中。
T17n0721_p0299c06║此多親友。是善業果。大善業果。謂多親友。爾
T17n0721_p0299c07║時彼天。迭共同心。在赤林中種種遊戲。彼赤
T17n0721_p0299c08║林中如是諸天一切欲樂皆悉具足。大勝業
T17n0721_p0299c09║故。隨意所念。虛空中行。受無量樂。
T17n0721_p0299c10║又復彼天。不行虛空。還向本處。種種流水滿
T17n0721_p0299c11║蓮華池。於如是處天女圍遶。遊戲受樂。又復
T17n0721_p0299c12║次向。名稠樹林。彼稠樹林。甚可愛樂。林中有
T17n0721_p0299c13║河。河中乳流。如是乳河。莊嚴彼林。其乳勢
T17n0721_p0299c14║力。若天飲者。憶念往世於何處生。捨命而來。
T17n0721_p0299c15║於此處退。生於何處。若放逸行。彼種種苦。
T17n0721_p0299c16║無量種苦。皆憶念已。心生愁惱。生愁惱故。則
T17n0721_p0299c17║離放逸。離放逸已。隨順法行。此大饒益。飲彼
T17n0721_p0299c18║乳味。勢力所致。既飲如是勢力乳味。而復入
T17n0721_p0299c19║彼名稠樹林。林有種種流水河池而為莊嚴。
T17n0721_p0299c20║有種種鳥在彼池中。其鳥甚多。樹枝饒華。以
T17n0721_p0299c21║【CL056n0675_p0823a01】華重故。皆悉下垂。而為莊嚴。有七寶蜂。其色
T17n0721_p0299c22║平等。飲彼華汁。以自適樂。從蓮華池至蓮華
T17n0721_p0299c23║池。從一樹下至一樹下。彼樹一切皆毘琉璃。
T17n0721_p0299c24║蓮華寶葉有金色果。如是果者。天中美味蘇
T17n0721_p0299c25║陀中勝。如是果者。是隨念果。若須味時。則有
T17n0721_p0299c26║如是美味果生。食彼果已。而復歌舞。行向餘
T17n0721_p0299c27║處心生歡喜。
T17n0721_p0299c28║復向飲林。彼林之樹。天酒流出。美味香色。甚
T17n0721_p0299c29║可愛樂。不可具說。離於醉過。如是勝酒。從樹
T17n0721_p0300a01║流出。如雲雨墮。彼天飲已。復更轉生勝歡喜
T17n0721_p0300a02║心。彼天如是生歡喜已。聞種種音。飲天美酒。
T17n0721_p0300a03║受種種樂。復有無量光明。莊嚴自身。天女迭
T17n0721_p0300a04║共遊戲。歌舞喜笑。
T17n0721_p0300a05║又復次向蓮華龍林。彼林之量。五百由旬。
T17n0721_p0300a06║五寶蓮華。蓮華甚香。以為莊嚴。蓮華龍林。
T17n0721_p0300a07║更無餘物。唯除蓮花及有諸龍。彼蓮花中。
T17n0721_p0300a08║如是龍者迭互相於【CL056n0675_p0823b01】欲心起發。食彼蓮華。眾
T17n0721_p0300a09║龍一心迭共為伴。龍女圍遶。在清水中。水七
T17n0721_p0300a10║功德。離水衣過。離泥濁過。離長短過。於彼
T17n0721_p0300a11║觸中。自意受樂。如是如是。龍自意念。如是如
T17n0721_p0300a12║是。隨意水生。彼龍在中。共諸龍女戲樂之
T17n0721_p0300a13║時。亦如諸天共諸天女。受樂不異。
T17n0721_p0300a14║爾時天眾。見彼蓮華龍林之中諸龍戲樂。從
T17n0721_p0300a15║空中下。向蓮華林詠歌音聲。及諸天女。莊嚴
T17n0721_p0300a16║音聲。龍在池中。出聲如雷。普彼天處。如一
T17n0721_p0300a17║歌聲。以彼天處如是歌聲。令諸山谷皆有響
T17n0721_p0300a18║聲。餘處諸天。聞其聲故。一切皆來同向蓮
T17n0721_p0300a19║華龍林之所。種種光明莊嚴其身。饒天女眾。
T17n0721_p0300a20║如是同向蓮華龍林。
T17n0721_p0300a21║爾時彼天於先在彼蓮華龍林。種種遊戲。復
T17n0721_p0300a22║有餘天山谷等處異異處來。彼一切天。迭相
T17n0721_p0300a23║見已。歡喜之心。轉勝增長。如是諸天。并天女
T17n0721_p0300a24║眾及彼諸龍。并龍女【CL056n0675_p0824a01】等。共在水中。遊戲受
T17n0721_p0300a25║樂。彼天天女。龍龍女等。如是受樂。至於久
T17n0721_p0300a26║時。如是遊戲。歌舞喜笑。彼天如是放逸而
T17n0721_p0300a27║行。善業盡故。命欲盡故。彼天天女。善業福
T17n0721_p0300a28║德欲盡之時。若上蓮華。蓮花不勝。如是蓮華。
T17n0721_p0300a29║沒於水中。即便破壞。如是諸天。若諸天女。福
T17n0721_p0300b01║德盡相。如是應知。
T17n0721_p0300b02║又復彼天。若彼天女。福德盡相。謂彼諸天。若
T17n0721_p0300b03║彼天女。以遊戲故。上龍背上。龍不能忍。墮彼
T17n0721_p0300b04║龍背。此是彼天。若彼天女。福德盡相。放逸行
T17n0721_p0300b05║天。放逸所壞。如是相出。爾時彼天。若有本
T17n0721_p0300b06║來不大放逸。先知彼相。知彼相故。而說偈
T17n0721_p0300b07║言。
T17n0721_p0300b08║　久時已過去　　欲到命盡時
T17n0721_p0300b09║　死時臨欲到　　癡天不覺知
T17n0721_p0300b10║　而心不知足　　貪著境界樂
T17n0721_p0300b11║　根不知足故　　增長境界欲
T17n0721_p0300b12║　五根樂境界　　為欲破壞心
T17n0721_p0300b13║　福田業將盡　　癡天不覺知
T17n0721_p0300b14║　【CL056n0675_p0824b01】此大運時輪　　常割眾生命
T17n0721_p0300b15║　轉疾臨欲至　　癡天不覺知
T17n0721_p0300b16║　此死火甚惡　　為業風所吹
T17n0721_p0300b17║　命盡時將至　　癡天不覺知
T17n0721_p0300b18║　生死有為中　　無親無非親
T17n0721_p0300b19║　死罥甚可畏　　無能令免者
T17n0721_p0300b20║　諸有死未來　　諸有命未盡
T17n0721_p0300b21║　皆應捨放逸　　而作自利益
T17n0721_p0300b22║　死杖不久間　　必破眾生命
T17n0721_p0300b23║　大力既來至　　能令命失壞
T17n0721_p0300b24║　境界癡所盲　　遠離法燈明
T17n0721_p0300b25║　是故不見知　　大可畏死罥
T17n0721_p0300b26║　癡者不能知　　怖畏於死時
T17n0721_p0300b27║　以心著境界　　為愛所誑故
T17n0721_p0300b28║　退退而復生　　從道復至道
T17n0721_p0300b29║　眾生癡所壞　　故受自業果
T17n0721_p0300c01║　甚惡而極速　　能破諸世間
T17n0721_p0300c02║　云何於死時　　而不生怖畏
T17n0721_p0300c03║　眾生豈無心　　為當是無畏
T17n0721_p0300c04║　如是癡不知　　怖畏於死時
T17n0721_p0300c05║　退相極顯現　　如現見不異
T17n0721_p0300c06║　如是知不久　　於天中則退
T17n0721_p0300c07║【CL056n0675_p0825a01】彼天如是見退相已。諦知退相。心意愁惱。不
T17n0721_p0300c08║向其餘。未退天說。欲退天說。以未退者。五境
T17n0721_p0300c09║界中受諸欲樂。恐其不信。後時退故。何以故。
T17n0721_p0300c10║於境界中。放逸癡故。或意迷故。於彼天眾命
T17n0721_p0300c11║欲盡者。若放逸者。不應為說。亦不應示。爾時
T17n0721_p0300c12║彼天。如是知已。默然不言。捨蓮華池。向餘
T17n0721_p0300c13║處去。
T17n0721_p0300c14║彼天於後。復樂境界。受境界樂。彼欲退者。大
T17n0721_p0300c15║羞相出。大畏相出。癡不覺知。不懼不畏。龍中
T17n0721_p0300c16║遊戲。在蓮華中。共諸天女。彼處久時。受快樂
T17n0721_p0300c17║已。復共如是無量百千諸天之眾。更向一山。
T17n0721_p0300c18║彼山名為常樂鬘山。到已欲上。有天金銀。天
T17n0721_p0300c19║毘琉璃。天蓮華寶。最勝天寶妙門之堂。有百
T17n0721_p0300c20║千數莊嚴彼山。復有百千勝妙蓮華。而為莊
T17n0721_p0300c21║嚴。如是山中。第一勝樂。一切具足。百千樂
T17n0721_p0300c22║音恣耳所聞。多著種種無縷天衣。自身光
T17n0721_p0300c23║明。【CL056n0675_p0825b01】迭相看面。有妙色聲觸味香等。如心所
T17n0721_p0300c24║愛。而受快樂。自意念行。不可說樂。皆悉成
T17n0721_p0300c25║就。天河流水。園林莊嚴。見則生樂。彼天如
T17n0721_p0300c26║是次第。復上常樂鬘山。既上山已。有在堂中
T17n0721_p0300c27║坐於床者。有乘鵝者。有天在於蓮華臺上跏
T17n0721_p0300c28║趺坐者。天共天女在鳩婆羅葉中而住。種
T17n0721_p0300c29║種嬉戲。若歌舞等。五樂音聲。坐受快樂。其
T17n0721_p0301a01║心欲在虛空中行。共諸天女處處遍看。於彼
T17n0721_p0301a02║天處處處可愛。隨心所樂稱意而去。有處如
T17n0721_p0301a03║焰金銀蓮華妙寶光明。有處多有鳩婆羅葉
T17n0721_p0301a04║青色膩影。有處則是天毘琉璃青寶光明。有
T17n0721_p0301a05║處是銀頗梨真珠光明可愛。
T17n0721_p0301a06║次復有河。有真珠沙。出寶山峰。有七功德清
T17n0721_p0301a07║冷水流。見彼峰河。有水旋流。其狀猶如真珠
T17n0721_p0301a08║瓔珞。如是觀察。見彼處已。飛於虛空。復見
T17n0721_p0301a09║異處。七寶蓮華。莊嚴水池。無量蜂【CL056n0675_p0826a01】眾莊嚴
T17n0721_p0301a10║蓮華。如是見已。復觀異處。有園林池。甚為
T17n0721_p0301a11║可愛。見有鳥獸。獸種種色。有銀色者。有金
T17n0721_p0301a12║色者。寶角可愛。蓮華寶眼。真金色背。兩脅
T17n0721_p0301a13║白銀頗梨色甲。背腳均平。復有餘獸。群隊相
T17n0721_p0301a14║隨。七寶妙色。皆無所畏。群群遊戲。自受快
T17n0721_p0301a15║樂。業所作故。形體殊妙。以其業故。皆食天
T17n0721_p0301a16║食。
T17n0721_p0301a17║又園林中餘處。復見孔雀命命。名無縷鳥。名
T17n0721_p0301a18║戲論鳥。名大眼鳥。名動翅鳥。如是等鳥。群群
T17n0721_p0301a19║遊行。在山峰中。出入園林。園林中見。既到如
T17n0721_p0301a20║是常樂鬘山。臨欲上時。見如是鳥。彼山一
T17n0721_p0301a21║廂。則是青寶。彼第二廂。是蓮華寶。彼第三
T17n0721_p0301a22║廂。則是金寶。彼第四廂。則是銀寶。青寶廂
T17n0721_p0301a23║處。有妙寶堂。名曰雜影。堂中則有毘琉璃樹。
T17n0721_p0301a24║其華下垂。猶如大蓋。流水河池。而為莊嚴。蓮
T17n0721_p0301a25║華之林。乃有百千。百千種鳥。雜色莊嚴。多有
T17n0721_p0301a26║天女。甚為【CL056n0675_p0826b01】端正。在彼堂中。
T17n0721_p0301a27║彼第二廂蓮華寶處。有名笑林。彼林銀樹。其
T17n0721_p0301a28║葉是金。有赤蜂群。無量百千群鳥音聲。有流
T17n0721_p0301a29║水河。河水有香。微風徐動。如是普遍莊嚴
T17n0721_p0301b01║笑林。彼第三廂金寶之處。有妙寶林。名樂寶
T17n0721_p0301b02║林。有頗梨樹。而為莊嚴。其樹金枝。枝網普
T17n0721_p0301b03║覆。有無量鳥。百千音聲。有流水河。而為莊
T17n0721_p0301b04║嚴。彼處多有歡喜天眾歡喜天女。在中歌舞。
T17n0721_p0301b05║一切妙欲。功德具足。而為莊嚴。彼第四廂銀
T17n0721_p0301b06║寶之處。蓮華寶樹。青色寶枝。而為莊嚴多有
T17n0721_p0301b07║種種妙音聲鳥。多饒無量天及天女。無量百
T17n0721_p0301b08║千蓮華莊嚴。有無量種無量分別。有無量種
T17n0721_p0301b09║隨眼所見。見則受樂。彼林彼樹彼河彼水。彼
T17n0721_p0301b10║寶枝等。彼蓮花池。彼鳥彼獸。彼蓮華等。種種
T17n0721_p0301b11║色香。種種形相。甚為端嚴。常樂鬘山。處處皆
T17n0721_p0301b12║有如是諸天及天女眾。乘空上彼常【CL056n0675_p0827a01】樂鬘山。
T17n0721_p0301b13║普彼山處。一切皆見此勝念山。有雜色光。彼
T17n0721_p0301b14║天既見。眼則樂著。普欲上山。共天女眾五樂
T17n0721_p0301b15║音聲。五欲功德。而受快樂。勤行善業。樂修多
T17n0721_p0301b16║作。可愛善業。持戒善寶。聖所愛果。如是受
T17n0721_p0301b17║樂。皆欲上彼常樂鬘山。臨欲上時。名實語鳥
T17n0721_p0301b18║為說偈言。
T17n0721_p0301b19║　此河水速流　　善業樂亦爾
T17n0721_p0301b20║　癡者不覺知　　境界貪所誑
T17n0721_p0301b21║　如是時來時　　死亦如是來
T17n0721_p0301b22║　樂迷放逸故　　天癡不覺知
T17n0721_p0301b23║　癡者無智故　　不覺命已過
T17n0721_p0301b24║　亦迷於善業　　而愛不可盡
T17n0721_p0301b25║　眾生不離愛　　有中隨順行
T17n0721_p0301b26║　彼癡愛眾生　　不覺善不善
T17n0721_p0301b27║　善果甚可愛　　若天受快樂
T17n0721_p0301b28║　如是見不善　　在惡道苦處
T17n0721_p0301b29║　若捨善不善　　復能離諸過
T17n0721_p0301c01║　則至不退處　　不生不死處
T17n0721_p0301c02║　彼樂得解脫　　欲樂非得脫
T17n0721_p0301c03║　夜摩及餘天　　【CL056n0675_p0827b01】業盡故得脫
T17n0721_p0301c04║　無常則不住　　常則為第一
T17n0721_p0301c05║　悕望有中樂　　退墮不可樂
T17n0721_p0301c06║彼實語鳥。為彼天眾欲上山者。如是說已。彼
T17n0721_p0301c07║天聞已。於天眾中。若其有天。不大放逸。彼
T17n0721_p0301c08║天則聞。若放逸者。以放逸過。是故不聞。猶著
T17n0721_p0301c09║境界。彼放逸天。一切不取天鳥所說。如是鳥
T17n0721_p0301c10║語真實利益。時彼天眾。復歡喜心。向第一山
T17n0721_p0301c11║上彼山頂峰上有堂。在堂而坐。如前所說。彼
T17n0721_p0301c12║一山峰。名普見山。彼普見山。一千山中最高
T17n0721_p0301c13║最上。是故彼山。名曰普見。共天女眾。上彼山
T17n0721_p0301c14║頂。種種樂音歌舞受樂。多有天眾及天女眾。
T17n0721_p0301c15║上彼山峰。見無量色善業所化。光明水池。彼
T17n0721_p0301c16║光明池。有可愛水。其水清淨。中有金魚。見者
T17n0721_p0301c17║眼樂。水波亂動。有鵝鴛鴦鴨等鳥群。此種種
T17n0721_p0301c18║鳥。可愛音聲。水中甚多。又彼水中。多有蓮
T17n0721_p0301c19║花。拘【CL056n0675_p0828a01】婆羅耶。拘物頭華。尼那陀花。迦吒摩
T17n0721_p0301c20║羅。如是等花。遍覆池水。有種種蜂。出種種
T17n0721_p0301c21║音。又復多有曼陀羅華。多有金珠而為間錯。
T17n0721_p0301c22║其水清淨。又彼如是可愛池中。復有蓮華。名
T17n0721_p0301c23║曰沐鬘。有百千葉。一一葉中。出無量葉。有
T17n0721_p0301c24║蓮華葉青寶色者。有蓮華葉頗梨色者。有蓮
T17n0721_p0301c25║華葉黃金色者。有蓮花葉白銀色者。有蓮華
T17n0721_p0301c26║葉是車磲者。有蓮花葉迦雞檀那。有金剛華。
T17n0721_p0301c27║第一善香。彼如是等異色葉中。各各有臺。其
T17n0721_p0301c28║色光明如初出日。彼種種臺。有無量色。無量
T17n0721_p0301c29║色葉。遍彼池中。所謂青黃。赤白黑色臺白
T17n0721_p0302a01║而赤。其香可愛。滿一大臺。爾時天眾。從虛空
T17n0721_p0302a02║下。向光明池。下已入池。池有金鳥。天既入
T17n0721_p0302a03║池。在鳥背上。有天在於蓮花臺上。共多天女。
T17n0721_p0302a04║遊戲受樂。有天在於拘婆羅耶蓮花之上。
T17n0721_p0302a05║復有餘天。在水中者。【CL056n0675_p0828b01】有在鵝背入於水中而
T17n0721_p0302a06║遊戲者。有在陸地。共天女眾而遊戲者。五欲
T17n0721_p0302a07║功德皆悉具足。迭共喜笑。遊戲受樂。有在堂
T17n0721_p0302a08║中共諸天女異處遊戲。同飲天酒離於醉過。
T17n0721_p0302a09║現樂功德。味觸色香皆悉具足。其中諸天。有
T17n0721_p0302a10║以珠器而飲酒者。所謂青寶。銀寶金寶。毘琉
T17n0721_p0302a11║璃寶。蓮華色寶。及頗梨等種種珠器。有共天
T17n0721_p0302a12║女。金蓮華葉而飲酒者。有以開葉。不穿不破
T17n0721_p0302a13║拘婆羅耶而飲天酒。詠歌音聲。生歡喜者
T17n0721_p0302a14║有天受用蘇陀之食。色觸香味皆具足者。各
T17n0721_p0302a15║各別別。共自眷屬。種種受樂。有於異處。共諸
T17n0721_p0302a16║天女。五樂音聲種種歌舞。遶光明池而遊戲
T17n0721_p0302a17║者。有共天女。在於水中而遊戲者。彼水之味。
T17n0721_p0302a18║隨天念轉。若天心念。欲令此水色香味觸若
T17n0721_p0302a19║冷若煖。善業力故應念而有。善不善業果報
T17n0721_p0302a20║如是。非有作者。又復彼【CL056n0675_p0829a01】天。若如是念。此水
T17n0721_p0302a21║為酒。令我得飲。即於念時皆是天酒。觸味香
T17n0721_p0302a22║色。皆悉具足。離於醉過。天既飲之。增長勝
T17n0721_p0302a23║樂。善業力故。心生歡喜。然彼諸天。自業力
T17n0721_p0302a24║故。如是受樂。自業所化。一切所作善業不
T17n0721_p0302a25║失。業罥之師。人身機關。於三界中。種種戲
T17n0721_p0302a26║弄。愚癡凡夫。不覺不知。如是諸天五欲功
T17n0721_p0302a27║德皆悉具足。而受快樂。於彼天中。名實語鳥
T17n0721_p0302a28║為說偈言。
T17n0721_p0302a29║　如油盡燈滅　　身命亦如是
T17n0721_p0302b01║　以本業盡故　　天中必定退
T17n0721_p0302b02║　如壁破壞時　　依壁畫亦滅
T17n0721_p0302b03║　如是業盡故　　天樂則無有
T17n0721_p0302b04║　天於彼天處　　福業盡則退
T17n0721_p0302b05║　一切法無常　　眾生悉破壞
T17n0721_p0302b06║　皆無常不定　　命速不久住
T17n0721_p0302b07║　死力勢甚大　　而天不覺知
T17n0721_p0302b08║彼實語鳥。利益天眾。以彼諸天善業力故。如
T17n0721_p0302b09║【CL056n0675_p0829b01】是已說。若彼諸天。未於多時放逸行者。既聞
T17n0721_p0302b10║鳥語。於少時間。正心思惟。若放逸者。亦如不
T17n0721_p0302b11║聞。以亂心故。雖聞不受。
T17n0721_p0302b12║於彼池處。如是久受境界樂已。各如所乘。向
T17n0721_p0302b13║彼山頂。共諸天女。飛空而往。復見餘處。有無
T17n0721_p0302b14║量山。種種形相。一切山中。常樂鬘山。最為高
T17n0721_p0302b15║出。復有一山。名平等聚。復有一山。名曰普
T17n0721_p0302b16║見。此三山量。於夜摩處一切山中最為高大。
T17n0721_p0302b17║天眾如是觀察彼山。其山光明遍彼天處。天
T17n0721_p0302b18║眾既見。即得上彼常樂鬘山。上已則見種種
T17n0721_p0302b19║間雜諸妙寶樹。金樹銀樹。毘琉璃樹。莊嚴彼
T17n0721_p0302b20║山。彼樹根根莖莖節節枝枝葉葉。皆是七寶
T17n0721_p0302b21║莊嚴殊妙。彼樹根莖。七寶莊嚴。諸節次第。寶
T17n0721_p0302b22║別不同。一節則是毘琉璃寶。一節則是蓮華
T17n0721_p0302b23║色寶。次節銀寶。次節金寶。次節則是頗梨之
T17n0721_p0302b24║寶。次節則是車磲之寶。【CL056n0675_p0830a01】次節則是迦雞檀那。
T17n0721_p0302b25║彼樹如是節節各各莊嚴不同。自從根莖乃
T17n0721_p0302b26║至於葉。一切皆是七寶莊嚴。
T17n0721_p0302b27║彼樹不遠。復有寶堂。行而不亂。皆同一色。
T17n0721_p0302b28║如人世間日之光明。彼諸天眾為戲樂故。次
T17n0721_p0302b29║向彼堂。彼堂之數。有十百千。如心意量。如意
T17n0721_p0302c01║念行。如意念作。彼天之中。有如是堂。近彼堂
T17n0721_p0302c02║處。有蓮華池。其數多少。亦如彼堂。如是蓮
T17n0721_p0302c03║華。節節次第七寶莊嚴。
T17n0721_p0302c04║又於彼處。復有眾鳥。三功德行。何等為三。一
T17n0721_p0302c05║是水行。二是陸行。三是樹行。言水行者。謂名
T17n0721_p0302c06║鴛鴦。泥盧槃。大胡盧。鵝鴨。摩鳩羅等。是水
T17n0721_p0302c07║行鳥。言陸行者。彼山頂處。出妙音聲。謂名二
T17n0721_p0302c08║技。名歡喜聲。名一切忍。有鳥名為一切鳥
T17n0721_p0302c09║聲。名一切時恒常受樂。如是等鳥。是陸行鳥。
T17n0721_p0302c10║天音聲中。此鳥音聲。最為美妙。言樹行者。謂
T17n0721_p0302c11║俱翅羅。名命命鳥。名孔雀【CL056n0675_p0830b01】鳥。名鸚鵡鳥。名
T17n0721_p0302c12║普眼鳥不眴眼鳥。名普行鳥。名實語鳥。名知
T17n0721_p0302c13║時鳥。如是等鳥。是樹行鳥。人中有半。彼天皆
T17n0721_p0302c14║有。於彼天中。有如是等無量眾鳥種種音聲。
T17n0721_p0302c15║如是天中三種行鳥。出妙音聲。又常樂鬘大
T17n0721_p0302c16║山頂上。更復有鳥行虛空中。身是七寶。若彼
T17n0721_p0302c17║諸天行放逸行。放逸壞時。彼鳥說偈呵責之
T17n0721_p0302c18║言。
T17n0721_p0302c19║　放逸所壞天　　為境界所誑
T17n0721_p0302c20║　愛心所迷亂　　死王臨欲到
T17n0721_p0302c21║　染著欲樂故　　不知善不善
T17n0721_p0302c22║　一切眾生癡　　境界欲所誑
T17n0721_p0302c23║　行於種種道　　造作種種業
T17n0721_p0302c24║　為種種心使　　流轉於五道
T17n0721_p0302c25║如是彼鳥。見放逸天放逸行故。已說此偈而
T17n0721_p0302c26║呵責之。猶如父母調伏諸子。而彼諸天雖如
T17n0721_p0302c27║是聞。不受不取猶故受樂。遊戲歌舞。乃至
T17n0721_p0302c28║一切善業皆盡。則於後時。退彼天處。退天處
T17n0721_p0302c29║已。【CL056n0675_p0831a01】如自業行。墮於地獄餓鬼畜生。若餘業故。
T17n0721_p0303a01║生於人中同業處者。則生第一富樂之處。有
T17n0721_p0303a02║勝上意。心常歡喜。在好國土。迦那那洲。若師
T17n0721_p0303a03║子國。富樂處生。生長者家。以餘業故。
T17n0721_p0303a04║廣博行地第七已竟。
T17n0721_p0303a05║又彼比丘。知業果報。觀夜摩天所有地處。彼
T17n0721_p0303a06║見聞知夜摩天中復有地處。名曰成就。眾生
T17n0721_p0303a07║何業。生彼地處彼見有人信佛世尊。善心持
T17n0721_p0303a08║戒。不殺不盜。如前所說。復捨邪婬。於先所
T17n0721_p0303a09║行。共婬婦女。心不憶念。彼善男子。如是持
T17n0721_p0303a10║戒。善意熏心。身壞命終。生於善道夜摩天中
T17n0721_p0303a11║成就處地。生彼處已。自業相似而得果報。所
T17n0721_p0303a12║謂園林蓮華池水。池有種種鳥美妙音聲。種
T17n0721_p0303a13║種莊嚴。妙身天女而為圍遶。生如是等天樂
T17n0721_p0303a14║之處。五樂音聲種種遊戲。不可譬喻。勝妙聲
T17n0721_p0303a15║觸味色香等。而受快樂。譬如水池。有五水
T17n0721_p0303a16║瀆。皆悉是【CL056n0675_p0831b01】水。在水池畔。水入池中。不遮不
T17n0721_p0303a17║礙。如是如是。五根愛著。五愛之身。常隨五
T17n0721_p0303a18║處。不知厭足。譬如五處皆悉置火。一切焰然。
T17n0721_p0303a19║風吹普熾。若以乾薪。如是如是。著五火中。彼
T17n0721_p0303a20║火如是熾然增長。如是如是。此根愛然。如火
T17n0721_p0303a21║增長。憶念風吹。不正觀焰。境界乾薪。五根火
T17n0721_p0303a22║焰。如是如是。此五根火得境界薪。如是如
T17n0721_p0303a23║是。根火熾然。如世間火飛蛾入中則被燒然。
T17n0721_p0303a24║如是如是。若有入於愛境界火。則為所燒。一
T17n0721_p0303a25║切愛著。皆如飛虫。不覺不知。一切諸天。如彼
T17n0721_p0303a26║飛虫。為火所燒。墮五境界。共天女眾園林中
T17n0721_p0303a27║行。從蓮花池至蓮華池。從蘇陀處至蘇陀處。
T17n0721_p0303a28║從飲酒處至飲酒處。從美音處至美音處。從
T17n0721_p0303a29║香花林嗅花香已。次復往到勝香花林。從一
T17n0721_p0303b01║林處至一林處。見林眼樂。復向其餘。眼見樂
T17n0721_p0303b02║林。如是遍入諸境【CL056n0675_p0832a01】界火。
T17n0721_p0303b03║彼山如活。彼天見之。如見命物。彼諸天眾。如
T17n0721_p0303b04║是見山。如是如是。處處普見。如火得酥。其
T17n0721_p0303b05║焰熾然。如是彼處。始生天子。見如是處七寶
T17n0721_p0303b06║莊嚴。見無量種。心則生樂。見彼山處。無量百
T17n0721_p0303b07║千諸天女眾。如是天女。甚多甚饒。彼一切
T17n0721_p0303b08║處。多有天女種種莊嚴。遍滿彼處。天眾亦爾。
T17n0721_p0303b09║遍滿彼處。歌舞遊戲。迭共受樂。五樂音聲。遊
T17n0721_p0303b10║戲受樂。若下劣天。如是種種莊嚴天女。可有
T17n0721_p0303b11║一萬。如是次第三萬二千。如是次第。有四萬
T17n0721_p0303b12║者。有五萬者。如是次第。乃至百千諸天女
T17n0721_p0303b13║者。爾時如是諸天女眾。於彼天子。迭共相愛。
T17n0721_p0303b14║不生厭心。一切天女。一一各各作如是知。天
T17n0721_p0303b15║子愛我。彼天如是愛於欲樂。不知厭足。如火
T17n0721_p0303b16║得酥。焰起熾然。彼放逸行諸天子等。園林
T17n0721_p0303b17║樹木。蓮花池中。於河水中。可愛天女。共受快
T17n0721_p0303b18║樂。如【CL056n0675_p0832b01】是次第。復於後時。共彼天女入鵝林
T17n0721_p0303b19║中。如是林者。於彼天中。猶尚希有況於餘處。
T17n0721_p0303b20║謂彼林中有鵝莊嚴。如是鵝者。在彼林住。彼
T17n0721_p0303b21║鵝銀翅。有金翅者。蓮花寶足。復有餘鵝。蓮花
T17n0721_p0303b22║寶嘴。金寶間腹。有金身鵝。背則是銀。迦雞檀
T17n0721_p0303b23║那。勝寶之足。其嘴亦是。迦雞檀那。復有餘鵝
T17n0721_p0303b24║頗梨為背。脅是車磲。腹是青寶。足則是金。
T17n0721_p0303b25║復有餘鵝。七寶雜身。有鵝純色。謂如銀色。有
T17n0721_p0303b26║頗梨色。有純金色。有車磲色。有青寶色。復
T17n0721_p0303b27║有餘鵝。大青寶色。復有餘鵝。迦雞檀那勝寶
T17n0721_p0303b28║之色。如業心盡。如是受樂。如是鵝者。復共
T17n0721_p0303b29║勝妙端正雌鵝。處處遊戲。或在池中。如是遊
T17n0721_p0303c01║戲。如是次在蓮華林中。山河等中。或於陸
T17n0721_p0303c02║地蓮華林中。柔軟地處。有種種華。共彼雌鵝。
T17n0721_p0303c03║如是受樂。爾時諸天入彼鵝林。多饒種種莊
T17n0721_p0303c04║嚴天女共彼天女。【CL056n0675_p0833a01】遊戲受樂。彼天既見如是
T17n0721_p0303c05║鵝已。生希有心。轉勝歡喜。迴眼普看如是勝
T17n0721_p0303c06║林。彼諸天女。隨順天心。既知天子心歡喜已。
T17n0721_p0303c07║語天子言。天今當知。此名鵝林。如是鵝林。甚
T17n0721_p0303c08║可愛樂。種種寶樹。光明殊妙。有種種寶莊嚴
T17n0721_p0303c09║此林。希有功德皆悉具足。種種蓮花而為莊
T17n0721_p0303c10║嚴。無量百千山峰莊嚴。有種種華莊嚴彼林。
T17n0721_p0303c11║如是種種。名尚叵說。有蓮華池。莊嚴彼林。
T17n0721_p0303c12║於彼林中。有鵝王住。名曰善時。鵝如天主。牟
T17n0721_p0303c13║修樓陀。住此天中。彼善時鵝。乃是一切鵝中
T17n0721_p0303c14║之王。住此林中。在名廣池遊戲受樂。
T17n0721_p0303c15║牟修樓陀夜摩天王。恒常來至此鵝王所。共
T17n0721_p0303c16║此鵝王種種遊戲。勝共一切天眾戲時。所受
T17n0721_p0303c17║之樂。共餘一切諸天遊戲。皆悉不如共鵝遊
T17n0721_p0303c18║戲。彼天子言。以何因緣。夜摩天王。恒常共彼
T17n0721_p0303c19║善時鵝王而遊戲耶。天女答【CL056n0675_p0833b01】言。如是因緣。
T17n0721_p0303c20║一切天眾皆悉不知。天子今者。如是心念。我
T17n0721_p0303c21║今共去向彼善時鵝王之所。入彼林中。乃至
T17n0721_p0303c22║到池。盡見林已。見彼天王牟修樓陀。及見鵝
T17n0721_p0303c23║王。彼始生天。於天女眾如是聞已。作如是言。
T17n0721_p0303c24║我今共去。到彼鵝王牟修樓陀天王之所。爾
T17n0721_p0303c25║時如是諸天女眾共始生天。向彼林間水池
T17n0721_p0303c26║之中鵝王之所。未至鵝王。已見種種天妙樹
T17n0721_p0303c27║林。多饒種種鳥獸群眾。有種種色。種種鳥獸。
T17n0721_p0303c28║鳥共雌鳥。獸共牝獸。如所應食。種種不同。食
T17n0721_p0303c29║天根果。皆七寶身。莊嚴勝妙。中間平地。於樹
T17n0721_p0304a01║林中窟穴之中。若平地處。或於河岸。蓮華池
T17n0721_p0304a02║岸。或在池中。或山谷中。群群遊戲。或出音
T17n0721_p0304a03║聲。彼始生天。見已心喜。又生希有未曾有
T17n0721_p0304a04║心。眼則眴動。諸天女眾。而圍遶之。詠歌音
T17n0721_p0304a05║聲。如是遊戲。入彼鵝林。
T17n0721_p0304a06║復於一處。見孔【CL056n0675_p0834a01】雀群在園林中。彼諸孔雀。
T17n0721_p0304a07║有咽起者。有以咽項相揩摩者。如是露處種
T17n0721_p0304a08║種遊戲。復有孔雀七寶之身。在闇林中屏處
T17n0721_p0304a09║遊戲。有共樹心而遊戲者。種種孔雀。如天所
T17n0721_p0304a10║應。始生天子。共諸天女。如是見已。欲入鵝
T17n0721_p0304a11║林。見多無量百千億數諸天女眾。在鵝林中。
T17n0721_p0304a12║復見餘林甚可愛樂。所謂有河。第一清水。普
T17n0721_p0304a13║河兩岸。多有諸天及天女眾。七功德水。盈
T17n0721_p0304a14║滿彼河。所謂河者。名欲水河。寂靜水河。歡喜
T17n0721_p0304a15║流河。名酒流河。有河名為葡萄酒流。有名
T17n0721_p0304a16║隨稱。一切念水。名鳥音聲。可愛樂河。彼大
T17n0721_p0304a17║林中。如是河流。彼岸行鳥。飲冷水已。而說偈
T17n0721_p0304a18║言。
T17n0721_p0304a19║　故業勿令盡　　數數造新業
T17n0721_p0304a20║　以本業盡故　　則於天中退
T17n0721_p0304a21║　若入造新業　　三種三時生
T17n0721_p0304a22║　故未盡造新　　則不墮惡道
T17n0721_p0304a23║　若畏未來世　　【CL056n0675_p0834b01】不貪著現在
T17n0721_p0304a24║　不樂過去者　　不久間得脫
T17n0721_p0304a25║　若心不動轉　　苦樂不經心
T17n0721_p0304a26║　彼智者捨身　　餘處則得樂
T17n0721_p0304a27║　若受故業樂　　而不造新業
T17n0721_p0304a28║　故業受盡已　　癡者死時知
T17n0721_p0304a29║　若彼癡心天　　受行境界樂
T17n0721_p0304b01║　若勤佛功德　　不為欲所使
T17n0721_p0304b02║　若有得如是　　大過患之身
T17n0721_p0304b03║　能不著現樂　　則是智慧者
T17n0721_p0304b04║　若不為欲使　　畏過不貪著
T17n0721_p0304b05║　復畏於惡道　　則是勇健者
T17n0721_p0304b06║　若心貪著樂　　而不畏惡道
T17n0721_p0304b07║　此癡愛樂行　　由愛故退失
T17n0721_p0304b08║　貪著於諸欲　　得已心歡喜
T17n0721_p0304b09║　修欲不得力　　後時墮惡道
T17n0721_p0304b10║　如電如陽焰　　如乾闥婆城
T17n0721_p0304b11║　如是說欲惡　　能誑惑一切
T17n0721_p0304b12║彼岸行鳥。見始生天放逸行故。如是說偈。彼
T17n0721_p0304b13║始生天。新著欲故。雖聞不受。爾時彼天聞彼
T17n0721_p0304b14║鳥語。既不受已。復入鵝林。更受無量境界之
T17n0721_p0304b15║【CL056n0675_p0835a01】樂。始著欲故。鵝林勝故。雖聞不取如是鵝
T17n0721_p0304b16║林。枝網覆故。實與不實。一切不知。
T17n0721_p0304b17║彼鵝林中。見寶珠林。遠處遙見。第一光明。復
T17n0721_p0304b18║有百千光明。羅網其處。諸天尚不能看。況下
T17n0721_p0304b19║地天。三十三天。四天王天。而能看耶。彼天
T17n0721_p0304b20║珠林。如是光明。若天欲發。如是寶珠。為作堂
T17n0721_p0304b21║舍。行虛空中。珠內有孔。天坐其中。飛行虛
T17n0721_p0304b22║空遊戲受樂。以善業故。珠為堂舍。行於虛空。
T17n0721_p0304b23║如是珠中。有天園林蓮華水池。種種樹林。分
T17n0721_p0304b24║分地處。多有山峰。饒鳥音聲。如是彼天。在虛
T17n0721_p0304b25║空中。音聲娛樂。六欲功德。一切成就。遊戲受
T17n0721_p0304b26║樂。
T17n0721_p0304b27║【○】【○】【○】正法念處經卷第五十一【CL056n0675_p0835b01】
