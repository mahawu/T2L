T17n0783_p0720b11║【□】
T17n0783_p0720b12║【□】
T17n0783_p0720b13║【■】　　No. 783
T17n0783_p0720b14║【CL047n0448_p0303a01】【CL047n0448_p0303b01】【CL047n0448_p0304a01】【CL047n0448_p0304b01】【○】【○】【○】【○】【○】佛說十二頭陀經
T17n0783_p0720b15║【□】
T17n0783_p0720b16║　　　　宋于闐國三藏求那跋陀羅譯
T17n0783_p0720b17║如是我聞。一時佛在舍衛國給孤獨園精舍。
T17n0783_p0720b18║與八千比丘僧菩薩萬人。皆著衣持缽遊行
T17n0783_p0720b19║乞食。食已至阿蘭若處。加趺而坐。
T17n0783_p0720b20║爾時世尊怡然微笑。時長老摩訶迦葉。從座
T17n0783_p0720b21║起整衣服。長跪合掌而白佛言。世尊。我從
T17n0783_p0720b22║昔來未曾見佛無緣而笑。願見哀愍告示我
T17n0783_p0720b23║等。
T17n0783_p0720b24║佛告迦葉。見阿蘭若處。十方諸佛皆讚歎。
T17n0783_p0720b25║無量功德皆由此生。求聲聞者得聲聞乘。求
T17n0783_p0720b26║緣覺者得【CL047n0448_p0305a01】緣覺乘。求大乘者速得無上正真
T17n0783_p0720b27║之道。我今住此是故喜耳。爾時摩訶迦葉聞
T17n0783_p0720b28║佛所說。歡欣踊躍歎未曾有。重白佛言。世
T17n0783_p0720b29║尊。此阿蘭若處利益弘深。能令眾生依此修
T17n0783_p0720c01║學成三乘道。唯願世尊。開示我等阿蘭若
T17n0783_p0720c02║法。
T17n0783_p0720c03║佛告迦葉。諦聽善思念之。我當為汝略說其
T17n0783_p0720c04║義。迦葉白佛言。世尊。唯然受教。佛告迦葉。
T17n0783_p0720c05║阿蘭若比丘。遠離二著形心清淨行頭陀法。
T17n0783_p0720c06║行此法者。有十二事。一者在阿蘭若處。二
T17n0783_p0720c07║者常行乞食。三者次第乞食。四者受一食
T17n0783_p0720c08║法。五者節量食。六者中後不得飲漿。七者
T17n0783_p0720c09║著弊納衣。八者伹三衣。九者塚間住。十者樹
T17n0783_p0720c10║下止。十一者露地坐。十二者但坐不臥。
T17n0783_p0720c11║一者阿蘭若比丘行頭陀時。應作是念我今
T17n0783_p0720c12║在此空閑之處。為無上道捨身命財修三堅
T17n0783_p0720c13║【CL047n0448_p0305b01】法。死當如𧞣死不生顧戀。若至病苦須人
T17n0783_p0720c14║之時。當作是念。我今一身為。法出家法為我
T17n0783_p0720c15║伴。若勤行法者即是救護。是為阿蘭若法行
T17n0783_p0720c16║者。本以居家多惱。捨父母妻子出家行道。
T17n0783_p0720c17║而師徒同學。還生結著心復多嬈亂。是故受
T17n0783_p0720c18║阿蘭若法。令身遠離憒鬧住於空閑。遠離者。
T17n0783_p0720c19║離眾鬧聲若放牧處。最近三里能遠益善。若
T17n0783_p0720c20║得身遠離已。亦當令心遠離五欲五蓋。阿蘭
T17n0783_p0720c21║若比丘法當如是。
T17n0783_p0720c22║二者欲入聚落乞食之時。當制六根令不著
T17n0783_p0720c23║色聲香味觸法。又不分別男女等相。得與不
T17n0783_p0720c24║得其心平等。若好若惡不生增減。不得食時
T17n0783_p0720c25║應作是念。釋迦如來捨轉輪王位出家成道。
T17n0783_p0720c26║入里乞食猶有不得。況我無福薄德之人而
T17n0783_p0720c27║有得耶。是為乞食法行者。若受請食。若眾
T17n0783_p0720c28║僧【CL047n0448_p0306a01】食。起諸漏因緣。所以者何。受請食者若
T17n0783_p0720c29║得食。便作是念。我是福德好人故得。若不
T17n0783_p0721a01║得食則嫌恨請者。彼無所別識不應請者請。
T17n0783_p0721a02║應請者不請。或自鄙薄懊惱自責而生憂苦。
T17n0783_p0721a03║是貪愛法則能遮道。僧食者。入眾中當隨
T17n0783_p0721a04║眾法。斷事擯人。料理僧事。處分作使。心則
T17n0783_p0721a05║散亂妨廢行道。有如是等惱亂事故。應受常
T17n0783_p0721a06║乞食法。
T17n0783_p0721a07║三者頭陀比丘。不著於色不輕眾生。等心
T17n0783_p0721a08║憐愍不擇貧富故。受常次第乞食法。
T17n0783_p0721a09║四者應作是念。我今求一食尚多有所妨。
T17n0783_p0721a10║何況小食中食後食。若不自損則失半日之
T17n0783_p0721a11║功。不能一心行道。為佛法故。為行道故。不
T17n0783_p0721a12║為身命。如養馬養豬。是故斷數數食。應受
T17n0783_p0721a13║一食法。
T17n0783_p0721a14║五者得一食時應作是念。我今若見渴乏眾
T17n0783_p0721a15║【CL047n0448_p0306b01】生。以一分施之。我為施主彼為受者。施已作
T17n0783_p0721a16║是願言。令一切眾生興福救之莫墮慳貪。持
T17n0783_p0721a17║食至空靜處。減一叚著淨石上施諸禽獸。
T17n0783_p0721a18║亦如上願。若欲食時當敷尼師壇淨手。作是
T17n0783_p0721a19║念言。身中有八萬戶蟲。蟲得此食皆悉安隱。
T17n0783_p0721a20║我今以食施此諸虫。後得道時當以法施。汝
T17n0783_p0721a21║是為不捨眾生。若不見困乏者。但食三分之
T17n0783_p0721a22║二。以自支身命。所以者何。行者若貪心極
T17n0783_p0721a23║噉令腹脹胸塞妨廢行道。若留一分則身輕
T17n0783_p0721a24║安隱易消無患。於身無損則行道無廢。是故
T17n0783_p0721a25║應受節量食法。
T17n0783_p0721a26║六者節量食後。過中飲漿則心生樂著。求種
T17n0783_p0721a27║種漿果漿蜜漿等。求欲無厭不能一心修習
T17n0783_p0721a28║善法。如馬不著勒。左右噉草不肯進路。若
T17n0783_p0721a29║著轡勒。則噉草意斷隨人意去。是故受中後
T17n0783_p0721b01║不【CL047n0448_p0307a01】飲漿法。七者應入聚落中。拾故塵棄物浣
T17n0783_p0721b02║之令淨。作弊納衣覆除寒露。有好衣因緣。
T17n0783_p0721b03║則四方追求墮邪命中。若得人好衣則生親
T17n0783_p0721b04║著。若不親著檀越則恨。若僧中得衣如上說
T17n0783_p0721b05║僧中之過。有好衣是未得道者生貪著處。好
T17n0783_p0721b06║衣因緣招致賊難。或至奪命。有如是等患故。
T17n0783_p0721b07║應受弊納衣。
T17n0783_p0721b08║八者應少欲知足。衣趣蓋形不多不少。白
T17n0783_p0721b09║衣為好故畜種種衣。或有外道苦行裸形無
T17n0783_p0721b10║恥。是故佛弟子應捨二邊處中道受但三衣
T17n0783_p0721b11║法。
T17n0783_p0721b12║九者若佛在世若滅度後。應修二法。所謂止
T17n0783_p0721b13║觀無常空觀。是佛法初門能令厭離三界。塚
T17n0783_p0721b14║間常有悲啼哭聲。死屍狼籍眼見無常。又火
T17n0783_p0721b15║燒鳥獸所食不久滅盡。因是屍觀。一切法中
T17n0783_p0721b16║易得無常想。又塚間住。若見死屍臭爛不淨。
T17n0783_p0721b17║【CL047n0448_p0307b01】易得九想觀。是離欲初門。是故應受塚間住
T17n0783_p0721b18║法。
T17n0783_p0721b19║十者行人已作不淨無常等觀。得道事辦。若
T17n0783_p0721b20║未得道者心則大厭。是故應捨至樹下思惟
T17n0783_p0721b21║求道。又如佛生時。成道轉法輪般涅槃時皆
T17n0783_p0721b22║在樹下。行者隨諸法常處樹下。有如是等
T17n0783_p0721b23║因緣故。應受樹下坐法。
T17n0783_p0721b24║十一者在樹下住。如半舍無異。蔭覆涼樂又
T17n0783_p0721b25║生愛著。我所住者好。彼樹下如是等生漏
T17n0783_p0721b26║故。至露地住。作是思惟。樹下有種種過。一者
T17n0783_p0721b27║雨漏濕冷。二者鳥屎污身毒蟲所住。有如是
T17n0783_p0721b28║等過。空地則無此患。露地者著脫衣裳隨意
T17n0783_p0721b29║快樂。月光遍照令心明利。易入空定。是故
T17n0783_p0721c01║應受露地坐法。
T17n0783_p0721c02║十二者身四威儀中坐為第一。食易消化氣
T17n0783_p0721c03║【CL047n0448_p0308a01】息調和。求道者大事未辦。諸煩惱賊常伺其
T17n0783_p0721c04║便。不宜安臥。若行若立心動難攝。亦不可
T17n0783_p0721c05║久。是故應受常坐法。若欲睡時脅不著席。是
T17n0783_p0721c06║為十二頭陀之法。
T17n0783_p0721c07║佛告比丘。汝等念者繫心一處無令散亂。
T17n0783_p0721c08║禪定功德從是得生。一切凡夫以顛倒故。
T17n0783_p0721c09║繫有我人眾生受命。隨逐假名起諸妄見。
T17n0783_p0721c10║從本以來五陰清淨。空無我所不生不滅不
T17n0783_p0721c11║出不在。非凡夫非不凡夫。非聖人非不聖人。
T17n0783_p0721c12║離諸名數言語道絕。諸佛不能行不能到。汝
T17n0783_p0721c13║等今者。宜各靜緣諦觀身相。時諸比丘聞佛
T17n0783_p0721c14║所說。心生歡欣。即觀此身。皮膚血肉膿爛
T17n0783_p0721c15║穢惡。筋骨脈髓肪膏腦膜。目淚洟唾肝膽脾
T17n0783_p0721c16║腎。心肺痰癊生熟二藏。小腸大腸大小便利。
T17n0783_p0721c17║髮毛爪齒胞垢污等。三十六物九孔不淨。
T17n0783_p0721c18║從外至內【CL047n0448_p0308b01】從內至外。推求我相了不可得。精
T17n0783_p0721c19║勤不已遂見色心。念念生滅。如水流燈焰。
T17n0783_p0721c20║生無所從來。滅無所至。現在不住。知此五
T17n0783_p0721c21║陰從本以來空無所有。滅除諸相證如實智。
T17n0783_p0721c22║成阿羅漢。諸菩薩等思惟法已得無生忍。滿
T17n0783_p0721c23║足十地。
T17n0783_p0721c24║佛告諸大眾。誰能於後像法之中。護持此經
T17n0783_p0721c25║廣宣流布。使求佛道者識其要妙。時天帝釋
T17n0783_p0721c26║與龍神八部。聞佛宣告從空而下。稽首佛
T17n0783_p0721c27║足而白佛言。世尊。若像法之中有三乘人。
T17n0783_p0721c28║在空閑處求佛道者。我等為作衛護。不令諸
T17n0783_p0721c29║惡鬼神得嬈亂之。文殊師利法王子白佛言。
T17n0783_p0722a01║世尊。我當承佛威神。於未來世護持此經
T17n0783_p0722a02║使不斷絕。有修學者為作開導。爾時阿難前
T17n0783_p0722a03║白佛言。世尊。當何名此經。云何奉持。佛告阿
T17n0783_p0722a04║難。此經名為頭陀苦行。亦名離著集諸善本。
T17n0783_p0722a05║汝當奉持。爾時【CL047n0448_p0309a01】天龍八部。一切大眾聞佛所
T17n0783_p0722a06║說。歡喜奉行。
T17n0783_p0722a07║【○】佛說十二頭陀經【○】【○】【○】【○】【○】【○】【○】【○】【○】【○】【○】【○】
