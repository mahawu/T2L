T17n0754_p0581c01║【□】
T17n0754_p0581c02║【□】
T17n0754_p0581c03║【CL042n0396_p0656a01】佛說未曾有因緣經卷下
T17n0754_p0581c04║【□】
T17n0754_p0581c05║　　　　蕭齊沙門釋曇景譯
T17n0754_p0581c06║佛復惟曰。今我法中。有諸比丘。言行不同。
T17n0754_p0581c07║心口相違。或為利養錢財飲食。或為名譽要
T17n0754_p0581c08║集眷屬。或有厭惡。王法役使出家為道。都
T17n0754_p0581c09║無有心向三脫門。度三有苦。以不淨心。貪受
T17n0754_p0581c10║信施。不知後世。彌劫受殃。償其宿債。為是等
T17n0754_p0581c11║故。豈得不說。佛告王曰。憶念過去。無數劫
T17n0754_p0581c12║時。有一大國。名裴扇闍。有一女人。名曰提
T17n0754_p0581c13║違。婆羅門種。夫喪守寡。其家大富。都無兒
T17n0754_p0581c14║息。又無父母。守孤抱窮。無所恃怙。婆羅門
T17n0754_p0581c15║法。若不如意。便生自燒身。諸婆羅門。時時共
T17n0754_p0581c16║往到提違所。教化之曰。今身之厄。莫不由汝
T17n0754_p0581c17║前身罪故何謂為罪。不敬奉事諸婆羅門。又
T17n0754_p0581c18║不孝順【CL042n0396_p0656b01】父母。夫婿復無慈心。養育兒子。有是
T17n0754_p0581c19║罪故。致令今身抱孤守厄。汝今若不修福滅
T17n0754_p0581c20║罪。後世轉劇。墮地獄中。當爾之時。悔無所
T17n0754_p0581c21║及。
T17n0754_p0581c22║提違問曰。當作何福。得滅罪耶。婆羅門曰。滅
T17n0754_p0581c23║罪二種。其罪輕者。手自髡頭。香湯洗浴。入天
T17n0754_p0581c24║廟中。懺悔辭謝那羅延天。請婆羅門。足一百
T17n0754_p0581c25║人。施設飲食。設飲食已。以乳牛百頭從犢子
T17n0754_p0581c26║者。嚫婆羅門。然後罪滅。所以者何。諸婆羅
T17n0754_p0581c27║門。修淨梵行。不食酒肉五辛蔥蒜。唯仰牛乳。
T17n0754_p0581c28║以為食資。令施主檀越滅罪生福。世世所生。
T17n0754_p0581c29║所願從心。汝今罪重。應以家中一切所有諸
T17n0754_p0582a01║珍寶物。布施五百大婆羅門。諸婆羅門得布
T17n0754_p0582a02║施已。當為咒願。令汝後生常得大富。欲滅
T17n0754_p0582a03║罪者。於恒水邊。積薪自燒。諸婆羅門。當復
T17n0754_p0582a04║咒願。令汝前身所造一切輕重過罪。一時滅
T17n0754_p0582a05║盡。後世更生。【CL042n0396_p0657a01】無復餘殃。父母兄弟夫婿兒子。
T17n0754_p0582a06║壽命無量。快樂無極。於是提違。便許可之。決
T17n0754_p0582a07║定開心。當自燒身。便敕家奴。將十乘車。入山
T17n0754_p0582a08║伐樵。規以自燒。
T17n0754_p0582a09║爾時國中。有一道人。名缽底婆(齊言辯才)。精進
T17n0754_p0582a10║持戒。多聞智慧。常以慈心。教化天下。令改邪
T17n0754_p0582a11║就正捨惡修善。傳聞提違欲自燒身。心生憐
T17n0754_p0582a12║愍。往詣其所。問提違言。辦具薪火。欲何所
T17n0754_p0582a13║為。提違答言。欲自燒身滅除殃罪。辯才答曰。
T17n0754_p0582a14║汝身罪業。隨逐精神。不與身合。徒苦燒身。
T17n0754_p0582a15║安能滅罪。夫人禍福。隨心而起。心念善故。受
T17n0754_p0582a16║報亦善。心念惡故。受惡果報。心念苦樂。受報
T17n0754_p0582a17║亦爾。如人餓死。則作餓鬼。苦惱死者。受苦惱
T17n0754_p0582a18║報。歡喜死者。受歡喜報。安隱快樂。果報亦
T17n0754_p0582a19║爾。汝今云何。於苦惱中。求欲滅罪。望善報
T17n0754_p0582a20║也。幸可不須。於理不通。
T17n0754_p0582a21║復次提違。如困病人。為苦所【CL042n0396_p0657b01】逼。若有惡人。來
T17n0754_p0582a22║至其所。呵罵病人。以手摶耳。於意云何。爾時
T17n0754_p0582a23║病人。寧有善心。無忿惱不。提違答言。其人困
T17n0754_p0582a24║病。未見人時。常懷忿惱。況被摶耳。而當無
T17n0754_p0582a25║忿。辯才告曰。汝今如是。先身罪故。守窮抱
T17n0754_p0582a26║厄。常懷憂惱。復欲燒身。欲離憂惱。當可得
T17n0754_p0582a27║不。如困病人。得人呵罵。尚增苦惱。百千萬
T17n0754_p0582a28║倍。況自燒身。猛炎起時。身體焦爛。氣息未
T17n0754_p0582a29║絕。心未壞故。當爾之時。身心被煮。神識未
T17n0754_p0582b01║離。故受苦毒。煩悶心惱。從是命終。生地獄
T17n0754_p0582b02║中。地獄苦惱。尤轉增劇。百千萬倍。求免甚
T17n0754_p0582b03║難。況欲燒身求離苦也。復次提違譬如車牛
T17n0754_p0582b04║厭患車故。欲使車壞。前車若壞。續得後車。
T17n0754_p0582b05║扼其項領。罪未畢故。人亦如是。假令燒壞
T17n0754_p0582b06║百千萬身。罪業因緣相續不滅。如阿鼻獄。燒
T17n0754_p0582b07║諸罪人。一日之中。八萬過死。八萬更生。過一
T17n0754_p0582b08║劫已。其罪【CL042n0396_p0658a01】方畢。況復汝今。一過燒身。欲求滅
T17n0754_p0582b09║罪。何有得理。
T17n0754_p0582b10║爾時辯才。種種因緣。為說正法。提違女人。心
T17n0754_p0582b11║開意解。改志易操。燒身意息。白辯才言。當設
T17n0754_p0582b12║何意。令得滅罪。辯才答言。前心作惡。如雲
T17n0754_p0582b13║覆月。後心起善。如炬消闇。汝今幸有欲滅罪
T17n0754_p0582b14║意。自有方便。我能令汝不費一錢。乃至不
T17n0754_p0582b15║經毫分之苦。滅除殃罪。現世安隱。後更生處。
T17n0754_p0582b16║善願從心。提違聞已。心大歡喜。憂怖即除。如
T17n0754_p0582b17║重罪囚蒙赦欲。出即起修敬。禮拜問訊。即敕
T17n0754_p0582b18║婢使。為敷高座。𣰽毹毾𣰆。錦繡綩綖。嚴
T17n0754_p0582b19║飾第一。散花燒香。勸請辯才。令登高座。辯才
T17n0754_p0582b20║受請。即昇高座。提違女人。即率家內奴婢眷
T17n0754_p0582b21║屬五百餘人。圍繞辯才。叩頭恭敬。合掌而
T17n0754_p0582b22║立。
T17n0754_p0582b23║提違女人。白辯才言。尊向所說。滅罪事由。雖
T17n0754_p0582b24║懷欣慶。猶有微疑。惟願為說。除罪之法。當
T17n0754_p0582b25║如法行。辯【CL042n0396_p0658b01】才答曰。起罪之由。出身口意。身業
T17n0754_p0582b26║不善。殺盜邪婬。口業不善。妄言兩舌惡口綺
T17n0754_p0582b27║語。意業不善。嫉妒瞋恚憍慢邪見。是為十惡。
T17n0754_p0582b28║受惡果報。今當一心丹誠懺悔。若於過去。若
T17n0754_p0582b29║於今身。有如是罪。今悉懺悔。出罪滅罪。當自
T17n0754_p0582c01║立誓。從今已往。不敢復犯。并為我等先人父
T17n0754_p0582c02║母夫婿兄弟。所有過罪。我今一心。代其懺悔。
T17n0754_p0582c03║我弟子提違。以今懺悔。改惡修善。福德因
T17n0754_p0582c04║緣。施與一切受苦眾生。令其得樂。眾生有罪。
T17n0754_p0582c05║我當代受。復立誓言。緣我今日改邪就正。悔
T17n0754_p0582c06║罪修福。從是因緣。捨身受身至成佛道。常
T17n0754_p0582c07║遭明師。遇善知識。壽無量命。常與父母夫婿
T17n0754_p0582c08║兒子六親眷屬。常相保守。不經苦患。莫如
T17n0754_p0582c09║今也。於是辯才。告提違言。悔過滅罪法皆如
T17n0754_p0582c10║是。
T17n0754_p0582c11║於是提違。及其眷屬。於辯才前。長跪合掌。白
T17n0754_p0582c12║辯才言。弟子之徒。【CL042n0396_p0659a01】奉尊教誨。如法懺已。願尊
T17n0754_p0582c13║更賜餘善法教。當勤奉行。增本功德。辯才告
T17n0754_p0582c14║曰。今當誠心歸佛歸法歸比丘僧。如是三說。
T17n0754_p0582c15║今當盡形受十善道。我弟子某甲。從今盡形。
T17n0754_p0582c16║不殺不盜不邪婬。是身善業。不妄言兩舌不
T17n0754_p0582c17║惡口綺語。是口善業。不嫉妒瞋恚憍慢邪見。
T17n0754_p0582c18║是意善業。是則名為十善戒法。爾時辯才。教
T17n0754_p0582c19║授提違十善法已。提違眷屬。歡喜踊躍。盡
T17n0754_p0582c20║心奉行。提違女人。為設種種百味飲食及諸
T17n0754_p0582c21║珍寶。長跪叉手。白辯才言。願尊留神。垂愍
T17n0754_p0582c22║教化。今當為尊造立宮室。隨所便宜。終身奉
T17n0754_p0582c23║事。辯才答曰。汝今以能捨邪就正。淨修十善。
T17n0754_p0582c24║為正法子。復以十善。教化天下。則為已報師
T17n0754_p0582c25║徒重恩。汝已得度。我不宜留。吾今復當往化
T17n0754_p0582c26║餘處。
T17n0754_p0582c27║爾時提違。知師不住。運輦庫藏諸珍寶物。以
T17n0754_p0582c28║奉上師。【CL042n0396_p0659b01】冀得留意。辯才不受。辭退便去。於是
T17n0754_p0582c29║提違。心自念言。今日之濟。莫不由我。尊師
T17n0754_p0583a01║和上。開悟成就。教授重恩。苦請不留。又復
T17n0754_p0583a02║不受珍寶之物。當如之何。悲感傷心。涕淚交
T17n0754_p0583a03║流。叩頭辭謝。於是別去。
T17n0754_p0583a04║辯才去後。提違女人。與其眷屬五百餘人。常
T17n0754_p0583a05║以十善法。展轉相化。經於多時。爾時國中。
T17n0754_p0583a06║忽遇穀貴。人民飢餓。時有五比丘。懶惰懈怠。
T17n0754_p0583a07║不修學問經書義理。又不專行持戒精進。世
T17n0754_p0583a08║人輕慢。不供養之。貧窮困苦。無復生理。五人
T17n0754_p0583a09║議曰。夫人生計。隨時形宜。人命至重。何宜
T17n0754_p0583a10║守死。各共乞索。辦具繩床。於曠野中。掃灑淨
T17n0754_p0583a11║潔。華幡莊嚴。依次而坐。外形似禪。內思邪
T17n0754_p0583a12║濁。世人見之。謂是聖人。齎持供養。百種飲
T17n0754_p0583a13║食。雲集供養。於是五人。飽足有餘。爾時提
T17n0754_p0583a14║違。聞是事已。遣人訪覓。信還報曰。有五聖
T17n0754_p0583a15║人。獨坐【CL042n0396_p0660a01】山澤。世人雲集。如事天神。提違歡
T17n0754_p0583a16║喜。而自慶言。我願果矣。明旦即敕。嚴駕寶
T17n0754_p0583a17║車。香華伎樂。詣五比丘。提違到已。禮拜問
T17n0754_p0583a18║訊。施設供養。飲食畢已。提違眷屬。恭敬合
T17n0754_p0583a19║掌。白比丘曰。
T17n0754_p0583a20║　尊德至重　　無上福田　　眾生蒙祐
T17n0754_p0583a21║　不宜自輕　　弟子愚意　　欲請尊靈
T17n0754_p0583a22║　臨顧貧舍　　展釋微誠　　唯願慈哀
T17n0754_p0583a23║　濟度群生　　弟子亦有　　清淨園林
T17n0754_p0583a24║　流泉浴池　　嚴飾光榮
T17n0754_p0583a25║提違眷屬。叩頭再三。時五比丘。知其意至。便
T17n0754_p0583a26║許可之。
T17n0754_p0583a27║提違歡喜。辭還家中。即遣使人。莊嚴寶車。迎
T17n0754_p0583a28║五比丘。還家供養。提違女人。有好園林。去舍
T17n0754_p0583a29║不遠。其園縱廣。足滿十頃。流泉浴池。奇雜
T17n0754_p0583b01║花果。鵁鶄鴛鴦。清淨嚴好。於其園中。造立堂
T17n0754_p0583b02║舍。眾寶莊校。其堂舍中。敷置床席。眾妙【CL042n0396_p0660b01】臥
T17n0754_p0583b03║具。香潔第一。令五比丘止住其中。提違女人。
T17n0754_p0583b04║終身奉事。隨時便宜。飲食湯藥。供給使令。
T17n0754_p0583b05║不失時節。時五比丘。既被主人恩厚供養。安
T17n0754_p0583b06║隱快樂。而自慶言。何忽如之。夫人生世。種
T17n0754_p0583b07║種方宜。求覓財利。以救貧乏。雖得如意。不如
T17n0754_p0583b08║我等。都不勞身。而食福祿。此豈不由智慧力
T17n0754_p0583b09║乎。其五比丘。察見主人慇懃意重。而共議言。
T17n0754_p0583b10║雖得主人隨宜供給。日富歲貧。不能濟人。歲
T17n0754_p0583b11║寒富樂。我等今宜更施方便。求覓錢財。充為
T17n0754_p0583b12║後時受五欲樂。作是論已。更相易代。差遣一
T17n0754_p0583b13║人。遊諸聚落。宣語諸人。唱如是言。彼四比
T17n0754_p0583b14║丘。閑居寂靜。護持禁戒。斷絕酒肉。不食蔥
T17n0754_p0583b15║蒜。稱於梵行。修禪止觀。證無漏業不久修行。
T17n0754_p0583b16║成阿羅漢。則為天下無上福田。眾人聞已。齎
T17n0754_p0583b17║持種種錢財飲食。運集來詣。恭敬供養。如是
T17n0754_p0583b18║多年。提【CL042n0396_p0661a01】違女人。直心敬信。隨宜供養。歡喜無
T17n0754_p0583b19║厭。壽盡命終。生化樂天。其五比丘。專行巧
T17n0754_p0583b20║偽。邪濁心故。福盡命終。生地獄中。八千億劫
T17n0754_p0583b21║受大苦報。地獄罪畢。受餓鬼形。魑魅魍魎。
T17n0754_p0583b22║如是展轉。經八千劫。餓鬼罪畢。受六畜身。償
T17n0754_p0583b23║其主人。先世供養。業報因緣。或作駱駝驢騾
T17n0754_p0583b24║牛馬。隨其主人所受福處。常以筋力。報償
T17n0754_p0583b25║主人。如是展轉。復八千世。畜生罪畢。雖獲人
T17n0754_p0583b26║身。諸根闇鈍。無男女根。名為石女。自爾以
T17n0754_p0583b27║來。八千世中。常以筋力。報償主人。於今不
T17n0754_p0583b28║息。佛告王曰。爾時提違者。皇后是也。爾時辯
T17n0754_p0583b29║才者。目連是也。時五比丘。即今皇后隨從擔
T17n0754_p0583c01║輿。扇提羅等。五人是也。王白佛言。如世尊
T17n0754_p0583c02║說。五人起因。今者唯見擔輿四人。其餘一人。
T17n0754_p0583c03║為何所在。佛告王曰。其一人者常在宮內。修
T17n0754_p0583c04║治廁溷除糞者是。皇后【CL042n0396_p0661b01】聞已。肅然毛豎。心懷
T17n0754_p0583c05║怖懼。更起禮佛。倚立合掌。而白佛言。如世
T17n0754_p0583c06║尊說。扇提羅等。是我前世因緣。師者實懷憂
T17n0754_p0583c07║怖。恐犯逆罪。所以者何。夫人師者應修恭敬。
T17n0754_p0583c08║頂戴禮拜。是其宜也。而反使擔車輿隨從不
T17n0754_p0583c09║異牛馬。以是因緣。甚懷怖懼。願佛垂哀。聽我
T17n0754_p0583c10║懺悔。佛告之曰。皇后福德。自無過罪。何故疑
T17n0754_p0583c11║懼。眾生殊性。業行不同。善者受福。惡自受
T17n0754_p0583c12║殃。皇后本時。直心清淨。信樂修福。福德因
T17n0754_p0583c13║緣。自爾以來。世世所生。常遭明師。信受教
T17n0754_p0583c14║悔。從善入善。從祿入祿。至於今日。食福自
T17n0754_p0583c15║然。值佛出世。前身福德。因緣力故。復聞正
T17n0754_p0583c16║法。如說修行。以是因緣。無罪咎也。其扇提羅
T17n0754_p0583c17║五人因緣。由其本時。邪濁佞諂。無有慈心。受
T17n0754_p0583c18║汝供養。罪業因緣。償其宿債。
T17n0754_p0583c19║皇后白曰。今聞佛說。本業因緣。弟子疑解。
T17n0754_p0583c20║更無憂懼也。此扇提羅。【CL042n0396_p0662a01】罪業果報。何當畢
T17n0754_p0583c21║也。弟子今者。放扇提羅。不敢驅使。隨意東
T17n0754_p0583c22║西。唯願世尊。說法開悟。令其心解。改惡修
T17n0754_p0583c23║善。速得免苦。佛告之曰。今欲令我開化其者。
T17n0754_p0583c24║喚彼宮內除糞者來。皇后即時。遣使令喚。扇
T17n0754_p0583c25║提羅來。使者受命。須臾將來。扇提羅等。五人
T17n0754_p0583c26║聚集。於佛前立。世尊大慈。先以善言。慰勞之
T17n0754_p0583c27║曰。汝等諸子。體氣康和。安隱快樂。無苦惱
T17n0754_p0583c28║不。五人怒曰。佛不知時。所以者何。晝夜勤
T17n0754_p0583c29║苦。鞭杖使役。不暇得息。有何樂哉。佛豈不
T17n0754_p0584a01║知如是事乎。而反問人快樂以不。佛告五人。
T17n0754_p0584a02║今身之苦。皆由前世邪濁諂曲。懷不善心。受
T17n0754_p0584a03║人供養。罪業因緣。展轉所生。至於今身。償罪
T17n0754_p0584a04║因緣。猶故未畢。汝若欲求免惡果報者。今
T17n0754_p0584a05║應至心丹誠悔過。改惡修善。從是因緣。可得
T17n0754_p0584a06║免苦。扇提羅等。聞佛語已。忿怒隆盛。反背
T17n0754_p0584a07║向【CL042n0396_p0662b01】佛。不欲聽聞。佛以神力。令一化佛對其前
T17n0754_p0584a08║立。方便慰喻。勸令懺悔。扇提羅等。又反面
T17n0754_p0584a09║向東。復有化佛。對前而立。復反向西。復有化
T17n0754_p0584a10║佛。四維上下。皆有佛對。扇提羅等。見佛圍
T17n0754_p0584a11║遶。五人即時。稱怨大喚。而作是言。我等今
T17n0754_p0584a12║者。是弊惡罪人。佛今何為苦見逼耶。爾時世
T17n0754_p0584a13║尊。還攝化佛。為一佛身。
T17n0754_p0584a14║佛告大眾。國王太后。諸比丘等。汝等見是扇
T17n0754_p0584a15║提羅不。咸言唯然。汝等當知。眾生罪業。有二
T17n0754_p0584a16║種障。一者業障。二者煩惱障。其罪輕者。有煩
T17n0754_p0584a17║惱障。重罪業障。扇提羅等。具有二障。重罪障
T17n0754_p0584a18║故。不得受化。非可如何。
T17n0754_p0584a19║爾時皇后。見扇提羅不受佛化。哀感傷心。語
T17n0754_p0584a20║五人曰。自今以後。永解因緣。隨意東西。無憂
T17n0754_p0584a21║快樂。扇提羅等。長跪涕淚。白皇后言。我等
T17n0754_p0584a22║五人。奉事大家。有何等愆。非意今日被驅棄
T17n0754_p0584a23║損。若有不稱。【CL042n0396_p0663a01】惟願弘恕使役如前。於是皇
T17n0754_p0584a24║后辭讓再三。扇提羅等。不欲離去。皇后白佛。
T17n0754_p0584a25║弟子至意。放扇提羅。不肯欲離。當如之何。佛
T17n0754_p0584a26║告之曰。扇提羅等。償債未畢。因緣繫縛。不令
T17n0754_p0584a27║得去。非可如何。且順其意。復其事業。償因緣
T17n0754_p0584a28║畢自當得脫。佛告王曰。夫人修福。謙虛敬
T17n0754_p0584a29║重。直心清淨。行於道業。功德無量。火不能
T17n0754_p0584b01║燒。水不能漂。偷劫盜賊。不能得便。國王強
T17n0754_p0584b02║力。不能動轉。如今皇后。受天福也。人行惡
T17n0754_p0584b03║心。貪現前利。如扇提羅。歷世受殃。於今不
T17n0754_p0584b04║息。雖遇聖化。如風過耳。罪業力故。反生怨
T17n0754_p0584b05║嫉。窈窈冥冥。何時當免。
T17n0754_p0584b06║爾時世尊。慈悲心故。告諸比丘。如我前說。人
T17n0754_p0584b07║身難得。值佛時難。法難得聞。終壽亦難。汝等
T17n0754_p0584b08║諸子。前身微善。得生人道。遇佛在世。聞法信
T17n0754_p0584b09║受。割斷恩愛。離別父母兄弟妻子六親眷屬。
T17n0754_p0584b10║出家為【CL042n0396_p0663b01】道。如囚免獄。應捨惡從善。中表相
T17n0754_p0584b11║應。言行無異。少欲知足。不貪世榮。忍飢耐
T17n0754_p0584b12║渴。志在無為。研精學問。棄捐眾惡。莊嚴智
T17n0754_p0584b13║慧。修無漏業。出生死海。復以智慧。順化天
T17n0754_p0584b14║下。使行十善。是則名為自度度人。應菩薩
T17n0754_p0584b15║業。爾時會中。有諸比丘。聞佛說已。自忖所
T17n0754_p0584b16║行。身口意業。不稱道法。五百餘人。即起修
T17n0754_p0584b17║敬。叩頭懺悔。叉手合掌。而白佛言。如世尊
T17n0754_p0584b18║教。三不善業。我等悉有。今於佛前。發露懺
T17n0754_p0584b19║悔。惟願天尊。表察其誠。從今以往。誓不為
T17n0754_p0584b20║非。當如法行。願佛證知。佛言諸子。三界聖
T17n0754_p0584b21║尊。眾生之父。子今悔惡修善甚是所欣。當隨
T17n0754_p0584b22║喜爾。
T17n0754_p0584b23║復有五百麤行比丘。聞說是已。即起修敬。
T17n0754_p0584b24║叩頭向佛白言世尊。我等不堪修出家道。所
T17n0754_p0584b25║以者何。從昔以來。為利養故。行於邪濁。有
T17n0754_p0584b26║虛無實。受人供養。負債滋多。為是等【CL042n0396_p0664a01】故。實懷
T17n0754_p0584b27║憂懼。今欲捨道還歸俗緣。願佛垂聽。佛告比
T17n0754_p0584b28║丘。善哉善哉。吾助爾喜。所以者何。夫人入
T17n0754_p0584b29║行。如把刃持毒。不能堪者。不如不為。何以
T17n0754_p0584c01║故。執持不勤。反為害故。汝等今者。信於業
T17n0754_p0584c02║報。有慚愧心。慚愧因故。除滅過罪。增長善
T17n0754_p0584c03║根。彌勒菩薩。後成佛時。初會說法。當得上
T17n0754_p0584c04║度。又告比丘。寧割身肉。以用供口。不以邪
T17n0754_p0584c05║心受人施也。甚難甚難。慎之慎之。
T17n0754_p0584c06║爾時佛子羅睺羅等。五十沙彌。聞佛說彼扇
T17n0754_p0584c07║提羅等。禍所由起因緣本末。甚大憂懼。即各
T17n0754_p0584c08║修敬。頭面禮佛。叉手合掌白言。世尊。今聞說
T17n0754_p0584c09║此扇提羅等宿業因緣受苦果報。甚懷怖懼。
T17n0754_p0584c10║所以者何。和上舍利弗大智福德。為國中豪
T17n0754_p0584c11║族。所見知識。眾人競共雲集供養。餉致最上
T17n0754_p0584c12║甘珍美味。小兒愚癡。無有福德。食人如是妙
T17n0754_p0584c13║甘飲食。後世當復【CL042n0396_p0664b01】償其因緣。受苦果報如扇
T17n0754_p0584c14║提羅。是故我等實懷憂慮。彼諸長德。五百
T17n0754_p0584c15║比丘。尚不能堪。退道還俗。而況小兒。無智
T17n0754_p0584c16║慧者。願佛垂哀。賜聽我屬捨道還家冀免罪
T17n0754_p0584c17║酬不經苦厄。爾時世尊。告羅睺羅。汝今畏
T17n0754_p0584c18║罪。欲得還家。求離苦者。是事不然。何以故。
T17n0754_p0584c19║如有二人乏食飢餓。忽遇主人。為設種種肥
T17n0754_p0584c20║濃美味。其人飢餓。貪食過飽。然此二人。一者
T17n0754_p0584c21║有智。二者愚癡。有智之人。自知食過身體
T17n0754_p0584c22║沈重嚬呻欠呿。恐致苦患。即詣明醫。謙虛
T17n0754_p0584c23║下意。叩頭求救。請除苦患。良醫即賜摩檀
T17n0754_p0584c24║提藥。令其服之。其人即吐腹中宿食。吐宿食
T17n0754_p0584c25║已。令近暖火。禁節消息。其人因是。得免禍
T17n0754_p0584c26║患。終保年壽。安隱快樂。其無智者。不知食
T17n0754_p0584c27║過。謂是鬼魅。消費家財。橫殺生命。祠祭鬼
T17n0754_p0584c28║神。欲求濟命。唐費功夫。腹中宿食。遂成生
T17n0754_p0584c29║風。【CL042n0396_p0665a01】生氣轉筋。絞切心痛。因是死亡。生地獄
T17n0754_p0585a01║中。累世受苦。由無智焉。
T17n0754_p0585a02║佛言。汝羅睺羅。畏罪還家。如彼無智愚癡人
T17n0754_p0585a03║也。夫人求福。欲離罪者。當謙虛精勤。親近
T17n0754_p0585a04║明師。修習智慧。悔惡罪業。改往修來。從是漸
T17n0754_p0585a05║漸。智慧成就。慧成就故。消滅眾罪。如我前
T17n0754_p0585a06║說。日光威力。能除眾冥。人修智慧。亦復如
T17n0754_p0585a07║是。緣汝先有善根因緣遭值我。時舍利弗等。
T17n0754_p0585a08║如彼明醫能濟苦患。而得不死。子今何為捨
T17n0754_p0585a09║明入暗。沙彌羅睺白言。世尊。諸佛智慧。猶如
T17n0754_p0585a10║大海。羅睺等心。猶如毫末。豈能受持。如來
T17n0754_p0585a11║智慧。佛告羅睺。如天雨渧。後不及前。雖不
T17n0754_p0585a12║相及。能滿大器。修學智慧。亦復如是。從小微
T17n0754_p0585a13║起終成大器。成大器已。轉成餘器。如是
T17n0754_p0585a14║展轉。滿無量器。是則名為自利利人。自利利
T17n0754_p0585a15║人。名為大士。如我今也。羅睺羅等。聞佛說
T17n0754_p0585a16║已。【CL042n0396_p0665b01】心開意解。無復憂慮。如世尊教。當具奉
T17n0754_p0585a17║行。不敢疑也。
T17n0754_p0585a18║爾時會中。國王太子。名曰祇陀。聞佛所說。十
T17n0754_p0585a19║善道法。因緣果報。無有窮盡。長跪叉手。白天
T17n0754_p0585a20║尊曰。佛昔令我。受持五戒。今欲還捨受十善
T17n0754_p0585a21║法。所以者何。五戒法中。酒戒難持。畏得罪
T17n0754_p0585a22║故。世尊告曰。汝飲酒時。為何惡耶。祇陀白
T17n0754_p0585a23║佛。國中豪強。時時相率。齎持酒食。共相娛
T17n0754_p0585a24║樂。以致歡樂。自無惡也。何以故。得酒念戒。
T17n0754_p0585a25║無放逸故。是故飲酒。不行惡也。佛言善哉善
T17n0754_p0585a26║哉。祇陀汝今已得智慧方便。若世間人。能
T17n0754_p0585a27║如汝者。終身飲酒。有何惡哉。如是行者。乃應
T17n0754_p0585a28║生福。無有罪也。夫人行善。凡有二種。一者有
T17n0754_p0585a29║漏。二者無漏。有漏善者。常受人天快樂果報。
T17n0754_p0585b01║無漏善者。度生死苦。涅槃果報。若人飲酒。不
T17n0754_p0585b02║起惡業歡喜心故。不起煩惱。善心因緣。受善
T17n0754_p0585b03║果報。【CL042n0396_p0666a01】汝持五戒。何有失乎。飲酒念戒。益增其
T17n0754_p0585b04║福。先持五戒。今受十善。功德倍勝十善報也。
T17n0754_p0585b05║時波斯匿王白言。世尊。如佛所說。心歡喜
T17n0754_p0585b06║時。不起惡業。名有漏善者。是事不然。何以
T17n0754_p0585b07║故。人飲酒時。心則歡喜。歡喜心故。不起煩
T17n0754_p0585b08║惱。無煩惱故。不行惱害。不害物故。三業清
T17n0754_p0585b09║淨。清淨之道。即無漏業。世尊憶念。我昔遊
T17n0754_p0585b10║行獵戲忘將廚宰。於深山中。覺飢欲食。左右
T17n0754_p0585b11║答言。王朝去時。不被命敕令將廚宰。即時無
T17n0754_p0585b12║食。我聞是語已。走馬還宮。教令索食。王家廚
T17n0754_p0585b13║監。名修迦羅。修迦羅言。即無現食。今方當
T17n0754_p0585b14║作。我時飢逼。忿不思惟。瞋怒迷荒。教敕傍
T17n0754_p0585b15║臣。斬殺廚監。臣被王教。即共議言。簡括國中
T17n0754_p0585b16║唯此一人。忠良直事。今若殺者。更無有能為
T17n0754_p0585b17║王監廚稱王意者。時末利夫人。聞王教敕殺
T17n0754_p0585b18║修迦羅。情甚愛惜。知【CL042n0396_p0666b01】王飢乏。即令辦具好肉
T17n0754_p0585b19║美酒。沐浴名香。莊嚴身體。將諸伎女。往至我
T17n0754_p0585b20║所。我見夫人。莊束嚴麗。將從妓女。好酒肉
T17n0754_p0585b21║來。瞋心即歇。何以故。末利夫人。持佛五戒。
T17n0754_p0585b22║斷酒不飲。我心常恨。今日忽然。將酒肉來。共
T17n0754_p0585b23║相娛樂。展釋情故。即與夫人。飲酒食肉。作眾
T17n0754_p0585b24║伎樂。歡喜娛樂。恚心即滅。夫人知我忘失怒
T17n0754_p0585b25║意。即遣黃門。輒傳我命。令語外臣。莫殺廚
T17n0754_p0585b26║監。即奉教旨。我至明旦。深自悔責。愁憂不
T17n0754_p0585b27║樂。顏色憔悴。夫人問我。何故憂愁。為何患
T17n0754_p0585b28║耶。我言吾因昨日為飢火所逼。瞋恚心故。殺
T17n0754_p0585b29║修迦羅。自計國中。更無有人堪監我廚如修
T17n0754_p0585c01║迦羅者。為是之故悔恨愁耳。夫人笑曰。其人
T17n0754_p0585c02║猶在。願王莫愁。我重問曰。為實如是。為戲言
T17n0754_p0585c03║耶。答言實在。非虛言也。我令左右喚廚監來。
T17n0754_p0585c04║使者往召。須臾將來。我大歡喜。憂【CL042n0396_p0667a01】恨即除。
T17n0754_p0585c05║王白佛言。末利夫人。持佛五戒。月行六齋。一
T17n0754_p0585c06║日之中。終身五戒。以犯飲酒妄語二戒。八齋
T17n0754_p0585c07║戒中。頓犯六戒。此事云何。所犯戒罪。輕耶重
T17n0754_p0585c08║耶。世尊答曰。如此犯戒。得大功德。無有罪
T17n0754_p0585c09║也。何以故。為利益故。如我前說。夫人修善。
T17n0754_p0585c10║凡有二種。一有漏善。二無漏善。末利夫人。所
T17n0754_p0585c11║犯戒者。入有漏善。不犯戒者。名無漏善。依語
T17n0754_p0585c12║義者。破戒修善。名有漏善。依義語者。凡心
T17n0754_p0585c13║所起善。皆無漏業。王白佛言。如世尊說。
T17n0754_p0585c14║末利夫人。飲酒破戒。不起惡心。而有功德。無
T17n0754_p0585c15║罪報者。一切人民。亦復皆然。何以故。我念近
T17n0754_p0585c16║昔。舍衛城中。有諸豪族。剎利王公因小諍
T17n0754_p0585c17║競。乃致大怨。各各結謀。興兵相罰。兩家並
T17n0754_p0585c18║是國中豪種。復是親戚。非可執錄。紛紜鬥
T17n0754_p0585c19║戰。不從理諫。深為憂之。復自念言。昔太子
T17n0754_p0585c20║時。先王大臣。名提【CL042n0396_p0667b01】違羅。恃其門宗。富貴豪
T17n0754_p0585c21║強。而見輕慢。形調戲弄。劇於畜生。當時忿
T17n0754_p0585c22║恚。情實不分。意欲誅滅。力所不堪。訴向父
T17n0754_p0585c23║王。復不聽省。懷毒抱恨。非可如何。以是因
T17n0754_p0585c24║緣。飲食損常。懊惱愁悴。爾時太后。見我愁
T17n0754_p0585c25║苦。種種諫曉。愁故不息。於是太后。愛子
T17n0754_p0585c26║情重。便遣使人。求覓好酒。勸我令飲。即白
T17n0754_p0585c27║母言。先祖相承。事那羅延天。奉婆羅門。今若
T17n0754_p0585c28║飲酒。懼恐天怒。為婆羅門之所嘖罰。太后
T17n0754_p0585c29║當時。懼子致命。於夜靜時。關閉宮門。不令異
T17n0754_p0586a01║人黃門婢使而得知者。太后語言。夫天神
T17n0754_p0586a02║者。有慈悲心。救一切苦。婆羅門者。皆應如
T17n0754_p0586a03║是。子今愁毒。唐自失命。天神豈能救子命耶。
T17n0754_p0586a04║寧當服藥。消散憂患。得全身命。諸婆羅門。未
T17n0754_p0586a05║得天眼。安能知子隱密事也。逼迫再三。俛仰
T17n0754_p0586a06║從之。既飲酒已。忘失愁恨。太后見子。還復顏
T17n0754_p0586a07║色。心【CL042n0396_p0668a01】即歡喜。召集宮女。作唱伎樂。三七日
T17n0754_p0586a08║中。受五欲樂。所追忿恨。從是得息。思惟是
T17n0754_p0586a09║已。即敕忠臣。令辦好酒。及諸甘膳。又使宣令
T17n0754_p0586a10║國中豪族群臣士民。悉皆令集欲有所論。國
T17n0754_p0586a11║中大事。諸臣諍競。兩徒眷屬。各有五百應
T17n0754_p0586a12║召來集。於王殿上。莊嚴太樂。王敕忠臣。辦
T17n0754_p0586a13║琉璃碗。受三升許。諸寶碗中。盛滿好酒。我
T17n0754_p0586a14║於眾前。先喫一碗。王曰今論國中大事。想
T17n0754_p0586a15║無異心。坐此會也。今當人人辦此一碗。甘露
T17n0754_p0586a16║良藥。然後論事。咸言唯諾。奉大王命。並敕
T17n0754_p0586a17║伎官。作唱太樂。諸人得酒。並聞音樂。心中
T17n0754_p0586a18║歡樂。忘失仇恨。沛然無憂。王復持碗。白諸君
T17n0754_p0586a19║曰。士夫修德。歷世相承。遵奉聖教。不應差
T17n0754_p0586a20║違。諸君何為。因於小事。忿諍如之。若不忍
T17n0754_p0586a21║者。恐亡國嗣。是故重諫。幸息諍事。諸臣白
T17n0754_p0586a22║曰。敬奉重命。不敢違也。因是和平。【CL042n0396_p0668b01】王白佛
T17n0754_p0586a23║言。諸人起諍。不因於酒。然因得酒。息忿諍
T17n0754_p0586a24║心。而得太平。此豈非是酒之功也。
T17n0754_p0586a25║復次世尊。察見世間。窮貧小人。奴客婢使。
T17n0754_p0586a26║夷蠻之人。或因節日。或於酒店。聚會飲酒。歡
T17n0754_p0586a27║樂心故。不須人教。各各起舞。未得酒時。都無
T17n0754_p0586a28║是事。是故當知。人因飲酒。則致歡樂。心歡樂
T17n0754_p0586a29║時。不起惡念。不起惡念。則是善心。善心因
T17n0754_p0586b01║緣。應受善報。復次世尊。獼猴得酒。尚能起
T17n0754_p0586b02║舞。況於世人。如世尊說。施善善報。施惡惡
T17n0754_p0586b03║報。如世間人。緣前布施福德因緣。今致大富。
T17n0754_p0586b04║貧者從乞慳惜不與。慳貪因緣。受餓鬼報。或
T17n0754_p0586b05║有世人。若男若女。受形端正。男人好者。為女
T17n0754_p0586b06║所愛。女人好者。男情所樂。若有強力。制斷男
T17n0754_p0586b07║女。不令會合。不得合故。則致憂苦。此之殃
T17n0754_p0586b08║罪。當歸何處。末利夫人。皆由前身以好施人
T17n0754_p0586b09║故。今得好報。世尊【CL042n0396_p0669a01】云何。令持五戒。月行六
T17n0754_p0586b10║齋。六齋之日。不得莊嚴香華服飾。又復不聽
T17n0754_p0586b11║作倡伎樂。又復不聽附近夫婿愛好之姿。竟
T17n0754_p0586b12║何所施。徒亡其功。豈非苦也。
T17n0754_p0586b13║佛告王曰。大王所難。非不如是。末利夫人。在
T17n0754_p0586b14║年少時。若我不敕令受戒法修智慧者。云何
T17n0754_p0586b15║當有今日之德也。以能得度。復度王身。如
T17n0754_p0586b16║斯之功。復歸誰也。末利夫人。受我教故。如
T17n0754_p0586b17║說而行。故使今日成就智慧方便解脫。復次
T17n0754_p0586b18║大王。譬如世人家有一子。欲令成故。及其幼
T17n0754_p0586b19║年。將詣學堂。與師令教文藝書疏人望禮儀。
T17n0754_p0586b20║學堂之法。皆有制令。呵嘖杖罰。禁節飲食。
T17n0754_p0586b21║不得睡眠。出入行來。不失節度。有違犯者隨
T17n0754_p0586b22║罪輕重。計而行罰。兒畏杖故。專心就學。至年
T17n0754_p0586b23║大時。高才博聞。靡所不知。復以所知。轉教餘
T17n0754_p0586b24║人。末利夫人。奉齋持戒。亦復如是。復次大
T17n0754_p0586b25║王。如【CL042n0396_p0669b01】富樓那。妒嫉心故。割斷恩愛。辭別父
T17n0754_p0586b26║母。捨離妻子。入山習學。被服草衣。忍寒耐
T17n0754_p0586b27║苦。自立誓言。要當諷誦九十六種經書記論。
T17n0754_p0586b28║悉令通達。不爾不還與父母相見。足二十年。
T17n0754_p0586b29║一切通達。還王舍城。頭戴炬火。以銅鍱腹。陌
T17n0754_p0586c01║上而行。而自唱言。我一切智。來至我所。而
T17n0754_p0586c02║謂我言。儞瞿曇沙門。竟何所知。我言癡人。
T17n0754_p0586c03║而說頌曰。
T17n0754_p0586c04║　若多少有聞　　自大以憍人
T17n0754_p0586c05║　是如盲執燭　　照彼不自明
T17n0754_p0586c06║時富樓那。聞是語已霍然心悟。捨炬解腹。五
T17n0754_p0586c07║體投地。慚愧悔過。皆由多聞智慧。諸根利故。
T17n0754_p0586c08║未起之頃。斷三界漏。得羅漢道。智慧之力。譬
T17n0754_p0586c09║如調象隨鉤而轉。大王當知。夫習學者。皆由
T17n0754_p0586c10║禁制攝五情根。然後通達無所罣礙。名無礙
T17n0754_p0586c11║【CL042n0396_p0670a01】智。無礙智者。具四辯也。今富樓那。具四辯
T17n0754_p0586c12║才。皆由慊苦勤學所得。是故我說。夫慧解
T17n0754_p0586c13║者。有七德才。何謂為七。第一信才。二精進
T17n0754_p0586c14║戈。第三戒才。四慚愧才。第五聞才。六為捨才。
T17n0754_p0586c15║七定慧才。是為七才。末利夫人。具此七才。大
T17n0754_p0586c16║王當知。末利夫人。雖為女身。高才智博。非同
T17n0754_p0586c17║凡人。皆由少來。慎身口意。一心專念。修習
T17n0754_p0586c18║智慧。智慧力故。名為解脫。復以智慧。解悟
T17n0754_p0586c19║天下。爾時世尊。因羅睺沙彌。為諸大眾。說
T17n0754_p0586c20║頌曰。
T17n0754_p0586c21║　聞為金翼鳥　　威勢武力強
T17n0754_p0586c22║　聞為行寶藏　　所在相利益
T17n0754_p0586c23║　聞為大橋梁　　濟度眾苦厄
T17n0754_p0586c24║　聞為大船師　　濟渡生死海
T17n0754_p0586c25║　多聞令志明　　以明智慧增
T17n0754_p0586c26║　智則博解義　　見聞行法安
T17n0754_p0586c27║　多聞能除憂　　能以定為歡
T17n0754_p0586c28║　善解甘露法　　從是得泥洹
T17n0754_p0586c29║　聞為知律法　　解疑亦見正
T17n0754_p0587a01║　【CL042n0396_p0670b01】從聞捨非法　　行到不死處
T17n0754_p0587a02║　仙人敬事聞　　諸天亦復然
T17n0754_p0587a03║　撿心不放逸　　積聞成聖智
T17n0754_p0587a04║　慧能散憂患　　亦除非邪衰
T17n0754_p0587a05║　欲求安隱吉　　當奉事明者
T17n0754_p0587a06║　盲從是得眼　　如暗中得燭
T17n0754_p0587a07║　開導世間人　　如明將無目
T17n0754_p0587a08║　是故應捨癡　　離慢豪富樂
T17n0754_p0587a09║　務學事明者　　是名積聚德
T17n0754_p0587a10║爾時世尊。說是偈已。復告王曰。王今福德。聰
T17n0754_p0587a11║朗博義。皆由前世親覲明師。慊苦奉侍。習
T17n0754_p0587a12║學所致。因緣果報。今為人王。智慧明達。陸宜
T17n0754_p0587a13║撫接。世間難有。是故我說。般若智慧有四種
T17n0754_p0587a14║義。是故當知。求三乘人。當學般若。苦欲離
T17n0754_p0587a15║三惡八難苦患。欲受人天快樂果報。以要
T17n0754_p0587a16║言之。求一切福德。皆應修學智慧方便。如我
T17n0754_p0587a17║前說。阿逸多王。勤苦習學。智慧力故。雖復失
T17n0754_p0587a18║行生惡趣中。常識宿命。識宿命故。改惡修善。
T17n0754_p0587a19║速得解脫。【CL042n0396_p0671a01】感致諸天。濟接供養。以智慧力為
T17n0754_p0587a20║諸天師。以是因緣。我說般若有四種義。爾時
T17n0754_p0587a21║波斯匿王。聞佛所說。智慧方便。功德因緣。甚
T17n0754_p0587a22║大歡喜。太子祇陀。夫人太后。群臣士民。一切
T17n0754_p0587a23║大眾。莫不解悟。各各修敬。為佛作禮。復座
T17n0754_p0587a24║如故。王叉手曰。如佛所言。世人修善。凡有二
T17n0754_p0587a25║種。一有漏善。二無漏善。有漏無漏。二義歸
T17n0754_p0587a26║一。世尊。云何說差別耶。佛告王曰。人有二
T17n0754_p0587a27║品。一者利根。二者鈍根。為鈍根人。說二種
T17n0754_p0587a28║善。利根之人。不說二也。所以者何。眾源
T17n0754_p0587a29║泉流。終歸一海。鈍根之人。諸根暗塞。是故為
T17n0754_p0587b01║說分別法耳。
T17n0754_p0587b02║爾時國王。太子祇陀白佛世尊。十善戒法。有
T17n0754_p0587b03║差別也。同一義耶。妄語戒義。一耶多耶。
T17n0754_p0587b04║若一義者終不可持。若差品者。願佛說之。佛
T17n0754_p0587b05║告之曰。妄語有二。一重二輕。何謂為重。若受
T17n0754_p0587b06║戒人。不修智慧。愚【CL042n0396_p0671b01】癡無智。不能教化興隆佛
T17n0754_p0587b07║法為是之故。人所輕慢。不得供養貧窮困苦
T17n0754_p0587b08║為供養故外現精進。內行邪濁。展轉相教。宣
T17n0754_p0587b09║向諸人。比丘苦行精進。得禪境界。或言見佛
T17n0754_p0587b10║見龍見鬼。如是之人名大妄語。犯是罪者墮
T17n0754_p0587b11║阿鼻獄。又復妄語。能令殺人破壞人家復有
T17n0754_p0587b12║妄語違失期契。令他瞋恨。如是名為下妄語
T17n0754_p0587b13║也。行如是者。名為犯戒。墮小地獄。其餘調
T17n0754_p0587b14║戲。及諸私理。匿禁之事。或有言無。或無言
T17n0754_p0587b15║有。不犯戒也。太子祇陀。聞說是已。即於佛
T17n0754_p0587b16║前。受十善道法。白佛言世尊。弟子今日疑
T17n0754_p0587b17║悔已除。發三菩提心。願佛證知。佛言善哉。甚
T17n0754_p0587b18║大隨喜宜知是時。王白佛言。如佛所說。十
T17n0754_p0587b19║方賢聖明達眾生。因緣果報者。我父先王。
T17n0754_p0587b20║奉事外道。隨持禁戒。絕於酒肉五辛蔥
T17n0754_p0587b21║蒜。供養梵天。日月水火。常行布施。求梵天
T17n0754_p0587b22║【CL042n0396_p0672a01】福。年年常用千頭乳牛。施婆羅門。計四十
T17n0754_p0587b23║年。四萬頭牛。諸婆羅門。食其乳酪生酥熟
T17n0754_p0587b24║酥醍醐等味。如斯功德。生何天也。願佛垂
T17n0754_p0587b25║哀分別教示。令諸行者普得聞知。佛告王曰。
T17n0754_p0587b26║前王果報。今在地獄。所以者何。不值善時。不
T17n0754_p0587b27║遇善友。無善方便。雖修功德。不得免罪。布施
T17n0754_p0587b28║之功不亡失也。罪後畢時。方當受福。大王當
T17n0754_p0587b29║知。夫人修福。不與罪合。不共合故。要須方
T17n0754_p0587c01║便。令得滅罪。何謂方便。謂善知識。何謂善
T17n0754_p0587c02║友。謂正見人。是為善友。常以正教。調伏其
T17n0754_p0587c03║心。何謂正教。謂觀無常苦空無我十二因緣。
T17n0754_p0587c04║纏著生死。修四真諦見苦斷習證滅修道。
T17n0754_p0587c05║行六波羅蜜。四無量心。是為方便。調伏諸根。
T17n0754_p0587c06║根調伏故。定慧成就慧成就故。其心正直。心
T17n0754_p0587c07║正直故。能起精進精進心故。能起戒慎。戒慎
T17n0754_p0587c08║究竟。定慧明了。慧【CL042n0396_p0672b01】明了故。遊諸萬行。通達無
T17n0754_p0587c09║礙。行無礙故。名為解脫。解脫心者。即涅槃
T17n0754_p0587c10║也。是則名為善知識也。大王當知。明師善導
T17n0754_p0587c11║是大因緣不可輕也。大王今者遭賢遇聖。皆
T17n0754_p0587c12║由前世因緣果報。聞法信解。復能解人。是故
T17n0754_p0587c13║我說。明人難值而不比有。其所生處。族親
T17n0754_p0587c14║蒙慶。是故當修般若智慧。
T17n0754_p0587c15║王白佛言。聞世尊說。智慧方便。皆已貫心。如
T17n0754_p0587c16║世尊說。禍福不同。我先帝大王。有何惡業。受
T17n0754_p0587c17║苦報耶。佛告王曰。先帝大王。有六種罪。何謂
T17n0754_p0587c18║六種。一者傲慢妒弊。事無麤細。便起鞭罰。
T17n0754_p0587c19║不忍辱故。二者貪愛寶貨。斷事不平。致令
T17n0754_p0587c20║天下懷怨恨故。三者遊獵嬉戲。苦困人民。傷
T17n0754_p0587c21║害眾生所愛命故。四者禁閉宮女。不得從意。
T17n0754_p0587c22║受大苦故。五者耽著女色。得新厭舊。撫接不
T17n0754_p0587c23║平。致怨恨故。六者畏婆羅門。偷食酒肉五辛
T17n0754_p0587c24║蔥【CL042n0396_p0673a01】蒜。恐被呵責。行詐偽故。是為六事。罪業
T17n0754_p0587c25║因緣。生地獄中。
T17n0754_p0587c26║王白佛言。若如是者。佛未出時。弟子亦有如
T17n0754_p0587c27║斯之罪。當如之何。修十善行。令得成就無滯
T17n0754_p0587c28║礙也。佛告王曰。如我先說。日光出時。眾冥悉
T17n0754_p0587c29║滅。有餘暗不。王曰燈火之光。尚能滅暗。況日
T17n0754_p0588a01║光明。威勢力也。今王福德。聞佛說法。成就智
T17n0754_p0588a02║慧。喻若日光滅一切暗。無餘罪也。王白佛言。
T17n0754_p0588a03║我父所事。婆羅門師。精進智慧。修習苦行。為
T17n0754_p0588a04║求福故。不惜身命。或有投巖。五熱炙身。或斷
T17n0754_p0588a05║飲食。求生梵天。或大積薪。生自燒身。或有
T17n0754_p0588a06║翹腳。張口向日。或於高樹。以繩繫腳。而自倒
T17n0754_p0588a07║懸。或臥刺棘。抱石槌胸。有如是等種種苦
T17n0754_p0588a08║行。苦行之功。福德因緣。歸何所耶。佛答之
T17n0754_p0588a09║曰。如吾前說。行苦苦報。行樂樂報。汝不聞
T17n0754_p0588a10║乎。王言世尊。制諸弟子。令持禁戒。非為苦
T17n0754_p0588a11║耶。【CL042n0396_p0673b01】夫人飢時。不即得食。煩惱橫起。忿怒隆
T17n0754_p0588a12║盛。不自覺識。起瞋懷害。殺修迦羅。如斯之
T17n0754_p0588a13║事。累世受苦。豈非惡也。佛告王曰。吾前所
T17n0754_p0588a14║以制中前食者。為諸比丘。捨外道法。於我法
T17n0754_p0588a15║中。出家為道。先習苦行。飢餓心故。得諸弟
T17n0754_p0588a16║子。肥美飲食。貪食過飽。食不消故。則致眾
T17n0754_p0588a17║病。是故制食。非為飢苦。求福德也。又節食
T17n0754_p0588a18║者。見諸比丘。縱橫乞食。無有晝夜。食無時
T17n0754_p0588a19║節。為諸外道之所譏責。而作是言。瞿曇沙門。
T17n0754_p0588a20║自言道精。何以不如外道法也。是故節食。非
T17n0754_p0588a21║於飢苦。而求福也。以要言之。所制禁戒。正為
T17n0754_p0588a22║癡人無方便慧。非為智人知時宜也。如我前
T17n0754_p0588a23║說。般若智慧。即是解脫。智者所受。聖所行
T17n0754_p0588a24║處。王聞是已。益加歡喜。更起恭敬。為佛作
T17n0754_p0588a25║禮。一切大眾。皆亦如是。
T17n0754_p0588a26║波斯匿王。長跪合掌。白世尊曰。今此大眾。聞
T17n0754_p0588a27║佛【CL042n0396_p0674a01】所說。疑網結解。猶如日光消除暗冥。得見
T17n0754_p0588a28║大明。如此之功。其恩難報。諸弟子等。當以何
T17n0754_p0588a29║方施設供養。報今世尊斯重恩耶。佛告王
T17n0754_p0588b01║曰。及諸會眾。甘露法教。其功難報。假令有
T17n0754_p0588b02║人。於恒沙劫。盡心奉事。佛法聖眾。衣食臥
T17n0754_p0588b03║具。疾病醫藥。於意云何。其福多不。王曰甚
T17n0754_p0588b04║多。不可稱量。佛告王曰。甘露法者。精妙難
T17n0754_p0588b05║量。濟無麤細。非天世人福德之力所能報
T17n0754_p0588b06║也。唯有一事。能報佛恩。何謂為一。常以慈
T17n0754_p0588b07║心。以其所解。一切善法。展轉開化。乃至
T17n0754_p0588b08║一人。令其信心成就智慧。展轉教化。無有
T17n0754_p0588b09║窮盡。譬如一燈燃無量燈。如是行者。乃名
T17n0754_p0588b10║為報師徒重恩。大王當知。欲報師徒解脫
T17n0754_p0588b11║恩者。以還智慧。解脫眾生。如是行者。則為
T17n0754_p0588b12║供養三世諸佛。非但供養報一師也。王叉手
T17n0754_p0588b13║白。宣傳聖教。開悟群生。令行正見。修【CL042n0396_p0674b01】習聖
T17n0754_p0588b14║道。其福云何。唯願垂哀。開導眾生。佛告王
T17n0754_p0588b15║曰。若善男子善女人。從師聞法。一句一義。展
T17n0754_p0588b16║轉教化。乃至一人。未信令信。未解令解。如是
T17n0754_p0588b17║功德。無量無邊。非是凡夫所能知也。大王。假
T17n0754_p0588b18║使有人。於千歲中。飲食醫藥上妙衣服。供養
T17n0754_p0588b19║恭敬佛法聖眾。其福多不。王言甚多。不可稱
T17n0754_p0588b20║量。佛言大王。善男子善女人。從師聞說諸
T17n0754_p0588b21║佛正教。展轉教化。乃至一人。令其信解。其所
T17n0754_p0588b22║得福。復過於彼。千萬億倍。不及其一。何以
T17n0754_p0588b23║故。法化之功。應無量故。
T17n0754_p0588b24║佛告阿難。如此法教。精勤宣化。一切人民。其
T17n0754_p0588b25║福無量。阿難我今。以此無上妙法。付囑於汝。
T17n0754_p0588b26║宣布教化。過度眾生。則為供養一切諸佛。阿
T17n0754_p0588b27║難叉手。白世尊曰。佛囑此經。當何名之。佛告
T17n0754_p0588b28║阿難。此經教者。名未曾有說因緣經。當勤修
T17n0754_p0588b29║行。爾時波斯匿王。祇陀【CL042n0396_p0675a01】太子。夫人後宮。四部
T17n0754_p0588c01║弟子。釋梵諸天。八部龍神。八十萬人。聞佛
T17n0754_p0588c02║所說。皆大歡喜。各各發心。向三脫門。禮佛辭
T17n0754_p0588c03║退。如法奉行。
T17n0754_p0588c04║【○】佛說未曾有因緣經卷下【○】【○】【○】【○】【○】【○】【○】【○】【○】【○】【CL042n0396_p0675b01】
