T17n0721_p0097c04║【□】
T17n0721_p0097c05║【□】
T17n0721_p0097c06║【CL056n0675_p0269a01】正法念處經卷第十七
T17n0721_p0097c07║【□】
T17n0721_p0097c08║　　　　元魏婆羅門瞿曇般若流支譯
T17n0721_p0097c09║　　餓鬼品之二
T17n0721_p0097c10║復次比丘。知業果報。觀餓鬼世間。彼以聞慧。
T17n0721_p0097c11║觀於迦摩餓鬼(迦摩兩盧波魏言欲色)。以何業故。而生其
T17n0721_p0097c12║中。彼以聞慧。知此眾生。若男若女。若黃門
T17n0721_p0097c13║人。著種種衣。而自嚴飾。服女人衣。行婬女
T17n0721_p0097c14║法。若人欲發。與之交會。因此事故。而得財
T17n0721_p0097c15║物。施與凡人。非福田處。不淨心施。以是因
T17n0721_p0097c16║緣。身壞命終。生於欲色餓鬼之中。受鬼身
T17n0721_p0097c17║已。種種嚴飾。隨意所念。皆得從心。欲善則
T17n0721_p0097c18║美。欲惡則醜。若其欲作。愛不愛色。悉能為
T17n0721_p0097c19║之。或作男子。顏容端正。或作女人。姿首美
T17n0721_p0097c20║妙。或作畜生。相貌殊異。能作種種上妙莊
T17n0721_p0097c21║嚴。能遍遊行一切方所。若得食飲。能食無
T17n0721_p0097c22║患。少行施故。能以微細【CL056n0675_p0269b01】之身。盜入人家。以
T17n0721_p0097c23║求飲食。世人說言。毘舍闍鬼。盜我飲食。或
T17n0721_p0097c24║作人身。入他節會。或作鳥身。食人祭飯。其
T17n0721_p0097c25║身細密。人不能見。此鬼如是。隨意能現種
T17n0721_p0097c26║種眾色。世人皆名如意夜叉。或作女身。與
T17n0721_p0097c27║人交會。如是種種莊嚴誑人。行於人間。在
T17n0721_p0097c28║鬼道中。乃至惡業。不盡不壞不朽。故不得
T17n0721_p0097c29║脫。業盡得脫。從此命終。隨業流轉。受生死
T17n0721_p0098a01║苦。人身難得。如海中龜值浮木孔。若生為
T17n0721_p0098a02║人。墮伎兒中。著種種衣縱逸遊戲。以求活
T17n0721_p0098a03║命。自以己妻。令他從事。而求財物。以餘業
T17n0721_p0098a04║故。受如斯報。
T17n0721_p0098a05║復次比丘。知業果報。觀餓鬼世間。彼以聞慧。
T17n0721_p0098a06║觀於海渚諸餓鬼等。以何業故。而生其中。彼
T17n0721_p0098a07║以聞慧。知此眾生。前世之時。見有行人欲過
T17n0721_p0098a08║曠野。病苦疲極。於是人所。多取其價。與直
T17n0721_p0098a09║薄少。以惡貪故。巧辭欺誑。曠野空乏遠行
T17n0721_p0098a10║【CL056n0675_p0270a01】之人。以是因緣。生海渚中。是海渚中。無有
T17n0721_p0098a11║樹林。陂池河水。其處甚熱。於彼冬日。甚熱
T17n0721_p0098a12║毒盛。欲比人間夏時之熱。過踰十倍。唯以
T17n0721_p0098a13║朝露而自活命。雖住海渚。不能得水。以惡
T17n0721_p0098a14║業故。見海枯竭。設見樹林。皆悉熾燃大火
T17n0721_p0098a15║焰起。望心斷絕。眾惡臻集。無有安隱。飢渴
T17n0721_p0098a16║燒身。呻㘁悲惱。自心所誑。處處奔走。悲聲
T17n0721_p0098a17║叫絕。無救無護。無依無恃。髲髮蓬亂。身體
T17n0721_p0098a18║羸瘦。一切身脈。皆悉麤現。猶如羅網。所至
T17n0721_p0098a19║之處。皆悉空竭。無救無歸。無依無怙。惡業
T17n0721_p0098a20║不盡。不壞不朽。故使不死。業盡得脫。從此
T17n0721_p0098a21║命終。隨業流轉。受生死苦。人身難得。如海
T17n0721_p0098a22║中龜值浮木孔。若生人中。生在海渚。或有
T17n0721_p0098a23║一足。或復短足。困乏漿水。以餘業故。受如
T17n0721_p0098a24║斯報。
T17n0721_p0098a25║復次比丘。知業果報。觀餓鬼世間。彼以聞慧。
T17n0721_p0098a26║觀於閻羅執杖餓鬼。以何業故。【CL056n0675_p0270b01】而生其中。彼
T17n0721_p0098a27║以聞慧。知此眾生。以慳嫉故。自壞其心。親
T17n0721_p0098a28║近國王大臣豪貴。專行暴惡。心無慈愍。不行
T17n0721_p0098a29║正理。為諸賢善之所輕毀。如是惡人。身壞
T17n0721_p0098b01║命終。受閻羅王執杖鬼身。於鬼世界。為閻
T17n0721_p0098b02║羅王。趨走給使。若有眾生。造諸惡業。時閻
T17n0721_p0098b03║羅王。即令此鬼。錄其精神。此鬼身色醜惡
T17n0721_p0098b04║可畏。手執刀杖。頭髮蓬亂。倒髮覆身。長脣
T17n0721_p0098b05║下垂。耽耳大腹。高聲大叫。以怖諸鬼。手執
T17n0721_p0098b06║利刀。擬諸罪人。反執其手。以繩縛之。將詣
T17n0721_p0098b07║王所。白大王言。我於人中。攝此罪人。來至
T17n0721_p0098b08║於此。大王此人。前世行不善業身業不善。口
T17n0721_p0098b09║業不善。意業不善。願王呵責。時閻羅王。即
T17n0721_p0098b10║說偈頌。而呵責言。
T17n0721_p0098b11║　汝是人中愚癡輩　　種種惡業自莊嚴
T17n0721_p0098b12║　汝本何不修善行　　如至寶渚空歸還
T17n0721_p0098b13║【CL056n0675_p0271a01】　善業因緣得樂果　　樂果因緣生善心
T17n0721_p0098b14║　一切諸法隨心轉　　流轉生死常不斷
T17n0721_p0098b15║　一切諸行悉無常　　猶如水泡不堅固
T17n0721_p0098b16║　若能如是修正法　　是人未來得勝報
T17n0721_p0098b17║　若有人能常修善　　捨離一切諸惡業
T17n0721_p0098b18║　是人則不至我所　　乘階上生受天報
T17n0721_p0098b19║　若人愚癡無覺悟　　愛樂惡業至我所
T17n0721_p0098b20║　能捨惡業諸不善　　是人則行第一道
T17n0721_p0098b21║　若見世間諸業果　　亦見天上種種樂
T17n0721_p0098b22║　如是猶起放逸心　　是人不名自愛身
T17n0721_p0098b23║　為利誰故造惡業　　放恣一切身口意
T17n0721_p0098b24║　如是人等行各異　　汝今業對至我所
T17n0721_p0098b25║　汝為眾惡所誑惑　　畢定行於嶮惡道
T17n0721_p0098b26║　若人愛樂造惡業　　未來人身甚難得
T17n0721_p0098b27║　若人遠離眾惡業　　喜行善法心愛樂
T17n0721_p0098b28║【CL056n0675_p0271b01】　此人現世常安樂　　必得涅槃解脫果
T17n0721_p0098b29║　若有眾生習善行　　於世間中最殊勝
T17n0721_p0098c01║　若人習學不善業　　一切世間最大惡
T17n0721_p0098c02║　若有智慧行善人　　能離初中後惡法
T17n0721_p0098c03║　若有造習眾惡業　　則入地獄受苦報
T17n0721_p0098c04║　能以善法調諸根　　則獲世間淨勝法
T17n0721_p0098c05║　是人身壞命終時　　上生天宮受快樂
T17n0721_p0098c06║　業繫縛汝甚堅牢　　閻羅使者之所持
T17n0721_p0098c07║　送至恐怖諸惡道　　閻羅世界大苦處
T17n0721_p0098c08║　汝於前世作眾惡　　此業今當還自受
T17n0721_p0098c09║　自作自受不為他　　若他所作非己報
T17n0721_p0098c10║如是閻羅王。呵責罪人已。使者將出。以此罪
T17n0721_p0098c11║人自作惡業自業所誑。將受果報種種苦惱。
T17n0721_p0098c12║楚毒治之。飢渴所逼。但食風氣。惡業不盡。故
T17n0721_p0098c13║使不死。從此得脫。隨業流轉。受生死苦。若
T17n0721_p0098c14║處【CL056n0675_p0272a01】人中。生在邊戍。幽山嶮谷。深河峻岸。危
T17n0721_p0098c15║怖之處。有自在者。行於此路。令其引導。以
T17n0721_p0098c16║餘業故。受斯罪報。
T17n0721_p0098c17║復次行者內觀於法。云何比丘觀於五地。彼
T17n0721_p0098c18║以聞慧。明眼觀察十種色入。何等為十。一者
T17n0721_p0098c19║眼入。二者色入。三者耳入。四者聲入。五者
T17n0721_p0098c20║鼻入。六者香入。七者舌入。八者味入。九者
T17n0721_p0098c21║身入。十者觸入。云何比丘眼緣色相。比丘觀
T17n0721_p0098c22║眼緣色。而生於識。三法和合而生於觸。觸共
T17n0721_p0098c23║受想思識者。觸相觸者。覺相受者。知相想
T17n0721_p0098c24║者。如長短愛不愛。現見相對等思者。識知
T17n0721_p0098c25║一緣。而各各相(思有三分或色非色)。各各自體。如十大地
T17n0721_p0098c26║法。何等為十。一者受。二者想。三者思。四
T17n0721_p0098c27║者觸。五者作意。六者欲。七者解脫。八者念。
T17n0721_p0098c28║九者三昧。十者慧。一緣而各各相識等。十一
T17n0721_p0098c29║法亦如是。猶如日光一起眾光自體各各別
T17n0721_p0099a01║異。【CL056n0675_p0272b01】如識自體異。乃至思亦如是。彼比丘如實
T17n0721_p0099a02║知色入。觀眼空無所有。無堅無實。比丘如
T17n0721_p0099a03║是。如實知道離於邪見。正見心喜。眼離癡
T17n0721_p0099a04║垢。實見其眼但是肉段。癡無所知。但是淚
T17n0721_p0099a05║竅如實知已離於欲心。觀眼無常。知無常已。
T17n0721_p0099a06║但是肉團。住在孔穴。如實知眼。筋脈纏縛。當
T17n0721_p0099a07║知眾緣和合而有眼入。如是眼者。無有見者。
T17n0721_p0099a08║無我無知。乃至苦亦如是。觀眼入已。得離欲
T17n0721_p0099a09║意。是比丘如實觀察眼入已。分別觀色。如是
T17n0721_p0099a10║色者。愛以不愛皆悉無記。以分別生。何法可
T17n0721_p0099a11║見。何者為淨。何者是常。何者可貪。比丘如
T17n0721_p0099a12║是思惟觀察。如實知色。非有非樂。如是思惟
T17n0721_p0099a13║觀察色相。無堅無實。以分別生。愛不愛等。非
T17n0721_p0099a14║實有耶。一切眾生。於愛不愛。虛妄貪著。如
T17n0721_p0099a15║此色者。非有自體。非常非有。非真非樂。非
T17n0721_p0099a16║不壞法。非堅非我。【CL056n0675_p0273a01】以貪欲瞋癡自覆心故。生
T17n0721_p0099a17║愛不愛。非色有愛有不愛耶。以憶念生故。
T17n0721_p0099a18║比丘如是觀於色入。見名色已。不貪不染。不
T17n0721_p0099a19║迷不取。知色無堅。彼比丘如是觀眼。觀色
T17n0721_p0099a20║入已。不著眼識。得離欲穢。眼識非我。我非
T17n0721_p0099a21║眼識。觸受想思。亦復如是(觀眼色第五地於十三不相開)。復次
T17n0721_p0099a22║比丘。知業果報。觀餓鬼世間。彼以聞慧。觀
T17n0721_p0099a23║噉小兒諸餓鬼等。以何業故。而生其中。彼以
T17n0721_p0099a24║聞慧。知此眾生。惡術咒龍。為除災雹。誑惑
T17n0721_p0099a25║病人。咒術夜叉。取人財物。或復殺羊。如是
T17n0721_p0099a26║之人。身壞命終。墮活地獄。受無量苦。從地獄
T17n0721_p0099a27║出。生婆羅婆叉餓鬼之中(婆羅婆叉魏云食小兒)。復有眾
T17n0721_p0099a28║生。殺生餘報。生在人中。為此餓鬼。偷而食
T17n0721_p0099a29║之。或至產婦所住之處。取彼嬰兒。或匍匐
T17n0721_p0099b01║時。或始行時。如是餓鬼。偷諸小兒。次第食
T17n0721_p0099b02║之。若得其便。即能斷命。若無殺業。莫能為
T17n0721_p0099b03║害。伽他頌【CL056n0675_p0273b01】曰。
T17n0721_p0099b04║　惡業繫縛受惡果　　若行善業受樂報
T17n0721_p0099b05║　業繩長堅繫縛人　　縛諸眾生不得脫
T17n0721_p0099b06║　不得安隱涅槃城　　長流三有受眾苦
T17n0721_p0099b07║　能以智刀斬斯業　　必得解脫諸熱惱
T17n0721_p0099b08║　以斷業繩無繫縛　　得至無為寂靜處
T17n0721_p0099b09║　如魚入網為人牽　　愛縛眾生死亦爾
T17n0721_p0099b10║　如人毒箭中野鹿　　其鹿狂怖走東西
T17n0721_p0099b11║　毒藥既行不能脫　　愛縛眾生亦如是
T17n0721_p0099b12║　常隨眾生不放捨　　觀愛如毒應遠離
T17n0721_p0099b13║　愚癡凡夫為愛燒　　猶如大火焚乾薪
T17n0721_p0099b14║　是愛初染難覺知　　得報如火自燒滅
T17n0721_p0099b15║　若欲常樂心安隱　　應捨愛結離諸著
T17n0721_p0099b16║　如魚吞鉤命不久　　愛結縛人亦如是
T17n0721_p0099b17║　縛諸眾生詣惡道　　墮於餓鬼飢渴逼
T17n0721_p0099b18║【CL056n0675_p0274a01】　餓鬼世界諸苦惱　　處處逃遁而奔走
T17n0721_p0099b19║　地獄趣中受苦者　　皆由愛結因緣故
T17n0721_p0099b20║　若諸貧窮困病人　　求索朝餐自存濟
T17n0721_p0099b21║　皆由愛結因緣故　　受斯苦報聖所說
T17n0721_p0099b22║如是具觀一切貪嫉因緣果報。於生死中得
T17n0721_p0099b23║生厭離。棄捨諸欲。
T17n0721_p0099b24║復次比丘。知業果報。觀餓鬼世間。彼以聞慧。
T17n0721_p0099b25║觀於食人精氣諸餓鬼等。以何業故。而生其
T17n0721_p0099b26║中。彼以聞慧。知此眾生。於前世時。巧辭
T17n0721_p0099b27║誑人。詐言親友。我為汝護。其人聞已。策心
T17n0721_p0099b28║勇力。是時彼人。令他入敵。欲喪其命。捨之
T17n0721_p0099b29║而去。竟不救護。欲於王所取其財物。時被
T17n0721_p0099c01║誑者。沒陣而死。彼人以是不善因緣。身壞命
T17n0721_p0099c02║終。墮於食人精氣餓鬼之中。受大飢渴。自燒
T17n0721_p0099c03║其身。刀斫其體。皮肉斷壞。從空雨刀。遍走
T17n0721_p0099c04║四方。無逃避處。若見有人行惡無信。不奉
T17n0721_p0099c05║【CL056n0675_p0274b01】三寶。即得彼便。入其身中。食噉精氣。以自
T17n0721_p0099c06║濟命。求之甚難。困不能得。或至十年。或二
T17n0721_p0099c07║十年。乃得一便。常困飢渴。自作惡業。還自
T17n0721_p0099c08║受之。惡業不盡。故使不死。乃至惡業。不盡
T17n0721_p0099c09║不失不朽。故不得脫。業盡得脫。從此命終。生
T17n0721_p0099c10║於人中。常守天祀。貧窮困厄。不得自在。食
T17n0721_p0099c11║噉殘祀。以餘業故。依他自活。
T17n0721_p0099c12║復次比丘。知業果報。觀餓鬼世間。彼以聞慧。
T17n0721_p0099c13║見有餓鬼。名梵羅剎。以何業故。而生其中。彼
T17n0721_p0099c14║以聞慧。知此眾生。前世之時。殺害生命。以
T17n0721_p0099c15║為大會。謂其希有販賣飯食。賤取貴賣。貪
T17n0721_p0099c16║嫉破壞。如是眾生身壞命終。墮餓鬼中。名婆
T17n0721_p0099c17║羅門羅剎餓鬼。為飢渴火焚燒其身。馳奔疾
T17n0721_p0099c18║走。現視人像。殺害眾生。或住空巷衢道四
T17n0721_p0099c19║交路首。以求人便。諸婆羅門。殺生設會。多
T17n0721_p0099c20║生其中。或自藏身。以殺害人。或入人身【CL056n0675_p0275a01】中。
T17n0721_p0099c21║以斷人命。咒術人言。鬼神著人。入人身已。令
T17n0721_p0099c22║人心亂。狂惑無知。如是惡業。常作眾惡。飢
T17n0721_p0099c23║渴燒身。受大苦惱。住餓鬼界。乃至惡業。不
T17n0721_p0099c24║盡不壞不朽。故不得脫。業盡命終。餘業因
T17n0721_p0099c25║緣。生在人中。常食人肉。或飲人血。以餘業
T17n0721_p0099c26║故。受如斯報。
T17n0721_p0099c27║復次比丘。知業果報。觀餓鬼世間。彼以聞慧。
T17n0721_p0099c28║觀火爐中食諸餓鬼等。以何業故。生於彼
T17n0721_p0099c29║處。彼以聞慧。知此眾生。遠離善友。貪嫉覆
T17n0721_p0100a01║心。喜噉僧食。如是之人。身壞命終。墮於地
T17n0721_p0100a02║獄。受無量苦。從地獄出。生於君茶餓鬼之
T17n0721_p0100a03║中(君茶魏云火爐)。既生之後。飢渴燒身。如火焚林。周
T17n0721_p0100a04║遍奔走。而求飲食。自業所誑。於天寺中。被
T17n0721_p0100a05║燒殘食。合火而噉。心常憶念。火爐殘食。飢
T17n0721_p0100a06║渴燒身。二火俱起。呻吟㘁叫。作諸惡業。決
T17n0721_p0100a07║定成熟。乃至惡業不盡。猶不得脫。業盡得
T17n0721_p0100a08║脫。餘業因緣。生【CL056n0675_p0275b01】於人中。貧窮多病。隨其行
T17n0721_p0100a09║處。常為火燒。野火所焚。以餘業因緣。受如
T17n0721_p0100a10║斯報。
T17n0721_p0100a11║復次比丘。知業果報。觀餓鬼世間。彼以聞
T17n0721_p0100a12║慧觀。多行嫉妒。習於遍業。究竟成業。墮餓鬼
T17n0721_p0100a13║道。生於不淨巷陌之中。以何業行。生於彼處。
T17n0721_p0100a14║彼以聞慧。見此眾生。慳嫉覆心。以不淨食。與
T17n0721_p0100a15║諸梵行清淨之人。以是因緣。身壞命終。生於
T17n0721_p0100a16║不淨囉他餓鬼之中(囉他魏言巷陌)。若於晝日。人不能
T17n0721_p0100a17║見。若人夜行。則多見之。若城邑聚落眾聚
T17n0721_p0100a18║之處。若住曠野。行軍廁屏穢惡之處。虫蛆滿
T17n0721_p0100a19║中。臭處不淨。若人見者。惡不欲視。歐吐捨
T17n0721_p0100a20║去。而是餓鬼。生在其中。由前世時。以不淨
T17n0721_p0100a21║食。持與眾僧。以是因緣。生不淨處。受大苦
T17n0721_p0100a22║惱。雖處其中。常不得食。有諸惡鬼。手執利
T17n0721_p0100a23║刀。刃出火焰。在傍守護。常困飢渴。一月半
T17n0721_p0100a24║月。乃得一食。猶不得飽。設得食飽。【CL056n0675_p0276a01】守糞諸
T17n0721_p0100a25║鬼。強打令吐。飢渴燒身。呻㘁哀叫。交橫馳
T17n0721_p0100a26║走。憂惱悲泣。即以伽他。而說頌曰。
T17n0721_p0100a27║　種子不善因緣故　　獲得憂苦惡果報
T17n0721_p0100a28║　因果之性相相似　　惡業因緣得苦報
T17n0721_p0100a29║　為惡業鉤之所牽　　如魚吞鉤入惡道
T17n0721_p0100b01║　吞鉤之魚尚可脫　　惡業牽人無免者
T17n0721_p0100b02║　諸業大力牽眾生　　不善業繩之所縛
T17n0721_p0100b03║　將詣餓鬼世界中　　具受諸大飢渴苦
T17n0721_p0100b04║　諸餓鬼等飢渴苦　　過於火刀及毒藥
T17n0721_p0100b05║　如是飢渴有大力　　無量飢渴惱眾生
T17n0721_p0100b06║　無一念時得休息　　晝夜苦惱常不離
T17n0721_p0100b07║　乃至不得微少樂　　常受種種諸辛苦
T17n0721_p0100b08║　以作苦業因緣故　　生惡道中受苦報
T17n0721_p0100b09║　於此苦報難得脫　　何時當得受安樂
T17n0721_p0100b10║　所見諸泉悉無水　　一切陂池皆枯竭
T17n0721_p0100b11║【CL056n0675_p0276b01】　處處逃奔求水漿　　往至諸河悉不見
T17n0721_p0100b12║　我所行處求諸水　　山林曠野無不遍
T17n0721_p0100b13║　隨所至處望水飲　　求覓少水不能得
T17n0721_p0100b14║　飢渴之火燒我身　　無歸無救受大苦
T17n0721_p0100b15║如是餓鬼。自業所誑。呻喚哀㘁。乃至惡業
T17n0721_p0100b16║不盡。故不得脫。報盡命終。以餘業故。生於
T17n0721_p0100b17║人中。受諸婬女。婦女之身。若得男身。生除
T17n0721_p0100b18║糞家。身服女人所著之衣。行女人法。以餘業
T17n0721_p0100b19║故。
T17n0721_p0100b20║復次比丘。知業果報。觀餓鬼世間。以何業故。
T17n0721_p0100b21║生於食風餓鬼之中。彼以聞慧。知此眾生。見
T17n0721_p0100b22║諸沙門婆羅門貧窮病人。來乞求者。許施其
T17n0721_p0100b23║食。及其來至。竟不施與。令此沙門及婆羅
T17n0721_p0100b24║門貧窮病人。飢虛渴乏。如觸冷風。彼妄語
T17n0721_p0100b25║人。身壞命終。墮於婆移婆叉(魏言食風)餓鬼之中。
T17n0721_p0100b26║既受鬼身。飢渴苦惱。如活地獄。等無有異。奔
T17n0721_p0100b27║【CL056n0675_p0277a01】走四方。無所悕望。無人救護。無依無怙。自
T17n0721_p0100b28║心所誑。於遠方處。適見飲食。在於林間。及
T17n0721_p0100b29║僧住處。奔走往趣。疲極困乏。飢渴倍常。張
T17n0721_p0100c01║口求食。風從口入。以為飲食。以惡業緣。故
T17n0721_p0100c02║使不死。惡業持身。妄見食想。猶如渴鹿見
T17n0721_p0100c03║陽焰時。謂之為水。空無所有。如旋火輪。以
T17n0721_p0100c04║前世時虛誑許人而竟不與。以此報故。但眼
T17n0721_p0100c05║見食。而不能得。伽他頌曰。
T17n0721_p0100c06║　因果相似聖所說　　善因善果則成就
T17n0721_p0100c07║　善因則不受惡果　　惡因終不受善報
T17n0721_p0100c08║　因緣相順縛眾生　　生死相續如鉤鎖
T17n0721_p0100c09║　生死繫縛諸眾生　　輪迴諸趣莫能脫
T17n0721_p0100c10║　若能斷除諸繫縛　　堅牢鉤鎖業煩惱
T17n0721_p0100c11║　是人能至寂靜處　　永斷一切諸憂惱
T17n0721_p0100c12║其人如是。受相似因苦報之時。自心所誑。奔
T17n0721_p0100c13║【CL056n0675_p0277b01】揬馳走。常食風氣。以自活命。乃至惡業不
T17n0721_p0100c14║盡不壞不朽。故不得脫。業盡命終。生於人
T17n0721_p0100c15║中。貧窮下賤。人所輕忽。常為眾人許施房
T17n0721_p0100c16║舍。飲食衣物。而無與者。聞他許時。心悅望
T17n0721_p0100c17║得。至後不獲。轉懷憂結。受二種苦。一者飢
T17n0721_p0100c18║渴。二者憂惱。受大苦惱。以餘業故。受如斯
T17n0721_p0100c19║報。伽他頌曰。
T17n0721_p0100c20║　如是眾生惡業熏　　具受種種諸苦惱
T17n0721_p0100c21║　如糞所熏甚可惡　　如是惡業應捨離
T17n0721_p0100c22║　善法所熏最殊勝　　能永離於惡道苦
T17n0721_p0100c23║　如瞻蔔花熏香油　　花雖滅壞香油在
T17n0721_p0100c24║復次比丘。知業果報。觀餓鬼世間。彼以聞慧。
T17n0721_p0100c25║觀食火炭諸餓鬼等。以何業故。而生其中。彼
T17n0721_p0100c26║以聞慧。知此眾生。典主形獄。貪嫉覆心。打
T17n0721_p0100c27║縛眾生。禁其飯食。令他飢渴。噉食泥土。以
T17n0721_p0100c28║續生命。此典獄人。以是因緣。身壞命終。墮
T17n0721_p0100c29║於食火【CL056n0675_p0278a01】餓鬼之中。常至塚間。噉燒屍火。猶不
T17n0721_p0101a01║能足。如是惡業。因時悅樂。受報極惱。心不
T17n0721_p0101a02║愛樂。不淨可惡。愛毒勢力因緣和合。受於
T17n0721_p0101a03║食火餓鬼之身。若得食火。少除飢惱。如人
T17n0721_p0101a04║以水滅世間火。比丘如是觀時。於世愛欲。深
T17n0721_p0101a05║生厭離。不樂與俱。作是念言。愚癡凡夫。為
T17n0721_p0101a06║愛所使。不得自在。食火除飢。無法可喻。受
T17n0721_p0101a07║餓鬼身。乃至惡業。不盡不壞。故不得脫。業
T17n0721_p0101a08║盡命終。生於人中。常生邊地飢儉之處。所食
T17n0721_p0101a09║麤惡。無有美味。不識鹽味。以餘業故。受如
T17n0721_p0101a10║斯報。
T17n0721_p0101a11║復次比丘。知業果報。觀餓鬼世間。彼以聞慧。
T17n0721_p0101a12║觀於食毒。諸餓鬼等。以何業故。生於其中。彼
T17n0721_p0101a13║以聞慧。知此眾生。貪嫉覆心。以毒食人。令
T17n0721_p0101a14║其喪命。取其財物。如是惡人。身壞命終。墮
T17n0721_p0101a15║活地獄。具受眾苦。從地獄出。生於食毒餓
T17n0721_p0101a16║鬼之中。在於民陀山窟之內。【CL056n0675_p0278b01】或在波梨耶多
T17n0721_p0101a17║幽嶮山中。或生冰山極冷之處。或在摩羅耶
T17n0721_p0101a18║山。極嶮惡難。多有毒處。無有漿水。多饒毒
T17n0721_p0101a19║藥。寒則冰凍。熱則毒盛。甚可怖畏。叢石峻
T17n0721_p0101a20║巖。師子猛虎所居之處。而生其中。寒苦極
T17n0721_p0101a21║惱。過人百倍。夏日熱惱。百倍於人。盛夏五
T17n0721_p0101a22║日。空中雨火。燒其身體。極冬寒至於虛空
T17n0721_p0101a23║中。五日雨刀。以惡業故。空中雨火。及雨刀
T17n0721_p0101a24║劍。住嶮難處。為飢渴火。焚燒其身。叫喚悲
T17n0721_p0101a25║惱。以毒藥丸而自食之。食已即死。惡業不
T17n0721_p0101a26║盡。即便還活。既得活已。飢渴倍前。呻㘁
T17n0721_p0101a27║悲哀。有利嘴鳥。來啄其眼。受大苦痛。舉聲
T17n0721_p0101a28║大叫。鳥啄食已。眼復還生。如是受苦。乃至
T17n0721_p0101a29║惡業。不盡不壞不朽。故不得脫。業盡命終。
T17n0721_p0101b01║生於人中。交道巷陌。以自存活。惡業所熏。猶
T17n0721_p0101b02║行蠱毒。還墮活等大地獄中。以餘業故。
T17n0721_p0101b03║復次比丘。知【CL056n0675_p0279a01】業果報。觀餓鬼世間。彼以聞慧
T17n0721_p0101b04║觀於曠野諸餓鬼等。以何業故。而生其中。彼
T17n0721_p0101b05║以聞慧。知此眾生。以前世時。於曠野無水嶮
T17n0721_p0101b06║難之處。日光焰暑。求福之人。種殖林樹。及
T17n0721_p0101b07║造湖池。以給行路。有諸群賊。決去池水。令
T17n0721_p0101b08║道行者。疲極渴乏。氣力微劣。破壞劫剝。奪
T17n0721_p0101b09║其財物。嫉妒覆心。不肯布施。如是之人。身
T17n0721_p0101b10║壞命終。墮阿吒毘(魏言曠野)餓鬼之中。大火燒身。
T17n0721_p0101b11║如燃燈樹。日光焰曝。走於曠野。叫喚求水。
T17n0721_p0101b12║及求飲食。求哀自救。如是餓鬼。以惡業故。遙
T17n0721_p0101b13║見陽焰。謂是清水。平住湛然。疾走往趣。望
T17n0721_p0101b14║得水飲。不計疲極。所至之處。但見空地了無
T17n0721_p0101b15║有水。何以故。陽焰之中。性自無水。云何而
T17n0721_p0101b16║得。是鬼慞惶。走於曠野。荊棘惡刺。貫其兩
T17n0721_p0101b17║足。疲極望水。悶絕躄地。惡業力故。死已復
T17n0721_p0101b18║生。飢渴惱逼。過前十倍。未起之間。烏【CL056n0675_p0279b01】鴟雕
T17n0721_p0101b19║鷲。競啄其眼。食其身肉。分張摑裂。破散身
T17n0721_p0101b20║骨。三苦普至。受大苦惱。無歸無救。互相悲
T17n0721_p0101b21║告。即以伽他而說頌曰。
T17n0721_p0101b22║　雕鷲烏鴟諸惡鳥　　金剛利嘴啄我身
T17n0721_p0101b23║　摑裂破壞無全處　　具受眾苦無救護
T17n0721_p0101b24║　諸業如影不離身　　如昔惡業今受報
T17n0721_p0101b25║　我等宿害行路人　　以是今受大苦惱
T17n0721_p0101b26║　業圍所繞業繩罥　　不見有可求脫處
T17n0721_p0101b27║　唯有惡業盡壞時　　乃能脫此大苦惱
T17n0721_p0101b28║　惡業能將諸眾生　　業牽令至可畏處
T17n0721_p0101b29║　惡業能隨至何所　　至受果時惡業熟
T17n0721_p0101c01║　業縛眾生遊三界　　輪轉無窮無休息
T17n0721_p0101c02║　若行善業捨眾惡　　則離眾苦無饒益
T17n0721_p0101c03║　若人不愛諸惡業　　觀之如火不貪著
T17n0721_p0101c04║　是人不至餓鬼趣　　不為飢渴火所燒
T17n0721_p0101c05║【CL056n0675_p0280a01】　於須臾時常增長　　飢渴苦痛念念生
T17n0721_p0101c06║　身體熾火照山谷　　猶如大火燒山林
T17n0721_p0101c07║　野火焚燒大山林　　大龍降雨則能滅
T17n0721_p0101c08║　劫火一起海水竭　　我火不可如是滅
T17n0721_p0101c09║　業薪因緣生此火　　為愛欲風之所吹
T17n0721_p0101c10║　此惡業火燒我身　　周遍圍遶無空缺
T17n0721_p0101c11║　持戒精進智慧水　　以布施瓶而盛之
T17n0721_p0101c12║　寂滅大人持此水　　能滅三界諸業火
T17n0721_p0101c13║　若為三業之所使　　三業流轉行諸有
T17n0721_p0101c14║　是人迴旋行三處　　如是三法之所誑
T17n0721_p0101c15║　三十六業所驅使　　不能離於四十行
T17n0721_p0101c16║　九十八種諸結使　　如是等法行三界
T17n0721_p0101c17║　以一百八明智慧　　思惟十二之深義
T17n0721_p0101c18║　若人能知法非法　　是人則得無量樂
T17n0721_p0101c19║　若有能知二種相　　思惟二八特勝行
T17n0721_p0101c20║【CL056n0675_p0280b01】　思惟十六特勝已　　是人遠離眾惡道
T17n0721_p0101c21║　若人能見二種道　　是為四法究竟人
T17n0721_p0101c22║　已得超越四流海　　是人覺悟無眾惱
T17n0721_p0101c23║　能善修行八聖道　　十力之義善知見
T17n0721_p0101c24║　善知二苦之因緣　　是人則到無生處
T17n0721_p0101c25║　若人善達二諦義　　能善思惟四念處
T17n0721_p0101c26║　能觀過去未來世　　不為魔網所障礙
T17n0721_p0101c27║　我為惡業之所使　　遠離眾善白淨法
T17n0721_p0101c28║　到諸餓鬼世界中　　自造惡業癡所惑
T17n0721_p0101c29║如是有諸餓鬼。利根智慧。有少善業。憶念本
T17n0721_p0102a01║行。數數呵責諸餓鬼等。雖復呵責諸餓鬼等。
T17n0721_p0102a02║然其惡業。猶不得脫。乃至惡業。不盡不壞不
T17n0721_p0102a03║朽。故不得脫。業盡命終。生於人中。常行山
T17n0721_p0102a04║嶮。隨逐群鹿。以餘業故。
T17n0721_p0102a05║復次比丘。知業果報。觀餓鬼世間。彼以聞慧。
T17n0721_p0102a06║見塚間住諸【CL056n0675_p0281a01】餓鬼等。以何業故。而生其中。彼
T17n0721_p0102a07║以聞慧。知此眾生。貪嫉覆心。見有信人持
T17n0721_p0102a08║花施佛。盜取此花。賣之自供。此人以是惡
T17n0721_p0102a09║業因緣。身壞命終墮餓鬼中。受於塚間餓鬼
T17n0721_p0102a10║之身。飢渴熱惱。常食燒死人處熱灰熱土。一
T17n0721_p0102a11║月之中。乃得一食。或得不得。頭冠鐵鬘。火
T17n0721_p0102a12║焰俱起。頭面髑髏。皆悉融爛。燒已復生。次
T17n0721_p0102a13║著鐵鬘。以貫頸上。火焰復起。燒燃咽胸。一
T17n0721_p0102a14║切。身分。從內出火遍燒其身。以前世時盜
T17n0721_p0102a15║佛花鬘。故獲斯報。受身醜惡。身上火起。諸
T17n0721_p0102a16║虫唼食。有異羅剎。來至其所。以杖打棒。刀
T17n0721_p0102a17║斫其身。痛急㘁叫。受三種苦。何等為三。一
T17n0721_p0102a18║者飢渴。二者鐵鬘。三者羅剎刀杖打斫。以惡
T17n0721_p0102a19║業故。受如是報。憂悲苦惱。即以伽他。而說
T17n0721_p0102a20║頌曰。
T17n0721_p0102a21║　我受飢渴諸辛苦　　鐵鬘貫身火熾燃
T17n0721_p0102a22║【CL056n0675_p0281b01】　刀杖打斫第三苦　　具受如是諸憂惱
T17n0721_p0102a23║　我為自心之所誑　　為諸惡業癡所惑
T17n0721_p0102a24║　今日受斯餓鬼苦　　永離知識及親族
T17n0721_p0102a25║　非是知識及妻室　　亦非男女諸眷屬
T17n0721_p0102a26║　能救我此業繫苦　　是業大力不可奪
T17n0721_p0102a27║　苦樂由業非他作　　我今受斯三種業
T17n0721_p0102a28║　布施持戒及聞法　　我得聞已不修故
T17n0721_p0102a29║　我為癡網所覆故　　造作種種眾惡業
T17n0721_p0102b01║　第一惡業因緣故　　我今受斯大苦報
T17n0721_p0102b02║　我今若得免離此　　餓鬼世界大苦處
T17n0721_p0102b03║　如是惡業未來世　　乃至失命願不作
T17n0721_p0102b04║是時餓鬼。如是說已。大苦所壓。悔本造業。乃
T17n0721_p0102b05║至惡業。不盡不壞不朽。故不得脫。業盡命
T17n0721_p0102b06║終。生於人中。墮旃陀羅家。屠兒魁膾。擔負
T17n0721_p0102b07║死屍。以餘業故。受如斯報。
T17n0721_p0102b08║復次比丘。知業果報。觀【CL056n0675_p0282a01】餓鬼世間。彼以聞慧。
T17n0721_p0102b09║觀樹中住諸餓鬼等。以何業故。而生其中。彼
T17n0721_p0102b10║以聞慧。知此眾生。於前世時見人種殖福德
T17n0721_p0102b11║林樹。為遠行者。及病困人。以貪嫉心。斫伐
T17n0721_p0102b12║取材。及盜眾僧園林樹木。此人以是不善因
T17n0721_p0102b13║緣。身壞命終。墮毘利差餓鬼之中(毘利差魏言樹)。生
T17n0721_p0102b14║在樹中。以惡業故。寒則大寒。熱則大熱。逼
T17n0721_p0102b15║迮壓身。如賊木虫。受大苦惱。身體萎熟。為
T17n0721_p0102b16║諸虫蟻。唼食其身。若有以食棄之於樹得而
T17n0721_p0102b17║食之。以自活命。於餓鬼中。受諸辛苦。惡業
T17n0721_p0102b18║不盡。不壞不朽。故不得脫。業盡命終。生於
T17n0721_p0102b19║人中。常賣藥草材木花葉以自存活。為他所
T17n0721_p0102b20║使。不得自在。受大苦惱。以餘業故。受如斯
T17n0721_p0102b21║報。
T17n0721_p0102b22║復次比丘。知業果報。觀餓鬼世間。見有餓鬼。
T17n0721_p0102b23║住四交道。因以為名。以何業故。而生其中。彼
T17n0721_p0102b24║以聞慧。知此眾生。貪嫉壞心。盜他行【CL056n0675_p0282b01】糧。取
T17n0721_p0102b25║已含笑。拾之而去。其人失糧。行於曠野。受
T17n0721_p0102b26║大飢渴如是之人。以此惡業。身壞命終。墮遮
T17n0721_p0102b27║多波他(魏言交道)餓鬼之中。以惡業故。自然而有。
T17n0721_p0102b28║鐵鋸截身。縱橫四徹。飢渴燒身。若諸世間多
T17n0721_p0102b29║病因緣。交道設祀。凡夫愚癡。不識因果。行
T17n0721_p0102c01║於惡見交道祭祀。後病得差。謂是鬼恩。是交
T17n0721_p0102c02║道鬼。因此祭食。以自濟命。若是餘飯。則不
T17n0721_p0102c03║能食。惡業不盡。故使不死。乃至惡業。不盡
T17n0721_p0102c04║不壞不朽。故不得脫。業盡命終。生在人中。貧
T17n0721_p0102c05║窮下賤。生於屠兒殺羊之家。以餘業故。受如
T17n0721_p0102c06║斯報。
T17n0721_p0102c07║復次比丘。知業果報。觀餓鬼世間。彼以聞慧。
T17n0721_p0102c08║見諸眾生行於邪道諂曲作惡。行於惡因。說
T17n0721_p0102c09║邪見法。謂是真諦。不信正法。如是之人。身
T17n0721_p0102c10║壞命終。墮魔羅身餓鬼之中。受惡鬼身。若諸
T17n0721_p0102c11║比丘。行時食時。及坐禪時。是魔羅鬼。為作
T17n0721_p0102c12║亂【CL056n0675_p0283a01】心妨礙之事。或發惡聲。令其恐怖。為作惡
T17n0721_p0102c13║夢。如是餓鬼。為魔所攝。憎嫉正法。專行暴
T17n0721_p0102c14║惡。以此現造。惡業緣故。大熱鐵摶。從口中
T17n0721_p0102c15║入。如地獄人等無有異。吞噉熱鐵。受大苦
T17n0721_p0102c16║惱。無有休息。從此魔羅迦耶鬼中。命終之
T17n0721_p0102c17║後。墮地獄中。多劫受苦。或滿十劫。或二十
T17n0721_p0102c18║劫。如是決定。在三惡道。或被燒炙。或受打
T17n0721_p0102c19║棒。為他食噉。人身難得。猶如海龜遇浮木
T17n0721_p0102c20║孔。若生人中。盲冥瘖啞。聾頑無知。一切眾
T17n0721_p0102c21║衰。無量病惱。莊嚴其身。貧窮下賤。以餘業
T17n0721_p0102c22║故。受如斯報。
T17n0721_p0102c23║復次比丘。知業果報。觀餓鬼世間。以聞慧觀。
T17n0721_p0102c24║如是略說餓鬼之處。若分別說。有無量種眷
T17n0721_p0102c25║屬餓鬼。有住海中。有住海渚。有住閻浮提。
T17n0721_p0102c26║有住瞿陀尼。有住弗婆提。有住鬱單羅越
T17n0721_p0102c27║等。大洲中間之所住處。但以一名。門說有
T17n0721_p0102c28║種種名。門有羅剎鬼。【CL056n0675_p0283b01】鳩槃茶鬼。毘舍闍鬼。
T17n0721_p0102c29║知彼鬼神微細業行。各以何業。而生彼處。食
T17n0721_p0103a01║何等食。以何等行。何所欲樂。如是餓鬼。以
T17n0721_p0103a02║何緣故。而生此處。皆由不能調伏心之獼猴
T17n0721_p0103a03║行不調柔。猶如象耳。無有住時。如鳥在林。為
T17n0721_p0103a04║人所射。間別趣枝。從一至一。於一切境界。
T17n0721_p0103a05║常伺不息。猶如大風吹動諸塵。是心可畏。如
T17n0721_p0103a06║師子獸。如虎如豹。如蛇如毒。尚可調伏。是
T17n0721_p0103a07║心難調。復過於此。隨所造業。得相似果。是
T17n0721_p0103a08║心如是難可覺知。如是染心。縛諸眾生。若心
T17n0721_p0103a09║清淨。則得解脫。是心如王。諸根圍遶。以為
T17n0721_p0103a10║眷屬。由心造業。業因緣果。以果因緣。故有
T17n0721_p0103a11║五道。心如機關諸根如絲。五根及心。不善調
T17n0721_p0103a12║御。行於惡道。若能善調。作諸善業。生天人
T17n0721_p0103a13║中。乃至證得不動涅槃。比丘如是觀微細心
T17n0721_p0103a14║行。隨順觀察。如是觀已於生死中。得大厭
T17n0721_p0103a15║【CL056n0675_p0284a01】離。是比丘先已觀地獄苦。厭離生死。次觀餓
T17n0721_p0103a16║鬼世間種種眾苦。得入苦聖諦。得苦諦無礙
T17n0721_p0103a17║行。未得無礙道證。
T17n0721_p0103a18║復次。修行者內觀於法。順法修行。彼比丘。
T17n0721_p0103a19║如實觀業果報。先已分別。觀諸地獄。次觀餓
T17n0721_p0103a20║鬼諸道差別。如實見諸生死過患。甚可惡賤。
T17n0721_p0103a21║如是觀已。離魔境界。厭捨生死。起精進力。以
T17n0721_p0103a22║求涅槃。成就具足。得十五地。既成就已。爾
T17n0721_p0103a23║時地神諸夜叉等。心大歡喜。告虛空夜叉。虛
T17n0721_p0103a24║空夜叉。聞已歡喜。告四大天王。時四天王。聞
T17n0721_p0103a25║已歡喜。告三十三天。帝釋眷屬。聞已歡喜。告
T17n0721_p0103a26║夜摩天。夜摩天等。聞已歡喜。告兜率陀天。兜
T17n0721_p0103a27║率諸天。聞已歡喜。告化樂天。化樂諸天。聞
T17n0721_p0103a28║已歡喜。告他化自在天。如是欲界次第相告。
T17n0721_p0103a29║其聲展轉。從梵身天。乃至光音天。咸作此言。
T17n0721_p0103b01║閻浮提中。某國某城。某村某邑。某【CL056n0675_p0284b01】種姓中。某
T17n0721_p0103b02║善男子。剃除鬚髮。以信出家。離魔境界。欲
T17n0721_p0103b03║破魔軍。令魔使者生大怖畏。能動一切諸煩
T17n0721_p0103b04║惱山。入於正道。欲放光明。今得如是十五
T17n0721_p0103b05║地行。時光音天。聞是語已。皆大歡喜。告餘
T17n0721_p0103b06║天眾。汝等諸天。應生歡喜。增長正法。減損
T17n0721_p0103b07║諸魔。及魔眷屬。令正法河。流注不斷。竭邪
T17n0721_p0103b08║見池。調伏貪欲瞋恚愚癡。摧滅邪徒。紹隆
T17n0721_p0103b09║正法。欲散生死。欲界天子。聞此語已。甚大
T17n0721_p0103b10║歡喜。讚說之音。如是次第。展轉相告。乃至
T17n0721_p0103b11║光音一切天眾。比丘如是。勤修精進。心不
T17n0721_p0103b12║休息。端直不諂。遠離邪曲。如是求涅槃城。善
T17n0721_p0103b13║音名稱遍諸天眾。
T17n0721_p0103b14║【○】【○】正法念處經卷第十七餓鬼品竟【CL056n0675_p0285a01】【CL056n0675_p0285b01】
