T17n0721_p0148b01║【□】
T17n0721_p0148b02║【CL056n0675_p0411a01】正法念處經卷第二十六
T17n0721_p0148b03║【□】
T17n0721_p0148b04║　　　　元魏婆羅門瞿曇般若流支譯
T17n0721_p0148b05║　　觀天品第六之五(三十三天之二)
T17n0721_p0148b06║時天帝釋告諸天曰。以善業故生此天中。業
T17n0721_p0148b07║盡則退。業果因緣而生此天。我於此天必有
T17n0721_p0148b08║退沒。當自勉力以求安隱。時諸天眾。聞天帝
T17n0721_p0148b09║釋說是語已。白帝釋言。如是天王。我等於此
T17n0721_p0148b10║善業樂處。不敢復作放逸之行。白言天王。以
T17n0721_p0148b11║何因緣令我不退。爾時帝釋。告諸天曰。八方
T17n0721_p0148b12║上下所生之處。無非有為無常破壞。勿生貪
T17n0721_p0148b13║著謂可常保。不淨煩惱後致大苦。非生樂法。
T17n0721_p0148b14║非智因緣。非為正行。如是憶念。後則大苦。諸
T17n0721_p0148b15║天子。汝等已曾無量世中。生此天上。命盡還
T17n0721_p0148b16║退。墮於地獄餓鬼畜生。復以善業。生此天中。
T17n0721_p0148b17║受自業果。受天中樂。業幻所誑。復墮地獄餓
T17n0721_p0148b18║【CL056n0675_p0411b01】鬼畜生。是故天子。不應放逸。我所說者。是恒
T17n0721_p0148b19║河沙等諸佛之法。聞此法者。於生死中。當得
T17n0721_p0148b20║解脫。所謂無明緣行。行緣識。識緣名色。名色
T17n0721_p0148b21║緣六入。六入緣觸。觸緣受。受緣愛。愛緣取。
T17n0721_p0148b22║取緣有。有緣生。生緣老死憂悲苦惱。如是
T17n0721_p0148b23║唯有大苦聚集。無明滅則行滅。行滅則識滅。
T17n0721_p0148b24║識滅則名色滅。名色滅則六入滅。六入滅則
T17n0721_p0148b25║觸滅。觸滅則受滅。受滅則愛滅。愛滅則取滅。
T17n0721_p0148b26║取滅則有滅。有滅則生滅。生滅則老死憂悲
T17n0721_p0148b27║苦惱滅。如是大苦聚滅。如是天中生死迴旋。
T17n0721_p0148b28║如是見已。生厭離心。煩惱盡故。常不破壞。不
T17n0721_p0148b29║生不老。無死無盡。是名涅槃。諸天子若能如
T17n0721_p0148c01║是則脫生死。此生死處。無有此法。所謂無生
T17n0721_p0148c02║常住不可破壞。無盡無滅。於生死中則無此
T17n0721_p0148c03║法。於生死中。唯有退沒生滅之法。
T17n0721_p0148c04║時諸天子。聞天【CL056n0675_p0412a01】帝釋說是法時。於過去世佛
T17n0721_p0148c05║正法中。修行來者。更不放逸。信佛法僧。一心
T17n0721_p0148c06║清淨。種涅槃因。若有天人。於過去世佛正法
T17n0721_p0148c07║中。不修心者。放逸亂心。為愛所誑。受五欲
T17n0721_p0148c08║樂。以愛誑故。具受無量生死苦惱。時天帝
T17n0721_p0148c09║釋。說是法時。護世四天王。如是思惟。釋迦
T17n0721_p0148c10║天王。共諸天眾住在何處。作是念時。即見天
T17n0721_p0148c11║王坐於天宮。天眾圍遶。威德光明。受天快樂。
T17n0721_p0148c12║時四天王。即詣善法堂。至帝釋所。頭面作禮。
T17n0721_p0148c13║於一面坐。坐已須臾。復從座起。於帝釋前白
T17n0721_p0148c14║言天王。閻浮提人。行十善道。順於法行。孝養
T17n0721_p0148c15║父母。恭敬沙門婆羅門耆舊長宿。天王。願加
T17n0721_p0148c16║歡喜。時天帝釋。告護世言。我亦隨喜。護世天
T17n0721_p0148c17║王。利益世間。令行善法。我聞歡喜。汝得善
T17n0721_p0148c18║業。如是閻浮提人。隨順法行。護世天王。向
T17n0721_p0148c19║帝釋說。若閻浮提人。不順法【CL056n0675_p0412b01】行。不孝父母。不
T17n0721_p0148c20║敬沙門婆羅門耆舊長宿。增長魔眾。減損正
T17n0721_p0148c21║法。帝釋聞之。告三十三天及四天王。速疾莊
T17n0721_p0148c22║嚴。阿修羅王提羅勇健缽呵娑王。非法惱亂
T17n0721_p0148c23║惡龍王等。住於海下。或來戰鬥。爾時護世四
T17n0721_p0148c24║天王等。聞帝釋教。還四天處。至樂見山。莊嚴
T17n0721_p0148c25║器仗。如前所說。時天帝釋。與護世天無量千
T17n0721_p0148c26║眾。而自圍遶。天衣天鬘。以自莊嚴。將諸天
T17n0721_p0148c27║女。詣一切主山。猶如眾星圍遶滿月。遶須
T17n0721_p0148c28║彌山。亦如日光處於眾星。如百千金山圍遶
T17n0721_p0148c29║須彌。金銀毘琉璃青因陀珠赤蓮華寶。以此
T17n0721_p0149a01║寶樹莊嚴。天帝遊戲之處。多有眾鳥出妙音
T17n0721_p0149a02║聲。天蓮華池。伊羅婆那白龍象王遊戲之處。
T17n0721_p0149a03║金色蓮華。琉璃為莖。與諸乳象。共遊其中。如
T17n0721_p0149a04║前所說。雖是畜生。亦受天樂。
T17n0721_p0149a05║時天帝釋。至其象所。以手摩捫。而戲弄之。我
T17n0721_p0149a06║此白象【CL056n0675_p0413a01】王。善能與諸阿修羅鬥。令我得勝。說
T17n0721_p0149a07║是語已。復往詣於一切主山。至無憂殿。與
T17n0721_p0149a08║諸天子九那由他天女。而共遊戲。受五欲樂。
T17n0721_p0149a09║共諸天眾。伎樂音聲遊戲之處。無量莊嚴。天
T17n0721_p0149a10║眾受報。乃至愛善業盡集樂報盡。於善法
T17n0721_p0149a11║堂命終還退。或墮地獄餓鬼畜生。若有善業。
T17n0721_p0149a12║得生人中。常受快樂。聰明智慧。同生一城。或
T17n0721_p0149a13║同聚落。於世間中。最為上首。或為親友兄弟
T17n0721_p0149a14║知識。常受安樂。以餘業故。帝釋天王閉三惡
T17n0721_p0149a15║趣。觀天退沒。而說偈言。
T17n0721_p0149a16║　此地諸園林　　及諸蓮華池
T17n0721_p0149a17║　山峰極端嚴　　廣大多珍寶
T17n0721_p0149a18║　蓮華諸河池　　寶石而莊嚴
T17n0721_p0149a19║　林樹種種花　　眾鳥皆和集
T17n0721_p0149a20║　金樹如意樹　　淨如毘琉璃
T17n0721_p0149a21║　銀寶或珊瑚　　種種雜莊嚴
T17n0721_p0149a22║　眾蜂出妙音　　在於蓮華池
T17n0721_p0149a23║　寶樓甚廣大　　【CL056n0675_p0413b01】端嚴極淨妙
T17n0721_p0149a24║　莊嚴甚奇特　　諸天所應供
T17n0721_p0149a25║　如是諸嚴飾　　天人輪迴轉
T17n0721_p0149a26║　如幻亦如泡　　如乾闥婆城
T17n0721_p0149a27║　五欲愛所誑　　天樂亦如是
T17n0721_p0149a28║　愛傷諸世間　　流轉生死海
T17n0721_p0149a29║　愛毒如猛火　　滅壞諸世間
T17n0721_p0149b01║　欲樂無厭足　　求之而不息
T17n0721_p0149b02║　無常火燒已　　不知何所趣
T17n0721_p0149b03║　眾生皆為此　　愛毒之所誑
T17n0721_p0149b04║　愛染覆諸天　　不覺時所遷
T17n0721_p0149b05║　天人阿修羅　　地獄龍夜叉
T17n0721_p0149b06║　一切無自在　　念念時所遷
T17n0721_p0149b07║　一切三界中　　為時網所纏
T17n0721_p0149b08║　不知無自在　　為愛之所惑
T17n0721_p0149b09║如是天帝釋。見天無常。有生有滅。見無常已。
T17n0721_p0149b10║念第一法。以偈讚佛。
T17n0721_p0149b11║　南無婆伽婆　　利益諸眾生
T17n0721_p0149b12║　說愛如毒害　　為眾廣分別
T17n0721_p0149b13║　了知一切法　　其智無罣礙
T17n0721_p0149b14║　離於智所知　　則無第三法
T17n0721_p0149b15║　無常及苦空　　【CL056n0675_p0414a01】亦無有作者
T17n0721_p0149b16║　如來見實諦　　為諸眾生說
T17n0721_p0149b17║爾時帝釋。以清淨心。讚歎佛已。如印所印。還
T17n0721_p0149b18║住所止。受天快樂。
T17n0721_p0149b19║復次比丘。知業果報。觀三十三天所住之地。
T17n0721_p0149b20║彼以聞慧。見第二處。名曰山峰。眾生何業。而
T17n0721_p0149b21║生彼處。彼以聞慧。見此眾生。教人持戒。乃至
T17n0721_p0149b22║一日一夜。不殺眾生。亦不偷盜。不犯王法。不
T17n0721_p0149b23║行偷盜。乃至小罪亦不故犯。是人命終生於
T17n0721_p0149b24║第二。山峰之處。其地柔軟。須彌山峰。種種雜
T17n0721_p0149b25║業。光明莊嚴。於此地中。觀見一切須彌山根。
T17n0721_p0149b26║金銀琉璃雜寶莊嚴。無量天鬘衣服。莊嚴其
T17n0721_p0149b27║地。妙色如融金聚。毘琉璃林莊嚴山地。與諸
T17n0721_p0149b28║天女。遊戲其中。復往詣於飲食之河。一名天
T17n0721_p0149b29║善味河。二名大駛流河。三名流行河。四名大
T17n0721_p0149c01║流河。五名曲流河。六名濬鬘河。七名千流河。
T17n0721_p0149c02║八名如意河。飲此河流。離【CL056n0675_p0414b01】於醉亂。一切諸飲。
T17n0721_p0149c03║從河而流。種種眾味。種種諸色。或有乳色。或
T17n0721_p0149c04║赤寶色。青寶王色。毘琉璃色。或黃金色。或
T17n0721_p0149c05║有雜色。妙香流出。湛然常滿。復有天食。皆有
T17n0721_p0149c06║種種色香味具。味如石蜜。香潔白淨。如意之
T17n0721_p0149c07║味。隨天所念。有種種味。種種園林。香花莊
T17n0721_p0149c08║嚴。種種色鳥。以為嚴飾。與諸天女。遊戲其
T17n0721_p0149c09║中。種種伎樂。歌舞戲笑。甚可愛樂。多有諸
T17n0721_p0149c10║林。謂娑羅林。大娑羅林。如意樹林。常華香
T17n0721_p0149c11║林。如意風林。觸身悅樂。金枝莊嚴。鈴網彌
T17n0721_p0149c12║覆。百千眾鳥。出妙音聲。受五欲樂。共相娛
T17n0721_p0149c13║樂。無有病惱。離於飢渴。身無疲極。無所營
T17n0721_p0149c14║作。如心所念。遊戲園林。蓮華池中。見諸妙
T17n0721_p0149c15║色。五欲娛樂。住山峰天。其身光明。如意大
T17n0721_p0149c16║小。神通自在。隨意所念皆悉即得。得已不壞。
T17n0721_p0149c17║無能奪者。如是住峰。一切天眾受自業樂。乃
T17n0721_p0149c18║至愛善【CL056n0675_p0415a01】業本所持戒。不殺不盜。善業既盡。
T17n0721_p0149c19║命終還退。隨業流轉。墮於地獄餓鬼畜生。若
T17n0721_p0149c20║生人中。住於山谷。大富饒財。端正第一。園林
T17n0721_p0149c21║鬱茂。寒暑調適。以餘業故。
T17n0721_p0149c22║復次比丘。知業果報。觀三十三天第三地處。
T17n0721_p0149c23║彼以聞慧。見有地處。名曰山頂。眾生何業生
T17n0721_p0149c24║於彼處。彼以聞慧。見有眾生。持二種戒。見諸
T17n0721_p0149c25║眾生被縛幽閉。解之令脫。行於曠路。為飢所
T17n0721_p0149c26║逼。不盜他人甘蔗果菜。雖有勢力。不奪他人
T17n0721_p0149c27║漿水飲食。以其不殺放眾生故。是人命終。生
T17n0721_p0149c28║三十三天山頂之處。受無量樂。無量河水。所
T17n0721_p0149c29║謂欲流洄澓。悕欲為岸。歡喜之人。憶念濤波。
T17n0721_p0150a01║於此河中。多有眾鳥。色香愛味。諸有蛟龍。
T17n0721_p0150a02║無量欲著。曲戾流行。水沫為筏。嫉妒園林。無
T17n0721_p0150a03║量境界。以為山谷。如是愛河。諸天沒溺。無能
T17n0721_p0150a04║渡者。無始輪轉。不得彼岸。流【CL056n0675_p0415b01】注不絕。習為
T17n0721_p0150a05║甚深。行於三道。瀑流波注。遍於欲界色界
T17n0721_p0150a06║無色界。生老病死。憂悲苦惱。為大勢力如
T17n0721_p0150a07║是愛河。諸世間人。亦不能渡。山頂諸天。愛
T17n0721_p0150a08║河常流。與諸天女。遊戲其中。受五欲樂。有六
T17n0721_p0150a09║園林。何等為六。一名常歡喜。二名常遊戲。三
T17n0721_p0150a10║名白雲聚。四名普樂林。五名如月林。六名恒
T17n0721_p0150a11║河林。如是等林。嚴飾山頂。遊戲其中。受無量
T17n0721_p0150a12║樂。復向飲河。所謂質多羅河。手觸之河。無
T17n0721_p0150a13║厭足河。雜色水河。其河兩岸。金銀頗梨。以為
T17n0721_p0150a14║林樹。華果具足。甚可愛樂。以善業故。其地諸
T17n0721_p0150a15║天。種種河林。飲食香潔。從河而流。千萬天
T17n0721_p0150a16║眾遊戲娛樂。所服天衣。無有經緯。身具光明。
T17n0721_p0150a17║無有骨肉。亦無津污。口意無惓。常懷歡喜。行
T17n0721_p0150a18║步庠序。歌舞戲笑。乃至愛善業盡。身口意
T17n0721_p0150a19║業。清涼業盡。第一樂報。決定業盡。從天還
T17n0721_p0150a20║退。墮【CL056n0675_p0416a01】於地獄餓鬼畜生。若生人中。常受安樂。
T17n0721_p0150a21║巨富饒財。樂修智慧。遊戲歌舞。所生國土。多
T17n0721_p0150a22║處高原。以餘業故。
T17n0721_p0150a23║復次比丘。知業果報。觀三十三天所住之地。
T17n0721_p0150a24║彼以聞慧。見第四地。名善見城。眾生何業生
T17n0721_p0150a25║於彼處。彼以聞慧。見有眾生修行持戒。救於
T17n0721_p0150a26║溺人。令脫水難。或將被戮。救贖令脫。或以自
T17n0721_p0150a27║身投深水中。救彼溺人。若有惡人。教令偷盜。
T17n0721_p0150a28║不從他教。不行偷盜。乃至行於曠野。飢渴所
T17n0721_p0150a29║逼。尚不盜人糧食果食。尊敬於戒。於微細
T17n0721_p0150b01║戒心生畏懼。不敢毀犯。是人命終。生善見城。
T17n0721_p0150b02║其城縱廣十千由旬。十千階道。閻浮檀金。以
T17n0721_p0150b03║為其地。十千大殿。毘琉璃寶。或閻浮檀金。或
T17n0721_p0150b04║有白銀因陀青寶。及餘七寶。間錯莊嚴。於諸
T17n0721_p0150b05║街巷。多有樓閣寶殿莊嚴。光明晃耀。若以日
T17n0721_p0150b06║光。喻彼天宮。如日中燈。其城四面。【CL056n0675_p0416b01】毘琉璃
T17n0721_p0150b07║寶。以為園林。周匝莊嚴。真珠羅網。遍覆其
T17n0721_p0150b08║上。復有金樹。銀網彌覆。復有銀樹。金網
T17n0721_p0150b09║彌覆。有七寶樹。為遊戲處。如意之樹。隨天
T17n0721_p0150b10║所念。從此樹生。因陀青寶。大青寶林。金色眾
T17n0721_p0150b11║鳥。出妙音聲。金林之中。銀色眾鳥。青寶林
T17n0721_p0150b12║中。赤寶華鳥。赤寶林中。雜色眾鳥。如是園
T17n0721_p0150b13║林。眾鳥妙音。以為莊嚴。善見大城。街巷阡
T17n0721_p0150b14║陌。一切皆以真金宮殿。白銀為柱。毘琉璃樹。
T17n0721_p0150b15║以為莊嚴。復有金殿。毘琉璃柱。復有金殿。金
T17n0721_p0150b16║樹莊嚴。雜寶宮殿。莊嚴階道。金色眾鳥。出妙
T17n0721_p0150b17║音聲。周遍莊嚴。善見大城。不可稱說。有四大
T17n0721_p0150b18║林。以為嚴飾。一名雲鬘林。二名大樹林。
T17n0721_p0150b19║三名光明音林。四名樂見林。一一園林。縱廣
T17n0721_p0150b20║二千五百由旬。一一林中。有一萬河。皆以金
T17n0721_p0150b21║華。彌覆水上。兩岸嚴飾。甚可愛樂。金銀頗
T17n0721_p0150b22║梨。青寶王樹。以為【CL056n0675_p0417a01】莊嚴。於此林中。多有眾
T17n0721_p0150b23║蜂。白銀為身。毘琉璃寶。以為兩翅。其音美
T17n0721_p0150b24║妙。勝於笙笛絲竹之音。過十六倍。毘琉璃
T17n0721_p0150b25║樹。黃金為果。香美柔軟。味勝石蜜。其果香
T17n0721_p0150b26║氣。滿一由旬。鳥聞香氣。百倍受樂。金樹銀
T17n0721_p0150b27║果。香美上味。毘琉璃樹。黃金為葉。雜寶色
T17n0721_p0150b28║果。如是種種。無量林樹。莊嚴圍繞。善見大
T17n0721_p0150b29║城。隨其憶念。種種善業。皆悉成就。得種種
T17n0721_p0150c01║報。如其種子。受如業報。住善見城。受無量
T17n0721_p0150c02║樂。此城如是。眾所樂見。故名善見。其林種
T17n0721_p0150c03║種。赤寶莊嚴。珊瑚車磲。種種鈴網。彌覆園
T17n0721_p0150c04║林。遊戲之處。善見諸天住在其中。其城宮
T17n0721_p0150c05║殿。華鬘寶幢。無量百千億寶幢幡蓋。微風吹
T17n0721_p0150c06║動。出於種種微妙樂音。多諸天子。天女眷屬
T17n0721_p0150c07║圍遶。住於須彌山頂善見城中。善業莊嚴。受
T17n0721_p0150c08║勝報者。三十六億帝釋天王之所識知。有大
T17n0721_p0150c09║神通。【CL056n0675_p0417b01】光明威德。心常歡喜。無量百千天子天
T17n0721_p0150c10║女。出天王城。詣林遊戲。乘於無量百千億殿。
T17n0721_p0150c11║種種幢幡。百千億種。以為莊嚴。其殿種種色
T17n0721_p0150c12║相莊嚴。因陀青寶。以為箱輿。赤蓮華寶。以為
T17n0721_p0150c13║殿輪。有乘寶殿。紫磨金地。毘琉璃道。車磲
T17n0721_p0150c14║為繩。以界道側。寶鈴莊嚴。復有天子。乘眾寶
T17n0721_p0150c15║殿。有乘寶宮。車磲為底。真珠羅網。以覆其
T17n0721_p0150c16║上。珊瑚為壁。白銀為柱復有天子。乘於金殿。
T17n0721_p0150c17║真珠為壁。赤寶為底。白銀為柱。珊瑚莊嚴。一
T17n0721_p0150c18║一莊嚴。出千光明。百千諸殿。不可稱說。天眾
T17n0721_p0150c19║圍遶。無量百千種種莊嚴。天子乘之。往詣園
T17n0721_p0150c20║林。毘琉璃幢。或赤覆幢。或紫金幢。或赤蓮
T17n0721_p0150c21║寶幢。無量種色。寶幢眾幡。遍於虛空。歡喜遊
T17n0721_p0150c22║戲。往詣四林。無量伎樂。百千億聲。種種妙
T17n0721_p0150c23║音。皆悉具足。聞者愛樂。如業所得。上中下
T17n0721_p0150c24║報。歡喜受樂。往詣【CL056n0675_p0418a01】大林。一一天子。與天女
T17n0721_p0150c25║眾。或百或千。乃至百千。歌舞戲笑。乾闥婆
T17n0721_p0150c26║音。伎樂具足。往詣大林。受五欲樂。一一天
T17n0721_p0150c27║女。各與天子。娛樂受樂。如意縱逸。往詣種
T17n0721_p0150c28║種遊戲之處。或行空中。如青雲氣。毘琉璃色。
T17n0721_p0150c29║如是天眾。處於虛空。以種種衣。莊嚴其身。種
T17n0721_p0151a01║種嚴飾。美音愛語。往詣大林。或有天眾。行於
T17n0721_p0151a02║金道。無量百千。寶殿輪輞。輾諸金地。金塵滿
T17n0721_p0151a03║空。令空陰翳。而無染污。若諸天子。命欲終
T17n0721_p0151a04║時。塵則著身。有諸天子。曾見餘天。有如是
T17n0721_p0151a05║相。不久退沒。受大苦惱。生慈悲心。而說頌
T17n0721_p0151a06║曰。
T17n0721_p0151a07║　諸天行此道　　或百或千還
T17n0721_p0151a08║　為於時節火　　而燒境界薪
T17n0721_p0151a09║　見他病死相　　而自不覺知
T17n0721_p0151a10║　衰相既至已　　乃知自苦惱
T17n0721_p0151a11║　放逸自濁心　　常樂於境界
T17n0721_p0151a12║　不覺死隨逐　　常不離眾生
T17n0721_p0151a13║　【CL056n0675_p0418b01】受樂遊戲人　　樂行於放逸
T17n0721_p0151a14║　死軍將欲至　　破壞如毒害
T17n0721_p0151a15║　非是咒藥力　　非天阿修羅
T17n0721_p0151a16║　自業之所縛　　世所不能救
T17n0721_p0151a17║　塵垢覆身面　　而猶不自覺
T17n0721_p0151a18║　死信既來至　　不久必終沒
T17n0721_p0151a19║　眾生常貪欲　　渴愛無厭足
T17n0721_p0151a20║　死賊忽已至　　著樂不覺知
T17n0721_p0151a21║　汝已死相現　　為死之所牽
T17n0721_p0151a22║　須臾必退沒　　退時受苦惱
T17n0721_p0151a23║　此山頂眾生　　園林莊嚴處
T17n0721_p0151a24║　業縛不自在　　受於自業報
T17n0721_p0151a25║　遊戲放逸行　　受樂無厭足
T17n0721_p0151a26║　癡人愛增長　　退沒不自在
T17n0721_p0151a27║　有煙必有火　　其相法如是
T17n0721_p0151a28║　如是退沒相　　必當歸死苦
T17n0721_p0151a29║如是天子。見是相已。放逸心息。修本善根。呵
T17n0721_p0151b01║責自心。及餘天子。如是說時。有諸天子。乘種
T17n0721_p0151b02║種殿。寶網彌覆。懸眾寶鈴。無量莊嚴。以自校
T17n0721_p0151b03║飾。見者愛樂。天鬘天衣。以為莊嚴。如融金
T17n0721_p0151b04║聚。【CL056n0675_p0419a01】百千萬眾。遍須彌頂。是時天子。見天眾
T17n0721_p0151b05║來。或乘金殿。或在地行。或乘鵝殿。有與天
T17n0721_p0151b06║女。歌舞戲笑。向遊戲林。天蓮華樹。河泉池流。
T17n0721_p0151b07║華果茂盛。種種雜寶。以為莊嚴。一切園林。甚
T17n0721_p0151b08║可愛樂。善見諸天。既至園林。即皆下殿。往詣
T17n0721_p0151b09║金樹。其樹鮮榮。曜若日光。空行天眾。從空
T17n0721_p0151b10║而下。詣遊戲處。一切天眾。皆悉雲集。鼓樂
T17n0721_p0151b11║絃歌。遊戲受樂。無有嫉妒。歌舞戲笑。五欲
T17n0721_p0151b12║自娛。莊嚴樂音。與諸天女。行於飲食河岸之
T17n0721_p0151b13║間。向琉璃林。其琉璃林。以真金果以為莊嚴。
T17n0721_p0151b14║香色具足。味如蜜酒。與諸端正妙色天女。飲
T17n0721_p0151b15║摩偷果。久受天樂。如是天眾。歌舞戲笑。以受
T17n0721_p0151b16║快樂。餘天聞已。往帝釋所。合掌頂禮。白言天
T17n0721_p0151b17║王。善見城中。一切天眾。皆詣園林遊戲之
T17n0721_p0151b18║處。天王當知。帝釋聞已。敕諸天眾。速疾嚴
T17n0721_p0151b19║飾。我欲往詣善見諸【CL056n0675_p0419b01】天遊戲之處。善法堂上。
T17n0721_p0151b20║一切天眾。聞天王敕。乘種種殿。若乘金殿。毘
T17n0721_p0151b21║琉璃幢。毘琉璃殿。真金為幢。七寶雜幡。以為
T17n0721_p0151b22║莊嚴。金色鳥殿。出眾妙音。或有馬殿。其行速
T17n0721_p0151b23║疾。或有金鵝。毘琉璃足。赤蓮華寶。以為兩
T17n0721_p0151b24║翅。天子乘之。隨天帝釋。向善見大城遊戲之
T17n0721_p0151b25║處。復有天子。乘孔雀鳥。七寶為身。是孔雀
T17n0721_p0151b26║鳥。於閻浮提中。勝餘一切眾鳥之色。何況天
T17n0721_p0151b27║中善業莊嚴。形相色貌。無以為比。乘此孔雀。
T17n0721_p0151b28║詣遊戲處。種種樂音。歌舞戲笑。詣善見天。遊
T17n0721_p0151b29║戲受樂。時天帝釋乘於千輻四輪之殿。其殿
T17n0721_p0151c01║莊嚴。七寶所成。何等為七。一者青寶王。二者
T17n0721_p0151c02║赤蓮華寶。三者車磲寶。四者清淨毘琉璃
T17n0721_p0151c03║寶。五者珊瑚金剛。六者頗梨。七者真金。如是
T17n0721_p0151c04║七寶。雜色莊嚴。駕以千鵝。身七寶色。種種
T17n0721_p0151c05║形相。音聲美妙。勝諸天女歌頌【CL056n0675_p0420a01】之音。帝釋乘
T17n0721_p0151c06║之。有五百幡。金銀毘琉璃。以為寶幢。青黃
T17n0721_p0151c07║赤白紫色。雜成莊嚴其殿。帝釋乘之。無量天
T17n0721_p0151c08║女。歌頌妙音。在前歌舞。或遊虛空。或行於
T17n0721_p0151c09║地。隨意自在。無所障礙。受五欲樂伎樂自娛
T17n0721_p0151c10║向善見天遊戲之處。餘天見之。執種種華。毘
T17n0721_p0151c11║琉璃莖。往帝釋所。善見天眾。見帝釋來。皆捨
T17n0721_p0151c12║遊戲。往迎帝釋。帝釋告言。汝等今應遊戲水
T17n0721_p0151c13║中。善法天眾。聞帝釋敕。頂受其教。即入池
T17n0721_p0151c14║水。取蓮華葉。向善見天。馳速而走。善見天
T17n0721_p0151c15║眾。亦執蓮華。走向善法天眾。遊戲喜笑。時
T17n0721_p0151c16║天帝釋。住在空中。觀諸天眾。遊戲水鬥。久
T17n0721_p0151c17║時遊戲。猶不厭足。復以蓮華。而共鬥戲。或
T17n0721_p0151c18║以金華毘琉璃華。種種色莖。共相打擲。久於
T17n0721_p0151c19║此處。以蓮華相打。以為戲笑。復詣果林。取
T17n0721_p0151c20║諸軟果。遙相打擲。果戲鬥已。復往酒林。食摩
T17n0721_p0151c21║偷飲。以【CL056n0675_p0420b01】善業故。而不醉亂。時天帝釋。從殿而
T17n0721_p0151c22║下。入於林中。時諸天子。見帝釋來。皆大歡
T17n0721_p0151c23║喜。供養帝釋。諸天子等。合掌白言。我得善
T17n0721_p0151c24║命。得善果報。得值天王利益我等。過於父母。
T17n0721_p0151c25║如是天眾。既供養已。時天帝釋告諸天子。汝
T17n0721_p0151c26║等皆悉如我之子。如兄如弟。相慰勞已。入放
T17n0721_p0151c27║逸地。於園林中遊戲受樂。河流泉水。蓮華
T17n0721_p0151c28║池中。種種眾鳥。出妙音聲。以為莊嚴。以諸
T17n0721_p0151c29║金華。莊嚴其地。其地細妙。柔軟平正。其諸樹
T17n0721_p0152a01║林。金毘琉璃。頗梨諸樹。莊嚴其地。河泉流
T17n0721_p0152a02║水。出眾飲食。皆悉具足。曼陀羅華。居賒耶
T17n0721_p0152a03║舍大蓮華等。以為莊嚴。天子天女。遊戲歌舞
T17n0721_p0152a04║於山谷中。歡娛受樂。五樂之音。天女歌音。受
T17n0721_p0152a05║五欲樂善見城中。諸天子等。善法堂中。諸天
T17n0721_p0152a06║子等。皆共遊戲於園林中。於人中數經無量
T17n0721_p0152a07║時。遊戲受樂。還向本宮。【CL056n0675_p0421a01】其道種種遊戲之處。
T17n0721_p0152a08║戲笑受樂。種種莊嚴。還於本宮善見城中。所
T17n0721_p0152a09║住諸天。受於天樂。乃至愛善業盡。從天命
T17n0721_p0152a10║終。隨其本業。墮於地獄餓鬼畜生。若有善業。
T17n0721_p0152a11║得生人中。常受安樂。多聞知見。常愛音樂。歌
T17n0721_p0152a12║舞戲笑。愛於節會。多饒資生。不遭疫病。離於
T17n0721_p0152a13║憂惱。以餘業故。
T17n0721_p0152a14║復次比丘。知業果報。觀三十三天所住之地。
T17n0721_p0152a15║彼以聞慧。見第五地。名缽私他。眾生何業生
T17n0721_p0152a16║於彼處。彼以聞慧。見持戒人。貧窮乞索。財物
T17n0721_p0152a17║飯食。見大貧人。分餐惠施。減妻子分而施貧
T17n0721_p0152a18║窮。盲冥孤獨。困病之人。善信修集。見他犯
T17n0721_p0152a19║姦。為官所執。從右門出。執事魁膾。欲斷其
T17n0721_p0152a20║命。怖畏目冥。救令得脫。是人命終。生三十
T17n0721_p0152a21║三天。缽私他地。生此天已。以善業故。其身光
T17n0721_p0152a22║明。皆悉普照。猶如日光。其光色相。無量光
T17n0721_p0152a23║明。青黃赤白。紫綠諸【CL056n0675_p0421b01】光。遍照諸天。十倍增
T17n0721_p0152a24║勝。如閻浮提眾星宿之中。月光第一。此地天
T17n0721_p0152a25║子。其身光明。亦復如是。眾色具足。餘天比
T17n0721_p0152a26║之。猶如螢火。諸天女等見此天子。皆走往趣。
T17n0721_p0152a27║天子既生。莊嚴之具。亦皆隨生。於其頂上。大
T17n0721_p0152a28║青寶王。以為寶冠。其光普照。滿一由旬。餘
T17n0721_p0152a29║大珠寶。見此珠光。皆滅不現。猶如日出。螢
T17n0721_p0152b01║火失光。自然七寶。以為花冠。其光普照。滿百
T17n0721_p0152b02║由旬。一切光明。以為莊嚴。青黃赤白紫綠諸
T17n0721_p0152b03║光。於其身上。自然而有。珠寶瓔珞。七寶光
T17n0721_p0152b04║明。其光普照一百由旬。身服瓔珞。七寶所成。
T17n0721_p0152b05║其光能照一百由旬。以金剛綖以為帶繓。垂
T17n0721_p0152b06║於胸前。所著腰帶。如天虹色。腳著種種雜色
T17n0721_p0152b07║履屣。其光明曜。猶如電光。行不疲極。若念行
T17n0721_p0152b08║空。隨其所向。以屣力故。能有所至。終不疲
T17n0721_p0152b09║惓。所著衣服。無有經緯。種種眾寶。【CL056n0675_p0422a01】光明照
T17n0721_p0152b10║曜。殊勝可愛。天子生已。即自思惟。我以何
T17n0721_p0152b11║業。來生此中。適生此念。自見往世於閻浮提
T17n0721_p0152b12║善不善處。從彼命終。來生此天。若閻浮提中。
T17n0721_p0152b13║修行善業。此中成熟。我作善業。故來生此。以
T17n0721_p0152b14║因緣生。非無因生。於須臾頃。諸天女眾。少壯
T17n0721_p0152b15║妙色。光明具足。悉來親近。初生天子。諸天
T17n0721_p0152b16║女等。莊嚴之具。所出音聲。如五樂音。其香
T17n0721_p0152b17║普熏。滿二由旬。其華勝於一切諸華。妙色光
T17n0721_p0152b18║顏。天服莊嚴。功德所生。天善業故。譬如日
T17n0721_p0152b19║出。眾華開敷。天子既生。天女色敷。至天子
T17n0721_p0152b20║所。種種遊戲。娛樂天子。抱持天子。詣林遊
T17n0721_p0152b21║戲。種種伎樂。歌舞戲笑。瞻仰天子。共詣林
T17n0721_p0152b22║中。其林名曰蓮華化生。若諸天子。入林戲時。
T17n0721_p0152b23║一一足下。悉生蓮華。以承其足。毘琉璃莖。金
T17n0721_p0152b24║剛為鬚。真金為葉。其臺柔軟。眾蜂莊嚴。隨其
T17n0721_p0152b25║舉足。欲下【CL056n0675_p0422b01】足時。蓮華即生。以承其足。從此花
T17n0721_p0152b26║林。入摩偷林。其林金樹。流出香飲。勝葡萄
T17n0721_p0152b27║酒。色香味具。諸天飲之。無有醉亂。天女飲
T17n0721_p0152b28║之。復往詣於遮都羅林。其林三眾。不可譬喻。
T17n0721_p0152b29║一者鳥音。二者蜂音。三者天女歌頌之音。彼
T17n0721_p0152c01║諸天子。三眾林中。一一遊處。一一華池。種種
T17n0721_p0152c02║鳥音。聞之悅樂。不知厭足。愛火所燒。乃至
T17n0721_p0152c03║愛善業盡。從天命終。業所繫縛。墮於地獄
T17n0721_p0152c04║餓鬼畜生。若生人中。妙色端正。生大種姓。功
T17n0721_p0152c05║德具足。富樂自在。隨心遊戲。無病安隱。壽命
T17n0721_p0152c06║長遠。生值善世。或值中國。不生邊地。或為大
T17n0721_p0152c07║王。或為大臣。多饒財寶。為大商主。以餘業
T17n0721_p0152c08║故。
T17n0721_p0152c09║復次比丘。知業果報。觀三十三天所住之
T17n0721_p0152c10║處。彼以聞慧。見第六處。名曰俱吒。眾生何
T17n0721_p0152c11║業。而生彼處。彼聞知見。若有眾生獲執賊人。
T17n0721_p0152c12║不加罰戮。不令苦惱。或他【CL056n0675_p0423a01】捉賊。令其得脫。以
T17n0721_p0152c13║潤益心。利益眾生。供養父母。奉施病藥。隨
T17n0721_p0152c14║心所須。不盜父母所有資財。悅意軟語。利益
T17n0721_p0152c15║少言。常以香華供養禮拜。念佛功德。恭敬師
T17n0721_p0152c16║長。禮拜問訊。和言軟善。見惡知識。而不親
T17n0721_p0152c17║近。不樂其行。不善惡人。不正行人。世間所
T17n0721_p0152c18║賤。不共同行。不與同住。親近宿老。遵奉祇
T17n0721_p0152c19║敬。受佛禁戒。智慧具足。真心持戒。不惱壞
T17n0721_p0152c20║他。眾人所愛。善言讚嘆。軟語供養。奴婢僮
T17n0721_p0152c21║客。不橫加怖。飲食知足。不飲餘食。不惱眾
T17n0721_p0152c22║生。不喜瞋恚。不與下賤屠兒魁膾販賣貿易。
T17n0721_p0152c23║賣買質直。不誑眾生不入酒肆。不為女人
T17n0721_p0152c24║之所輕易。不壞威儀。進止庠序。言則奉行。
T17n0721_p0152c25║不求他人好惡長短。心不懷恨。不說毀呰。亦
T17n0721_p0152c26║不言智。見他田植。不生嫉妒。租稅依法。不
T17n0721_p0152c27║欺王者。不盜他田溉灌之水。若晝若夜。不取
T17n0721_p0152c28║他果。一【CL056n0675_p0423b01】切眾惡。悉捨不為。或一一止。或復下
T17n0721_p0152c29║止。云何下止。遍作諸業。是名下止。云何中
T17n0721_p0153a01║止。作已懺悔。毀呰不作。是名中止。云何上
T17n0721_p0153a02║止。不作遍業。不教他人。勸他令捨。不生隨
T17n0721_p0153a03║喜。捨離惡人中下之業。如是三人。得三種果。
T17n0721_p0153a04║謂上中下。如是行善。捨惡業人。身壞命終。生
T17n0721_p0153a05║俱吒天。既生天已。身無骨皮。離於污垢。受
T17n0721_p0153a06║樂成就不可稱說譬如轉輪聖王。七寶千子。
T17n0721_p0153a07║王四天下。所受之樂。比此天樂如活地獄其
T17n0721_p0153a08║天住處。縱廣三千由旬。七寶天樹河池莊嚴。
T17n0721_p0153a09║於彼天中名曰行林。其林金樹。隨天憶念。悉
T17n0721_p0153a10║從樹生隨天所至常與天俱如轉輪王七寶。
T17n0721_p0153a11║隨王心念。常與王俱。此天園林亦復如是。若
T17n0721_p0153a12║天念住。林即住地。譬如飛鳥。翱翔於空。住
T17n0721_p0153a13║則依地。此天園林。亦復如是。此俱吒天。一勢
T17n0721_p0153a14║力也。以善業故。復有【CL056n0675_p0424a01】勢力。以善業故。隨其行
T17n0721_p0153a15║處。眾妙音鳥。常與天俱。是俱吒天。二勢力也。
T17n0721_p0153a16║復有善業。隨其行處。諸蓮華池。眾蜂妙音。鵝
T17n0721_p0153a17║鴨鴛鴦。以為莊嚴。是俱吒天。三勢力也。復有
T17n0721_p0153a18║善業。著天華鬘。行於空中自然而有千葉蓮
T17n0721_p0153a19║華。毘琉璃莖。諸天女等。坐其華臺。與共遊
T17n0721_p0153a20║戲。是俱吒天。四勢力也。復有善業隨天所至。
T17n0721_p0153a21║行於空中。天諸寶器。盛滿天飲。自然在手。共
T17n0721_p0153a22║諸天女。次第飲之歌舞戲笑如意能行是俱
T17n0721_p0153a23║吒天。五勢力也復有業力。隨其所念。一切
T17n0721_p0153a24║成就。若有憶念。欲行異方。能越山峰。園林華
T17n0721_p0153a25║果。皆悉具足。行於空中。與諸天女。作天伎
T17n0721_p0153a26║樂隨意所至善法堂天。善見城天。見此天眾。
T17n0721_p0153a27║昇此高殿。下觀山谷。生大歡喜。如天使者。觀
T17n0721_p0153a28║閻浮提。善法堂天。善見城天見此天眾共相
T17n0721_p0153a29║謂言。此俱吒天。如念能行。能【CL056n0675_p0424b01】踰我等。處處無
T17n0721_p0153b01║礙。是俱吒天。六勢力也。釋迦天王。與其后
T17n0721_p0153b02║坐。百千葉蓮華臺上。乘空而遊。善業所化。
T17n0721_p0153b03║一一華葉。有五天女。天鬘莊嚴。坐於華葉。如
T17n0721_p0153b04║融金聚。作天伎樂。瞻仰帝釋。端正殊妙。與天
T17n0721_p0153b05║帝釋。詣俱吒天。時彼天眾。見帝釋來。皆大歡
T17n0721_p0153b06║喜。出迎帝釋。頭面敬禮。美言讚歎。圍遶帝
T17n0721_p0153b07║釋。四面而住。或在山峰。或遊戲處。或在山
T17n0721_p0153b08║頂。或在園林。或蓮華池。共帝釋住。俱吒天
T17n0721_p0153b09║眾。與天帝釋。久時遊戲。還歸本宮。釋迦天
T17n0721_p0153b10║王。還善法堂。此天所受五欲之樂。上妙色聲
T17n0721_p0153b11║香味觸等。乃至愛善業盡。隨業流轉。墮於
T17n0721_p0153b12║地獄餓鬼畜生。若生人間。第一安樂。不遭
T17n0721_p0153b13║病苦。或居大洲。不畏怨敵。或為大王。或為大
T17n0721_p0153b14║臣。常受安樂。以餘業故。
T17n0721_p0153b15║正法念處經卷第二十六【CL056n0675_p0425a01】【CL056n0675_p0425b01】
