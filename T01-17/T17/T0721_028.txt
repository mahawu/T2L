T17n0721_p0159b19║【□】
T17n0721_p0159b20║【□】
T17n0721_p0159b21║【CL056n0675_p0443a01】正法念處經卷第二十八
T17n0721_p0159b22║【□】
T17n0721_p0159b23║　　　　元魏婆羅門瞿曇般若流支譯
T17n0721_p0159b24║　　觀天品第六之七(三十三天之四)
T17n0721_p0159b25║復次比丘。知業果報。觀三十三天所住之地。
T17n0721_p0159b26║彼以聞慧。見三十三天第十一地。名離險岸。
T17n0721_p0159b27║眾生何業生於彼處。彼聞知見。若人持戒利
T17n0721_p0159b28║益眾生。福德熏心。或功德人。持戒智慧。或
T17n0721_p0159b29║復病人。施其一食。自不殺生。若空樹中。或有
T17n0721_p0159c01║蟲蟻。種種細虫。若種種放牧牛羊象馬駝驢
T17n0721_p0159c02║之人。或冬寒時。冰雪霜降。於曠野中。放火
T17n0721_p0159c03║焚燒。若有善人。或以水土。滅此燒火。見作
T17n0721_p0159c04║勸止。自不故作。設作改悔。不生隨喜。為說恐
T17n0721_p0159c05║怖。令住善法。令彼眾生住於善法。自不偷盜。
T17n0721_p0159c06║亦不教人。如是之人命終。生於離險岸天。其
T17n0721_p0159c07║地金銀。種種赤寶。以為廁填。如是種種金銀
T17n0721_p0159c08║雜寶雜【CL056n0675_p0443b01】業莊嚴。種種眾寶。種種廁填。種種
T17n0721_p0159c09║寶樹。以為莊嚴。種種禽獸。莊嚴其地。處處
T17n0721_p0159c10║皆有禽獸之類。遍險岸地一切園林。無量七
T17n0721_p0159c11║寶。以為莊嚴。離險岸天。住此林中。莊嚴之
T17n0721_p0159c12║具。如融金聚。百千天女。以為圍遶受五欲
T17n0721_p0159c13║樂。隨其住處。身出光明。岸樹光明。亦如天
T17n0721_p0159c14║身。於此林中。遊戲受樂。與諸天女。往詣河
T17n0721_p0159c15║林。其河兩岸。多諸金樹。黃金為葉。以樹光
T17n0721_p0159c16║明。令水黃色。悉無白色。其流駃疾。不見白
T17n0721_p0159c17║色。於園林間。天子天女遊戲受樂。天作是念
T17n0721_p0159c18║今此樹中。應出美飲。以善業故。隨其所念。即
T17n0721_p0159c19║時流出。種種美飲。色香味具。以諸寶器而用
T17n0721_p0159c20║飲之。飲天上味。受天快樂。見諸天女愛火所
T17n0721_p0159c21║燒。以樂覆故。而不覺知。天子復念。我今欲
T17n0721_p0159c22║聞種種音聲。以善業故。隨其所念。有風動樹。
T17n0721_p0159c23║出妙音聲。勝五樂音。天子復念。【CL056n0675_p0444a01】今此樹上。應
T17n0721_p0159c24║當出於須陀之味。以善業故。隨其所念。即於
T17n0721_p0159c25║樹上。猶如大器。盛物瀉之。從上而下。石蜜
T17n0721_p0159c26║之味。不得為比。天子食之。歌眾妙音。往詣寶
T17n0721_p0159c27║地。諦觀瞻視。常樂念欲。至寶地中。受五欲
T17n0721_p0159c28║樂。捨此地已。復詣普林。其普林中。有七種
T17n0721_p0159c29║鳥。真金七寶。以為鵝鳥。因陀青寶。以為鸚
T17n0721_p0160a01║鵡。翅多赤寶。以為鴛鴦。毘琉璃寶。以為鳧
T17n0721_p0160a02║鴨。青寶車磲。以為孔雀。大青七寶。為命命
T17n0721_p0160a03║鳥。珊瑚銀寶。為迦陵頻伽。其聲美妙。如婆
T17n0721_p0160a04║求鳥音。眾所樂聞。翱翔空中。遊戲自娛。其
T17n0721_p0160a05║音美妙。如天女音。於蓮花池。眾蜂莊嚴。遊
T17n0721_p0160a06║戲其中。復於陸地。翱翔遊戲。復有金樹。種
T17n0721_p0160a07║種葉影。映飾鳥身。天見眾鳥。發歡喜心。耳
T17n0721_p0160a08║聞其音。心意悅樂。天子行空。與鳥遊戲。或
T17n0721_p0160a09║於水中。與鳥遊戲。或於陸地。共鳥遊戲。如是
T17n0721_p0160a10║天眾。共鳥遊戲。天【CL056n0675_p0444b01】子天女。互相娛樂天鳥
T17n0721_p0160a11║仇匹。遊戲受樂。比丘觀鳥。受天樂已。而說
T17n0721_p0160a12║頌曰。
T17n0721_p0160a13║　畜生行欲　　癡力所作　　天若如是
T17n0721_p0160a14║　畜生無異　　人受富樂　　不著放逸
T17n0721_p0160a15║　是智慧人　　愚者相違　　放逸將天
T17n0721_p0160a16║　至於地獄　　智者所說　　放逸如毒
T17n0721_p0160a17║　愚癡放逸　　著現在樂　　放逸果熟
T17n0721_p0160a18║　後生大悔　　觀於放逸　　無少利益
T17n0721_p0160a19║　若捨放逸　　常無憂惱　　放逸大苦
T17n0721_p0160a20║　不放逸樂　　舉要言之　　應捨放逸
T17n0721_p0160a21║　若人愛苦　　應行放逸　　樂行放逸
T17n0721_p0160a22║　終無樂報　　樂不放逸　　至不退處
T17n0721_p0160a23║　不行放逸　　常無苦報　　此諸天眾
T17n0721_p0160a24║　與鳥遊戲　　天與畜生　　等無差別
T17n0721_p0160a25║　界道身意　　一切皆壞　　天人非人
T17n0721_p0160a26║　地獄餓鬼　　意差業別　　業別道分
T17n0721_p0160a27║　諸業分異　　道亦如是　　種種雜業
T17n0721_p0160a28║　生於天中　　樂著放逸　　不覺退沒
T17n0721_p0160a29║　死相既至　　汝當自知　　於天中退
T17n0721_p0160b01║　受大苦惱　　【CL056n0675_p0445a01】為癡所害　　放逸所誑
T17n0721_p0160b02║　諸天渴愛　　墮於地獄　　戲樂自誑
T17n0721_p0160b03║　墮於地獄　　受天樂已　　後受大苦
T17n0721_p0160b04║　為心所惑　　不厭生死　　為愛所欺
T17n0721_p0160b05║　從苦入苦
T17n0721_p0160b06║比丘如是以是偈頌。呵責放逸諸天子等。貪
T17n0721_p0160b07║於五欲。不知厭足。如火得薪。乃至愛善業
T17n0721_p0160b08║盡。從天還退。隨業流轉。墮於地獄餓鬼畜
T17n0721_p0160b09║生。若有善業。生於人中。常受安樂。飲食充
T17n0721_p0160b10║足。國土豐樂。五穀熟成。或為王者。或為大
T17n0721_p0160b11║臣。以餘業故。
T17n0721_p0160b12║復次比丘。知業果報。觀三十三天所住之地。
T17n0721_p0160b13║彼以聞慧。見三十三天第十二地。名谷崖岸。
T17n0721_p0160b14║此諸眾生。以何等業生於彼天。彼聞知見。若
T17n0721_p0160b15║人善心修行福德。施坐禪人得初禪者。自施
T17n0721_p0160b16║其食。教人施食。施已隨喜。教他隨喜。是名布
T17n0721_p0160b17║施。不殺不盜。若人道行。井泉池流施水之
T17n0721_p0160b18║處。施其瓶罐。飲水之器。供給行路。復有異
T17n0721_p0160b19║人。【CL056n0675_p0445b01】教他盜取。持度曠野。汝若不取。必當渴
T17n0721_p0160b20║乏。爾時其人。雖知渴死。畏犯罪故。不受其
T17n0721_p0160b21║教。不盜財物。亦不隨喜。勸人不取。令住善
T17n0721_p0160b22║道。乃至失命。不犯偷盜。云何不殺。自行不
T17n0721_p0160b23║殺。勸人不殺。毀呰殺法。若屋窗牖。若戶扇
T17n0721_p0160b24║間。若屋樑上。有微細蟲。若然火時。懼傷其
T17n0721_p0160b25║命。不閉戶牖。是名不殺。復教他人。令行不
T17n0721_p0160b26║殺。住於善道。如是之人命終。生於三十三
T17n0721_p0160b27║天。峪崖岸天受善業報。有一林樹。名隨時低。
T17n0721_p0160b28║其林種種眾寶光明。青毘琉璃。清淨無垢。種
T17n0721_p0160b29║種眾鳥。出妙音聲。花常開敷。流泉河池。以為
T17n0721_p0160c01║莊嚴。青毘琉璃。以為蓮花。莊嚴金峰。如融
T17n0721_p0160c02║金聚。雜色眾鳥。遊戲其中。或於水中。或於
T17n0721_p0160c03║陸地。或於山峰。險岸山窟。出眾妙音。善業
T17n0721_p0160c04║所化。受善業果。種種天女之所圍遶。天鬘天
T17n0721_p0160c05║衣。以為莊嚴。色相威德。端嚴殊【CL056n0675_p0446a01】特。於此林
T17n0721_p0160c06║中。歌舞遊戲。以善業故。林中天鳥而說頌
T17n0721_p0160c07║曰。
T17n0721_p0160c08║　眾生造善業　　天中受快樂
T17n0721_p0160c09║　若造不善業　　地獄受苦報
T17n0721_p0160c10║　既生於天中　　而能自覺悟
T17n0721_p0160c11║　從樂得樂果　　不為愛所惑
T17n0721_p0160c12║　業繩縛眾生　　長在三有獄
T17n0721_p0160c13║　業力自在轉　　如轂轉眾輻
T17n0721_p0160c14║　輪轉於三有　　八方及上下
T17n0721_p0160c15║　業力風所吹　　如塵遊虛空
T17n0721_p0160c16║　因緣之所生　　如蓮花莊嚴
T17n0721_p0160c17║　如是天莊嚴　　皆從善業生
T17n0721_p0160c18║　譬如清淨水　　如虛空無塵
T17n0721_p0160c19║　如是清淨心　　能至安樂處
T17n0721_p0160c20║　解脫三縛人　　能護於五根
T17n0721_p0160c21║　遠離一法人　　天中受安樂
T17n0721_p0160c22║　無慚無愧人　　不調惡知識
T17n0721_p0160c23║　如毒亦如火　　智者應捨離
T17n0721_p0160c24║　實語行施人　　常應樂親近
T17n0721_p0160c25║　常慈心眾生　　此道生天中
T17n0721_p0160c26║　直心不諂曲　　布施修正念
T17n0721_p0160c27║　以是自業因　　【CL056n0675_p0446b01】來生此天中
T17n0721_p0160c28║　世間一切命　　皆由法非法
T17n0721_p0160c29║　救護無過法　　是故應行法
T17n0721_p0161a01║　若人捨離法　　樂行不善業
T17n0721_p0161a02║　為惡之所燒　　受苦無窮盡
T17n0721_p0161a03║　既得生天已　　若縱放逸心
T17n0721_p0161a04║　其人善業盡　　退時乃自覺
T17n0721_p0161a05║　究竟樂為勝　　無生亦無死
T17n0721_p0161a06║　死網縛眾生　　無有安樂處
T17n0721_p0161a07║　隨其受樂處　　愛心轉增長
T17n0721_p0161a08║　愛火燒眾生　　地獄受苦報
T17n0721_p0161a09║　勿得行放逸　　諸天所不應
T17n0721_p0161a10║　放逸過所壞　　退失於天處
T17n0721_p0161a11║如是天鳥。說此法時。天子心亂。念諸天女。於
T17n0721_p0161a12║利益法。不聽不受。渴愛五欲。心意耽著。於蓮
T17n0721_p0161a13║花池遊戲之處。歡娛受樂。復往山峰。名樂遊
T17n0721_p0161a14║戲山峰。有鳥名曰戲樂。遊戲池中。互相娛樂。
T17n0721_p0161a15║時天見鳥。作如是念。奇哉此鳥。種種眾色。種
T17n0721_p0161a16║種音聲。勝一切鳥。是時天子。復作是念。我今
T17n0721_p0161a17║【CL056n0675_p0447a01】乘鳥。遊觀林池。天既念已。即時鳥身。自變麤
T17n0721_p0161a18║大。爾時天子。以手摩捫。乘之遊空。翱翔受
T17n0721_p0161a19║樂。天子復念。於鳥背上。化七寶殿。園林花
T17n0721_p0161a20║池。皆悉具足。種種眾鳥。以為莊嚴。上乘虛
T17n0721_p0161a21║空。與諸天女。種種莊嚴。處處遊戲。受種種
T17n0721_p0161a22║樂。遍觀諸天所住之處。既觀察已。轉增愛著。
T17n0721_p0161a23║足百千倍。不可為比。如是愛火。六欲熾然。不
T17n0721_p0161a24║可調伏。妄愛為樂。實為大苦。乘鳥遊空。五
T17n0721_p0161a25║樂音聲歌頌之音。其聲美妙。不可譬喻。遍見
T17n0721_p0161a26║一切天子天女。於須彌山。園林池流。山谷樹
T17n0721_p0161a27║林。蓮花遍覆。多有眾鳥。皆悉見之。一一住
T17n0721_p0161a28║處。無量百千諸天所住。處處觀之。猶不厭
T17n0721_p0161a29║足。諸根愛著貪著五欲。歡喜無厭。愛心增長
T17n0721_p0161b01║如是多時乘鳥遊戲。觀須彌山王。六萬諸山。
T17n0721_p0161b02║善業諸天之所住處。無量寶焰光明莊嚴。甚
T17n0721_p0161b03║可愛樂。須彌【CL056n0675_p0447b01】四面。有四種色。謂毘琉璃。白
T17n0721_p0161b04║銀黃金頗梨之色。此天遍行。觀須彌山。乘於
T17n0721_p0161b05║鳥殿還其所止。至其住處。如天所念。色相莊
T17n0721_p0161b06║嚴。是時天子。復乘鳥殿。至摩時多池。其池周
T17n0721_p0161b07║匝廣五由旬。青毘琉璃種種蓮花。以為莊嚴。
T17n0721_p0161b08║鳥至此池。與諸天女。受五欲樂。猶如眾蜂貪
T17n0721_p0161b09║嗜花味飲於摩偷。食須陀味。色香美味。皆悉
T17n0721_p0161b10║具足。服天寶衣。與諸天女。遊戲受樂。乃至
T17n0721_p0161b11║愛善業盡。從天命終。隨業流轉。墮於地獄
T17n0721_p0161b12║餓鬼畜生。若有善業。得生人中。常受富樂。多
T17n0721_p0161b13║有乘騎遊戲之處。或為王者。或為大臣。人所
T17n0721_p0161b14║敬愛。以餘業故。
T17n0721_p0161b15║復次比丘。知業果報。觀三十三天所住之地。
T17n0721_p0161b16║彼以聞慧。見第十三地。名摩尼藏。眾生何業
T17n0721_p0161b17║而生此天。彼聞知見。若有善人利益眾生。不
T17n0721_p0161b18║殺不盜。亦教他人。令住善道。自不殺生。乃至
T17n0721_p0161b19║見於【CL056n0675_p0448a01】酒蜜之中。有濕生蟲。若不漉治。終不故
T17n0721_p0161b20║飲。不教他作。亦不隨喜。知不善業。捨而不
T17n0721_p0161b21║作。見他作惡。捨不親近。勸令修善。是名不
T17n0721_p0161b22║殺生。云何不盜。乃至入於塔廟。若有供養佛
T17n0721_p0161b23║塔燈明。不以此光營作眾事。亦不取煙以為
T17n0721_p0161b24║書墨。微細之罪。悉皆畏懼。是名不盜。復有不
T17n0721_p0161b25║殺及不偷盜。不殺生者。乃至蚊蟻惱觸於人。
T17n0721_p0161b26║亦不殺害。心不念殺。若見他殺。勸令放捨。語
T17n0721_p0161b27║其人言。若殺生者。是不善業。命終當墮活地
T17n0721_p0161b28║獄中。如是教他。令不作惡。安住善法。如是
T17n0721_p0161b29║善人。自持禁戒。令他住戒。若行曠野。若飢
T17n0721_p0161c01║饉世。以飲食施。若其飢餓困逼之時。不盜他
T17n0721_p0161c02║食。於曠野中。貧窮飢困乏少糧食者。能減
T17n0721_p0161c03║己食。施諸貧人。以思心福田二事勝故。得大
T17n0721_p0161c04║果報。以時施故。何以故。病之大者。無過飢
T17n0721_p0161c05║饉。是故施食。得大果【CL056n0675_p0448b01】報。如是二種。持戒之
T17n0721_p0161c06║人。自利利他。善心直行。第一善人。乃至小
T17n0721_p0161c07║罪。常懷大懼。以眾寶珠。施於父母。或以珠
T17n0721_p0161c08║瓔。施如來像。是人命終。生三十三天摩尼藏
T17n0721_p0161c09║地。生彼天已。受第一樂。五欲自娛。是善業
T17n0721_p0161c10║人。威德光明。皆悉普照五百由旬。譬如日出
T17n0721_p0161c11║普照眾山。此天光明。照一切地。亦復如是。其
T17n0721_p0161c12║眾寶地。先具光明。如是天子。身光既照。百
T17n0721_p0161c13║倍轉勝。其諸光明。青黃朱紫。如天虹色。其
T17n0721_p0161c14║身光明。百倍轉勝。莊嚴殊妙。以善業故。身
T17n0721_p0161c15║如電光。勝諸天眾。如眾星中。月最第一。此天
T17n0721_p0161c16║之身。亦復如是。遍身光焰。自觀寶地。其地
T17n0721_p0161c17║皆以種種摩尼以為莊嚴。種種間錯。分齊分
T17n0721_p0161c18║明。一切光明。猶如百日一時同照。天子見
T17n0721_p0161c19║之。生大歡喜。復觀異處。見諸天女妙色具足。
T17n0721_p0161c20║以不可譬喻。種種眾寶。以為莊嚴。受諸欲樂。
T17n0721_p0161c21║【CL056n0675_p0449a01】鼓樂絃歌。笙笛箜篌。如是種種歌眾妙音。
T17n0721_p0161c22║或有舞戲。天鬘莊嚴。或於花池與鳥遊戲。或
T17n0721_p0161c23║食天果。復於意樹。取諸花果。歌欲樂音。令眾
T17n0721_p0161c24║歡喜。天子既至。見諸天女。為諸欲境惡蛇所
T17n0721_p0161c25║螫。從坐迴顧。向諸天女。諸天女等。天鬘莊嚴。
T17n0721_p0161c26║天子見之。欲火燒心。迴顧天女。時諸天女。見
T17n0721_p0161c27║其丈夫命將臨終。五死相現。猶如眾蜂捨於
T17n0721_p0161c28║萎花。赴新開花。諸天女等。捨本所事。趣此天
T17n0721_p0161c29║子。亦復如是。種種天鬘。種種天衣。以自莊嚴。
T17n0721_p0162a01║以愛欲心。娛樂天子。令心喜悅。是退天子。以
T17n0721_p0162a02║無始來習諸愛欲。見其天女背叛異趣。心生
T17n0721_p0162a03║熱惱。如阿鼻獄猛火燒身。見諸天女背己趣
T17n0721_p0162a04║他。其心熱惱。亦復如是。從天命終。以嫉妒
T17n0721_p0162a05║心。自害其身。有報將盡。取緣濁心。更無所見。
T17n0721_p0162a06║退墮地獄餓鬼畜生。以何因緣。見諸天女叛
T17n0721_p0162a07║己趣【CL056n0675_p0449b01】他。生大苦惱。以於前世人中之時。邪
T17n0721_p0162a08║行非禮犯他婦女。以作善業生於天中。侵他
T17n0721_p0162a09║妻故。見斯惡業。如是善業之中。惡業成熟。是
T17n0721_p0162a10║故微少惡業。所不應作。若能奉持七種之戒。
T17n0721_p0162a11║不缺不漏。則有餘果。夜摩諸天。見退沒相。則
T17n0721_p0162a12║不如是。未來世報。略而說之。不復廣說。諸天
T17n0721_p0162a13║女眾。天鬘莊嚴。速往詣於初生天子。以諸天
T17n0721_p0162a14║鬘而用上之。令其莊嚴。花鬘香氣。色香具足。
T17n0721_p0162a15║無有萎變。令初生天子著此花鬘。天子著之。
T17n0721_p0162a16║心生歡喜。即相親近。共遊園林。互相娛樂。於
T17n0721_p0162a17║此地處天眾所住。見清淨水。毘琉璃花。真金
T17n0721_p0162a18║為葉。金剛為鬚。百千眾蜂。以為圍遶。其蜂或
T17n0721_p0162a19║以真金為翅。毘琉璃身。白銀為翅。真金為身。
T17n0721_p0162a20║赤寶為翅。雜色為身。珊瑚為翅。常於如是不
T17n0721_p0162a21║萎不變。蓮花池中。遊戲娛樂。其聲清妙。如天
T17n0721_p0162a22║女音。如【CL056n0675_p0450a01】是眾蜂。以為莊嚴。天子天女。入蓮花
T17n0721_p0162a23║池。遊戲受樂。歌詠戲笑。久於池中。娛樂受
T17n0721_p0162a24║樂。復往詣於金鬘樹林。二樹彌覆。既至林
T17n0721_p0162a25║中。種種伎樂。出妙音聲。見須彌峰如融金
T17n0721_p0162a26║聚。見諸天眾。在於山峰。與諸天女伎樂自娛。
T17n0721_p0162a27║天鬘天衣以為莊嚴。閻浮檀金。以為瓔珞。莊
T17n0721_p0162a28║嚴其身。於蓮花池優缽羅池。種種香味。皆悉
T17n0721_p0162a29║具足。天子天女。遊戲受樂。鵝鴨鴛鴦。大力師
T17n0721_p0162b01║子。悉為行列。諸天在中。遊戲受樂。復見天
T17n0721_p0162b02║眾行於虛空。與諸天女。猶如明燈。歌頌美音。
T17n0721_p0162b03║以自娛樂。雨眾妙花。受天快樂。五樂音聲。歌
T17n0721_p0162b04║戲娛樂。復見天眾飲天美味。無有醉失。各說
T17n0721_p0162b05║愛語。以相娛樂。令心喜悅。復見天眾。食須
T17n0721_p0162b06║陀味。以自善業。所得果報。色香味觸。皆悉具
T17n0721_p0162b07║足。復見天眾。於七寶樹。採七寶花。以自莊
T17n0721_p0162b08║嚴。復見天眾。採花摘果。【CL056n0675_p0450b01】或有食者。或相打
T17n0721_p0162b09║擲。以為戲笑。共相娛樂。復見天眾。乘於天
T17n0721_p0162b10║鳥。眾雜七寶。以為莊嚴。乘此鵝鳥。遊於虛
T17n0721_p0162b11║空。互共遊戲。復見天眾歌眾樂音。於天子前。
T17n0721_p0162b12║諸天女眾。舞戲娛樂。以天蓮華。互相打撲。以
T17n0721_p0162b13║生欲心。言說調謔增愛境界。初生天子。見
T17n0721_p0162b14║如是等種種天眾種種業化。心自思惟。我雖
T17n0721_p0162b15║見此。眼不知足。聞種種聲。耳亦無厭。種種眾
T17n0721_p0162b16║香。鼻亦如是。種種六味。舌無厭足。身貪細
T17n0721_p0162b17║觸。天衣妙服。莊嚴塗身。亦復如是。不知厭
T17n0721_p0162b18║足。一切愛法。心常隨順。我今愛樂。當受斯
T17n0721_p0162b19║樂。既思惟已。互相愛樂。如天所應受五欲
T17n0721_p0162b20║樂。如是天子。六愛著心。一切愛火。圍遶焚
T17n0721_p0162b21║燒。譬如有人於盛夏日極熱之時。行於曠野。
T17n0721_p0162b22║大火卒起。燒諸乾草。樹葉枝條。山谷林樹。一
T17n0721_p0162b23║切火起。慞惶怖走。逃避無地。其火焰熾。四
T17n0721_p0162b24║面圍【CL056n0675_p0451a01】遶。同為一焰。燒一切林。隨其所趣。煙
T17n0721_p0162b25║焰俱起。為火所燒。不能免離。世間一切愚癡
T17n0721_p0162b26║凡夫。亦復如是。乾草樹枝。愛火所燒。將至
T17n0721_p0162b27║天中造業之人。結使癡風。吹大愛火。修禪
T17n0721_p0162b28║習觀。得世俗禪。喻乾枯樹。山谷草葉。愛火所
T17n0721_p0162b29║燒。猛熾火者。喻六種愛。處處走者喻於諸
T17n0721_p0162c01║根。染著境界。其焰熾然。憶念境界。猛風所
T17n0721_p0162c02║吹。愛火所燒。破壞天人世間。火者喻於愛
T17n0721_p0162c03║火。天善業故。受於無量百千種樂乃至愛
T17n0721_p0162c04║善業盡從天還退。隨業流轉。墮於地獄餓鬼
T17n0721_p0162c05║畜生。若生人中。住於寶地。一切眾寶。以為莊
T17n0721_p0162c06║嚴。而生其家。或為大王。或為大臣。常受安
T17n0721_p0162c07║樂。眾人所愛。子孫具足。豐饒資具。以餘業
T17n0721_p0162c08║故。
T17n0721_p0162c09║復次比丘。知業果報。觀三十三天所住之地。
T17n0721_p0162c10║彼以聞慧。見第十四地。名曰旋行。眾生何業。
T17n0721_p0162c11║生於彼地。彼以聞慧。見有【CL056n0675_p0451b01】眾生。不殺不盜。見
T17n0721_p0162c12║他作者。勸令不作。說不善業。得惡果報。云何
T17n0721_p0162c13║不殺。乃至菜葉。若於水中。見微細蟲。護之
T17n0721_p0162c14║不食。若不漉水。終不故飲。漉水之蟲。不棄乾
T17n0721_p0162c15║地。還置水中。令蟲安隱。不失其命。亦教他
T17n0721_p0162c16║人。令住善道。云何不盜。若甘蔗田。若果若
T17n0721_p0162c17║菜。若菴婆羅。他所攝物。不起盜心。亦教他人。
T17n0721_p0162c18║令不偷盜。自持禁戒。教他持戒。云何持戒。不
T17n0721_p0162c19║殺不盜。乃至失命。不飲蟲水。亦不受用。亦教
T17n0721_p0162c20║他人。令其不作。是名不殺生。云何不盜。乃至
T17n0721_p0162c21║草葉。亦不故盜。行於布施。若見病人。施其醫
T17n0721_p0162c22║藥。令得安樂。亦復不以殺蟲之藥與他治病。
T17n0721_p0162c23║是善布施。乃至涅槃。其福不盡。是人命終。生
T17n0721_p0162c24║三十三天旋行之地。既生之後。以善業故。
T17n0721_p0162c25║一切眾寶。光明旋轉。殊勝天女。以為供養。既
T17n0721_p0162c26║供養已。詣光輪林。種種音樂。林中有【CL056n0675_p0452a01】鳥。名莊
T17n0721_p0162c27║嚴樹。充滿林中。以鳥勢力。隨其心念。欲有所
T17n0721_p0162c28║至。飛於虛空。林亦隨行。若諸天子。在於樹
T17n0721_p0162c29║下。亦隨林行。隨所到處生蓮花池。眾雜蓮花。
T17n0721_p0163a01║以為莊嚴。毘琉璃葉。真金為莖。白銀為鬚。蓮
T17n0721_p0163a02║花臺上。諸天女等。歌眾妙音。以善業故。其
T17n0721_p0163a03║蓮花中。流出摩偷(摩偷者美飲俗名為洒也)。天女飲之。與
T17n0721_p0163a04║蓮花臺諸天子等。住蓮花臺。天女圍遶。共飲
T17n0721_p0163a05║摩偷。久受樂已。從空而下。與鳥相隨。及天女
T17n0721_p0163a06║眾。詣優缽羅殿。其殿縱廣滿二由旬。如是百
T17n0721_p0163a07║千優缽羅花。一一天女。住一葉端。歌舞伎樂。
T17n0721_p0163a08║復有青色優缽羅花。以花青光。令諸天女。皆
T17n0721_p0163a09║作青色。若在赤色。令諸天女。皆見赤色。身莊
T17n0721_p0163a10║嚴具。亦復如是。天子天女。坐蓮花臺。以善
T17n0721_p0163a11║業故。與諸天女。而共圍遶。坐蓮華鬚。手擎
T17n0721_p0163a12║種種雜色寶幡。歌舞遊戲。久受天樂。從花臺
T17n0721_p0163a13║下。【CL056n0675_p0452b01】見雞娑羅殿。河名樂見。兩岸多有眾寶
T17n0721_p0163a14║之樹。枝葉具足。莖幹成就種種眾鳥。嘴翅端
T17n0721_p0163a15║正。婆求之音。莊嚴河岸。隨天所念。從河而
T17n0721_p0163a16║出。其河莊嚴。天女歌舞。甚可愛樂。互相娛
T17n0721_p0163a17║樂。天子來詣如是愛河。天女見之。皆大歡喜。
T17n0721_p0163a18║歌舞戲笑。作眾伎樂。有異天女。作眾伎樂。來
T17n0721_p0163a19║詣天子。是時天子。見諸天女。顏色妙美。百倍
T17n0721_p0163a20║愛著。走趣天女。與此天女。及優缽花。諸天女
T17n0721_p0163a21║等。河岸遊戲。諸天女等。一切同集。作眾伎
T17n0721_p0163a22║樂。出妙音聲。其歌音聲。遍滿須彌山王寶峰
T17n0721_p0163a23║之中。時山峰中。一切天眾。聞是妙音。皆來集
T17n0721_p0163a24║會。心意戀著天女歌音。天子天女大眾和合。
T17n0721_p0163a25║不起嫉妒。歌舞遊戲。復往詣於遊戲園林。久
T17n0721_p0163a26║受無量百千種樂。乃至愛善業盡。從天命
T17n0721_p0163a27║終。隨業流轉。墮於地獄餓鬼畜生。若生人中。
T17n0721_p0163a28║常受安樂。常樂【CL056n0675_p0453a01】澡浴。塗香末香。愛眾蓮花。優
T17n0721_p0163a29║缽羅花。拘牟頭花。俱迦那陀花。質直聰慧。愛
T17n0721_p0163b01║樂正法。或為國王。或為大臣。或作長者。或主
T17n0721_p0163b02║城戍。或為導師。治生諧偶。以餘業故。
T17n0721_p0163b03║復次比丘。知業果報。觀三十三天所住之地。
T17n0721_p0163b04║彼以聞慧。見第十五地。名曰金殿。眾生何業
T17n0721_p0163b05║生於彼處。彼以天眼智慧觀察。見持戒人。不
T17n0721_p0163b06║殺不盜。云何不殺。若見怨家。欲來害己或有
T17n0721_p0163b07║他人。侵其妻室。雖捉擒獲。不打不害。放捨
T17n0721_p0163b08║令脫。軟言慰喻。或見有人欲害怨家。以財贖
T17n0721_p0163b09║命。令其得脫。復有惡人。已捉擒獲。放之令
T17n0721_p0163b10║去而不加害。如是惡人。復至其家。欲侵欲
T17n0721_p0163b11║害。而復擒獲。還即放之。而不加害。以護持
T17n0721_p0163b12║戒。畏業果故。怨家持刀欲來殺人。護彼怨
T17n0721_p0163b13║家。令其得脫。不被殺戮。畏破戒故。自捨身
T17n0721_p0163b14║命。不害他人。是名不殺。云何不盜。不盜【CL056n0675_p0453b01】幾
T17n0721_p0163b15║種。此持戒人。乃至小罪。生大恐怖。畏業果
T17n0721_p0163b16║報。不造惡業。修行善業。復有不盜。見於小
T17n0721_p0163b17║罪。乃至微塵。心生恐怖。或詣塔寺。或至園
T17n0721_p0163b18║林。閑靜讀誦。經行之處。或至水邊。不取他
T17n0721_p0163b19║物。種種鞋屣。悉不故取。他所不聽。亦不受
T17n0721_p0163b20║用。以護戒故。若晝若夜。不起盜心。是名不
T17n0721_p0163b21║盜。是名不殺不盜。云何住戒。捨於不淨不愛
T17n0721_p0163b22║不樂不善之法。持戒清淨。善人所愛。如實不
T17n0721_p0163b23║虛。如是持戒。生於天中。必至涅槃。隨心所願。
T17n0721_p0163b24║成三菩提。是持戒人若行曠野。若獨若伴。若
T17n0721_p0163b25║行道路。若行非道。若見惡獸懷妊產子。為飢
T17n0721_p0163b26║所逼。欲噉其子。是人見之。自捨其身。與此惡
T17n0721_p0163b27║獸。欲令殺己。不食其兒。是持戒人。為續其
T17n0721_p0163b28║命。憐愍眾生。自捨身命。孝養父母。云何布
T17n0721_p0163b29║施。若持戒人。貧窮困乏。勤苦得物。順法持
T17n0721_p0163c01║戒。或有沙門。起於滅【CL056n0675_p0454a01】定。來至其家。從其乞
T17n0721_p0163c02║求。如是貧人。減於妻子所食之分。有少飯
T17n0721_p0163c03║食。施此比丘。自屈一日。見其食已。心生歡
T17n0721_p0163c04║喜。復教他人。不殺不盜。住於善道。見作隨喜。
T17n0721_p0163c05║是持戒人。自利利他。命終之後。生三十三
T17n0721_p0163c06║天。猶如香氣生於金殿。是善業人。生彼天已。
T17n0721_p0163c07║受欲樂地。黃金為殿。一切眾寶。以為莊嚴。帝
T17n0721_p0163c08║釋見已。生希有心。百倍受樂。以偈頌曰。
T17n0721_p0163c09║　上上之樂　　善業善果　　諸天所受
T17n0721_p0163c10║　先世業故　　四輪之殿　　駕以象馬
T17n0721_p0163c11║　智慧為鉤　　殿光如日　　持戒之善
T17n0721_p0163c12║　遊於天上　　憐愍眾生　　如母愛子
T17n0721_p0163c13║　慈悲之人　　能至天中　　行慈悲者
T17n0721_p0163c14║　饒益眾生　　常應供養　　後生天中
T17n0721_p0163c15║　悲愍調伏　　利益眾生　　是人如天
T17n0721_p0163c16║　諸天敬仰　　慈悲之人　　端嚴如月
T17n0721_p0163c17║　覆護眾生　　離於憂惱　　是故勤加
T17n0721_p0163c18║　修行求樂
T17n0721_p0163c19║【CL056n0675_p0454b01】時天帝釋說此偈已。入其金殿。坐柔濡敷。種
T17n0721_p0163c20║種形相。以為莊嚴。與諸天眾俱坐其上。天女
T17n0721_p0163c21║圍遶。久時受樂。種種色身。種種莊嚴。而相娛
T17n0721_p0163c22║樂。時天帝釋。復出金殿。詣一切樂林。種種
T17n0721_p0163c23║天眾。百千圍遶。種種伎樂。出眾妙音。其諸
T17n0721_p0163c24║天眾出大光明。隨天帝釋去林不遠見遊戲
T17n0721_p0163c25║處。無量百千光明莊嚴。金毘琉璃。以為其樹。
T17n0721_p0163c26║光明赫焰。周遍莊嚴。其遊戲林種種莊嚴。
T17n0721_p0163c27║不可譬喻。今說少分。譬如七日俱時並出。其
T17n0721_p0163c28║林光明。亦復如是。其諸光明。有種種色。青黃
T17n0721_p0163c29║朱紫白色諸光。其林莊嚴遊戲之處。光明赫
T17n0721_p0164a01║焰。帝釋見已。告諸天眾。汝等見是。一切戲樂
T17n0721_p0164a02║遊戲之處。園莊嚴不。唯然已見。時天帝釋。語
T17n0721_p0164a03║諸天眾。過去之世。頂生大王。於此林中。與天
T17n0721_p0164a04║帝釋。分座而坐。遊戲受樂。無量天女之所圍
T17n0721_p0164a05║遶。【CL056n0675_p0455a01】主四天下。時二天王。受於無量百千萬億
T17n0721_p0164a06║五欲之樂。猶不知足。從天還退。時頂生王。以
T17n0721_p0164a07║善業故。於此林中。光明威德。端正勢力。我
T17n0721_p0164a08║今說之。汝當善聽。於過去世。有頂生王。主
T17n0721_p0164a09║四天下。不加刀杖。亦無刑罰。欲無厭足。以
T17n0721_p0164a10║先世善業。來上此天。其身光明。勝須彌山過
T17n0721_p0164a11║踰十倍。一切天光。至其光中。皆滅不現。時四
T17n0721_p0164a12║天王。見頂生王。即出奉迎。白頂生言。善來大
T17n0721_p0164a13║王。我今故出奉迎大王。應修供給。時頂生王。
T17n0721_p0164a14║受其供已。復上三十三天。是時頂生。光明威
T17n0721_p0164a15║德。猶如日光。人中最勝。在此天中。亦復如
T17n0721_p0164a16║是。時四護世天。自見光明。悉不復現。怪未
T17n0721_p0164a17║曾有。告諸天曰。此頂生王。至此三十三天。或
T17n0721_p0164a18║是其身威德之力。或是輪力。非餘天力。亦非
T17n0721_p0164a19║人力。勿起怖意。此人順法。為轉輪王。護世說
T17n0721_p0164a20║已。時頂生王。到【CL056n0675_p0455b01】三十三天。
T17n0721_p0164a21║爾時帝釋遊戲在於一切樂林。娛樂受樂。遙
T17n0721_p0164a22║見頂生。即分半座。命之令坐。爾時頂生。即與
T17n0721_p0164a23║帝釋共坐一床。二王久時。受五欲樂。業盡還
T17n0721_p0164a24║退。爾時三十三天。遊戲之處。無有及此一切
T17n0721_p0164a25║樂林。其林殊妙。無量眾寶。以為莊嚴。光明如
T17n0721_p0164a26║日。時天帝釋。說是語已。與百千天女。而自
T17n0721_p0164a27║圍遶。入一切樂林。既入林已。天子天女。娛
T17n0721_p0164a28║樂受樂。食於種種須陀之味。既飯食已。昇七
T17n0721_p0164a29║寶殿。其殿光明。威德端嚴。猶如日光。種種樂
T17n0721_p0164b01║音。還善法堂。帝釋去已。舊住諸天。受五欲
T17n0721_p0164b02║樂。乃至愛善業盡。墮於地獄餓鬼畜生。若
T17n0721_p0164b03║生人中。常值善世。不值刀兵。生好國土。園林
T17n0721_p0164b04║具足。稻麥甘蔗。花果具足。大富之處。常值正
T17n0721_p0164b05║法。或為大王。或作大臣。為一切人之所愛
T17n0721_p0164b06║敬。端正第一。諸根成就。子孫具足。以餘業
T17n0721_p0164b07║故。
T17n0721_p0164b08║復【CL056n0675_p0456a01】次比丘。知業果報。觀三十三天所住之地。
T17n0721_p0164b09║彼以聞慧。見第十六地。名曰鬘影。眾生何業
T17n0721_p0164b10║而生彼天。彼以聞慧。見此眾生。善業善心。不
T17n0721_p0164b11║殺不盜。云何不殺。云何不盜。幾種不殺。幾種
T17n0721_p0164b12║不盜。不殺生者。自不殺生。若種種魚鱉。若珂
T17n0721_p0164b13║若貝。不取不賣。見殺生者。教令住戒。見他
T17n0721_p0164b14║作者。心不隨喜。勸令安住善道之中。是名不
T17n0721_p0164b15║殺生。云何不盜。若此善人。以清淨心。直心持
T17n0721_p0164b16║戒。不以貪心。或佛塔廟。或於僧中燒香之處。
T17n0721_p0164b17║不嗅香氣。不以方便令薰其衣。若香至鼻。心
T17n0721_p0164b18║不貪著。是名微細不偷盜戒。見他作者。勸令
T17n0721_p0164b19║不作。令住善道。如是眾生。自利利人。以何
T17n0721_p0164b20║等心。利益眾生。見殺生者。如殺己兒。觀諸蟲
T17n0721_p0164b21║蟻。亦復如是。亦教他人。令住善道。云何布
T17n0721_p0164b22║施。若貧窮人。勤苦得財。以用布施。持戒行
T17n0721_p0164b23║人。得初禪者。【CL056n0675_p0456b01】在器之食。分半施之。亦教他
T17n0721_p0164b24║人。令行布施。如是之人。自利利他。命終之
T17n0721_p0164b25║後。生鬘影天。既生天已。樹名鬘影。其光明
T17n0721_p0164b26║輪。周遍園林。其樹花香。滿一由旬。勝餘花
T17n0721_p0164b27║香。其花修長。若以一花。則成首鬘。其花雜
T17n0721_p0164b28║色。種種莊嚴。青黃赤白。繁茂鮮榮。復於園
T17n0721_p0164b29║林。受五欲樂。伎樂音聲。欲樂具足。隨心所
T17n0721_p0164c01║念。皆悉成就。種種殊異。無量成就。以善業
T17n0721_p0164c02║故。一切成就。復於林中。有蓮花池。名曰雜
T17n0721_p0164c03║花。有大勢力。生諸蓮花。花常開敷。七寶色
T17n0721_p0164c04║蜂。以為莊嚴。蓮花池中。種種眾蜂。出妙歌
T17n0721_p0164c05║音。天子天女。聞蜂歌音。皆大歡喜。共相謂
T17n0721_p0164c06║曰。奇哉此蜂。出妙歌聲。令我心悅。如是眾
T17n0721_p0164c07║蜂。歌眾妙音。復有鵝鳥。皆以其翅。扇蓮花
T17n0721_p0164c08║池。令花勃起。如黃金色。遍覆池水。鳧鴨見
T17n0721_p0164c09║之。歡喜走趣。出妙音聲。如是花池。多有眾
T17n0721_p0164c10║鳥。天子天【CL056n0675_p0457a01】女。以歡喜心。捨眾樂音。往詣眾
T17n0721_p0164c11║鳥。遊戲受樂。復往詣於行列宮殿。遊戲之處
T17n0721_p0164c12║其諸宮殿。七寶為柱。金銀琉璃車磲頗梨。
T17n0721_p0164c13║以為莊嚴。其地多有種種天女。遊樂受樂。天
T17n0721_p0164c14║寶莊嚴。天栴檀末。以塗其身。共相娛樂。不起
T17n0721_p0164c15║嫉心。互相愛樂。離於妒心。受自業果。種種地
T17n0721_p0164c16║中。以種種業。而生其中。受自業果。遊戲受
T17n0721_p0164c17║樂。復往詣於如意之樹。其樹勢力隨天所念。
T17n0721_p0164c18║悉皆得之。於此林中飲食河流。第一色香眾
T17n0721_p0164c19║味具足。以歡喜心。遊戲河中。食須陀味既飲
T17n0721_p0164c20║食已。百倍悅樂。復往詣於青蓮花林。其花第
T17n0721_p0164c21║一色香味具。於花葉中。流出摩偷美味之飲。
T17n0721_p0164c22║猶如酒糟。酒流而出。其色青綠。如分陀利。黃
T17n0721_p0164c23║分陀利出黃色飲。琉璃色華。出琉璃色飲。頗
T17n0721_p0164c24║梨色花出頗梨色飲。車磲色花出車磲色飲。
T17n0721_p0164c25║雜色之花出雜色【CL056n0675_p0457b01】飲。雜色葉花。毘琉璃莖。金
T17n0721_p0164c26║剛為鬚。如是種種諸飲。從花流出。香味第一。
T17n0721_p0164c27║諸天飲已。復往詣於一切觀林。遊戲娛樂。到
T17n0721_p0164c28║此林中。悉見一切三十三天所住之地。一切
T17n0721_p0164c29║觀林。甚可愛樂。於此林中。有蓮花池。名曰普
T17n0721_p0165a01║流。廣三十里。清淨之水。湛然充滿。如琉璃
T17n0721_p0165a02║色。鵝鴨鴛鴦。周匝圍遶。一切眾鳥。皆如金
T17n0721_p0165a03║色。七寶為背珊瑚為足。赤寶為目。雜寶莊嚴。
T17n0721_p0165a04║其音美妙。遊戲舞弄。時諸天子。詣遊戲處。金
T17n0721_p0165a05║色之鳥。出妙音聲。天子昇於金殿之上。其殿
T17n0721_p0165a06║光暉。如融金聚。各相謂曰。汝見諸天遊戲
T17n0721_p0165a07║之處。令諸天眾。其身光明。黃色轉妙。過踰
T17n0721_p0165a08║兩倍。於此殿中。遊戲自娛。受五欲樂。貪愛境
T17n0721_p0165a09║界。而無厭足。如火益薪。轉更增熾。諸天愛於
T17n0721_p0165a10║色聲香味觸。亦復如是。不知厭足。於此天中。
T17n0721_p0165a11║受五欲樂。乃至愛善業盡。命【CL056n0675_p0458a01】終還退。隨業
T17n0721_p0165a12║流轉。墮於地獄餓鬼畜生。若有餘業。生於人
T17n0721_p0165a13║中。常受快樂。花鬘塗香以為莊嚴。坌以末香。
T17n0721_p0165a14║心常歡悅。或為王者。或為大臣。大富饒財。為
T17n0721_p0165a15║一切人之所愛敬。無有怨敵。亦無病惱。以餘
T17n0721_p0165a16║業故。
T17n0721_p0165a17║【○】【○】正法念處經卷第二十八【○】【○】【○】【○】【○】【○】【○】【CL056n0675_p0458b01】
