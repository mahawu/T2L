T17n0811_p0770a21║【□】
T17n0811_p0770a22║【□】
T17n0811_p0770a23║【■】　　No. 811
T17n0811_p0770a24║【CL038n0238_p0631a01】【CL038n0238_p0631b01】【CL038n0238_p0632a01】【CL038n0238_p0632b01】【○】【○】【○】【○】【○】佛說決定總持經
T17n0811_p0770a25║【□】
T17n0811_p0770a26║　　　　西晉月氏三藏竺法護譯
T17n0811_p0770a27║聞如是。一時佛在羅閱祇耆闍崛山中。與大
T17n0811_p0770a28║比丘俱。比丘千二百五十。菩薩八萬。一切
T17n0811_p0770a29║大聖神通已達。皆不退轉究竟諸法。已逮總
T17n0811_p0770b01║持辯才微妙。曉了善權方便之宜。善學無數
T17n0811_p0770b02║菩薩禁誡。入于深要。體解十二緣起合會。
T17n0811_p0770b03║行無所造。空無想願不起不生。一切諸法使
T17n0811_p0770b04║入一道。諸通慧海攬攝法藏。其意廣普聖覺
T17n0811_p0770b05║無際。明識眾義分別美辭章句之趣。所問則
T17n0811_p0770b06║答靡不通暢。【CL038n0238_p0633a01】得眾生意解諸結縛。心等如空
T17n0811_p0770b07║無有憎愛。離於眾垢寂然永安。達無瑕疵成
T17n0811_p0770b08║大乘場。演智慧光降伏外學。猶如日明消螢
T17n0811_p0770b09║火耀。及摩尼珠火電之暉。絕去放逸。棄諸顛
T17n0811_p0770b10║倒所計有常斷滅之觀。了知無我無壽無命無
T17n0811_p0770b11║人無養。寂然觀察諸所興起。無央數劫行菩
T17n0811_p0770b12║薩道。被正德鎧開化一切六度無極修四
T17n0811_p0770b13║恩。從權方便出生死道。以斯開導迷惑之眾。
T17n0811_p0770b14║示于禍福救拔苦惱。令不復造生死根栽。皆
T17n0811_p0770b15║得進趣至三昧門。其名曰無憂首菩薩。師子
T17n0811_p0770b16║樂菩薩。光英王菩薩。梵音響如雷雨菩薩。無
T17n0811_p0770b17║量德寶菩薩。雜花菩薩。若干瓔珞莊嚴菩
T17n0811_p0770b18║薩。石磨王菩薩。法雨菩薩。蓮華首藏王菩
T17n0811_p0770b19║薩。壞虛厭意見菩薩。大智光明菩薩。辯演若
T17n0811_p0770b20║干種王菩薩。如是等類菩薩八萬。爾時世尊
T17n0811_p0770b21║與無央數百千【CL038n0238_p0633b01】之眾眷屬圍遶而為說經。其
T17n0811_p0770b22║法名曰決總持門。彼時會中有族姓子等輩
T17n0811_p0770b23║十人。咸共聽受聞如來宣決總持門。欣然踊
T17n0811_p0770b24║躍善心生焉。棄捐睡眠樂處閑居。修止足德
T17n0811_p0770b25║專志經行。夙夜精進無敢懈怠。離於放逸貪
T17n0811_p0770b26║欲之想。如是慇懃不廢精誦至于七年。終竟
T17n0811_p0770b27║七載其心馳騁。不得須臾定息一時。何況乃
T17n0811_p0770b28║當逮總持門。不得所願其意患厭。節德閑居
T17n0811_p0770b29║樂於睡眠。廢於精進不復經行。捨欲之事不
T17n0811_p0770c01║復修學總持之門。釋沙門服捨戒就賤。迷惑
T17n0811_p0770c02║志性求聖教短。皆歸居家還習五業。
T17n0811_p0770c03║於時世尊。為王阿闍貰。決虛妄疑已除猶豫。
T17n0811_p0770c04║七日寂然則演聖威。因令其王不為放逸心
T17n0811_p0770c05║懷諍訟。解散王結一切調戲諸所見縛。竟七
T17n0811_p0770c06║日已。與七億人往詣佛所。欲啟受法。十族姓
T17n0811_p0770c07║子求聖短者。亦侍從王【CL038n0238_p0634a01】在於大眾。是時座中。
T17n0811_p0770c08║有一菩薩名無怯行。致得總持。從無數劫成
T17n0811_p0770c09║就法忍。逮無從生無有顛倒。辯才無量入一
T17n0811_p0770c10║切智。正慧道力分別隨順。度無極行。曉無思
T17n0811_p0770c11║議總持門品。普見一切眾生志性根元所趣
T17n0811_p0770c12║應可化者。而為說法不失其本。即從座起偏
T17n0811_p0770c13║露右肩。右膝著地叉手白佛。惟天中天。此族
T17n0811_p0770c14║姓子等類十人出家修道。夙夜精進七歲不
T17n0811_p0770c15║懈。欲求總持所願不獲。失其本志捨沙門服。
T17n0811_p0770c16║還家居業察聖教短。惟願世尊。演說法義。以
T17n0811_p0770c17║權方便如應開化。令族姓子改往修來。當自
T17n0811_p0770c18║歸命無上大道。
T17n0811_p0770c19║佛告無怯行菩薩。斯族姓子乃往過去久遠
T17n0811_p0770c20║世時。謗毀佛法不肯聽受。以用謗毀越佛法
T17n0811_p0770c21║故。由是所致。不得疾獲無上大道。無怯行菩
T17n0811_p0770c22║薩。則以頌問佛曰。
T17n0811_p0770c23║　【CL038n0238_p0634b01】我聞人中尊　　法王演光明
T17n0811_p0770c24║　諸菩薩所行　　得消除央罪
T17n0811_p0770c25║　功勳慧遠布　　無能越度者
T17n0811_p0770c26║　十力無等倫　　聖智無罣礙
T17n0811_p0770c27║　已脫於三處　　則不為放逸
T17n0811_p0770c28║　惟為說其行　　使淨斯道業
T17n0811_p0770c29║　今啟於無量　　執懷甘露慧
T17n0811_p0771a01║　當為分別說　　猶豫意結網
T17n0811_p0771a02║　今質於如來　　世尊惟為決
T17n0811_p0771a03║　何謂諸菩薩　　修行於大乘
T17n0811_p0771a04║　日日常精進　　最勝行無懈
T17n0811_p0771a05║　降伏魔官屬　　燒盡眾塵穢
T17n0811_p0771a06║　曉了一切行　　顯示於眾生
T17n0811_p0771a07║　惟為分別說　　道行之本業
T17n0811_p0771a08║　言辭甚微妙　　和顏為人說
T17n0811_p0771a09║　在於生死處　　樂度終始患
T17n0811_p0771a10║　諦聽所歎訓　　解決眾狐疑
T17n0811_p0771a11║　最稱願為演　　如應修道行
T17n0811_p0771a12║　善修德清淨　　本行滅生死
T17n0811_p0771a13║　愍哀施安隱　　以濟眾生意
T17n0811_p0771a14║　捐棄用捨處　　惠寶及車乘
T17n0811_p0771a15║　頭目施與人　　妻子亦如是
T17n0811_p0771a16║　欽敬行忍辱　　【CL038n0238_p0635a01】好於禁戒德
T17n0811_p0771a17║　精進修寂願　　曉了堅固志
T17n0811_p0771a18║　眾會以此德　　能忍百千患
T17n0811_p0771a19║　仁尊所遊步　　勝通便無礙
T17n0811_p0771a20║　明識所當行　　如節無猶豫
T17n0811_p0771a21║　滅除三垢穢　　所致無能極
T17n0811_p0771a22║　分別出家業　　開化於五趣
T17n0811_p0771a23║　安住惟為說　　如應當行道
T17n0811_p0771a24║佛告無怯行菩薩。此族姓子等類十人。過去
T17n0811_p0771a25║世時。違犯諸佛誹謗經典。何謂違犯諸佛之
T17n0811_p0771a26║法。乃往過去久遠世時。更歷三十二劫焰棄
T17n0811_p0771a27║世界。有佛名曰光世音如來至真等正覺明行
T17n0811_p0771a28║成為善逝世間解無上士道法御天人師為佛
T17n0811_p0771a29║世尊。是族姓子等類十人。在於彼世。為大豪
T17n0811_p0771b01║貴長者作子。佛滅度後處於末學。為其世尊
T17n0811_p0771b02║興立功德。五百塔寺講堂精舍。以若干種供
T17n0811_p0771b03║養之具。而用給足諸比丘僧。一一塔寺所有
T17n0811_p0771b04║精舍。百千比丘遊居其中。於彼世時有【CL038n0238_p0635b01】一菩
T17n0811_p0771b05║薩。名曰辯積。逮得總持執權方便。進退隨宜
T17n0811_p0771b06║開化一切。而為說法適處高座。五百諸佛教
T17n0811_p0771b07║授辯才。八十億天子在於虛空。淨除眾穢莊
T17n0811_p0771b08║嚴校飾。化作講堂豎諸幢幡供養法師。愍逮
T17n0811_p0771b09║一切而為說經。七萬人眾逮不退轉。當成
T17n0811_p0771b10║無上正真之道。又一萬人得須陀洹果。時彼
T17n0811_p0771b11║世界有國王。名曰月施。愛樂道法渴仰經義
T17n0811_p0771b12║以法自娛。于時國王供養法師辯積菩薩。與
T17n0811_p0771b13║其中宮貴人婇女五百之眾。大作伎樂以寶
T17n0811_p0771b14║為華而散其上。和栴檀香用塗其體。以五百
T17n0811_p0771b15║蓋而覆其上。五百細妙衣服供養。晝夜七日
T17n0811_p0771b16║住不敢坐。奉以所安隨其所宜。不失時節其
T17n0811_p0771b17║敬法師最為無上。巍巍之尊福無過者。時大
T17n0811_p0771b18║豪貴長者之子。誹謗橫枉辯積菩薩法師。言
T17n0811_p0771b19║毀法戒不隨禁業。以是罪故墮於地獄滿九
T17n0811_p0771b20║【CL038n0238_p0636a01】萬歲。生於人間。五萬世中墮在邊地夷狄之
T17n0811_p0771b21║中。迷惑邪見罪蓋覆蔽。六百世中常當生盲。
T17n0811_p0771b22║喑啞無舌不能言語。出家為道作沙門來。七
T17n0811_p0771b23║百世慇懃精修。不惜身命不得總持。今復來
T17n0811_p0771b24║生於我之世。意數數亂不能專定。以是之故。
T17n0811_p0771b25║宿命餘殃罪蓋所蔽。而今此輩諸族姓子不得
T17n0811_p0771b26║總持。是故賢者囑累汝等。鄭重告敕。聞是經
T17n0811_p0771b27║典面見法師。為人班宣咸共供養。不當愁憂
T17n0811_p0771b28║心懷毒害。況復遙聞生惡心耶。佛言。族姓子。
T17n0811_p0771b29║假使有人皆取眾生挑其兩眼。斯罪雖重尚
T17n0811_p0771c01║可堪任劫數盡竟。若有害意向於法師。罪之
T17n0811_p0771c02║劫數復過於彼。假使有人皆取眾生好鬥諍
T17n0811_p0771c03║者。和諧別離廣令安隱。若見法師一心住前。
T17n0811_p0771c04║是諸功德過於和合。眾生鬥諍令得安隱。百
T17n0811_p0771c05║倍千倍萬倍億倍巨億萬倍。不及悅顏【CL038n0238_p0636b01】住菩
T17n0811_p0771c06║薩前。所以者何。其有誹謗法師者。則謗如
T17n0811_p0771c07║來。欲得供養於如來者當奉法師。欲敬如來
T17n0811_p0771c08║當順法師。欲禮如來當禮法師。所以者何。諸
T17n0811_p0771c09║菩薩等皆從法生。從諸菩薩成一切智。因一
T17n0811_p0771c10║切智成佛世尊。菩薩所起因興道心不以住
T17n0811_p0771c11║欲。在於塵勞得稽首禮。由無所生則無所住。
T17n0811_p0771c12║淨修梵行見稽首禮。不以無色三昧正受禮
T17n0811_p0771c13║於無色也。不以餘殃而就所生。所願自在。因
T17n0811_p0771c14║其所願而往生矣。已得解脫一切愚冥凡夫
T17n0811_p0771c15║之行。欲令菩薩有餘殃者。猶使虛空有其色
T17n0811_p0771c16║像。譬如族姓子。阿耨達龍王欲見諸龍遊戲
T17n0811_p0771c17║之時。教告一切諸龍眷屬。皆依龍王而得安
T17n0811_p0771c18║隱。常脫三痛能為無患。菩薩如是。捨一切
T17n0811_p0771c19║樂斷三處罪。滅蓋塵勞壞眾苦惱。爾乃為
T17n0811_p0771c20║安度脫眾生。譬如蛟龍遊【CL038n0238_p0637a01】於水中而無所畏。
T17n0811_p0771c21║菩薩如是。遊於三界亦無所懼。譬如蛟龍行
T17n0811_p0771c22║於深水。見中所有恣意所欲。而不為水之所
T17n0811_p0771c23║惱害。菩薩如是。遊於盲冥凡夫之眾。住其
T17n0811_p0771c24║所行。惟睹慧議不違道行。不與愚人而俱同
T17n0811_p0771c25║塵。不為三處所見沒溺。是故行者。常當將護
T17n0811_p0771c26║奉法安詳。此為菩薩之所修業。佛時頌曰。
T17n0811_p0771c27║　其欲歸命佛　　敬承無量聖
T17n0811_p0771c28║　常供養菩薩　　欽奉於導師
T17n0811_p0771c29║　吾今所衣缽　　床榻諸坐具
T17n0811_p0772a01║　佛皆以此供　　聽施志道者
T17n0811_p0772a02║　所上佛燈火　　以是燈給之
T17n0811_p0772a03║　如是成正覺　　諸聖中最上
T17n0811_p0772a04║　飲食車乘施　　斯等諸慧士
T17n0811_p0772a05║　為愚之導者　　將至甘露方
T17n0811_p0772a06║　一切眾生類　　施天人間安
T17n0811_p0772a07║　以順初發意　　不能報其恩
T17n0811_p0772a08║無怯行菩薩。復白佛言。惟天中天。寧有方便。
T17n0811_p0772a09║【CL038n0238_p0637b01】使此十人族姓子等。消除罪殃得至道乎。佛
T17n0811_p0772a10║言。設此十人一心受學佛所頒宣。修是法律
T17n0811_p0772a11║復為沙門。勤諷誦斯總持章句。可成道耳。何
T17n0811_p0772a12║謂總持章句。
T17n0811_p0772a13║　修清澄　　鮮潔句　　清且涼　　無所授
T17n0811_p0772a14║　亦無造　　無所得　　遵速疾　　取新生
T17n0811_p0772a15║　奉精進　　禮行步　　勤修行　　智曉了
T17n0811_p0772a16║　主觀察　　無所起　　去患難　　遊慕便
T17n0811_p0772a17║　舉輕便　　普清淨　　無不淨
T17n0811_p0772a18║佛告無怯行菩薩。此等十人以諷誦是總持
T17n0811_p0772a19║章句。而於七日修恩德無所下使無色。不懷
T17n0811_p0772a20║瞋恚。安詳不久遊無所作。無瑕穢心平等捨
T17n0811_p0772a21║所有。離五陰釋不淨意念佛。諸族姓子。設能
T17n0811_p0772a22║如是奉遵道教。十方世界各有千佛。示現其
T17n0811_p0772a23║前令自見之。剋心自責歸命聖尊。罪殃可除
T17n0811_p0772a24║【CL038n0238_p0638a01】逮成道慧。諸族姓子。時聞佛教等順法律。
T17n0811_p0772a25║即捨家業出為沙門。諷誦此總持章句。如聖
T17n0811_p0772a26║所誨。晝夜七日精進奉行。竟七日已輒見十
T17n0811_p0772a27║方。各有千佛分別為說消罪之業。應時皆得
T17n0811_p0772a28║修普智行總持之門。超三十六劫生死之難。
T17n0811_p0772a29║逮不退轉。當成無上正真之道。佛告無怯行
T17n0811_p0772b01║菩薩。爾時月施國王者。今現阿彌陀是。其
T17n0811_p0772b02║辯積者阿閦如來是。十長者子今此十人族
T17n0811_p0772b03║姓子是也。故無怯行。其有志學菩薩乘者。慇
T17n0811_p0772b04║懃奉修如佛所教。住于正法捨其無明。慎無
T17n0811_p0772b05║伺求他人之短也。
T17n0811_p0772b06║佛告無怯行菩薩。有四事行。能遵修者嚴淨
T17n0811_p0772b07║佛道。何等為四。一曰奉行空事常有慈心無
T17n0811_p0772b08║害眾生。二曰菩薩愍敬同學不為輕慢。三曰
T17n0811_p0772b09║為人說法以輕惠施無所悕望。四曰志常專
T17n0811_p0772b10║一不懷供養衣食之【CL038n0238_p0638b01】心。是為四。佛時頌曰。
T17n0811_p0772b11║　其志常樂篤信空無　　修治清淨最勝之道
T17n0811_p0772b12║　猶如日光隨時宣明　　已得佛道所照過彼
T17n0811_p0772b13║　未曾有人知其瑕闕　　為人聖德普忍一切
T17n0811_p0772b14║　如是清淨柔順之場　　棄捐貢高堪任無量
T17n0811_p0772b15║　一切所有上妙衣服　　常當以施志佛道者
T17n0811_p0772b16║　亦不從人悕望供養　　是為佛道清淨之品
T17n0811_p0772b17║　以不悕冀施無量法　　恒修愍哀念於眾生
T17n0811_p0772b18║　志性常懷恩德之義　　是為嚴淨諸佛之道
T17n0811_p0772b19║　假使樂奉一切諸聖　　若欲供養無欲經典
T17n0811_p0772b20║　常當承事無極佛道　　斯三寶者皆由中生
T17n0811_p0772b21║佛告無怯行菩薩。復有四事疾得佛道。何謂
T17n0811_p0772b22║為四。一曰愛樂明經好於大乘。二曰遠離愛
T17n0811_p0772b23║欲不習放逸。三曰常修濟貧匱供以所乏。
T17n0811_p0772b24║四曰能興法財七業施人。是為四。佛時頌曰。
T17n0811_p0772b25║　【CL038n0238_p0639a01】愛樂法師　　志慕大乘　　遠離愛欲
T17n0811_p0772b26║　修清淨行　　愍傷厄貧　　濟諸危難
T17n0811_p0772b27║　常以七財　　施不懈道
T17n0811_p0772b28║佛告無怯行菩薩。復有四事疾得佛道。何謂
T17n0811_p0772b29║為四。一曰常行大慈哀諸群生。二曰常行大
T17n0811_p0772c01║哀為之雨淚。三曰常行大喜和顏悅人視於
T17n0811_p0772c02║眾生。四曰常行大護救度三界生死之患。是
T17n0811_p0772c03║為四。佛時頌曰。
T17n0811_p0772c04║　常行於大慈　　愍傷眾生類
T17n0811_p0772c05║　念欲成就之　　如母育其子
T17n0811_p0772c06║　大哀遊終始　　不畏諸患難
T17n0811_p0772c07║　五趣如泡沫　　愍之為雨淚
T17n0811_p0772c08║　和顏察眾生　　以法而樂之
T17n0811_p0772c09║　示以離眾苦　　無痛長安隱
T17n0811_p0772c10║　委靡隨五趣　　方便示所宜
T17n0811_p0772c11║　使度三界惱　　獲致無上道
T17n0811_p0772c12║佛告無怯行菩薩。若有勤求此總持者。當習
T17n0811_p0772c13║閑居數詣法會。等行清淨著淨衣服。復遵修
T17n0811_p0772c14║四【CL038n0238_p0639b01】事威儀禮節之正。志不懈廢。以若干種諸
T17n0811_p0772c15║所供具。奉養法師篤信三寶。常懷恭敬謙遜
T17n0811_p0772c16║卑順。未曾懈厭常行精進。無有諛諂邪行之
T17n0811_p0772c17║業。心之所念常不離佛。意所遵修解無所有。
T17n0811_p0772c18║已無所有無所想念。皆能曉了眾生性行。勤
T17n0811_p0772c19║自謹敕心口相應。愛樂諸佛請問諮受。誨過
T17n0811_p0772c20║守節勸助德本。威儀禮節不違道教。無應不
T17n0811_p0772c21║應。聞非人聲不以恐怖。不畏蛇蚖毒螫之蟲。
T17n0811_p0772c22║奉敬師長修此經典未曾懈惓。佛說是經時。
T17n0811_p0772c23║三萬人從本已來未興道心。今皆發起無上正
T17n0811_p0772c24║真道意。五千人遠塵離垢諸法眼淨。三萬菩
T17n0811_p0772c25║薩。逮得無所從生法忍。佛言。若有菩薩。聞說
T17n0811_p0772c26║是經法。皆得具足一切功勳無量辯才。若族
T17n0811_p0772c27║姓子族姓女。學菩薩道。皆以七寶滿于三千
T17n0811_p0772c28║大千世界。恒邊沙劫奉進三寶。有人聞【CL038n0238_p0640a01】此經
T17n0811_p0772c29║典福尊過彼。若菩薩於百千劫奉五度無極。
T17n0811_p0773a01║而無大智無善權者。不如聞此經典之要。福
T17n0811_p0773a02║尊過彼。是故族姓子。囑累汝等此經相付慇
T17n0811_p0773a03║懃勸助。隨時將護令不忘失莫使增減長存
T17n0811_p0773a04║在世持諷誦讀廣分別義為他人說。假使遭
T17n0811_p0773a05║厄殞歿身命故。當將慎於此經典。勿使忘
T17n0811_p0773a06║失是佛之教。佛說如是。無怯行菩薩十族姓
T17n0811_p0773a07║子諸大聲聞。一切眾會天龍鬼神阿須倫世
T17n0811_p0773a08║間人。聞經歡喜作禮而去。
T17n0811_p0773a09║佛說決定總持經【○】【○】【○】【○】【○】
