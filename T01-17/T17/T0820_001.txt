T17n0820_p0834a14║【□】
T17n0820_p0834a15║【■】　　No. 820
T17n0820_p0834a16║【CL043n0411_p0669a01】【CL043n0411_p0669b01】【CL043n0411_p0670a01】【CL043n0411_p0670b01】佛說演道俗業經
T17n0820_p0834a17║【□】
T17n0820_p0834a18║　　　　乞伏秦沙門釋聖堅譯
T17n0820_p0834a19║聞如是。一時佛在舍衛國祇樹給孤獨園。與
T17n0820_p0834a20║大比丘眾千二百五十。菩薩無數。四輩之眾。
T17n0820_p0834a21║天龍鬼神阿須倫會。時給孤獨氏與五百居
T17n0820_p0834a22║士。出舍衛城行詣佛所。稽首足下卻坐一面。
T17n0820_p0834a23║叉手問佛。居處治家財有幾輩。出家修道行
T17n0820_p0834a24║異同乎。當奉何法疾成無上正真之道。復以
T17n0820_p0834a25║何宜化眾生耶。佛言。善哉問也。開發曈曚
T17n0820_p0834a26║將來學施。佛言。財有三輩。一曰下財。二曰中
T17n0820_p0834a27║財。三曰上財。何謂下財。有人治產積聚錢財。
T17n0820_p0834a28║不敢衣食不修經戒。不能孝順供養二親。不
T17n0820_p0834a29║樂隨時給足妻子。欲其消息充饒飽賜。奴客
T17n0820_p0834b01║徒使衣裁蔽形食係口腹。抱愚守惜如蜂愛
T17n0820_p0834b02║蜜。不信先聖不奉高士沙門道人。不好布施
T17n0820_p0834b03║種【CL043n0411_p0671a01】福為德。心自計常不慮對至。合者必散禍
T17n0820_p0834b04║福自追。貪慕身地不覺惱恨。咄嗟沒過入泥
T17n0820_p0834b05║黎門。其身緣食四大虺盛。神寄其中假號
T17n0820_p0834b06║為名。羸弱猶化危脆不固。不解非常倚世之
T17n0820_p0834b07║榮。心懷萬憂謂亦長生。心存吾我不達悉空。
T17n0820_p0834b08║三界尚虛況人物乎。汲汲迭惑貪婬嫉妒。
T17n0820_p0834b09║如斯行者。奉養父母安和至心。出辭還返不
T17n0820_p0834b10║失顏色晨定暮省小心翼翼。念二親恩而無
T17n0820_p0834b11║窮極。給足妻子應時衣食。恩情歸流與共同
T17n0820_p0834b12║歡。妻子如是也終無私行。瞻視奴客眷屬徒
T17n0820_p0834b13║使不令飢乏。不信死後當復更生。謂死滅盡
T17n0820_p0834b14║歸於無形。供孝所生念乳養恩。給足妻子戀
T17n0820_p0834b15║恩愛情。瞻視僕使欲得其力。不能奉敬沙門
T17n0820_p0834b16║道人。不肯行善布恩施德。後當得福與眾殊
T17n0820_p0834b17║特。是謂中財。佛於是頌曰。
T17n0820_p0834b18║　【CL043n0411_p0671b01】常能念乳養　　孝順供二親
T17n0820_p0834b19║　給足其妻子　　隨時不失節
T17n0820_p0834b20║　奴客及徒使　　慰勞不加惡
T17n0820_p0834b21║　下侍皆順從　　遣行不違教
T17n0820_p0834b22║　不信後世生　　聞之驚不喜
T17n0820_p0834b23║　自計身有常　　長存不終亡
T17n0820_p0834b24║　三界如幻化　　當識此辭章
T17n0820_p0834b25║　己所為罪福　　從本而受之
T17n0820_p0834b26║佛復告長者。上財業者。謂其人若有財寶能
T17n0820_p0834b27║自衣食。孝順父母不失時節。恒瞻顏色不令
T17n0820_p0834b28║懷慼。出不犯禁入不違禮。造行清白不使污
T17n0820_p0834b29║染。恭敬尊長謙遜智者。啟受博聞等心不邪。
T17n0820_p0834c01║下劣貧厄咸蒙仗荷。給贍妻子常令備豐。
T17n0820_p0834c02║除諸邪念修以正治。消息奴使不令窮匱。不
T17n0820_p0834c03║妄撾罵加之慈愍。奉敬先聖至學正士出家
T17n0820_p0834c04║順法沙門賢明。夙夜行禮不失其意。布施所
T17n0820_p0834c05║乏使成道德。恣講經典并化癡冥。以善方便
T17n0820_p0834c06║不【CL043n0411_p0672a01】失其時。自安護彼一切眾生。猶如牸牛食
T17n0820_p0834c07║芻出乳。乳出酪酪出酥酥出醍醐。醍醐最柔
T17n0820_p0834c08║特妙。其自安身愍哀十方。多所慈念多所安
T17n0820_p0834c09║隱。諸天人民皆得蒙度。是人最尊無上無比
T17n0820_p0834c10║為無儔匹為世大雄獨步無侶。佛於是頌曰。
T17n0820_p0834c11║　若有眾財業　　以自好衣食
T17n0820_p0834c12║　供養孝父母　　不失其顏色
T17n0820_p0834c13║　出遊不犯禁　　還返不違禮
T17n0820_p0834c14║　造行常清白　　順法不荒迷
T17n0820_p0834c15║　供敬奉尊長　　謙遜明智者
T17n0820_p0834c16║　啟受博聞士　　等心不慕邪
T17n0820_p0834c17║　隨時給妻子　　各令得其所
T17n0820_p0834c18║　慈賜奴僕使　　衣食常豐足
T17n0820_p0834c19║　奉沙門學士　　布施授供養
T17n0820_p0834c20║　從受深妙法　　棄捐癡聾盲
T17n0820_p0834c21║　愍傷十方人　　不獨為身行
T17n0820_p0834c22║　常自安其已　　亦解一切厄
T17n0820_p0834c23║　譬如酥醍醐　　本從芻草出
T17n0820_p0834c24║　既可用安身　　身和無疾疹
T17n0820_p0834c25║　普哀眾生類　　其心常平一
T17n0820_p0834c26║　【CL043n0411_p0672b01】以是四等行　　速逮成至佛
T17n0820_p0834c27║佛告長者。出家修道學有三品。一曰聲聞。二
T17n0820_p0834c28║曰緣覺。三曰大乘。何謂聲聞。畏苦厭身。思無
T17n0820_p0834c29║央數生死之難周旋之患視身如怨。四大猶
T17n0820_p0835a01║虺五陰處賊。坐禪數息安般守意。觀身惡露
T17n0820_p0835a02║不淨之形。畏色欲本痛想行識。怖地獄苦。餓
T17n0820_p0835a03║鬼之厄。畜生惱結。人中之難。天上別離。不可
T17n0820_p0835a04║稱計。輪轉無休如獄中囚。欲斷生死勤勞之
T17n0820_p0835a05║罪。求無為樂泥洹之安。但自為己不念眾生。
T17n0820_p0835a06║常執小慈不興大哀。倚于音聲不解空慧。三
T17n0820_p0835a07║界猶幻。趣自濟己不顧恩慈。是為聲聞學。佛
T17n0820_p0835a08║於是頌曰。
T17n0820_p0835a09║　畏無量生死　　周旋之艱難
T17n0820_p0835a10║　心已懷恐懼　　唯欲求自安
T17n0820_p0835a11║　坐禪而數息　　專精志安般
T17n0820_p0835a12║　觀身中惡露　　不淨有若干
T17n0820_p0835a13║　棄捐三界色　　【CL043n0411_p0673a01】斷欲得自安
T17n0820_p0835a14║　不能修大慈　　唯志樂泥洹
T17n0820_p0835a15║佛告長者。緣覺者。本發大意。為菩薩業。布施
T17n0820_p0835a16║持戒忍辱精進一心智慧。以用望想求為尊
T17n0820_p0835a17║豪天上天下咸令自歸。三十二相八十種好。
T17n0820_p0835a18║威神德重巍巍堂堂無能及者。不解如來色
T17n0820_p0835a19║身所現。因世愚人不識大道。斷生死流不能
T17n0820_p0835a20║反原。盡生死本故為現身。相好嚴容。文辭
T17n0820_p0835a21║言教以化愚冥。顯示大明及著相好。謂審有
T17n0820_p0835a22║色像。雖行四等四恩六度無極三十七品。觀
T17n0820_p0835a23║十二緣欲拔其原。不解本無悕望大道。正使
T17n0820_p0835a24║積德如虛空界不得至佛。所以者何。用不達
T17n0820_p0835a25║故。何謂不達。布施持戒忍辱精進一心智慧。
T17n0820_p0835a26║四等四恩有所悕望。念救一切五趣生死。解
T17n0820_p0835a27║空無想不願諸法。曉一切法如幻化夢野馬
T17n0820_p0835a28║影響芭蕉泡沫皆無所有。道慧無形等如虛
T17n0820_p0835a29║空。【CL043n0411_p0673b01】無所增壞普度眾生。佛於是頌曰。
T17n0820_p0835b01║　本發菩薩意　　志慕大乘業
T17n0820_p0835b02║　但欲著佛身　　不了無適莫
T17n0820_p0835b03║　布施戒忍辱　　精進禪息智
T17n0820_p0835b04║　四等恩六度　　惟己樂無為
T17n0820_p0835b05║　慕三十二相　　八十好巍巍
T17n0820_p0835b06║　天上天下尊　　脫五陰六衰
T17n0820_p0835b07║　但察其麤事　　不能觀深微
T17n0820_p0835b08║　雖欲度十方　　心口自相違
T17n0820_p0835b09║　不了如幻化　　水沫泡野馬
T17n0820_p0835b10║　芭蕉如夢影　　妄想甚眾多
T17n0820_p0835b11║　正使作功德　　猶如江河沙
T17n0820_p0835b12║　心懷無上真　　不解除眾魔
T17n0820_p0835b13║佛告長者。其大乘學。發無上正真道意。行于
T17n0820_p0835b14║大慈等如虛空。而修大悲無所適莫。不自憂
T17n0820_p0835b15║身但念五趣。一切眾生普欲使安。奉四等心
T17n0820_p0835b16║慈悲喜護。惠施仁愛益義等利救濟十方。
T17n0820_p0835b17║布施持戒忍辱精進一心智慧。六度無極無
T17n0820_p0835b18║所悕望。以施一切眾生之類。觀于三界往返
T17n0820_p0835b19║周【CL043n0411_p0674a01】旋。勤苦艱難不可稱計。念之如父如母如
T17n0820_p0835b20║子如身。等而無異。為之雨淚。欲令度厄至于
T17n0820_p0835b21║大道。佛於是頌曰。
T17n0820_p0835b22║　發無上大意　　行慈悲喜護
T17n0820_p0835b23║　大哀如虛空　　行等無適莫
T17n0820_p0835b24║　立德不為己　　唯為十方施
T17n0820_p0835b25║　度脫諸群生　　使至大道智
T17n0820_p0835b26║又有四事得至大乘。一曰布施給諸窮乏。二
T17n0820_p0835b27║曰不擇豪劣行輕重心。三曰所可施與無所
T17n0820_p0835b28║悕望不求還報。四曰以此功德施於眾生。佛
T17n0820_p0835b29║於是頌曰。
T17n0820_p0835c01║　布施攝貧窮　　不行輕重心
T17n0820_p0835c02║　志慧無悕望　　不求還得報
T17n0820_p0835c03║　愍念於群黎　　往來周旋者
T17n0820_p0835c04║　以此功德施　　悉令至大道
T17n0820_p0835c05║佛告長者。奉戒有四事疾成大乘。一曰守口
T17n0820_p0835c06║護身心不念非。二曰出入行步不失禮節。三
T17n0820_p0835c07║【CL043n0411_p0674b01】曰不願生天轉輪聖王釋梵之位。四曰以是
T17n0820_p0835c08║禁戒惠施眾生。佛於是頌曰。
T17n0820_p0835c09║　常護身口意　　心堅如太山
T17n0820_p0835c10║　若出入行步　　未曾失禮節
T17n0820_p0835c11║　不願生天上　　釋梵轉輪王
T17n0820_p0835c12║　則以此正行　　用惠一切人
T17n0820_p0835c13║佛告長者。忍辱有四事疾成大乘。一曰若罵
T17n0820_p0835c14║詈者不計音聲。二曰若撾捶者計如無形。三
T17n0820_p0835c15║曰若毀辱者謂如風吹。四曰有加害者常懷
T17n0820_p0835c16║大哀。佛於是頌曰。
T17n0820_p0835c17║　撾罵令默然　　自計本無形
T17n0820_p0835c18║　設有恨意起　　心輒還自止
T17n0820_p0835c19║　和心顏色悅　　眾人咸恭敬
T17n0820_p0835c20║　用是得成佛　　三十二相明
T17n0820_p0835c21║佛告長者。精進有四事。一曰夙夜奉法未曾
T17n0820_p0835c22║懈廢。二曰寧失身命不違道教。三曰勤諷深
T17n0820_p0835c23║典不以懈惓。四曰廣欲救濟諸危厄者。是為
T17n0820_p0835c24║【CL043n0411_p0675a01】四。佛於是頌曰。
T17n0820_p0835c25║　夙夜奉大法　　未曾有忽忘
T17n0820_p0835c26║　寧自失身命　　不敢違道教
T17n0820_p0835c27║　誦習深經典　　不以為懈惓
T17n0820_p0835c28║　救濟眾危厄　　不使心懷怨
T17n0820_p0835c29║佛告長者。禪思有四事。一曰樂習精修閑居
T17n0820_p0836a01║獨處。二曰靜身口心令不憒亂。三曰雖在眾
T17n0820_p0836a02║鬧常能定己。四曰其心曠然而無所著。佛於
T17n0820_p0836a03║是頌曰。
T17n0820_p0836a04║　恒好於精修　　志閑居獨處
T17n0820_p0836a05║　靜其身口意　　未曾念憒鬧
T17n0820_p0836a06║　數處眾亂中　　心定無忽變
T17n0820_p0836a07║　一心見十方　　道慧起神足
T17n0820_p0836a08║佛告長者。智慧有四事。一曰解於身空。四大
T17n0820_p0836a09║合成散壞本無主名。二曰其生三界皆心所
T17n0820_p0836a10║為。心如幻化倚立眾形。三曰了知五陰本無
T17n0820_p0836a11║處所。隨其所著因有斯情。四曰曉十二緣本
T17n0820_p0836a12║【CL043n0411_p0675b01】無根原因對而對現。是為四。佛於是頌曰。
T17n0820_p0836a13║　悉解其身空　　四大而合成
T17n0820_p0836a14║　散滅無處所　　從心而得生
T17n0820_p0836a15║　五陰本無根　　所著以為名
T17n0820_p0836a16║　十二緣無端　　了此至大安
T17n0820_p0836a17║佛告長者。智慧復有六事。一曰解色如聚沫。
T17n0820_p0836a18║二曰了痛痒如水泡。三曰思想如野馬。四曰
T17n0820_p0836a19║曉生死如芭蕉。五曰察識如幻。六曰心神如
T17n0820_p0836a20║影響計本悉空皆無處所。佛於是頌曰。
T17n0820_p0836a21║　解色如聚沫　　痛痒如水泡
T17n0820_p0836a22║　思想猶野馬　　生死若芭蕉
T17n0820_p0836a23║　了識假譬幻　　三界無一好
T17n0820_p0836a24║　分別悉空無　　爾乃至大道
T17n0820_p0836a25║佛告長者。慈有四事。一曰慈念十方。二曰如
T17n0820_p0836a26║母育子。三曰極愍念之。四曰如身無異。是為
T17n0820_p0836a27║四。佛於是頌曰。
T17n0820_p0836a28║　慈念於十方　　如母育赤子
T17n0820_p0836a29║　常懷極愍念　　【CL043n0411_p0676a01】如身等無異
T17n0820_p0836b01║佛告長者。哀有四事。一曰愍之。二曰為之雨
T17n0820_p0836b02║淚。三曰身欲代罪。四曰以命濟之。喜有四事。
T17n0820_p0836b03║一曰和顏。二曰善言。三曰說經。四曰解義。護
T17n0820_p0836b04║有四事。一曰教去惡就善。二曰常訓誨歸命
T17n0820_p0836b05║三寶。三曰使發道意。四曰開化眾生。是為四。
T17n0820_p0836b06║佛於是頌曰。
T17n0820_p0836b07║　愍念為雨淚　　身欲代其罪
T17n0820_p0836b08║　捨命而濟之　　不以為懷恨
T17n0820_p0836b09║　和顏演善言　　講法分別義
T17n0820_p0836b10║　教去惡就善　　誨歸命三寶
T17n0820_p0836b11║佛告長者。有四法疾。成無上正真之道。一曰
T17n0820_p0836b12║解空學無所求。二曰無想無所悕望。三曰無
T17n0820_p0836b13║願不慕所生。四曰常等三乘之業無去來今。
T17n0820_p0836b14║是為四。佛於是頌曰。
T17n0820_p0836b15║　解空無所求　　無想悕望報
T17n0820_p0836b16║　不慕願所生　　【CL043n0411_p0676b01】常等三世行
T17n0820_p0836b17║佛告長者。有四事法疾成佛道。一曰一切皆
T17n0820_p0836b18║悉本淨。二曰而解萬物普如幻化。三曰生死
T17n0820_p0836b19║斷滅皆從緣對。四曰計其緣對本亦無形。佛
T17n0820_p0836b20║於是頌曰。
T17n0820_p0836b21║　一切悉本淨　　解物如幻化
T17n0820_p0836b22║　生死從緣對　　計本亦無形
T17n0820_p0836b23║佛告長者。有六法疾成正覺。一曰身常行慈
T17n0820_p0836b24║無怨無結。二曰口常行慈演深慧義。三者心
T17n0820_p0836b25║慈仁和調隱哀念十方。四曰護戒不造想求
T17n0820_p0836b26║大乘之業。五曰正觀見十方空道俗不二。六
T17n0820_p0836b27║曰供足乏食救身之業以濟危厄。是為六。佛
T17n0820_p0836b28║於是頌曰。
T17n0820_p0836b29║　身常行慈心　　未曾捶怨結
T17n0820_p0836c01║　口恒修言愍　　演深慧之誼
T17n0820_p0836c02║　心和仁調隱　　哀念諸十方
T17n0820_p0836c03║　【CL043n0411_p0677a01】護戒不起想　　正觀十方空
T17n0820_p0836c04║佛告長者。有四事疾成佛道。一曰奉精進業
T17n0820_p0836c05║悉無所著。二曰教化眾生道心不斷。三曰遊
T17n0820_p0836c06║于生死不以患厭。四曰大慈大哀不捨權慧。
T17n0820_p0836c07║是為四。佛於是頌曰。
T17n0820_p0836c08║　精進無所著　　教化未曾斷
T17n0820_p0836c09║　不患厭生死　　不廢捨權慧
T17n0820_p0836c10║佛告長者。開化眾生有四事。一曰不信生死
T17n0820_p0836c11║者則以現事禍福喻之。二曰不信三寶顯示
T17n0820_p0836c12║大道。三曰迷惑邪徑指語三乘。佛道獨尊而
T17n0820_p0836c13║無有侶。四曰三界所有悉如幻化無一真諦。
T17n0820_p0836c14║是為四。佛於是頌曰。
T17n0820_p0836c15║　不信生死禍福示　　墮邪見者顯大道
T17n0820_p0836c16║　佛道獨尊而無侶　　三界悉空如幻化
T17n0820_p0836c17║佛告長者。開化復有七事。一曰慳貪者教令
T17n0820_p0836c18║【CL043n0411_p0677b01】布施。二曰犯惡者誨令奉戒。三曰瞋恚者勸
T17n0820_p0836c19║令忍辱。四曰懈怠者化令精進。五曰心亂者
T17n0820_p0836c20║誨令定意。六曰愚冥者教令至學智度無極。
T17n0820_p0836c21║七曰不知隨時顯權方便。是為七。佛於是頌
T17n0820_p0836c22║曰。
T17n0820_p0836c23║　慳者教布施　　犯惡令奉戒
T17n0820_p0836c24║　瞋恚勸忍辱　　懈怠勸精進
T17n0820_p0836c25║　亂者使定意　　愚冥教令學
T17n0820_p0836c26║　智慧度無極　　隨時發善權
T17n0820_p0836c27║隨時菩薩問佛。何故學者有上中下。不悉普
T17n0820_p0836c28║等至大乘乎。佛言。學者其心見有遠近解有
T17n0820_p0836c29║深淺志有優劣故示三乘。計本無三假引為
T17n0820_p0837a01║喻。譬如有人為國大臣聰明智慧。王之所重
T17n0820_p0837a02║參誼國事。一以委託不懷疑慮。又斯大臣
T17n0820_p0837a03║有三親友。一曰太子。二曰尊者。三曰凡人。大
T17n0820_p0837a04║臣舉治國之政頗有漏失。眾人潛入白之
T17n0820_p0837a05║於王。【CL043n0411_p0678a01】謂圖逆辟王聞懷疑問諸臣曰。當何
T17n0820_p0837a06║罪之諸臣得便各重罪之。或言斫頭。或言截
T17n0820_p0837a07║手斷足或言割耳及鼻。挑眼去舌。王察眾臣
T17n0820_p0837a08║所議甚重。告曰不然。此人明達偶有小失。不
T17n0820_p0837a09║宜乃爾當捉閉著獄。諸臣唯從不敢復言。告
T17n0820_p0837a10║邊臣曰。速下文書令收敕臣閉在刑獄。時凡
T17n0820_p0837a11║親友聞之悲念。欲使出獄力劣不任。唯以衣
T17n0820_p0837a12║被飲食所乏日日供之。亦不能令不見考
T17n0820_p0837a13║治。尊者又聞心用辛酸。往至其所解喻獄吏。
T17n0820_p0837a14║不令搒笞痛苦休息不堪出獄。至太子聞以
T17n0820_p0837a15║為罔然。是吾親親無有重罪。眾臣憎之讒之
T17n0820_p0837a16║於王。不宜取爾。往詣王所具陳本末謂無逆
T17n0820_p0837a17║肆。當用我故願赦其殃。王用愛子即赦使出
T17n0820_p0837a18║獄。與王相見令業如故。其國王者謂如來。其
T17n0820_p0837a19║太子者智慧度無極善權方便菩薩逮得無所
T17n0820_p0837a20║從生法【CL043n0411_p0678b01】忍權慧之宜。乃能得出於三界獄。得
T17n0820_p0837a21║成為佛廣濟眾生。尊者親友謂行淨戒。免三
T17n0820_p0837a22║惡趣不助三界。可受天上人間福不得至道。
T17n0820_p0837a23║凡知友者。謂布施業。此適能脫餓鬼之界。不
T17n0820_p0837a24║免地獄畜生之厄。所以者何。如其所種各得
T17n0820_p0837a25║其類。發無上正真道意。奉於大慈無極大哀。
T17n0820_p0837a26║開化一切故得至佛道。本典大道不達深法。
T17n0820_p0837a27║不解進退中止自廢。故為緣覺畏生死難往返
T17n0820_p0837a28║周旋。但欲自濟不念苦人故墮聲聞。各隨本
T17n0820_p0837a29║行而獲致之。說是經時。給孤獨氏居士五
T17n0820_p0837b01║百長者。皆發無上正真道意。有數千人遠塵
T17n0820_p0837b02║離垢諸法眼生。箜篌樂器不鼓自鳴。飛鳥走
T17n0820_p0837b03║獸相和悲聲。當是之時。莫不歡喜自歸佛者。
T17n0820_p0837b04║居士復問。初學道者始以何志。佛言。先習五
T17n0820_p0837b05║戒自歸於三。何謂五戒。一曰慈心恩仁不殺。
T17n0820_p0837b06║二曰清【CL043n0411_p0679a01】廉節用不盜。三者貞良鮮潔不染。四
T17n0820_p0837b07║曰篤信性和不欺。五曰要達志明不亂。何謂
T17n0820_p0837b08║三自歸。一曰歸佛無上正真。二曰歸法以自
T17n0820_p0837b09║御心。三曰歸眾聖眾之中所受廣大。猶如大
T17n0820_p0837b10║海靡所不包。復有四法。一曰道跡。二曰往
T17n0820_p0837b11║還。三曰不還。四曰無著。緣覺至佛無上大道。
T17n0820_p0837b12║得天人身皆由之生。次行四等四恩四辯六
T17n0820_p0837b13║度無極大慈大哀得成大道。前知無窮卻睹
T17n0820_p0837b14║無極。教訓十方何智不逮。阿難問曰。此經何
T17n0820_p0837b15║名。云何奉行。佛言名曰解俗家。業三品之財
T17n0820_p0837b16║出家修道無上正真。其要號曰演道俗業。佛
T17n0820_p0837b17║說如是。賢者阿難。給孤獨居士。五百清信士。
T17n0820_p0837b18║莫不歡喜。
T17n0820_p0837b19║【○】【○】佛說演道俗業經【CL043n0411_p0679b01】
