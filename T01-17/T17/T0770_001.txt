T17n0770_p0706b01║【□】
T17n0770_p0706b02║【■】　　No. 770
T17n0770_p0706b03║【CL042n0388_p0428a01】佛說四不可得經
T17n0770_p0706b04║【□】
T17n0770_p0706b05║　　　　西晉月支三藏竺法護譯
T17n0770_p0706b06║聞如是。一時佛遊於舍衛祇樹給孤獨園。與
T17n0770_p0706b07║大比丘俱。千二百五十人及諸菩薩。
T17n0770_p0706b08║佛明旦著衣持缽入城分衛。四輩皆從。諸天
T17n0770_p0706b09║龍神各齎華香伎樂。追於上侍。佛道眼睹見
T17n0770_p0706b10║兄弟同產四人。遠家棄業山處閑居。得五神
T17n0770_p0706b11║通皆號仙人。宿對來至自知壽盡。悉欲避終。
T17n0770_p0706b12║各各思議。吾等神足飛騰自恣。在所至到無
T17n0770_p0706b13║所罣礙。今反當為非常所得。便危失身命。
T17n0770_p0706b14║當造方便免斯患難。不可就之也。於是一人
T17n0770_p0706b15║則踊在空中而自藏形。無常之對安知吾處。
T17n0770_p0706b16║一人則入市中人鬧之處。廣大無量在中避
T17n0770_p0706b17║命。無常之對趣得一人何必求吾。一人則退
T17n0770_p0706b18║入于大海三百三十六萬里。下不至底上不
T17n0770_p0706b19║至表。【CL042n0388_p0428b01】處於其中無常之對何所求耶。一人則
T17n0770_p0706b20║計竊至大山無人之處。擗山兩解入中還合。
T17n0770_p0706b21║非常之對安知吾處。於時四人各各避命。
T17n0770_p0706b22║竟不得脫。藏在空中者便自墮地猶果熟落。
T17n0770_p0706b23║其在山中于彼喪亡。在大海中則時夭命魚
T17n0770_p0706b24║鱉所食。入市中者在于眾人而自終沒。
T17n0770_p0706b25║於是世尊睹之如斯謂。此四人闇昧不達欲
T17n0770_p0706b26║捨宿對。三毒不除。不至三達無極之慧。古今
T17n0770_p0706b27║以來誰脫此患。佛則頌曰。
T17n0770_p0706b28║　雖欲藏在空　　若處大海中
T17n0770_p0706b29║　假使入諸山　　而欲自翳形
T17n0770_p0706c01║　欲求不死地　　未曾可獲之
T17n0770_p0706c02║　是故精進學　　無身乃為寧
T17n0770_p0706c03║佛告諸比丘。世有四事不可獲致。何等為四。
T17n0770_p0706c04║一曰年幼顏色煒曄髮黑齒白。形貌光澤氣
T17n0770_p0706c05║力堅強。行步舉止出入自遊。上車乘馬眾人
T17n0770_p0706c06║【CL042n0388_p0429a01】瞻戴莫不愛敬。一旦忽耄。頭白齒落面皺
T17n0770_p0706c07║皮緩。體重拄杖短氣呻吟。欲使常少不至老
T17n0770_p0706c08║者。終不可得。
T17n0770_p0706c09║二謂身體強健骨髓實盛。行步無雙飲食自
T17n0770_p0706c10║恣。莊飾頭首謂為無比。張弓捻矢把執兵
T17n0770_p0706c11║仗。有所危害不省曲直。罵詈衝口謂為豪強。
T17n0770_p0706c12║自計吾我無有衰耗。疾病卒至伏之著床不
T17n0770_p0706c13║能動搖。身痛如搒耳鼻口目不聞聲香美味
T17n0770_p0706c14║細滑。坐起須人惡露自出。身臥其上眾患
T17n0770_p0706c15║難喻。假使欲免常安無病終不可得。
T17n0770_p0706c16║三謂欲求長壽在世無極。得于病死命既甚
T17n0770_p0706c17║短。懷萬歲慮壽少憂多。不察非常五樂自恣。
T17n0770_p0706c18║放心逸意殺盜婬亂。兩舌惡口妄言綺語。
T17n0770_p0706c19║貪嫉邪見不孝父母。不順師友輕易尊長。反
T17n0770_p0706c20║逆無道希望豪富。謂可永存。譏謗聖道以邪
T17n0770_p0706c21║無雙。噓天推步慕于世榮。不識天地表裏
T17n0770_p0706c22║所由。不【CL042n0388_p0429b01】別四大因緣合成猶如幻化。不了古
T17n0770_p0706c23║今所興之世。不受倡道。不知生所從來死
T17n0770_p0706c24║之所歸。心存天地。謂是吾許。非常對至如
T17n0770_p0706c25║風吹雲。冀念長生命忽然終不得自在。欲使
T17n0770_p0706c26║不爾終不可得也。
T17n0770_p0706c27║四謂父母兄弟家室親族。朋友知識恩愛榮
T17n0770_p0706c28║樂。財物富貴官爵俸祿。騎乘遊觀妻妾子
T17n0770_p0706c29║息。以自憍恣飲食快意。兒客僕使趨行騎
T17n0770_p0707a01║視。顧影而步。輕蔑眾人。計己無雙。奴客庸
T17n0770_p0707a02║罵獸類畜生。出入自在無有期度。不察前後。
T17n0770_p0707a03║謂其眷屬從使之眾意可常得。宿對卒至如
T17n0770_p0707a04║湯消雪。心乃懷懅請求濟患安得如願。呼噏
T17n0770_p0707a05║命斷魂神獨逝。父母兄弟妻子親族朋友知
T17n0770_p0707a06║識恩愛。皆自獨留。官爵財物僕從各散馳走
T17n0770_p0707a07║如星。欲求不死不可得也。
T17n0770_p0707a08║佛告比丘。古今以來天地成立。無免此苦四
T17n0770_p0707a09║難之患。以斯四苦【CL042n0388_p0430a01】佛興于世。設無此難。不
T17n0770_p0707a10║現身相教化群黎。猶如四方有洪石山廣大
T17n0770_p0707a11║且高。上生草木眾果藥樹。華實悉茂。忽失
T17n0770_p0707a12║野火四山俱發。暴疾相向速于日行。有人白
T17n0770_p0707a13║王。說有此患寧可避乎。答曰。不可得也。天中
T17n0770_p0707a14║之天。唯有神通乃可濟矣。
T17n0770_p0707a15║佛言。有心意識。不解深妙空無之慧。心計吾
T17n0770_p0707a16║我。五陰所縛六衰所惑。欲不老病。規拔此
T17n0770_p0707a17║惡分離之患。志于常存終不可得。唯成法
T17n0770_p0707a18║身陰衰悉蠲。無內無外進退自在。乃能免此
T17n0770_p0707a19║四難之患。如春種穀。令秋不熟終不可得。
T17n0770_p0707a20║殖老病死別乖之本。欲離不終不如志也。
T17n0770_p0707a21║猶樹生果。欲使不落終不可得也。猶人飲
T17n0770_p0707a22║酒。欲使不醉孰有獲願。種諸根本。欲令不
T17n0770_p0707a23║終不可得也。如人服毒。欲令不死誰有獲
T17n0770_p0707a24║願。種離根本。欲令不別終不可得也。猶人
T17n0770_p0707a25║入溷。欲令不臭誰有【CL042n0388_p0430b01】獲願。植老病死欲免斯
T17n0770_p0707a26║患。未有如願。人不識此四苦。放心恣意沒
T17n0770_p0707a27║沈五道。猶如車輪不得離地。悲哀呼嗟轉相
T17n0770_p0707a28║戀慕。無有竟已。猶如狂逸裸形而遊。恍惚
T17n0770_p0707a29║妄語謂為真諦。痛哉誰了此義唯有解道乃
T17n0770_p0707b01║知之耳。比丘白佛言。何緣免濟此苦之難。
T17n0770_p0707b02║世尊告曰。當求解脫。何謂解脫。佛言。護身口
T17n0770_p0707b03║意初中竟善。不為聲聞行。身不犯三罪。口
T17n0770_p0707b04║不犯四過。意不念三惡。初中竟善也。又身口
T17n0770_p0707b05║意和而歸三寶。除于三毒。入空無相不願之
T17n0770_p0707b06║法。向三脫門。是初中竟善之德也。三界皆
T17n0770_p0707b07║苦。生老病死。視身如怨。行于四等悲慈喜
T17n0770_p0707b08║護。不遵大慈無極之哀。趣欲免身至于泥洹。
T17n0770_p0707b09║不念一切便得羅漢。不及十方。雖得免於四
T17n0770_p0707b10║患猶有限礙。
T17n0770_p0707b11║佛言。發菩薩意。普令眾生常念遵六度無極
T17n0770_p0707b12║之行。初中竟善者。謂【CL042n0388_p0431a01】發意菩薩也。初亦善
T17n0770_p0707b13║者。視一切人如父如母如身。常等無異。中亦
T17n0770_p0707b14║善者。不畏勤苦在于生死無央數劫。不以為
T17n0770_p0707b15║勞。竟亦善者。分別空慧不見吾我。
T17n0770_p0707b16║又初亦善者。本發大意願濟一切。不為己
T17n0770_p0707b17║計。中亦善者。行四等心慈悲喜護。竟亦善者。
T17n0770_p0707b18║弘無極慈欲導群黎。遭諸惱患。初亦善者。
T17n0770_p0707b19║觀身四大本無化合。緣于無緣。中亦善者。
T17n0770_p0707b20║無我無人無壽無命。有斯四事則受身矣。無
T17n0770_p0707b21║緣無攀何從得因。猶如立屋。有材有土有水
T17n0770_p0707b22║有草。四事別離各散異處。人合作舍因得屋
T17n0770_p0707b23║名。計身四事亦復如是。各在一面心著所
T17n0770_p0707b24║有我人壽命。四大合成因號為人。竟亦善
T17n0770_p0707b25║者。了知無身不倚三界。一切悉空。初亦善
T17n0770_p0707b26║者。布施持戒忍辱精進一心智慧之道。中
T17n0770_p0707b27║亦善者。曉知六通之法。入柔順法忍。竟亦善
T17n0770_p0707b28║者。知身【CL042n0388_p0431b01】自然諸法自然人物自然。一切如化
T17n0770_p0707b29║如幻計皆本無。初亦善者。謂發無上正真之
T17n0770_p0707c01║道。中亦善者。解音響慧。得無所從生不起
T17n0770_p0707c02║法忍。竟亦善者。逮一生補處。勇猛之狀遊一
T17n0770_p0707c03║切生。睹無所起救濟一切。如日普照無所不
T17n0770_p0707c04║遍。是為菩薩初亦善者。中亦善者竟亦善者。
T17n0770_p0707c05║佛言。行菩薩道多所度脫。猶眾星中月而獨
T17n0770_p0707c06║光。光如日初出一時悉遍。猶如炬火在所如
T17n0770_p0707c07║照。療諸病如良醫。度群黎如船師。安三界猶
T17n0770_p0707c08║國主。降異道如師子。道心普如虛空。心等
T17n0770_p0707c09║如地。洗垢如水。燒諸罪如火。遊無礙如風。
T17n0770_p0707c10║是為初中竟善菩薩之事。乃為究暢。
T17n0770_p0707c11║佛說如是。諸菩薩及眾比丘。諸天龍神阿須
T17n0770_p0707c12║倫。聞經莫不歡喜。
T17n0770_p0707c13║佛說四不可得經【CL042n0388_p0432a01】【CL042n0388_p0432b01】
