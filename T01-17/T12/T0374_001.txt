T12n0374_p0365a01║【★】　　No. 374
T12n0374_p0365a02║　　大般涅槃經序
T12n0374_p0365a03║
T12n0374_p0365a04║　　　　後秦釋道朗撰
T12n0374_p0365a05║大般涅槃經者。蓋是法身之玄堂。正覺之實
T12n0374_p0365a06║稱。眾經之淵鏡。萬流之宗極。其為體也。妙
T12n0374_p0365a07║存有物之表。周流無窮之內。任運而動。見
T12n0374_p0365a08║機而赴。任運而動。則乘虛照以御物。寄言
T12n0374_p0365a09║蹄以通化。見機而赴。則應萬形而為像。即
T12n0374_p0365a10║群情而設教。至乃形充十方。而心不易慮。
T12n0374_p0365a11║教彌天下。而情不在已。廁流塵蟻而弗下。彌
T12n0374_p0365a12║蓋群聖而不高。功濟萬化而不恃。明踰萬日
T12n0374_p0365a13║而不居。渾然與太虛同量。泯然與法性為一。
T12n0374_p0365a14║夫法性以至極為體。至極則歸於無變。所以
T12n0374_p0365a15║生滅不能遷其常。生滅不能遷其常。故其常
T12n0374_p0365a16║不動。非樂不能虧其樂。故其樂無窮。或我
T12n0374_p0365a17║生於謬想。非我起於因假。因假存於名數。
T12n0374_p0365a18║故至我越名數而非無。越名數而非無。故能
T12n0374_p0365a19║居自在之聖位。而非我不能變。非淨生於虛
T12n0374_p0365a20║淨。故真淨水鏡於萬法。水鏡於萬法。故非
T12n0374_p0365a21║淨不能渝。是以斯經觕章敘常樂我淨為宗
T12n0374_p0365a22║義之林。開究玄致為涅槃之原用。能闡祕藏
T12n0374_p0365a23║於未聞。啟靈管以通照。拯四重之癰疽。拔
T12n0374_p0365a24║無間之疣贅。闡祕藏則暢群識之情。審妙我
T12n0374_p0365a25║之在已。啟靈管則悟玄光之潛。映神珠之在
T12n0374_p0365a26║體。然四重無間誹謗方等。斯乃眾患之𤴲痟。
T12n0374_p0365a27║創疣之甚者。故大涅槃以無創疣為義名。斯
T12n0374_p0365a28║經以大涅槃為宗目。宗目舉則明統攝於眾
T12n0374_p0365a29║妙。言約而義備。義名立則照三乘之優劣。
T12n0374_p0365b01║至極之有在。然冥化無朕。妙契無言。任之
T12n0374_p0365b02║沖境。則理不虛運。是以此經開誠言為教本。
T12n0374_p0365b03║廣眾喻以會義。建護法以涉初。睹祕藏以窮
T12n0374_p0365b04║原。暢千載之固滯。散靈鷲之餘疑。至於理
T12n0374_p0365b05║微幽蟠微於微者。則諸菩薩弘郢匠之功。曠
T12n0374_p0365b06║舟船之濟。請難雲搆。翻覆周密。由使幽塗
T12n0374_p0365b07║融坦。宗歸豁然。是故誦其文而不疲。語其
T12n0374_p0365b08║義而不倦。甘其味而無足。餐其音而不厭。始
T12n0374_p0365b09║可謂微言興詠於真丹。高韻初唱於赤縣。梵
T12n0374_p0365b10║音震響於聾俗。真容巨曜於今日。而寡聞之
T12n0374_p0365b11║士。偏執之流。不量愚見。敢評大聖無涯之
T12n0374_p0365b12║典。遂使是非興於諍論。譏謗生於快心。先
T12n0374_p0365b13║覺不能返其迷。眾聖莫能移其志。方將沈蔽
T12n0374_p0365b14║八邪之網。長淪九流之淵。不亦哀哉。不亦
T12n0374_p0365b15║哀哉。天竺沙門曇無讖者。中天竺人。婆羅
T12n0374_p0365b16║門種。天懷秀拔。領鑒明邃。機辯清勝。內外
T12n0374_p0365b17║兼綜。將乘運流化。先至燉煌。停止數載。大
T12n0374_p0365b18║沮渠河西王者。至德潛著。建隆王業。雖形
T12n0374_p0365b19║處萬機。每思弘大道。為法城塹。會開定西
T12n0374_p0365b20║夏。斯經與讖自遠而至。自非至感先期。孰
T12n0374_p0365b21║有若茲之遇哉。讖既達此。以玄始十年歲次
T12n0374_p0365b22║大梁。十月二十三日。河西王勸請令譯。讖手
T12n0374_p0365b23║執梵文。口宣秦言。其人神情既銳。而為法
T12n0374_p0365b24║殷重。臨譯敬情。殆無遺隱。搜研本正。務存
T12n0374_p0365b25║經旨。唯恨梵本分離殘缺未備耳。余以庸淺。
T12n0374_p0365b26║豫遭斯運。夙夜感戢。欣遇良深。聊試標位。
T12n0374_p0365b27║敘其宗格。豈謂必然闚其宏要者哉。
T12n0374_p0365c01║【☆】
T12n0374_p0365c02║【CL029n0109_p0001a01】【CL029n0109_p0001b01】【CL029n0109_p0002a01】【CL029n0109_p0002b01】大般涅槃經卷第一
T12n0374_p0365c03║【□】
T12n0374_p0365c04║　　　　北涼天竺三藏曇無讖譯
T12n0374_p0365c05║　　壽命品第一
T12n0374_p0365c06║如是我聞。一時佛在拘尸那國力士生地阿
T12n0374_p0365c07║利羅跋提河邊娑羅雙樹間。爾時世尊。與大
T12n0374_p0365c08║比丘八十億百千人俱。前後圍遶。二月十五
T12n0374_p0365c09║日臨涅槃時。以佛神力出大音聲。其聲遍滿
T12n0374_p0365c10║乃至有頂。隨其類音普告眾生。今日如來應
T12n0374_p0365c11║正遍知。憐愍眾生覆護眾生。等視眾生如羅
T12n0374_p0365c12║睺羅。為作歸依屋舍室宅。大覺世尊將欲涅
T12n0374_p0365c13║槃。一切眾生若有所疑。今悉可問。為最後
T12n0374_p0365c14║問。爾時世尊。於晨朝時從其面門放種種光。
T12n0374_p0365c15║其明雜色。青黃赤白頗梨馬瑙光。遍照此三
T12n0374_p0365c16║千大千佛之世界。乃至十方亦復如是。其中
T12n0374_p0365c17║所有六趣眾生遇斯光者。罪垢煩惱一切消
T12n0374_p0365c18║除。【CL029n0109_p0003a01】是諸眾生見聞是已。心大憂愁。同時舉
T12n0374_p0365c19║聲悲啼號哭。嗚呼慈父。痛哉苦哉。舉手拍
T12n0374_p0365c20║頭搥胸叫喚。其中或有身體戰慄涕泣哽
T12n0374_p0365c21║咽。爾時大地諸山大海。皆悉震動。時諸眾
T12n0374_p0365c22║生共相謂言。且各裁抑莫大愁苦。當疾往詣
T12n0374_p0365c23║拘尸那城力士生處。至如來所頭面禮敬。勸
T12n0374_p0365c24║請如來莫般涅槃。住世一劫若減一劫。互相
T12n0374_p0365c25║執手復作是言。世間空虛眾生福盡。不善諸
T12n0374_p0365c26║業增長出世。仁等。今當速往速往。如來不
T12n0374_p0365c27║久必入涅槃。復作是言。世間空虛。世間空
T12n0374_p0365c28║虛。我等從今無有救護無所宗仰。貧窮孤露。
T12n0374_p0365c29║一旦遠離無上世尊。設有疑惑當復問誰。
T12n0374_p0366a01║時有無量諸大弟子。尊者摩訶迦旃延。尊者
T12n0374_p0366a02║薄俱羅。尊者優波難陀。如是等諸大比丘。
T12n0374_p0366a03║遇佛光者其身戰掉。乃至大動不能自持。
T12n0374_p0366a04║心濁迷悶發聲大喚。生如【CL029n0109_p0003b01】是等種種苦惱。爾
T12n0374_p0366a05║時復有八十百千諸比丘等。皆阿羅漢。心得
T12n0374_p0366a06║自在所作已辦。離諸煩惱調伏諸根。如大龍
T12n0374_p0366a07║王有大威德。成就空慧逮得己利。如栴檀林
T12n0374_p0366a08║栴檀圍遶。如師子王師子圍遶。成就如是無
T12n0374_p0366a09║量功德。一切皆是佛之真子。於其晨朝日始
T12n0374_p0366a10║初出。離常住處嚼楊枝時遇佛光明。并相謂
T12n0374_p0366a11║言。仁等速疾漱口澡手。作是言已。舉身毛
T12n0374_p0366a12║豎遍體血現如波羅奢花。涕泣盈目生大苦
T12n0374_p0366a13║惱。為欲利益安樂眾生。成就大乘第一空行。
T12n0374_p0366a14║顯發如來方便密教。為不斷絕種種說法。為
T12n0374_p0366a15║諸眾生調伏因緣故。疾至佛所稽首佛足。繞
T12n0374_p0366a16║百千匝。合掌恭敬卻坐一面。
T12n0374_p0366a17║爾時復有拘陀羅女。善賢比丘尼。優波難陀
T12n0374_p0366a18║比丘尼。海意比丘尼。與六十億比丘尼等。
T12n0374_p0366a19║一切亦是大阿羅漢。諸漏已盡。心得自在所
T12n0374_p0366a20║作【CL029n0109_p0004a01】已辦。離諸煩惱調伏諸根。猶如大龍有大
T12n0374_p0366a21║威德。成就空慧。亦於晨朝日初出時。舉身
T12n0374_p0366a22║毛豎遍體血現如波羅奢花。涕泣盈目生大
T12n0374_p0366a23║苦惱。亦欲利益安樂眾生。成就大乘第一空
T12n0374_p0366a24║行。顯發如來方便密教。為不斷絕種種說法。
T12n0374_p0366a25║為諸眾生調伏因緣故。疾至佛所稽首佛足。
T12n0374_p0366a26║遶百千匝。合掌恭敬卻坐一面。於比丘尼眾
T12n0374_p0366a27║中復有諸比丘尼。皆是菩薩人中之龍。位階
T12n0374_p0366a28║十地安住不動。為化眾生現受女身。而常修
T12n0374_p0366a29║集四無量心。得自在力能化作佛。
T12n0374_p0366b01║爾時復有一恒河沙菩薩摩訶薩。人中之龍。
T12n0374_p0366b02║位階十地安住不動。方便現身。其名曰海德
T12n0374_p0366b03║菩薩。無盡意菩薩。如是等菩薩摩訶薩而為
T12n0374_p0366b04║上首。其心皆悉敬重大乘。安住大乘深解大
T12n0374_p0366b05║乘。愛樂大乘守護大乘。善能隨順一切世間
T12n0374_p0366b06║作是誓言。諸未【CL029n0109_p0004b01】度者當令得度。已於過世無
T12n0374_p0366b07║數劫中。修持淨戒善持所行解未解者。紹三
T12n0374_p0366b08║寶種使不斷絕。於未來世當轉法輪。以大莊
T12n0374_p0366b09║嚴而自莊嚴。成就如是無量功德。等觀眾生
T12n0374_p0366b10║如視一子亦於晨朝日初出時遇佛光明。舉
T12n0374_p0366b11║身毛豎遍體血現如波羅奢花。涕泣盈目生
T12n0374_p0366b12║大苦惱。亦為利益安樂眾生。成就大乘第一
T12n0374_p0366b13║空行。顯發如來方便密教。為不斷絕種種說
T12n0374_p0366b14║法。為諸眾生調伏因緣故。疾至佛所稽首佛
T12n0374_p0366b15║足。繞百千匝。合掌恭敬卻坐一面。
T12n0374_p0366b16║爾時復有二恒河沙諸優婆塞。受持五戒威
T12n0374_p0366b17║儀具足。其名曰威德無垢稱王優婆塞。善德
T12n0374_p0366b18║優婆塞等。而為上首。深樂觀察諸對治門。所
T12n0374_p0366b19║謂苦樂常無常淨不淨我無我實不實。歸依
T12n0374_p0366b20║非歸依。眾生非眾生。恒非恒安非安。為無為
T12n0374_p0366b21║斷不斷。涅槃非涅槃。增【CL029n0109_p0005a01】上非增上。常樂觀
T12n0374_p0366b22║察如是等法對治之門。亦欲樂聞無上大乘。
T12n0374_p0366b23║如所聞已能為他說。善持淨戒渴仰大乘。既
T12n0374_p0366b24║自充足。復能充足餘渴仰者。善能攝取無上
T12n0374_p0366b25║智慧。愛樂大乘守護大乘。善能隨順一切
T12n0374_p0366b26║世間。度未度者。解未解者。紹三寶種使不
T12n0374_p0366b27║斷絕。於未來世當轉法輪。以大莊嚴而自莊
T12n0374_p0366b28║嚴。心常深味清淨戒行。悉能成就如是功德。
T12n0374_p0366b29║於諸眾生生大悲心。平等無二如視一子。亦
T12n0374_p0366c01║於晨朝日初出時。為欲闍毘如來身故。人人
T12n0374_p0366c02║各取香木萬束。栴檀沈水牛頭栴檀天木香
T12n0374_p0366c03║等。是一一木文理及附。皆有七寶微妙光明。
T12n0374_p0366c04║譬如種種雜彩畫飾。以佛力故有是妙色青
T12n0374_p0366c05║黃赤白。為諸眾生之所樂見。諸木皆以種種
T12n0374_p0366c06║香塗。鬱金沈水及膠香等。散以諸花而為莊
T12n0374_p0366c07║嚴。優缽羅花。拘物頭花。波頭摩【CL029n0109_p0005b01】花。分陀利
T12n0374_p0366c08║花諸香木上懸五色幡。柔軟微妙猶如天衣。
T12n0374_p0366c09║憍奢耶衣芻摩繒綵。是諸香木載以寶車。是
T12n0374_p0366c10║諸寶車出種種光青黃赤白。轅轢皆以七寶
T12n0374_p0366c11║廁填。是一一車駕以四馬。是一一馬駿疾如
T12n0374_p0366c12║風。一一車前豎立五十七寶妙幢。真金羅網
T12n0374_p0366c13║彌覆其上。一一寶車復有五十微妙寶蓋。一
T12n0374_p0366c14║一車上垂諸花鬘。優缽羅花。拘物頭花。波
T12n0374_p0366c15║頭摩花。分陀利花其花純以真金為葉。金剛
T12n0374_p0366c16║為臺。是花臺中多有黑蜂。遊集其中歡娛受
T12n0374_p0366c17║樂。又出妙音所謂無常苦空無我。是音聲中
T12n0374_p0366c18║復說菩薩本所行道。復有種種歌舞伎樂箏
T12n0374_p0366c19║笛箜篌簫瑟鼓吹。是樂音中復出是言。苦哉
T12n0374_p0366c20║苦哉。世間空虛。一一車前有優婆塞擎四寶
T12n0374_p0366c21║案。是諸案上有種種花。優缽羅花。拘物頭
T12n0374_p0366c22║花。波頭摩花。分陀利花。鬱金諸香及餘【CL029n0109_p0006a01】薰
T12n0374_p0366c23║香。微妙第一。諸優婆塞為佛及僧。辦諸食
T12n0374_p0366c24║具種種備足。皆是栴檀沈水香薪。八功德水
T12n0374_p0366c25║之所成熟其食甘美有六種味。一苦二醋三
T12n0374_p0366c26║甘四辛五鹹六淡。復有三德。一者輕軟。二
T12n0374_p0366c27║者淨潔。三者如法。作如是等種種莊嚴。至
T12n0374_p0366c28║力士生處娑羅雙樹間。復以金沙遍布其地。
T12n0374_p0366c29║以加陵伽衣欽婆羅衣及繒綵衣而覆沙上。
T12n0374_p0367a01║周匝遍滿十二由旬。為佛及僧敷置七寶師
T12n0374_p0367a02║子之座。其座高大如須彌山。是諸座上皆有
T12n0374_p0367a03║寶帳垂諸瓔珞。諸娑羅樹悉懸種種微妙幡
T12n0374_p0367a04║蓋。種種好香以塗樹身。種種名花以散樹間。
T12n0374_p0367a05║諸優婆塞各作是念。一切眾生若有所乏。須
T12n0374_p0367a06║食與食須飲與飲。須頭與頭須目與目。隨諸
T12n0374_p0367a07║眾生所須之物皆悉給與。作是施時離欲瞋
T12n0374_p0367a08║恚穢濁毒心。無餘思惟求世福樂。唯期無上
T12n0374_p0367a09║清淨【CL029n0109_p0006b01】菩提。是優婆塞等皆已安住於菩薩道。
T12n0374_p0367a10║復作是念。如來今者受我食已當入涅槃。作
T12n0374_p0367a11║是念已身毛皆豎。遍體血現如波羅奢花。涕
T12n0374_p0367a12║泣盈目生大苦惱。各各齎持供養之具。載以
T12n0374_p0367a13║寶車香木幢幡寶蓋飲食。疾至佛所稽首佛
T12n0374_p0367a14║足。以其所持供養之具。供養如來遶百千匝。
T12n0374_p0367a15║舉聲號泣哀動天地。搥胸大叫淚下如雨。復
T12n0374_p0367a16║相謂言。苦哉仁者。世間空虛。世間空虛。便
T12n0374_p0367a17║自舉身投如來前而白佛言。唯願如來。哀受
T12n0374_p0367a18║我等最後供養。世尊知時默然不受。如是三
T12n0374_p0367a19║請悉皆不許。諸優婆塞不果所願。心懷悲惱
T12n0374_p0367a20║默然而住。猶如慈父唯有一子卒病喪亡。送
T12n0374_p0367a21║其屍骸置於塚間。歸還悵恨愁憂苦惱。諸
T12n0374_p0367a22║優婆塞憂愁苦惱亦復如是。以諸供具安置
T12n0374_p0367a23║一處。卻在一面默然而坐。
T12n0374_p0367a24║爾時復有三恒河沙諸優婆【CL029n0109_p0007a01】夷。受持五戒威
T12n0374_p0367a25║儀具足。其名曰壽德優婆夷。德鬘優婆夷。毘
T12n0374_p0367a26║舍佉優婆夷等。八萬四千而為上首。悉能堪
T12n0374_p0367a27║任護持正法。為度無量百千眾生故。現女身
T12n0374_p0367a28║呵責家法。自觀己身如四毒蛇。是身常為無
T12n0374_p0367a29║量諸虫之所唼食。是身臭穢貪欲獄縛。是身
T12n0374_p0367b01║可惡猶如死狗。是身不淨九孔常流。是身如
T12n0374_p0367b02║城血肉筋骨皮裹其上。手足以為卻敵樓櫓。
T12n0374_p0367b03║目為竅孔。頭為殿堂心王處中。如是身城
T12n0374_p0367b04║諸佛世尊之所棄捨。凡夫愚人常所味著。貪
T12n0374_p0367b05║婬瞋恚愚癡羅剎止住其中。是身不堅猶如
T12n0374_p0367b06║蘆葦伊蘭水泡芭蕉之樹。是身無常念念不
T12n0374_p0367b07║住。猶如電光暴水幻炎。亦如畫水隨畫隨合。
T12n0374_p0367b08║是身易壞猶如河岸臨峻大樹。是身不久當
T12n0374_p0367b09║為狐狼鴟梟鵰鷲烏鵲餓狗之所食噉。誰有
T12n0374_p0367b10║智者當樂此身。寧以牛跡盛大【CL029n0109_p0007b01】海水。不能
T12n0374_p0367b11║具說是身無常不淨臭穢。寧丸大地使如棗
T12n0374_p0367b12║等。漸漸轉小猶葶藶子乃至微塵。不能具
T12n0374_p0367b13║說是身過患。是故當捨如棄涕唾。以是因
T12n0374_p0367b14║緣諸優婆夷。以空無相無願之法常修其心。
T12n0374_p0367b15║深樂諮受大乘經典。聞已亦能為他演說護
T12n0374_p0367b16║持本願。毀呰女身甚可患厭性不堅牢。心常
T12n0374_p0367b17║修集如是正觀。破壞生死無際輪轉。渴仰大
T12n0374_p0367b18║乘既自充足。復能充足餘渴仰者。深樂大乘
T12n0374_p0367b19║守護大乘。雖現女身實是菩薩善能隨順一
T12n0374_p0367b20║切世間。度未度者解未解者。紹三寶種使
T12n0374_p0367b21║不斷絕。於未來世當轉法輪。以大莊嚴而
T12n0374_p0367b22║自莊嚴。堅持禁戒。皆悉成就如是功德。於諸
T12n0374_p0367b23║眾生生大悲心。平等無二如視一子。亦於晨
T12n0374_p0367b24║朝日初出時各相謂言。今日宜應至雙樹間。
T12n0374_p0367b25║諸優婆夷所設供具倍勝於前持至佛所。稽
T12n0374_p0367b26║【CL029n0109_p0008a01】首佛足遶百千匝。而白佛言。世尊。我等今
T12n0374_p0367b27║者為佛及僧辦諸供具。唯願如來哀受我供。
T12n0374_p0367b28║如來默然而不許可。諸優婆夷不果所願。心
T12n0374_p0367b29║懷惆悵卻坐一面。
T12n0374_p0367c01║爾時復有四恒河沙毘耶離城諸離車等。男
T12n0374_p0367c02║女大小妻子眷屬。及閻浮提諸王眷屬。為求
T12n0374_p0367c03║法故善修戒行威儀具足。摧伏異學壞正法
T12n0374_p0367c04║者。常相謂言。我等當以金銀倉庫。為令甘
T12n0374_p0367c05║露無盡正法深奧之藏久住於世。願令我等
T12n0374_p0367c06║常得修學。若有誹謗佛正法者當斷其舌。復
T12n0374_p0367c07║作是願。若有出家毀禁戒者。我當罷令還俗
T12n0374_p0367c08║策使。有能深樂護持正法。我當敬重如事父
T12n0374_p0367c09║母。若有眾僧能修正法。我當隨喜令得勢力。
T12n0374_p0367c10║常欲樂聞大乘經典。聞已亦能為人廣說。皆
T12n0374_p0367c11║悉成就如是功德。其名曰淨無垢藏離車子。
T12n0374_p0367c12║淨不放逸離車子。恒水無垢淨【CL029n0109_p0008b01】德離車子。如
T12n0374_p0367c13║是等各相謂言。仁等。今可速往佛所。所辦供
T12n0374_p0367c14║養種種具足。一一離車各嚴八萬四千大象。
T12n0374_p0367c15║八萬四千駟馬寶車。八萬四千明月寶珠。天
T12n0374_p0367c16║木栴檀沈水薪束。種種各有八萬四千。一一
T12n0374_p0367c17║象前有寶幢幡蓋。其蓋小者周匝縱廣滿一
T12n0374_p0367c18║由旬。幡最短者長三十二由旬。寶幢卑者高
T12n0374_p0367c19║百由旬。持如是等供養之具。往至佛所。稽首
T12n0374_p0367c20║佛足遶百千匝。而白佛言。世尊。我等今者為
T12n0374_p0367c21║佛及僧辦諸供具。唯願如來哀受我供。如來
T12n0374_p0367c22║默然而不許可。諸離車等不果所願心懷愁
T12n0374_p0367c23║惱。以佛神力去地七多羅樹。於虛空中默然
T12n0374_p0367c24║而住。爾時復有五恒河沙大臣長者。敬重大
T12n0374_p0367c25║乘。若有異學謗正法者。是諸人等力能摧伏。
T12n0374_p0367c26║猶如雹雨摧折草木。其名曰日光長者。護世
T12n0374_p0367c27║長者。護法長者。如是之等而為【CL029n0109_p0009a01】上首。所設
T12n0374_p0367c28║供具五倍於前。俱共往詣娑羅雙樹間。稽首
T12n0374_p0367c29║佛足遶百千匝。而白佛言。世尊。我等今者
T12n0374_p0368a01║為佛及僧設諸供具。唯願哀愍受我等供。如
T12n0374_p0368a02║來默然而不受之。諸長者等不果所願心懷
T12n0374_p0368a03║愁惱。以佛神力去地七多羅樹。於虛空中默
T12n0374_p0368a04║然而住。
T12n0374_p0368a05║爾時復有(應有六恒河沙)毘舍離王。及其後宮夫人
T12n0374_p0368a06║眷屬。閻浮提內所有諸王。除阿闍世并及城
T12n0374_p0368a07║邑聚落人民。其名曰月無垢王等。各嚴四兵
T12n0374_p0368a08║欲往佛所。是一一王各有一百八十萬億人
T12n0374_p0368a09║民眷屬。是諸車兵駕以象馬。象有六牙馬疾
T12n0374_p0368a10║如風。莊嚴供具六倍於前。寶蓋之中有極小
T12n0374_p0368a11║者。周匝縱廣滿八由旬。幡極短者十六由旬。
T12n0374_p0368a12║寶幢卑者三十六由旬。是諸王等皆悉安住
T12n0374_p0368a13║於正法中惡賤邪法。敬重大乘深樂大乘。憐
T12n0374_p0368a14║愍眾生等如一子。所持飲【CL029n0109_p0009b01】食香氣流布滿四
T12n0374_p0368a15║由旬。亦於晨朝日初出時。持是種種上妙甘
T12n0374_p0368a16║膳。詣雙樹間至如來所。而白佛言。世尊。我
T12n0374_p0368a17║等為佛及比丘僧設是供具。唯願如來。哀愍
T12n0374_p0368a18║受我最後供養。如來知時亦不許可。是諸王
T12n0374_p0368a19║等不果所願。心懷愁惱卻住一面。
T12n0374_p0368a20║爾時復有七恒河沙諸王夫人。唯除阿闍世
T12n0374_p0368a21║王夫人。為度眾生現受女身常觀身行。以空
T12n0374_p0368a22║無相無願之法薰修其心。其名曰三界妙夫
T12n0374_p0368a23║人。愛德夫人。如是等諸王夫人。皆悉安住
T12n0374_p0368a24║於正法中。修行禁戒威儀具足。憐愍眾生等
T12n0374_p0368a25║如一子。各相謂言。今宜速往詣世尊所。諸
T12n0374_p0368a26║王夫人所設供養七倍於前。香花寶幢繒綵
T12n0374_p0368a27║幡蓋上妙飲食。寶蓋小者周匝縱廣十六由
T12n0374_p0368a28║旬。幡最短者三十六由旬。寶幢卑者六十八
T12n0374_p0368a29║由旬。飲食香氣周遍流布滿八由旬。持如是
T12n0374_p0368b01║【CL029n0109_p0010a01】等供養之具。往如來所稽首佛足遶百千匝。
T12n0374_p0368b02║而白佛言。世尊。我等為佛及比丘僧設是供
T12n0374_p0368b03║具。唯願如來。哀愍受我最後供養。如來知
T12n0374_p0368b04║時默然不受。時諸夫人不果所願心懷愁惱。
T12n0374_p0368b05║自拔頭髮搥胸大哭。猶如新喪所愛之子。
T12n0374_p0368b06║卻在一面默然而住。
T12n0374_p0368b07║爾時復有八恒河沙諸天女等。其名曰廣目
T12n0374_p0368b08║天女。而為上首。作如是言。汝等諸姊。諦
T12n0374_p0368b09║觀諦觀。是諸人眾所設種種上妙供具。欲
T12n0374_p0368b10║供如來及比丘僧。我等亦當如是嚴設微妙
T12n0374_p0368b11║供具供養如來。如來受已當入涅槃。諸姊。
T12n0374_p0368b12║諸佛如來出世甚難。最後供養亦復倍難。若
T12n0374_p0368b13║佛涅槃世間空虛。是諸天女愛樂大乘欲聞
T12n0374_p0368b14║大乘。聞已亦能為人廣說。渴仰大乘既自充
T12n0374_p0368b15║足。復能充足餘渴仰者。守護大乘。若有異
T12n0374_p0368b16║學憎嫉大乘。勢能摧滅如雹摧草。護持戒【CL029n0109_p0010b01】行
T12n0374_p0368b17║威儀具足。善能隨順一切世間。度未度者脫
T12n0374_p0368b18║未脫者。於未來世當轉法輪。紹三寶種使不
T12n0374_p0368b19║斷絕。修學大乘。以大莊嚴而自莊嚴。成就
T12n0374_p0368b20║如是無量功德。等慈眾生如視一子。亦於晨
T12n0374_p0368b21║朝日初出時。各取種種天木香等。倍於人間
T12n0374_p0368b22║所有香木。其木香氣能滅人中種種臭穢。白
T12n0374_p0368b23║車白蓋駕四白馬。一一車上皆張白帳。其帳
T12n0374_p0368b24║四邊懸諸金鈴種種香花寶幢幡蓋。上妙甘
T12n0374_p0368b25║膳種種伎樂敷師子座。其座四足純紺琉璃。
T12n0374_p0368b26║於其座後各各皆有七寶倚床。一一座前復
T12n0374_p0368b27║有金机。復以七寶而為燈樹。種種寶珠以
T12n0374_p0368b28║為燈明。微妙天花遍布其地。是諸天女設
T12n0374_p0368b29║是供已。心懷哀感涕淚交流生大苦惱。亦
T12n0374_p0368c01║為利益安樂眾生。成就大乘第一空行。顯發
T12n0374_p0368c02║如來方便密教。亦為不斷種種說法。往詣佛
T12n0374_p0368c03║所稽首【CL029n0109_p0011a01】佛足遶百千匝。而白佛言。世尊。唯
T12n0374_p0368c04║願如來。哀受我等最後供養。如來知時默然
T12n0374_p0368c05║不受。諸天女等不果所願心懷憂惱。卻在一
T12n0374_p0368c06║面默然而坐。
T12n0374_p0368c07║爾時復有九恒河沙諸龍王等住於四方。其
T12n0374_p0368c08║名曰和修吉龍王。難陀龍王。婆難陀龍王。
T12n0374_p0368c09║而為上首。是諸龍王亦於晨朝日初出時。設
T12n0374_p0368c10║諸供具倍於人天。持至佛所稽首佛足遶百
T12n0374_p0368c11║千匝。而白佛言。唯願如來。哀受我等最後
T12n0374_p0368c12║供養。如來知時默然不受。是諸龍王不果
T12n0374_p0368c13║所願。心懷愁惱卻坐一面。
T12n0374_p0368c14║爾時復有十恒河沙諸鬼神王。毘沙門王
T12n0374_p0368c15║而為上首。各相謂言。仁等。今者可速詣佛
T12n0374_p0368c16║所。設供具倍於諸龍。持往佛所稽首佛足遶
T12n0374_p0368c17║百千匝。而白佛言。唯願如來。哀受我等最
T12n0374_p0368c18║後供養。如來知時默然不許。是諸鬼王不
T12n0374_p0368c19║果所願。心懷愁惱卻坐一面。
T12n0374_p0368c20║爾【CL029n0109_p0011b01】時復有二十恒河沙金翅鳥王。降怨鳥王
T12n0374_p0368c21║而為上首。復有三十恒河沙乾闥婆王。那羅
T12n0374_p0368c22║達王而為上首。復有四十恒河沙緊那羅王。
T12n0374_p0368c23║善見王而為上首。復有五十恒河沙摩睺羅
T12n0374_p0368c24║伽王。大善見王而為上首。復有六十恒河
T12n0374_p0368c25║沙阿修羅王。睒婆利王而為上首。復有七十
T12n0374_p0368c26║恒河沙陀那婆王。無垢河水王。跋提達多王
T12n0374_p0368c27║等。而為上首。復有八十恒河沙羅剎王。可
T12n0374_p0368c28║畏王而為上首。捨離惡心更不食人。於怨憎
T12n0374_p0368c29║中生慈悲心。其形醜陋。以佛神力皆悉瑞正。
T12n0374_p0369a01║復有九十恒河沙樹林神王。樂香王而為上
T12n0374_p0369a02║首。復有千恒河沙持咒王。大幻持咒王而為
T12n0374_p0369a03║上首。復有一億恒河沙貪色鬼魅。善見王而
T12n0374_p0369a04║為上首。復有百億恒河沙天諸娙女。藍婆
T12n0374_p0369a05║女。鬱婆尸女。帝路沾女。毘舍佉女。而為上
T12n0374_p0369a06║首。復有千【CL029n0109_p0012a01】億恒河沙地諸鬼王。白濕王而為
T12n0374_p0369a07║上首。復有十萬億恒河沙等諸天子及諸天
T12n0374_p0369a08║王四天王等。復有十萬億恒河沙等四方風
T12n0374_p0369a09║神。吹諸樹上時非時花散雙樹間。復有十萬
T12n0374_p0369a10║億恒河沙主雲雨神。皆作是念。如來涅槃
T12n0374_p0369a11║焚身之時。我當注雨令火時滅。眾中熱悶
T12n0374_p0369a12║為作清涼。復有二十恒河沙大香象王。羅睺
T12n0374_p0369a13║象王。金色象王。甘味象王。紺眼象王。欲香
T12n0374_p0369a14║象王等。而為上首。敬重大乘愛樂大乘。知佛
T12n0374_p0369a15║不久當般涅槃。各各拔取無量無邊諸妙蓮
T12n0374_p0369a16║花。來至佛所頭面禮佛卻住一面。復有二十
T12n0374_p0369a17║恒河沙等師子獸王。師子吼王而為上首。施
T12n0374_p0369a18║與一切眾生無畏。持諸花果來至佛所。稽首
T12n0374_p0369a19║佛足卻住一面。復有二十恒河沙等諸飛鳥
T12n0374_p0369a20║王。鳧鴈鴛鴦孔雀諸鳥。乾闥婆鳥。迦蘭陀鳥。
T12n0374_p0369a21║鴝鵒鸚鵡。俱翅羅【CL029n0109_p0012b01】鳥。婆嘻伽鳥。迦陵頻伽
T12n0374_p0369a22║鳥。耆婆耆婆鳥。如是等諸鳥持諸花果來至
T12n0374_p0369a23║佛所。稽首佛足卻住一面。復有二十恒河沙
T12n0374_p0369a24║等水牛牛羊。往至佛所出妙香乳。其乳流滿
T12n0374_p0369a25║拘尸那城。所有溝坑色香美味悉皆具足。成
T12n0374_p0369a26║是事已卻住一面。復有二十恒河沙等四天
T12n0374_p0369a27║下中諸神仙人。忍辱仙等而為上首。持諸香
T12n0374_p0369a28║花及諸甘果來詣佛所。稽首佛足遶佛三匝。
T12n0374_p0369a29║而白佛言。唯願世尊。哀受我等最後供養。
T12n0374_p0369b01║如來知時默然不許。時諸仙人不果所願。心
T12n0374_p0369b02║懷愁惱卻住一面。閻浮提中一切蜂王。妙音
T12n0374_p0369b03║蜂王而為上首。持種種花來詣佛所。稽首佛
T12n0374_p0369b04║足遶佛一匝卻住一面。
T12n0374_p0369b05║爾時閻浮提中比丘比丘尼一切皆集。唯除
T12n0374_p0369b06║尊者摩訶迦葉阿難二眾。復有無量阿僧祇
T12n0374_p0369b07║恒河沙等世界中間。及閻浮提所有諸山。須
T12n0374_p0369b08║【CL029n0109_p0013a01】彌山王而為上首。其山莊嚴叢林蓊鬱。諸樹
T12n0374_p0369b09║茂盛枝條扶疏蔭蔽日光。種種妙花周遍而
T12n0374_p0369b10║有。龍泉流水清淨香潔。諸天龍神乾闥婆阿
T12n0374_p0369b11║修羅迦樓羅緊那羅摩睺羅伽。神仙咒術作
T12n0374_p0369b12║倡伎樂。如是等眾彌滿其中。是諸山神亦
T12n0374_p0369b13║來詣佛。稽首佛足卻住一面。復有阿僧祇恒
T12n0374_p0369b14║河沙等。四大海神及諸河神。有大威德。具
T12n0374_p0369b15║大神足。所設供養。倍勝於前。諸神身光伎
T12n0374_p0369b16║樂燈明。悉蔽日月令不復現。以占婆花散熙
T12n0374_p0369b17║連河。來至佛所稽首佛足卻住一面。
T12n0374_p0369b18║爾時拘尸那城娑羅樹林。其林變白猶如白
T12n0374_p0369b19║鶴。於虛空中自然而有七寶堂閣。彫文刻鏤
T12n0374_p0369b20║綺飾分明。周匝欄楯眾寶雜廁。堂下多有流
T12n0374_p0369b21║泉浴池。上妙蓮花彌滿其中。猶如北方鬱單
T12n0374_p0369b22║越國。亦如忉利歡喜之園。爾時娑羅樹林中
T12n0374_p0369b23║間。種種莊嚴。甚【CL029n0109_p0013b01】可愛樂。亦復如是。是諸天
T12n0374_p0369b24║人阿修羅等。咸睹如來涅槃之相。皆悉悲感
T12n0374_p0369b25║愁憂不樂。
T12n0374_p0369b26║爾時四天王釋提桓因。各相謂言。汝等觀察
T12n0374_p0369b27║諸天世人及阿修羅。大設供養欲於最後供
T12n0374_p0369b28║養如來。我等亦當如是供養。若我最後得供
T12n0374_p0369b29║養者。檀波羅蜜則為成就滿足不難。爾時四
T12n0374_p0369c01║天王所設供養倍勝於前。持曼陀羅花摩訶
T12n0374_p0369c02║曼陀羅花。迦枳樓伽花摩訶迦枳樓伽花。曼
T12n0374_p0369c03║殊沙花摩訶曼殊沙花。散多尼迦花摩訶散
T12n0374_p0369c04║多尼迦花。愛樂花大愛樂花。普賢花。大普賢
T12n0374_p0369c05║花。時花大時花。香城花大香城花。歡喜花大
T12n0374_p0369c06║歡喜花。發欲花大發欲花。香醉花大香醉花。
T12n0374_p0369c07║普香花大普香花天金葉花龍華。波利質多
T12n0374_p0369c08║樹花拘毘羅樹花。復持種種上妙甘膳。來至
T12n0374_p0369c09║佛所稽首佛足。是諸天人所有光明。能覆日
T12n0374_p0369c10║月令【CL029n0109_p0014a01】不復現。以是供具欲供養佛。如來知時
T12n0374_p0369c11║默然不受。爾時諸天不果所願。愁憂苦惱卻
T12n0374_p0369c12║住一面。
T12n0374_p0369c13║爾時釋提桓因及三十三天。設諸供具亦倍
T12n0374_p0369c14║勝前。及所持花亦復如是。香氣微妙甚可愛
T12n0374_p0369c15║樂。持得勝堂并諸小堂。來至佛所稽首佛足。
T12n0374_p0369c16║而白佛言。世尊。我等深樂愛護大乘。唯願
T12n0374_p0369c17║如來哀受我食。如來知時默然不受。時諸釋
T12n0374_p0369c18║天不果所願。心懷愁惱卻住一面。乃至第六
T12n0374_p0369c19║天所設供養展轉勝前。寶幢幡蓋。寶蓋小者
T12n0374_p0369c20║覆四天下。幡最短者周圍四海。幢最卑者至
T12n0374_p0369c21║自在天。微風吹幡出妙音聲。持上甘膳來詣
T12n0374_p0369c22║佛所稽首佛足白佛言。世尊。唯願如來哀受
T12n0374_p0369c23║我等最後供養。如來知時默然不受。是諸天
T12n0374_p0369c24║等不果所願。心懷愁惱卻住一面。上至有頂。
T12n0374_p0369c25║其餘梵眾一切來集。爾時大梵天王及餘梵
T12n0374_p0369c26║【CL029n0109_p0014b01】眾。放身光明遍四天下。欲界人天日月光明
T12n0374_p0369c27║悉不復現。持諸寶幢繒綵幡蓋。幡極短者懸
T12n0374_p0369c28║於梵宮至娑羅樹間。來詣佛所稽首佛足白
T12n0374_p0369c29║佛言。世尊。唯願如來。哀受我等最後供養。
T12n0374_p0370a01║如來知時默然不受。爾時諸梵不果所願。心
T12n0374_p0370a02║懷愁惱卻住一面。爾時毘摩質多阿修羅王。
T12n0374_p0370a03║與無量阿修羅大眷屬俱。身諸光明勝於梵
T12n0374_p0370a04║天。持諸寶幢繒綵幡蓋。其蓋小者覆千世界。
T12n0374_p0370a05║上妙甘膳來詣佛所稽首佛足而白佛言。唯願
T12n0374_p0370a06║如來。哀受我等最後供養。如來知時默然不
T12n0374_p0370a07║受。諸阿修羅不果所願。心懷愁惱卻住一面。
T12n0374_p0370a08║爾時欲界魔王波旬。與其眷屬諸天婇女。無
T12n0374_p0370a09║量無邊阿僧祇眾。開地獄門施清冷水。因
T12n0374_p0370a10║而告曰。汝等今者無所能為。唯當專念如來
T12n0374_p0370a11║應正遍知。建立最後隨喜供養。當令汝等長
T12n0374_p0370a12║夜【CL029n0109_p0015a01】獲安。時魔波旬於地獄中。悉除刀劍無量
T12n0374_p0370a13║苦毒。熾然炎火注雨滅之。以佛神力復發。
T12n0374_p0370a14║是心。令諸眷屬皆捨刀劍弓弩鎧仗鉾槊
T12n0374_p0370a15║長鉤金鎚鉞斧鬥輪罥索。所持供養倍勝一
T12n0374_p0370a16║切人天所設。其蓋小者覆中千界。來至佛所
T12n0374_p0370a17║稽首佛足而白佛言。我等今者愛樂大乘守
T12n0374_p0370a18║護大乘。世尊。若有善男子善女人。為供養故。
T12n0374_p0370a19║為怖畏故。為誑他故。為財利故。為隨他故。
T12n0374_p0370a20║受是大乘或真或偽。我等爾時當為是人除
T12n0374_p0370a21║滅怖畏。說如是咒。
T12n0374_p0370a22║啅抧　吒吒羅啅抧　盧呵隸　摩
T12n0374_p0370a23║訶盧訶隸　阿羅　遮羅　多羅　莎呵
T12n0374_p0370a24║是咒。能令諸失心者怖畏者說法者不斷正
T12n0374_p0370a25║法者。為伏外道故。護己身故。護正法故。護
T12n0374_p0370a26║大乘故。說如是咒。若有能持如是咒者無惡
T12n0374_p0370a27║象【CL029n0109_p0015b01】怖。若至曠野空澤嶮處不生怖畏。亦無水
T12n0374_p0370a28║火師子虎狼盜賊王難。世尊。若有能持如是
T12n0374_p0370a29║咒者。悉能除滅如是等怖。世尊。持是咒者
T12n0374_p0370b01║我當護之如龜藏六。世尊。我等今者不以
T12n0374_p0370b02║諭諂說如是事。持是咒者我當至誠益其勢
T12n0374_p0370b03║力。唯願如來。哀受我等最後供養。爾時佛
T12n0374_p0370b04║告魔波旬言。我不受汝飲食供養。我已受汝
T12n0374_p0370b05║所說神咒。為欲安樂一切眾生四部眾故。佛
T12n0374_p0370b06║說是已默然不受。如是三請皆亦不受。時魔
T12n0374_p0370b07║波旬不果所願。心懷愁惱卻住一面。
T12n0374_p0370b08║爾時大自在天王與其眷屬無量無邊及諸天
T12n0374_p0370b09║眾。所設供具悉覆梵釋護世四王人天八部
T12n0374_p0370b10║及非人等所有供具。梵釋所設猶如聚墨在
T12n0374_p0370b11║珂貝邊悉不復現寶蓋小者能覆三千大千世
T12n0374_p0370b12║界。持如是等供養之具。來詣佛所稽首佛足
T12n0374_p0370b13║遶無數匝白【CL029n0109_p0016a01】佛言。世尊。我等所獻微末供具。
T12n0374_p0370b14║喻如蚊子供養於我。亦如有人以一掬水投
T12n0374_p0370b15║於大海。然一小燈助百千日。春夏之月眾花
T12n0374_p0370b16║茂盛。有持一花益於眾花。以亭歷子益須
T12n0374_p0370b17║彌山。豈當有益大海日明眾花須彌。世尊。我
T12n0374_p0370b18║今所奉微末供具亦復如是。若以三千大千
T12n0374_p0370b19║世界滿中香花伎樂幡蓋。供養如來尚不足
T12n0374_p0370b20║言。何以故。如來為諸眾生常於地獄餓鬼畜
T12n0374_p0370b21║生諸惡趣中受諸苦惱。是故世尊。應見哀愍
T12n0374_p0370b22║受我等供。
T12n0374_p0370b23║爾時東方去此無量無數阿僧祇恒河沙數
T12n0374_p0370b24║微塵等世界。彼有佛土名意樂美音。佛號虛
T12n0374_p0370b25║空等如來應供正遍知明行足善逝世間解
T12n0374_p0370b26║無上士調御丈夫天人師佛世尊。爾時彼佛
T12n0374_p0370b27║即告第一大弟子言。善男子。汝今宜往西方
T12n0374_p0370b28║娑婆世界。彼土有佛號釋迦牟尼如來應供
T12n0374_p0370b29║正遍知明行【CL029n0109_p0016b01】足善逝世間解無上士調御丈夫
T12n0374_p0370c01║天人師佛世尊。彼佛不久當般涅槃。善男子。
T12n0374_p0370c02║汝可持此世界香飯。其飯香美。食之安隱。
T12n0374_p0370c03║可以此食奉獻彼佛世尊。世尊食已入般涅
T12n0374_p0370c04║槃。善男子。并可禮敬請決所疑。爾時無邊
T12n0374_p0370c05║身菩薩摩訶薩。即受佛教從座而起。稽首佛
T12n0374_p0370c06║足右遶三匝。與無量阿僧祇菩薩俱。從彼國
T12n0374_p0370c07║發來至此娑婆世界。應時此間三千大千世
T12n0374_p0370c08║界大地六種震動。於是眾中梵釋四天王魔
T12n0374_p0370c09║王波旬摩醯首羅。如是大眾見是地動。舉身
T12n0374_p0370c10║毛豎喉舌枯燥。驚怖戰慄各欲四散。自見
T12n0374_p0370c11║其身無復光明。所有威德殄滅無餘。是時文
T12n0374_p0370c12║殊師利法王子。即從座起告諸大眾。諸善男
T12n0374_p0370c13║子。汝等勿怖。汝等勿怖。何以故。東方去此
T12n0374_p0370c14║無量無數阿僧祇恒河沙微塵等世界。有世
T12n0374_p0370c15║界名意樂美音。佛號【CL029n0109_p0017a01】虛空等如來應正遍知
T12n0374_p0370c16║十號具足。彼有菩薩名無邊身。與無量菩薩
T12n0374_p0370c17║欲來至此供養如來。以彼菩薩威德力故。令
T12n0374_p0370c18║汝身光悉不復現。是故汝等應生歡喜勿懷
T12n0374_p0370c19║恐怖。爾時大眾悉皆遙見彼佛大眾。如明鏡
T12n0374_p0370c20║中自觀己身。時文殊師利復告大眾。汝今所
T12n0374_p0370c21║見彼佛大眾如見此佛。以佛神力復當如是
T12n0374_p0370c22║得見九方無量諸佛。爾時大眾各相謂言。苦
T12n0374_p0370c23║哉苦哉。世間空虛。如來不久當般涅槃。
T12n0374_p0370c24║是時大眾一切悉見無邊身菩薩及其眷屬。
T12n0374_p0370c25║是菩薩身一一毛孔各各出生一大蓮花。一
T12n0374_p0370c26║一蓮花各有七萬八千城邑。縱廣正等如毘
T12n0374_p0370c27║耶離城。牆壁諸塹七寶雜廁。多羅寶樹七重
T12n0374_p0370c28║行列。人民熾盛安隱豐樂。閻浮檀金以為卻
T12n0374_p0370c29║敵。一一卻敵各有種種七寶林樹花果茂盛。
T12n0374_p0371a01║微風吹動出微【CL029n0109_p0017b01】妙音。其聲和雅猶如天樂。城
T12n0374_p0371a02║中人民聞是音聲。即得受於上妙快樂。是諸
T12n0374_p0371a03║塹中妙水盈滿。清淨香潔如真琉璃。是諸水
T12n0374_p0371a04║中有七寶船。諸人乘之遊戲澡浴。共相娛樂
T12n0374_p0371a05║快樂無極。復有無量雜色蓮花。優缽羅花。
T12n0374_p0371a06║拘物頭花。波頭摩花。分陀利花。其花縱廣
T12n0374_p0371a07║猶如車輪。其塹岸上多有園林。一一園中有
T12n0374_p0371a08║五泉池。是諸池中復有諸花。優缽羅花。拘
T12n0374_p0371a09║物頭花。波頭摩花。分陀利花。其花縱廣亦
T12n0374_p0371a10║如車輪。香氣馚馥甚可愛樂。其水清淨柔
T12n0374_p0371a11║軟第一。鳧鴈鴛鴦遊戲其中。其園各有眾寶
T12n0374_p0371a12║宮宅。一一宮宅縱廣正等滿四由旬。所有牆
T12n0374_p0371a13║壁四寶所成。所謂金銀琉璃頗梨。真金為
T12n0374_p0371a14║嚮周匝欄楯。玫瑰為地金沙布上。是宮宅
T12n0374_p0371a15║中多有七寶流泉浴池。一一池邊各有十八
T12n0374_p0371a16║黃金梯陛。閻浮檀金為芭蕉樹。如【CL029n0109_p0018a01】忉利天
T12n0374_p0371a17║歡喜之園。是一一城各有八萬四千人王。一
T12n0374_p0371a18║一諸王各有無量夫人婇女。共相娛樂歡喜
T12n0374_p0371a19║受樂。其餘人民亦復如是。各於住處共相娛
T12n0374_p0371a20║樂是中眾生不聞餘名。純聞無上大乘之聲。
T12n0374_p0371a21║是諸花中一一各有師子之座。其座四足皆
T12n0374_p0371a22║紺琉璃。柔軟素衣以布座上。其衣微妙出
T12n0374_p0371a23║過三界。一一座上有一王坐。以大乘法教化
T12n0374_p0371a24║眾生。或有眾生書持讀誦如說修行。如是流
T12n0374_p0371a25║布大乘經典。爾時無邊身菩薩。安止如是無
T12n0374_p0371a26║量眾生。於自身已令捨世樂。皆作是言。苦
T12n0374_p0371a27║哉苦哉。世間空虛。如來不久當般涅槃。爾
T12n0374_p0371a28║時無邊身菩薩。與無量菩薩周匝圍遶。示現
T12n0374_p0371a29║如是神通力已。持是種種無量供具。及以上
T12n0374_p0371b01║妙香美飲食。若有得聞是食香氣。煩惱諸垢
T12n0374_p0371b02║皆悉消滅。以是菩薩神通力故。一切大眾悉
T12n0374_p0371b03║【CL029n0109_p0018b01】皆得見如是變化無邊身菩薩。身大無邊量
T12n0374_p0371b04║同虛空。唯除諸佛餘無能見是菩薩身其量
T12n0374_p0371b05║邊際。爾時無邊身菩薩及其眷屬。所設供養
T12n0374_p0371b06║倍勝於前。來至佛所稽首佛足合掌恭敬白
T12n0374_p0371b07║佛言。世尊。唯願哀愍受我等食。如來知時默
T12n0374_p0371b08║然不受。如是三請悉亦不受。爾時無邊身菩
T12n0374_p0371b09║薩及其眷屬。卻住一面。南西北方諸佛世界。
T12n0374_p0371b10║亦有無量無邊身菩薩。所持供養倍勝於前。
T12n0374_p0371b11║來至佛所乃至卻住一面皆亦如是。
T12n0374_p0371b12║爾時娑羅雙樹吉祥福地。縱廣三十二由旬
T12n0374_p0371b13║大眾充滿間無空缺。爾時四方無邊身菩薩
T12n0374_p0371b14║及其眷屬所坐之處。或如錐頭針鋒微塵。十
T12n0374_p0371b15║方如微塵等諸佛世界諸大菩薩悉來集會。
T12n0374_p0371b16║及閻浮提一切大眾亦悉來集。唯除尊者摩訶
T12n0374_p0371b17║迦葉阿難二眾。阿闍世王及其眷屬。乃至毒
T12n0374_p0371b18║蛇視【CL029n0109_p0019a01】能殺人蜣蜋蝮蝎及十六種行惡業者。一
T12n0374_p0371b19║切來集。陀那婆神阿修羅等。悉捨惡念皆生
T12n0374_p0371b20║慈心。如父如母如姊如妹。三千大千世界眾
T12n0374_p0371b21║生。慈心相向亦復如是。除一闡提。爾時三千
T12n0374_p0371b22║大千世界。以佛神力故地皆柔軟。無有丘墟
T12n0374_p0371b23║土沙礫石荊棘毒草。眾寶莊嚴猶如西方無
T12n0374_p0371b24║量壽佛極樂世界。是時大眾悉見十方如微
T12n0374_p0371b25║塵等諸佛世界。如於明鏡自觀己身。見諸佛
T12n0374_p0371b26║土亦復如是。爾時如來面門所出五色光明。
T12n0374_p0371b27║其光明曜覆諸大會。令彼身光悉不復現
T12n0374_p0371b28║所應作已還從口入。時諸天人及諸會眾阿
T12n0374_p0371b29║修羅等。見佛光明還從口入。皆大恐怖身毛
T12n0374_p0371c01║為豎。復作是言。如來光明出已還入。非無
T12n0374_p0371c02║因緣必於十方所作已辦。將是最後涅槃之
T12n0374_p0371c03║相。何期苦哉。何期苦哉。如何世尊。一旦
T12n0374_p0371c04║捨離四無量【CL029n0109_p0019b01】心。不受人天所奉供養。聖慧日
T12n0374_p0371c05║光從今永滅。無上法船於斯沈沒。嗚呼痛
T12n0374_p0371c06║哉。世間大苦。舉手搥胸悲號啼哭。支節
T12n0374_p0371c07║戰動不能自持。身諸毛孔流血灑地。
T12n0374_p0371c08║大般涅槃經卷第一【○】【○】【○】【○】【○】【○】【○】【○】【○】【○】
