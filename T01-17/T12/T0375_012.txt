T12n0375_p0681c08║【□】
T12n0375_p0681c09║【□】
T12n0375_p0681c10║【CL030n0110_p0217a01】大般涅槃經卷第十二
T12n0375_p0681c11║【○】
T12n0375_p0681c12║　　　　宋代沙門慧嚴等依泥洹經加之
T12n0375_p0681c13║　　聖行品之二
T12n0375_p0681c14║善男子。云何菩薩摩訶薩住於大乘大般涅
T12n0375_p0681c15║槃觀察集諦。善男子。菩薩摩訶薩觀此集
T12n0375_p0681c16║諦是陰因緣。所謂集者還愛於有。愛有二
T12n0375_p0681c17║種。一愛己身。二愛所須。復有二種。未得
T12n0375_p0681c18║五欲繫心專求。既求得已堪忍專著。復有
T12n0375_p0681c19║三種。欲愛色愛無色愛。復有三種。業因緣愛
T12n0375_p0681c20║煩惱因緣愛苦因緣愛。出家之人有四種愛。
T12n0375_p0681c21║何等為四。衣服飲食臥具湯藥。復有五種。
T12n0375_p0681c22║貪著五陰。隨諸所須一切愛著。分別挍計
T12n0375_p0681c23║無量無邊。善男子。愛有二種。一者善愛。二
T12n0375_p0681c24║不善愛。不善愛者凡愚之求。善法愛者諸菩
T12n0375_p0681c25║薩求。善法愛者復有【CL030n0110_p0217b01】二種。不善與善。求二
T12n0375_p0681c26║乘者名為不善。求大乘者是名為善。善男
T12n0375_p0681c27║子。凡夫愛者名之為集。不名為諦。菩薩愛
T12n0375_p0681c28║者名之實諦。不名為集。何以故。為度眾生
T12n0375_p0681c29║所以受生。不以愛故而受生也。迦葉菩薩
T12n0375_p0682a01║白佛言。世尊。如佛世尊於餘經中為諸
T12n0375_p0682a02║眾生。說業為因緣。或說憍慢。或說六觸。
T12n0375_p0682a03║或說無明為五盛陰而作因緣。今以何義
T12n0375_p0682a04║說四聖諦。獨以愛性為五陰因。佛讚迦葉
T12n0375_p0682a05║善哉善哉。善男子。如汝所說。諸因緣者非
T12n0375_p0682a06║為非因。但是五陰要因於愛。善男子。譬如
T12n0375_p0682a07║大王若出遊巡大臣眷屬悉皆隨從。愛亦如
T12n0375_p0682a08║是。隨愛行處是諸結等亦復隨行。譬如膩
T12n0375_p0682a09║衣隨有塵著著則隨住。愛亦如是。隨所愛
T12n0375_p0682a10║處業結亦住。復次善男子。譬如濕地則能生
T12n0375_p0682a11║牙。愛亦如是。能生一切業煩惱牙。善男子。
T12n0375_p0682a12║菩薩摩訶薩住是【CL030n0110_p0218a01】大乘大般涅槃深觀此愛。
T12n0375_p0682a13║凡有九種。一如債有餘。二如羅剎女婦。
T12n0375_p0682a14║三如妙花莖有毒蛇纏之。四如惡食性所
T12n0375_p0682a15║不便而強食之。五如婬女。六如摩樓迦子。
T12n0375_p0682a16║七如瘡中瘜肉。八如暴風。九如彗星。云何
T12n0375_p0682a17║名為如債有餘。善男子。譬如窮人負他錢
T12n0375_p0682a18║財。雖償欲畢餘未畢故。猶繫在獄而不得
T12n0375_p0682a19║脫。聲聞緣覺亦復如是。以有愛習之餘氣
T12n0375_p0682a20║故。不能得成阿耨多羅三藐三菩提。善男
T12n0375_p0682a21║子。是名如債有餘。善男子。云何如羅剎
T12n0375_p0682a22║女婦。善男子。譬如有人得羅剎女納以為
T12n0375_p0682a23║婦。是羅剎女隨所生子。生已便食。食子既
T12n0375_p0682a24║盡。復食其夫。善男子。愛羅剎女亦復如是。
T12n0375_p0682a25║隨諸眾生生善根子隨生隨食。善子既盡
T12n0375_p0682a26║復食眾生。令墮地獄畜生餓鬼。唯除菩薩
T12n0375_p0682a27║是名如羅剎女婦。善男子。云何如妙花莖
T12n0375_p0682a28║毒蛇纏之。譬如有人性【CL030n0110_p0218b01】愛好花。不見花莖
T12n0375_p0682a29║毒蛇過患即便前捉。捉已蛇螫螫已命終。一
T12n0375_p0682b01║切凡夫亦復如是。貪五欲花。不見是愛毒
T12n0375_p0682b02║蛇過患而便受取。即為愛蛇之所毒螫。命
T12n0375_p0682b03║終即墮三惡道中。唯除菩薩。是名如妙花
T12n0375_p0682b04║莖毒蛇纏之。善男子。云何所不便食而強
T12n0375_p0682b05║食之。譬如有人所不便食而強食之。食已
T12n0375_p0682b06║腹痛患下而死。愛食如是。五道眾生強食貪
T12n0375_p0682b07║著。以是因緣墮三惡道。唯除菩薩。是名所
T12n0375_p0682b08║不便食而強食之。善男子。云何如婬女。譬
T12n0375_p0682b09║如愚人與婬女通。而彼婬女巧作種種諂
T12n0375_p0682b10║媚現親。悉奪是人所有錢財。錢財既盡便
T12n0375_p0682b11║復驅逐。愛之婬女亦復如是。愚人無智與之
T12n0375_p0682b12║交通。而是愛女奪其所有一切善法。善法既
T12n0375_p0682b13║盡驅逐令墮三惡道中。唯除菩薩。是名
T12n0375_p0682b14║婬女。善男子。云何如摩樓迦子。譬如摩樓
T12n0375_p0682b15║迦子。若鳥【CL030n0110_p0219a01】食已隨糞墮地。或因風吹來在
T12n0375_p0682b16║樹下即便生長纏繞束縛尼拘羅樹。令
T12n0375_p0682b17║不增長遂至枯死。愛摩樓迦子亦復如是。
T12n0375_p0682b18║纏縛凡夫所有善法。不令增長遂至枯滅。
T12n0375_p0682b19║既枯滅已命終之後墮三惡道。唯除菩薩。是
T12n0375_p0682b20║名如摩樓迦子。善男子。云何如瘡中瘜肉。
T12n0375_p0682b21║如人久瘡中生瘜肉。其人要當勤心療治
T12n0375_p0682b22║莫生捨心。若生捨心瘜肉增長蟲疽復生。
T12n0375_p0682b23║以是因緣即便命終。凡夫愚人五陰瘡痍亦
T12n0375_p0682b24║復如是。愛於其中而為瘜肉。應當勤心
T12n0375_p0682b25║治愛瘜肉。若不治者命終即墮三惡道中。
T12n0375_p0682b26║唯除菩薩。是名如瘡中瘜肉。善男子。云何
T12n0375_p0682b27║如暴風。譬如暴風能偃山夷岳拔於深根。
T12n0375_p0682b28║愛欲暴風亦復如是。於父母所而生惡心。
T12n0375_p0682b29║能拔大智舍利弗等無上深固菩提根本。唯
T12n0375_p0682c01║除菩薩。是名如暴風。善男子。云何如彗星。
T12n0375_p0682c02║譬如【CL030n0110_p0219b01】彗星出現天下一切人民饑饉病瘦嬰
T12n0375_p0682c03║諸苦惱。愛之彗星亦復如是。能斷一切善根
T12n0375_p0682c04║種子。令凡夫人孤窮饑饉生煩惱病流轉
T12n0375_p0682c05║生死受種種苦。唯除菩薩。是名如彗星。善
T12n0375_p0682c06║男子。菩薩摩訶薩住於大乘大般涅槃。觀察
T12n0375_p0682c07║愛結如是九種。善男子。以是義故。諸凡夫
T12n0375_p0682c08║人有苦無諦。聲聞緣覺有苦有苦諦而無
T12n0375_p0682c09║真實。諸菩薩等解苦無苦。是故無苦而有
T12n0375_p0682c10║真諦。諸凡夫人有集無諦。聲聞緣覺有集
T12n0375_p0682c11║有集諦。諸菩薩等解集無集。是故無集而
T12n0375_p0682c12║有真諦。聲聞緣覺有滅非真。菩薩摩訶薩
T12n0375_p0682c13║有滅有真諦。聲聞緣覺有道非真。菩薩摩
T12n0375_p0682c14║訶薩有道有真諦。
T12n0375_p0682c15║善男子。云何菩薩摩訶薩住於大乘大般涅
T12n0375_p0682c16║槃。見滅見滅諦。所謂斷除一切煩惱。若煩
T12n0375_p0682c17║惱斷則名為常。滅煩惱火則名寂滅。煩惱
T12n0375_p0682c18║滅故【CL030n0110_p0220a01】則得受樂。諸佛菩薩求因緣故。故名
T12n0375_p0682c19║為淨。更不復受二十五有故名出世。以出
T12n0375_p0682c20║世故故名為我。常於色聲香味觸等。若男
T12n0375_p0682c21║若女若生住滅。若苦若樂不苦不樂。不取相
T12n0375_p0682c22║貌故名畢竟寂滅真諦。善男子。菩薩如是
T12n0375_p0682c23║住於大乘大般涅槃觀滅聖諦。善男子。云
T12n0375_p0682c24║何菩薩摩訶薩住於大乘大般涅槃觀道聖
T12n0375_p0682c25║諦。善男子。譬如闇中因燈得見麤細之物。
T12n0375_p0682c26║菩薩摩訶薩亦復如是。住於大乘大般涅槃。
T12n0375_p0682c27║因八聖道見一切法。所謂常無常。有為無
T12n0375_p0682c28║為。有眾生非眾生。物非物。苦樂。我無我。淨
T12n0375_p0682c29║不淨。煩惱非煩惱。業非業。實不實。乘非乘。
T12n0375_p0683a01║知無知。陀羅驃非陀羅驃。求那非求那。見非
T12n0375_p0683a02║見。色非色。道非道。解非解。善男子。菩薩如
T12n0375_p0683a03║是住於大乘大般涅槃觀道聖諦。
T12n0375_p0683a04║迦葉菩薩白【CL030n0110_p0220b01】佛言。世尊。若八聖道是道聖諦
T12n0375_p0683a05║義不相應。何以故。如來或說信心為道能
T12n0375_p0683a06║度諸漏。或時說道不放逸是。諸佛世尊不放
T12n0375_p0683a07║逸故。得阿耨多羅三藐三菩提。亦是菩薩助
T12n0375_p0683a08║道之法。或時說言精進是道。如告阿難。若
T12n0375_p0683a09║有人能勤修精進。則得成就阿耨多羅三
T12n0375_p0683a10║藐三菩提。或時說言觀身念處。若有繫心
T12n0375_p0683a11║精勤修習是身念處。則得成就阿耨多羅三
T12n0375_p0683a12║藐三菩提。或時說言正定為道。如告大德
T12n0375_p0683a13║摩訶迦葉。夫正定者真實是道。非不正定而
T12n0375_p0683a14║是道也。若入正定乃能思惟五陰生滅。
T12n0375_p0683a15║非不人定能思惟也。或說一法若人修
T12n0375_p0683a16║習能淨眾生。滅除一切憂愁苦惱逮得正
T12n0375_p0683a17║法。所謂念佛三昧。或復說言修無常想是
T12n0375_p0683a18║名為道。如告比丘。有能多修無常想者。
T12n0375_p0683a19║能得阿耨多羅三藐三菩提。或說空寂阿蘭
T12n0375_p0683a20║若【CL030n0110_p0221a01】處獨坐思惟。能得速成阿耨多羅三藐三
T12n0375_p0683a21║菩提。或時說言為人演法是名為道。若聞
T12n0375_p0683a22║法已疑網即斷。疑網斷已則得阿耨多羅三
T12n0375_p0683a23║藐三菩提。或時說言持戒是道。如告阿難。
T12n0375_p0683a24║若有精勤修持禁戒。是人則度生死大苦。
T12n0375_p0683a25║或時說言親近善友是名為道。如告阿難
T12n0375_p0683a26║若有親近善知識者則安淨戒。若有眾
T12n0375_p0683a27║生能親近我。則得發於阿耨多羅三藐三
T12n0375_p0683a28║菩提心。或時說言修慈是道。修學慈者斷
T12n0375_p0683a29║諸煩惱得不動處。或時說言智慧是道。如
T12n0375_p0683b01║佛昔為波闍波提比丘尼說。姊妹。如諸聲
T12n0375_p0683b02║聞以智慧刀能斷諸流諸漏煩惱。或時如
T12n0375_p0683b03║來說施是道。如佛往昔告波斯匿王。大王
T12n0375_p0683b04║當知。我於往昔多行惠施。以是因緣今日
T12n0375_p0683b05║得成阿耨多羅三藐三菩提。世尊。若八聖道
T12n0375_p0683b06║是道諦者。如是等經豈非虛妄。若彼【CL030n0110_p0221b01】諸經
T12n0375_p0683b07║非虛妄者。彼中何緣不說八道為道聖諦。
T12n0375_p0683b08║若彼不說如來往昔何故錯謬。然我定知諸
T12n0375_p0683b09║佛如來久離錯謬。
T12n0375_p0683b10║爾時世尊讚迦葉菩薩。善哉善哉。善男子。汝
T12n0375_p0683b11║今欲知菩薩大乘微妙經典所有祕密故作
T12n0375_p0683b12║是問。善男子。如是諸經悉入道諦。善男子。
T12n0375_p0683b13║如我先說。若有信道如是信道。是信根本。
T12n0375_p0683b14║是能佐助菩提之道。是故我說無有錯謬。
T12n0375_p0683b15║善男子。如來善知無量方便。欲化眾生故
T12n0375_p0683b16║作如是種種說法。善男子。譬如良醫識諸
T12n0375_p0683b17║眾生種種病源。隨其所患而為合藥。并藥所
T12n0375_p0683b18║禁唯水一種不在禁例。或服薑水或甘草
T12n0375_p0683b19║水或細辛水或黑石蜜水或阿摩勒水或尼婆
T12n0375_p0683b20║羅水或缽晝羅水或服冷水或服熱水或蒲
T12n0375_p0683b21║萄水或安石榴水。善男子。如是良醫善知眾
T12n0375_p0683b22║生所患種種藥。雖多禁水不在例。如【CL030n0110_p0222a01】來亦
T12n0375_p0683b23║爾。善知方便於一法相。隨諸眾生分別廣
T12n0375_p0683b24║說種種名相。彼諸眾生隨所說受。受已修
T12n0375_p0683b25║習除斷煩惱。如彼病人隨良醫教所患得
T12n0375_p0683b26║除。復次善男子。如有一人善解眾語在大
T12n0375_p0683b27║眾中。是諸大眾熱渴所逼。咸發聲言。我欲
T12n0375_p0683b28║飲水我欲飲水。是人即時以清冷水隨其
T12n0375_p0683b29║種類說言是水。或言波尼。或言鬱特。或
T12n0375_p0683c01║言紗利藍。或言婆利。或言婆耶。或言甘
T12n0375_p0683c02║露。或言牛乳。以如是等無量水名為大眾
T12n0375_p0683c03║說。善男子。如來亦爾。以一聖道為諸聲聞
T12n0375_p0683c04║種種演說。從信根等至八聖道。復次善男
T12n0375_p0683c05║子。譬如金師以一種金隨意造作種種瓔
T12n0375_p0683c06║珞。所謂鉗鎖環釧釵鐺天冠臂印。雖有如
T12n0375_p0683c07║是差別不同然不離金。善男子。如來亦爾。
T12n0375_p0683c08║以一佛道隨諸眾生種種分別而為說之。
T12n0375_p0683c09║或說一種。所謂諸佛一道無二。復說二【CL030n0110_p0222b01】種。
T12n0375_p0683c10║所謂定慧。復說三種。謂見慧智。復說四種。
T12n0375_p0683c11║所謂見道修道無學道佛道。復說五種。所謂
T12n0375_p0683c12║信行道法行道信解脫道見到道身證道。復
T12n0375_p0683c13║說六種。所謂須陀洹道斯陀含道阿那含道
T12n0375_p0683c14║阿羅漢道辟支佛道佛道。復說七種。所謂念
T12n0375_p0683c15║覺分擇法覺分精進覺分喜覺分除覺分定覺
T12n0375_p0683c16║分捨覺分。復說八種。所謂正見正思惟正語
T12n0375_p0683c17║正業正命正精進正念正定。復說九種。所謂
T12n0375_p0683c18║八聖道及信。復說十種。所謂十力。復說十
T12n0375_p0683c19║一種。所謂十力大慈。復說十二種。所謂十力
T12n0375_p0683c20║大慈大悲。復說十三種。所謂十力大慈大悲
T12n0375_p0683c21║念佛三昧。復說十六種。所謂十力大慈大悲
T12n0375_p0683c22║念佛三昧及佛所得三正念處。復說二十道。
T12n0375_p0683c23║所謂十力四無所畏大慈大悲念佛三昧三正
T12n0375_p0683c24║念處。善男子。是道一體。如來昔日為眾生
T12n0375_p0683c25║故【CL030n0110_p0223a01】種種分別。復次善男子。譬如一火因所
T12n0375_p0683c26║燃故得種種名。所謂木火草火糠火䴬火牛
T12n0375_p0683c27║馬糞火。善男子。佛道亦爾一而無二。為眾
T12n0375_p0683c28║生故種種分別。復次善男子。譬如一識分別
T12n0375_p0683c29║說六。若至於眼則名眼識。乃至意識亦復
T12n0375_p0684a01║如是。善男子。道亦如是一而無二。如來為
T12n0375_p0684a02║化諸眾生故種種分別。復次善男子。譬如
T12n0375_p0684a03║一色眼所見者則名為色。耳所聞者則名為
T12n0375_p0684a04║聲。鼻所嗅者則名為香。舌所嘗者則名為
T12n0375_p0684a05║味。身所覺者則名為觸。善男子。道亦如是
T12n0375_p0684a06║一而無二。如來為欲化眾生故種種分別。
T12n0375_p0684a07║善男子。以是義故以八聖道分名道聖諦。
T12n0375_p0684a08║善男子。是四聖諦諸佛世尊次第說之。以是
T12n0375_p0684a09║因緣無量眾生得度生死。
T12n0375_p0684a10║迦葉菩薩白佛言。世尊。昔佛一時在恒河
T12n0375_p0684a11║岸尸首林中。爾時如來取小樹葉告諸比
T12n0375_p0684a12║丘。我今手【CL030n0110_p0223b01】中所捉葉多一切因地草木葉多。
T12n0375_p0684a13║諸比丘言。世尊。一切因地草木葉多不可
T12n0375_p0684a14║稱計。如來所捉少不足言。諸比丘。我所覺
T12n0375_p0684a15║了一切諸法。如因大地生草木等。為諸眾
T12n0375_p0684a16║生所宣說者如手中葉。世尊爾時說如是
T12n0375_p0684a17║言。如來所了無量諸法。若入四諦則為已
T12n0375_p0684a18║說。若不入者應有五諦。佛讚迦葉。善哉善
T12n0375_p0684a19║哉。善男子。汝今所問則能利益安隱快樂
T12n0375_p0684a20║無量眾生。善男子。如是諸法悉已攝在四聖
T12n0375_p0684a21║諦中。迦葉菩薩復白佛言。如是等法若在
T12n0375_p0684a22║四諦。如來何故唱言不說。佛言。善男子。雖
T12n0375_p0684a23║復入中猶不名說。何以故。善男子。知四聖
T12n0375_p0684a24║諦有二種智。一者中二者上。中者聲聞緣覺
T12n0375_p0684a25║智。上者諸佛菩薩智。善男子。知諸陰苦
T12n0375_p0684a26║名為中智。分別諸陰有無量相悉是諸苦
T12n0375_p0684a27║非諸聲聞緣覺所知。是名上智。善男子。如
T12n0375_p0684a28║是等義我【CL030n0110_p0224a01】於彼經竟不說之。善男子。知諸
T12n0375_p0684a29║入者名之為門亦名為苦。是名中智。分別
T12n0375_p0684b01║諸入有無量相悉是諸苦。非諸聲聞緣覺
T12n0375_p0684b02║所知。是名上智。如是等義我於彼經亦不
T12n0375_p0684b03║說之。善男子。知諸界者名之為分。亦名為
T12n0375_p0684b04║性亦名為苦。是名中智。分別諸界有無量
T12n0375_p0684b05║相悉是諸苦。非諸聲聞緣覺所知。是名上
T12n0375_p0684b06║智。善男子。如是等義我於彼經亦不說之。
T12n0375_p0684b07║善男子。知色壞相是名中智。分別諸色有
T12n0375_p0684b08║無量相悉是諸苦。非諸聲聞緣覺所知。是
T12n0375_p0684b09║名上智。如是等義我於彼經亦不說之。善
T12n0375_p0684b10║男子。知受覺相是名中智。分別諸受有無
T12n0375_p0684b11║量覺相。非諸聲聞緣覺所知。是名上智。善
T12n0375_p0684b12║男子。如是等義我於彼經亦不說之。善男
T12n0375_p0684b13║子。知想取相是名中智。分別是想有無量
T12n0375_p0684b14║取相。非諸聲聞緣覺所知。是名上智。如是
T12n0375_p0684b15║等義【CL030n0110_p0224b01】我於彼經亦不說之。善男子。知行作
T12n0375_p0684b16║相是名中智。分別是行無量作相。非諸聲
T12n0375_p0684b17║聞緣覺所知。是名上智。善男子。如是等義
T12n0375_p0684b18║我於彼經亦不說之。善男子。知識分別相
T12n0375_p0684b19║是名中智。分別是識無量知相。非諸聲聞
T12n0375_p0684b20║緣覺所知。是名上智。善男子。如是等義我
T12n0375_p0684b21║於彼經亦不說之。善男子。知愛因緣能
T12n0375_p0684b22║生五陰。是名中智。一人起愛無量無邊。聲
T12n0375_p0684b23║聞緣覺所不能知。能知一切眾生所起如
T12n0375_p0684b24║是等愛。是名上智。如是等義我於彼經亦
T12n0375_p0684b25║不說之。善男子。知滅煩惱是名中智。分
T12n0375_p0684b26║別煩惱不可稱計。滅亦如是不可稱計。非
T12n0375_p0684b27║諸聲聞緣覺所知。是名上智。如是等義我
T12n0375_p0684b28║於彼經亦不說之。善男子。知是道相能離
T12n0375_p0684b29║煩惱。是名中智。分別道相無量無邊。所離
T12n0375_p0684c01║煩惱亦無量無邊。非諸聲聞緣覺所知。是名
T12n0375_p0684c02║上智。【CL030n0110_p0225a01】如是等義我於彼經亦不說之。善男
T12n0375_p0684c03║子。知世諦者是名中智。分別世諦無量無
T12n0375_p0684c04║邊不可稱計。非諸聲聞緣覺所知。是名上
T12n0375_p0684c05║智。如是等義我於彼經亦不說之。善男子。
T12n0375_p0684c06║一切行無常諸法無我涅槃寂滅是第一義。
T12n0375_p0684c07║是名中智。知第一義無量無邊不可稱計。
T12n0375_p0684c08║非諸聲聞緣覺所知。是名上智。如是等義
T12n0375_p0684c09║我於彼經亦不說之。
T12n0375_p0684c10║爾時文殊師利菩薩白佛言。世尊。所說世諦
T12n0375_p0684c11║第一義諦。其義云何。世尊。第一義中有世
T12n0375_p0684c12║諦不。世諦之中有第一義不。如其有者即
T12n0375_p0684c13║是一諦。如其無者將非如來虛妄說耶。善男
T12n0375_p0684c14║子。世諦者即第一義諦。世尊。若爾者則無二
T12n0375_p0684c15║諦。佛言。善男子。有善方便隨順眾生說有
T12n0375_p0684c16║二諦。善男子。若隨言說則有二種。一者世
T12n0375_p0684c17║法。二者出世法。善男子。如出世人之所知
T12n0375_p0684c18║者名第一【CL030n0110_p0225b01】義諦。世人知者名為世諦。善男
T12n0375_p0684c19║子。五陰和合稱言某甲。凡夫眾生隨其所
T12n0375_p0684c20║稱。是名世諦。解陰無有某甲名字離陰亦
T12n0375_p0684c21║無某甲名字。出世之人如其性相而能知
T12n0375_p0684c22║之。名第一義諦。復次善男子。或復有法有
T12n0375_p0684c23║名有實。或復有法有名無實。善男子。有名
T12n0375_p0684c24║無實者即是世諦。有名有實者是第一義
T12n0375_p0684c25║諦。善男子。如我眾生壽命知見養育丈夫作
T12n0375_p0684c26║者受者。熱時之炎乾闥婆城龜毛兔角旋火
T12n0375_p0684c27║之輪。諸陰界入是名世諦。苦集滅道名第
T12n0375_p0684c28║一義諦。善男子。世法有五種。一者名世。二
T12n0375_p0684c29║者句世。三者縛世。四者法世。五者執著世。善
T12n0375_p0685a01║男子。云何名世。男女瓶衣車乘屋舍。如是等
T12n0375_p0685a02║物是名名世。云何句世。四句一偈。如是等
T12n0375_p0685a03║偈是名句世。云何縛世。捲合繫結束縛合掌。
T12n0375_p0685a04║是名縛世。云何法世。如鳴椎集僧嚴鼓
T12n0375_p0685a05║【CL030n0110_p0226a01】誡兵吹貝知時。是名法世。云何執著
T12n0375_p0685a06║世。如望遠人有染衣者。生想執著言是沙
T12n0375_p0685a07║門非婆羅門。見有結繩橫佩身上便生念
T12n0375_p0685a08║言是婆羅門非沙門也。是名執著世。善男
T12n0375_p0685a09║子。如是名為五種世法。善男子。若有眾生
T12n0375_p0685a10║於如是等五種世法。心無顛倒如實而知。
T12n0375_p0685a11║是名第一義諦。復次善男子。若燒若割若死
T12n0375_p0685a12║若壞。是名世諦。無燒無割無死無壞。是
T12n0375_p0685a13║名第一義諦。復次善男子。有八苦相名為
T12n0375_p0685a14║世諦。無生無老無病無死。無愛別離無
T12n0375_p0685a15║怨憎會無求不得無五盛陰。是名第一義
T12n0375_p0685a16║諦。復次善男子。譬如一人多有所能。若其
T12n0375_p0685a17║走時則名走者。若收刈時復名刈者。或作
T12n0375_p0685a18║飲食名作食者。若治材木則名工匠鍛金
T12n0375_p0685a19║銀時言金銀師。如是一人有多名字。法亦
T12n0375_p0685a20║如是其實是一而有多名。依因父母和合
T12n0375_p0685a21║而生。【CL030n0110_p0226b01】名為世諦。十二因緣和合生者。名第
T12n0375_p0685a22║一義諦。
T12n0375_p0685a23║文殊師利菩薩白佛言。世尊。所言實諦其義
T12n0375_p0685a24║云何。佛言。善男子。言實諦者名曰真法。善
T12n0375_p0685a25║男子。若法非真不名實諦。善男子。實諦者
T12n0375_p0685a26║無顛倒。無顛倒者乃名實諦。善男子。實諦
T12n0375_p0685a27║者無有虛妄。若有虛妄不名實諦。善男
T12n0375_p0685a28║子。實諦者名曰大乘。非大乘者不名實諦。
T12n0375_p0685a29║善男子。實諦者是佛所說非魔所說。若是魔
T12n0375_p0685b01║說非佛說者不名實諦。善男子。實諦者一
T12n0375_p0685b02║道清淨無有二也。善男子。有常有樂有我
T12n0375_p0685b03║有淨。是則名為實諦之義。文殊師利白佛
T12n0375_p0685b04║言。世尊。若以真實為實諦者。真實之法即
T12n0375_p0685b05║是如來虛空佛性。若如是者如來虛空及與
T12n0375_p0685b06║佛性無有差別。佛告文殊師利。有苦有諦
T12n0375_p0685b07║有實。有集有諦有實。有滅有諦有實。有
T12n0375_p0685b08║道有諦有實。善男子。如來非苦非【CL030n0110_p0227a01】諦是實。
T12n0375_p0685b09║虛空非苦非諦是實。佛性非苦非諦是實。
T12n0375_p0685b10║文殊師利。所言苦者為無常相是可斷相。
T12n0375_p0685b11║是為實諦。如來之性非苦非無常非可斷
T12n0375_p0685b12║相。是故為實。虛空佛性亦復如是。復次善
T12n0375_p0685b13║男子。所言集者能令五陰和合而生。亦名為
T12n0375_p0685b14║苦亦名無常是可斷相。是為實諦。善男
T12n0375_p0685b15║子。如來非是集性非是陰因非可斷相。是
T12n0375_p0685b16║故為實。虛空佛性亦復如是。善男子。所言
T12n0375_p0685b17║滅者名煩惱滅。亦常無常。二乘所得名曰無
T12n0375_p0685b18║常。諸佛所得是則名常。亦名證法。是為實
T12n0375_p0685b19║諦。善男子。如來之性不名為滅。能滅煩惱
T12n0375_p0685b20║非常無常。不名證知。常住無變。是故為
T12n0375_p0685b21║實。虛空佛性亦復如是。善男子。道者能斷
T12n0375_p0685b22║煩惱亦常無常是可修法。是名實諦。如來
T12n0375_p0685b23║非道能斷煩惱非常無常。非可修法常住
T12n0375_p0685b24║不變。是故為實。虛空佛性亦復【CL030n0110_p0227b01】如是。復次
T12n0375_p0685b25║善男子。言真實者即是如來。如來者即是真
T12n0375_p0685b26║實。真實者即是虛空。虛空者即是真實。真實
T12n0375_p0685b27║者即是佛性。佛性者即是真實。文殊師利。有
T12n0375_p0685b28║苦有苦因有苦盡有苦對。如來非苦乃至
T12n0375_p0685b29║非對。是故為實不名為諦。虛空佛性亦復
T12n0375_p0685c01║如是。苦者有為有漏無樂。如來非有為非
T12n0375_p0685c02║有漏湛然安樂。是實非諦。文殊師利白佛
T12n0375_p0685c03║言。世尊。如佛所說。不顛倒者名為實諦。若
T12n0375_p0685c04║爾者四諦之中有四倒不。如其有者云何說
T12n0375_p0685c05║言無有顛倒名為實諦。一切顛倒不名為
T12n0375_p0685c06║實。佛告文殊師利。一切顛倒皆入苦諦。如
T12n0375_p0685c07║諸眾生有顛倒心。名為顛倒。善男子。譬如
T12n0375_p0685c08║有人不受父母尊長教敕。雖受不能隨順
T12n0375_p0685c09║修行。如是人等名為顛倒。如是顛倒非不
T12n0375_p0685c10║是苦。即是苦也。文殊師利言。如佛所說。不
T12n0375_p0685c11║虛妄者即是實諦。【CL030n0110_p0228a01】若爾者當知虛妄則非實
T12n0375_p0685c12║諦。佛言。善男子。一切虛妄皆入苦諦。如有
T12n0375_p0685c13║眾生欺誑於他。以是因緣墮於地獄畜生
T12n0375_p0685c14║餓鬼。如是等法名為虛妄。如是虛妄非不
T12n0375_p0685c15║是苦即是苦也聲聞緣覺諸佛世尊。遠離不
T12n0375_p0685c16║行故名虛妄。如是虛妄諸佛二乘所斷除
T12n0375_p0685c17║故故名實諦。文殊師利言。如佛所說。大乘
T12n0375_p0685c18║是實諦者。當知聲聞辟支佛乘則為不實。佛
T12n0375_p0685c19║言。文殊師利。彼二乘者亦實不實。聲聞緣覺
T12n0375_p0685c20║斷諸煩惱則名為實。無常不住是變易法名
T12n0375_p0685c21║為不實。文殊師利言。如佛所說。若佛所說
T12n0375_p0685c22║名為實者。當知魔說則為不實。世尊。如魔
T12n0375_p0685c23║所說聖諦攝不。佛言。文殊師利。魔所說者二
T12n0375_p0685c24║諦所攝。所謂苦集凡是一切非法非律。不能
T12n0375_p0685c25║令人而得利益。終日宣說亦無有人見苦
T12n0375_p0685c26║斷集證滅修道。是名虛妄。如是虛妄名【CL030n0110_p0228b01】為
T12n0375_p0685c27║魔說。文殊師利言。如佛所說。一道清淨無
T12n0375_p0685c28║有二者。諸外道等亦復說言。我有一道清
T12n0375_p0685c29║淨無二。若言一道是實諦者。與彼外道有
T12n0375_p0686a01║何差別。若無差別不應說言一道清淨。佛
T12n0375_p0686a02║言。善男子。諸外道等有苦集諦無滅道諦。
T12n0375_p0686a03║於非滅中而生滅想。於非道中而生道想。
T12n0375_p0686a04║於非果中而生果想。於非因中而生因想。
T12n0375_p0686a05║以是義故。彼無一道清淨無二。
T12n0375_p0686a06║文殊師利言。如佛所說。有常有我有樂有
T12n0375_p0686a07║淨是實義者。諸外道等應有實諦佛法中無。
T12n0375_p0686a08║何以故。諸外道輩亦復說言。諸行是常。云何
T12n0375_p0686a09║是常。可意不可意諸業報等受不失故。可意
T12n0375_p0686a10║者名十善報。不可意者十不善報。若言諸行
T12n0375_p0686a11║悉皆無常而作業者於此已滅。誰復於彼
T12n0375_p0686a12║受果報乎。以是義故諸行是常。殺生因緣
T12n0375_p0686a13║故名為常。世尊。若言諸行悉無常者。【CL030n0110_p0229a01】能殺
T12n0375_p0686a14║可殺二俱無常。若無常者誰於地獄而受罪
T12n0375_p0686a15║報。若言定有地獄受報者。當知諸行實
T12n0375_p0686a16║非無常。世尊。繫心專念亦名為常。所謂十
T12n0375_p0686a17║年所念乃至百年亦不忘失。是故為常。若
T12n0375_p0686a18║無常者本所見事誰憶誰念。以是因緣一切
T12n0375_p0686a19║諸行非無常也。世尊。一切憶想亦名為常。
T12n0375_p0686a20║有人先見他人手足頭項等相。後時若見便
T12n0375_p0686a21║還識之。若無常者本相應滅。世尊。諸所作
T12n0375_p0686a22║業以久修習。若從初學或經三年或經五
T12n0375_p0686a23║年。然後善知故名為常。世尊。算數之法從
T12n0375_p0686a24║一至二從二至三乃至百千。若無常者初
T12n0375_p0686a25║一應滅。初一若滅誰復至二。如是常一終
T12n0375_p0686a26║無有二。以一不滅故得至二乃至百千。是
T12n0375_p0686a27║故為常。世尊。如讀誦法誦一阿含至二阿
T12n0375_p0686a28║含。乃至三四阿含。如其無常所可讀誦終
T12n0375_p0686a29║不至四。以是讀誦增長因緣。故【CL030n0110_p0229b01】名為常。世
T12n0375_p0686b01║尊。瓶衣車乘如人負債。大地形相山河樹
T12n0375_p0686b02║林。藥木草葉眾生治病。皆悉是常亦復如是。
T12n0375_p0686b03║世尊。一切外道皆作是說諸行是常。若是
T12n0375_p0686b04║常者即是實諦。世尊。有諸外道復言有樂。
T12n0375_p0686b05║云何知耶。受者定得可意報故。世尊。凡受
T12n0375_p0686b06║樂者必定得之。所謂大梵天王大自在天釋
T12n0375_p0686b07║提桓因毘紐天及諸人天。以是義故名定
T12n0375_p0686b08║有樂。世尊。有諸外道復言有樂。能令眾
T12n0375_p0686b09║生生求望故。飢者求食渴者求飲。寒者求
T12n0375_p0686b10║溫熱者求涼。極者求息病者求差。欲者求
T12n0375_p0686b11║色。若無樂者彼何緣求。以有求者故知有
T12n0375_p0686b12║樂。世尊。有諸外道復作是言。施能得樂。
T12n0375_p0686b13║世間之人好施沙門諸婆羅門貧窮困苦。衣
T12n0375_p0686b14║服飲食臥具醫藥。象馬車乘末香塗香。眾花
T12n0375_p0686b15║屋宅依止燈明。作如是等種種惠施。為我
T12n0375_p0686b16║後世受可意報。是故當【CL030n0110_p0230a01】知決定有樂。世尊。
T12n0375_p0686b17║有諸外道復作是言。以因緣故當知有
T12n0375_p0686b18║樂。所謂受樂者。有因緣故名為樂觸。若無
T12n0375_p0686b19║樂者何得因緣。如無兔角則無因緣。有
T12n0375_p0686b20║樂因緣則知有樂。世尊。有諸外道復作是
T12n0375_p0686b21║言。上中下故當知有樂。下受樂者釋提桓因。
T12n0375_p0686b22║中受樂者大梵天王。上受樂者大自在天。以
T12n0375_p0686b23║有如是上中下故。當知有樂。世尊。有諸
T12n0375_p0686b24║外道復言有淨。何以故。若無淨者不應起
T12n0375_p0686b25║欲。若起欲者當知有淨。又復說言。金銀珍
T12n0375_p0686b26║寶琉璃頗梨車磲馬瑙珊瑚真珠璧玉珂貝。
T12n0375_p0686b27║流泉浴池飲食衣服。花香末香塗香燈燭之
T12n0375_p0686b28║明。如是等物悉是淨法。復次有淨。謂五陰
T12n0375_p0686b29║者即是淨器盛諸淨物。所謂人天諸仙阿羅
T12n0375_p0686c01║漢辟支佛菩薩諸佛。以是義故名之為淨。
T12n0375_p0686c02║世尊。有諸外道復言有我。有所睹見能造
T12n0375_p0686c03║作故。譬如有人【CL030n0110_p0230b01】入陶師家。雖復不見陶師
T12n0375_p0686c04║之身。以見輪繩定知其家必是陶師。我亦
T12n0375_p0686c05║如是。眼見色已必知有我。若無我者誰能
T12n0375_p0686c06║見色。聞聲乃至觸法亦復如是。復次有我
T12n0375_p0686c07║云何得知。因相故知。何等為相。喘息視眴
T12n0375_p0686c08║壽命役心。受諸苦樂貪求瞋恚。如是等法
T12n0375_p0686c09║悉是我相。是故當知必定有我。復次有我
T12n0375_p0686c10║能別味故。有人食果見已知味。是故當知
T12n0375_p0686c11║必定有我。復次有我云何知耶。執作業故。
T12n0375_p0686c12║執鐮能刈執斧能斫。執瓶盛水執車能御。
T12n0375_p0686c13║如是等事我執能作。是故當知必定有我。
T12n0375_p0686c14║復次有我云何知耶。即於生時欲得乳哺。
T12n0375_p0686c15║乘宿習故。是故當知必定有我。復次有
T12n0375_p0686c16║我云何知耶。和合利益他眾生故。譬如瓶
T12n0375_p0686c17║衣車乘田宅山林樹木象馬牛羊。如是等物
T12n0375_p0686c18║若和合者則有利益。此內五陰亦復如是。眼
T12n0375_p0686c19║等諸根有【CL030n0110_p0231a01】和合故則利益我。是故當知必
T12n0375_p0686c20║定有我。復次有我云何知耶。有遮法故。如
T12n0375_p0686c21║有物故則有遮礙。物若無者則無有遮。若
T12n0375_p0686c22║有遮者則知有我。是故當知必定有我。復
T12n0375_p0686c23║次有我云何知耶。伴非伴故。親與非親非
T12n0375_p0686c24║是伴侶。正法邪法亦非伴侶。智與非智亦
T12n0375_p0686c25║非伴侶。沙門非沙門。婆羅門非婆羅門。子非
T12n0375_p0686c26║子。晝非晝。夜非夜。我非我。如是等法為伴
T12n0375_p0686c27║非伴。是故當知必定有我。世尊。諸外道等
T12n0375_p0686c28║種種說有常樂我淨。當知定有常樂我淨。
T12n0375_p0686c29║世尊。以是義故。諸外道等亦得說言我有
T12n0375_p0687a01║真諦。佛言。善男子。若有沙門婆羅門有常
T12n0375_p0687a02║有樂有淨有我者。是非沙門非婆羅門。
T12n0375_p0687a03║何以故。迷於生死離一切智大導師故。如
T12n0375_p0687a04║是沙門婆羅門等沈沒諸欲。善法羸損故。是
T12n0375_p0687a05║諸外道繫在貪欲瞋恚癡獄。堪忍愛樂故。是
T12n0375_p0687a06║諸【CL030n0110_p0231b01】外道雖知業果自作自受。而猶不能遠
T12n0375_p0687a07║離惡法。是諸外道非是正法正命自活。何以
T12n0375_p0687a08║故。無智慧火不能消故。是諸外道雖欲貪
T12n0375_p0687a09║著上妙五欲。貧於善法不勤修故是諸外
T12n0375_p0687a10║道雖欲往至正解脫中。而持戒足不成就
T12n0375_p0687a11║故。是諸外道雖欲求樂。而不能求樂因
T12n0375_p0687a12║緣故。是諸外道雖復憎惡一切諸苦。然其
T12n0375_p0687a13║所行未能遠離諸苦因緣。是諸外道雖為
T12n0375_p0687a14║四大毒蛇所纏。猶行放逸不能謹慎。是諸
T12n0375_p0687a15║外道無明所覆。遠離善友樂在三界無常
T12n0375_p0687a16║熾然大火之中而不能出。是諸外道遇諸
T12n0375_p0687a17║煩惱難愈之病而復不求大智良醫。是諸
T12n0375_p0687a18║外道方於未來。當涉無邊險遠之路。而不
T12n0375_p0687a19║知以善法資糧而自莊嚴。是諸外道常為
T12n0375_p0687a20║婬欲災毒所害。而反抱持五欲霜毒。是諸外
T12n0375_p0687a21║道瞋恚熾盛。而復反更親近惡友。是諸【CL030n0110_p0232a01】外道
T12n0375_p0687a22║常為無明之所覆蔽。而反推求邪惡之法。
T12n0375_p0687a23║是諸外道常為邪見之所誑惑。而反於中
T12n0375_p0687a24║生親善想。是諸外道悕食甘果而種苦子。
T12n0375_p0687a25║是諸外道已處煩惱闇室之中。而反遠離大
T12n0375_p0687a26║智炬明。是諸外道患煩惱渴。而復反飲諸
T12n0375_p0687a27║欲鹹水。是諸外道漂沒生死無邊大河。而復
T12n0375_p0687a28║遠離無上船師。是諸外道迷惑顛倒言諸
T12n0375_p0687b01║行常。諸行若常無有是處。
T12n0375_p0687b02║【○】大般涅槃經卷第十二【○】【○】【○】【○】【○】【CL030n0110_p0232b01】
