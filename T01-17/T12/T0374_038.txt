T12n0374_p0586a21║【□】
T12n0374_p0586a22║【□】
T12n0374_p0586a23║【■】大般涅槃經卷第三十八
T12n0374_p0586a24║【□】
T12n0374_p0586a25║【■】　　　　北涼天竺三藏曇無讖譯
T12n0374_p0586a26║【■】　　迦葉菩薩品第十二之六
T12n0374_p0586a27║迦葉菩薩白佛言。世尊。云何名為清淨梵
T12n0374_p0586a28║行。佛言。善男子。一切法是。迦葉菩薩言。世
T12n0374_p0586a29║尊。一切法者義不決定。何以故。如來或說是
T12n0374_p0586b01║善不善。或時說為四念處觀。或說是十二入。
T12n0374_p0586b02║或說是善知識。或說是十二因緣。或說是眾
T12n0374_p0586b03║生。或說是正見邪見。或說十二部經。或說即
T12n0374_p0586b04║是二諦。如來今乃說一切法為淨梵行。悉是
T12n0374_p0586b05║何等一切法耶。佛言。善哉善哉。善男子。如是
T12n0374_p0586b06║微妙。大涅槃經。乃是一切善法寶藏。譬如
T12n0374_p0586b07║大海是眾寶藏。是涅槃經亦復如是。即是一
T12n0374_p0586b08║切字義祕藏。善男子。如須彌山眾藥根本。是
T12n0374_p0586b09║經亦爾。即是菩薩戒之根本。善男子。譬如虛
T12n0374_p0586b10║空是一切物之所住處。是經亦爾。即是一切
T12n0374_p0586b11║善法住處。善男子。譬如【CL029n0109_p0641b01】猛風無能繫縛。一切
T12n0374_p0586b12║菩薩行是經者亦復如是。不為一切煩惱惡
T12n0374_p0586b13║法之所繫縛。善男子。譬如金剛無能壞者。是
T12n0374_p0586b14║經亦爾。雖有外道惡邪之人不能破壞。善男
T12n0374_p0586b15║子。如恒河沙無能數者。如是經義亦復如是。
T12n0374_p0586b16║無能數者。善男子。是經典者為諸菩薩而作
T12n0374_p0586b17║法幢如帝釋幢。善男子。是經即是趣涅槃城
T12n0374_p0586b18║之商主也。如大導師引諸商人趣向大海。善
T12n0374_p0586b19║男子。是經能為諸菩薩等作法光明。如世日
T12n0374_p0586b20║月能破諸闇。善男子。是經能為病苦眾生作
T12n0374_p0586b21║大良藥。如香山中微妙藥王能治眾病。善男
T12n0374_p0586b22║子。是經能為一闡提杖。猶如羸人因之得起。
T12n0374_p0586b23║善男子。是經能為一切惡人而作橋梁。猶如
T12n0374_p0586b24║世橋能渡一切。善男子。是經能為行二十五
T12n0374_p0586b25║有者。遇煩惱熱而作陰涼。如世間蓋遮覆暑
T12n0374_p0586b26║熱。善男子。是經即是大【CL029n0109_p0642a01】無畏王。能壞一切煩
T12n0374_p0586b27║惱惡魔。如師子王降伏眾獸。善男子。是經即
T12n0374_p0586b28║是大神咒師。能壞一切煩惱惡鬼。如世咒師
T12n0374_p0586b29║能去魍魎。善男子。是經即是無上霜雹。能壞
T12n0374_p0586c01║一切生死果報。如世雹雨壞諸果實。善男子。
T12n0374_p0586c02║是經能為壞戒目者作大良藥。猶如世間安
T12n0374_p0586c03║闍那藥善療眼痛。善男子。是經能住一切善
T12n0374_p0586c04║法。如世間地能住眾物。善男子。是經即是毀
T12n0374_p0586c05║戒眾生之明鏡也。如世明鏡見諸色像。善男
T12n0374_p0586c06║子。是經能為無慚愧者而作衣服。如世衣裳
T12n0374_p0586c07║障蔽形體。善男子。是經能為貧善法者作大
T12n0374_p0586c08║財寶。如功德天利益貧者。善男子。是經能為
T12n0374_p0586c09║渴法眾生作甘露漿。如八味水充足渴者。善
T12n0374_p0586c10║男子。是經能為煩惱之人而作法床。如世之
T12n0374_p0586c11║人遇安隱床。善男子。是經能為初地菩薩至
T12n0374_p0586c12║十住菩薩。而作瓔珞香【CL029n0109_p0642b01】花塗香末香燒香。
T12n0374_p0586c13║清淨種性具足之乘。過於一切六波羅蜜受
T12n0374_p0586c14║妙樂處。如忉利天波利質多羅樹。善男子。
T12n0374_p0586c15║是經即是剛利智斧能伐一切煩惱大樹。即
T12n0374_p0586c16║是利刀能割習氣。即是勇健能摧魔怨。即是
T12n0374_p0586c17║智火焚煩惱薪。即因緣藏出辟支佛。即是聞
T12n0374_p0586c18║藏生聲聞人。即是一切諸天之眼。即是一切
T12n0374_p0586c19║人之正道。即是一切畜生依處。即是餓鬼解
T12n0374_p0586c20║脫之處。即是地獄無上之尊。即是一切十方
T12n0374_p0586c21║眾生無上之器。即是十方過去未來現在諸
T12n0374_p0586c22║佛之父母也。善男子。是故此經攝一切法。如
T12n0374_p0586c23║我先說此經雖攝一切諸法。我說梵行即是
T12n0374_p0586c24║三十七助道法。善男子。若離如是三十七
T12n0374_p0586c25║品。終不能得聲聞正果乃至阿耨多羅三藐
T12n0374_p0586c26║三菩提果。不見佛性及佛性果。以是因緣梵
T12n0374_p0586c27║行即是三十七品。何以故。【CL029n0109_p0643a01】三十七品性非顛
T12n0374_p0586c28║倒能壞顛倒。性非惡見能壞惡見。性非怖畏
T12n0374_p0586c29║能壞怖畏。性是淨行能令眾生畢竟造作清
T12n0374_p0587a01║淨梵行。迦葉菩薩白佛言。世尊。有漏之法亦
T12n0374_p0587a02║復能作。無漏法因。如來何故不說有漏為淨
T12n0374_p0587a03║梵行。善男子。一切有漏即是顛倒。是故有
T12n0374_p0587a04║漏不得名為清淨梵行。迦葉菩薩白佛言。世
T12n0374_p0587a05║尊。世第一法為是有漏是無漏耶。佛言。善
T12n0374_p0587a06║男子。是有漏也。世尊。雖是有漏性非顛倒。何
T12n0374_p0587a07║故不名清淨梵行。善男子。世第一法無漏因
T12n0374_p0587a08║故似於無漏。向無漏故不名顛倒。善男子。清
T12n0374_p0587a09║淨梵行發心相續乃至畢竟。世第一法唯是
T12n0374_p0587a10║一念。是故不得名淨梵行。迦葉菩薩白佛
T12n0374_p0587a11║言。世尊。眾生五識亦是有漏。非是顛倒復非
T12n0374_p0587a12║一念。何故不名清淨梵行。善男子。眾生五識
T12n0374_p0587a13║雖非一念。然是有漏復是顛倒。【CL029n0109_p0643b01】增諸漏故名
T12n0374_p0587a14║為有漏。體非真實著想故倒。云何名為體非
T12n0374_p0587a15║真實著想故倒。非男女中生男女想。乃至舍
T12n0374_p0587a16║宅車乘瓶衣亦復如是。是名顛倒。善男子。三
T12n0374_p0587a17║十七品性無顛倒。是故得名清淨梵行。善男
T12n0374_p0587a18║子。若有菩薩於三十七品。知根知因知攝知
T12n0374_p0587a19║增知主知導知勝知實知畢竟者。如是菩薩
T12n0374_p0587a20║則得名為清淨梵行。
T12n0374_p0587a21║迦葉菩薩白佛言。世尊。云何名為知根乃
T12n0374_p0587a22║至知畢竟耶。佛言。善男子。善哉善哉。菩薩發
T12n0374_p0587a23║問為於二事。一者為自知故。二者為他知故。
T12n0374_p0587a24║汝今已知但為無量眾生未解啟請是事。是
T12n0374_p0587a25║故我今重讚歎汝。善哉善哉。善男子。三十七
T12n0374_p0587a26║品根本是欲。因名明觸。攝取名受。增名善思。
T12n0374_p0587a27║主名為念。導名為定。勝名智慧。實名解脫。畢
T12n0374_p0587a28║竟名為大般涅槃。善男子。善欲即是初發道
T12n0374_p0587a29║心。乃至阿耨【CL029n0109_p0644a01】多羅三藐三菩提之根本也。是
T12n0374_p0587b01║故我說欲為根本。善男子。如世間說。一切苦
T12n0374_p0587b02║惱愛為根本。一切疹病宿食為本。一切斷
T12n0374_p0587b03║事鬥諍為本。一切惡事虛妄為本。迦葉菩薩
T12n0374_p0587b04║白佛言。世尊。如來先於此經中說。一切善法
T12n0374_p0587b05║不放逸為本。今乃說欲。是義云何。佛言。善男
T12n0374_p0587b06║子。若言生因善欲是也。若言了因不放逸是。
T12n0374_p0587b07║如世間說。一切果者子為其因。或復有說。
T12n0374_p0587b08║子為生因地為了因。是義亦爾。迦葉菩薩言。
T12n0374_p0587b09║世尊。如來先於餘經中說。三十七品佛是根
T12n0374_p0587b10║本。是義云何。善男子。如來先說眾生初知三
T12n0374_p0587b11║十七品佛是根本。若自證得欲為根本。世尊。
T12n0374_p0587b12║云何明觸。名之為因。善男子。如來或時說明
T12n0374_p0587b13║為慧。或說為信。善男子。信因緣故親近善友。
T12n0374_p0587b14║是名為觸。親近因緣得聞正法。是名為觸。因
T12n0374_p0587b15║聞正法身口意淨。【CL029n0109_p0644b01】是名為觸。因三業淨獲得
T12n0374_p0587b16║正命。是名為觸。因正命故得淨根戒。因淨根
T12n0374_p0587b17║戒樂寂靜處。因樂寂靜能善思惟。因善思惟
T12n0374_p0587b18║得如法住。因如法住得三十七品。能壞無量
T12n0374_p0587b19║諸惡煩惱。是名為觸。善男子。受名攝取。眾
T12n0374_p0587b20║生受時能作善惡。是故名受為攝取也。善男
T12n0374_p0587b21║子。受因緣故生諸煩惱。三十七品能破壞之。
T12n0374_p0587b22║是故以受為攝取也。因善思惟能破煩惱。是
T12n0374_p0587b23║故名增。何以故。勤修習故。得如是等三十
T12n0374_p0587b24║七品。若觀能破諸惡煩惱要賴專念。是故以
T12n0374_p0587b25║念為主。如世間中一切四兵隨主將意。三十
T12n0374_p0587b26║七品亦復如是。皆隨念主。善男子。既入定已。
T12n0374_p0587b27║三十七品能善分別一切法相。是故以定為
T12n0374_p0587b28║導。是三十七品分別法相。智為最勝。是故以
T12n0374_p0587b29║慧為勝。如是智慧知煩惱已。智慧力故煩惱
T12n0374_p0587c01║消滅。如世間中四兵壞【CL029n0109_p0645a01】怨。或一或二勇健者
T12n0374_p0587c02║能。三十七品亦復如是。智慧力故能壞煩惱。
T12n0374_p0587c03║是故以慧為勝。善男子。雖因修習三十七
T12n0374_p0587c04║品獲得四禪神通安樂。亦不名實。若壞煩惱
T12n0374_p0587c05║證解脫時。乃名為實。是三十七品發心修道。
T12n0374_p0587c06║雖得世樂及出世樂四沙門果及以解脫。亦
T12n0374_p0587c07║不得名為畢竟也。若能斷除三十七品所行
T12n0374_p0587c08║之事。是名涅槃。是故我說畢竟者即大涅槃。
T12n0374_p0587c09║復次善男子。善愛念心即是欲也。因善愛念
T12n0374_p0587c10║親近善友。故名為觸。是名為因。因近善友故
T12n0374_p0587c11║名為受。是名攝取。因近善友能善思惟。故
T12n0374_p0587c12║名為增。因是四法能生長道。所謂欲念定智。
T12n0374_p0587c13║是即名為主導勝也。因是三法得二解脫。除
T12n0374_p0587c14║斷愛故心得解脫。斷無明故慧得解脫。是名
T12n0374_p0587c15║為實。如是八法畢竟得果名為涅槃。故名畢
T12n0374_p0587c16║竟。復次善男子。欲者即是發【CL029n0109_p0645b01】心出家。觸者即
T12n0374_p0587c17║是白四羯磨。是名為因。攝者即是受二種戒。
T12n0374_p0587c18║一者波羅提木叉戒。二者淨根戒。是名為受。
T12n0374_p0587c19║是名攝取。增者即是修習四禪。主者即是須
T12n0374_p0587c20║陀洹果斯陀含果。導者即是阿那含果。勝者
T12n0374_p0587c21║即是阿羅漢果。實者即是辟支佛果。畢竟者
T12n0374_p0587c22║即是阿耨多羅三藐三菩提果。
T12n0374_p0587c23║復次善男子。欲名為識。觸名六入。攝名
T12n0374_p0587c24║為受。增名無明。主名名色。導名為愛。勝名為
T12n0374_p0587c25║取。實名為有。畢竟者名生老病死【○】【○】【○】【○】【○】【○】【CL029n0109_p0646a01】【○】【○】【○】迦葉菩薩
T12n0374_p0587c26║言。世尊。根本因增。如是三法云何有異。善男
T12n0374_p0587c27║子。所言根者即是初發。因者即是相似不斷。
T12n0374_p0587c28║增者即是滅相似已能生相似。復次善男子。
T12n0374_p0587c29║根即是作因即是果。增即可用。善男子。未來
T12n0374_p0588a01║之世雖有果報。以未受故名之為因。及其受
T12n0374_p0588a02║時是名為增。復次善男子。根即是求得即是
T12n0374_p0588a03║因用即是增。善男子。是經中根即是見道。因
T12n0374_p0588a04║即修道。增者即是無學道也。復次善男子。
T12n0374_p0588a05║根即正因因即方便因。從是二因獲得果
T12n0374_p0588a06║報。名為增長。迦葉菩薩言。世尊。如佛所說。
T12n0374_p0588a07║畢竟者即是涅槃。如是涅槃云何可得。善男
T12n0374_p0588a08║子。若菩薩摩訶薩比丘比丘尼優婆塞【CL029n0109_p0646b01】優婆
T12n0374_p0588a09║夷能修十想。當知是人能得涅槃。云何為十。
T12n0374_p0588a10║一者無常想。二者苦想。三者無我想。四者厭
T12n0374_p0588a11║離食想。五者一切世間不可樂想。六者死想。
T12n0374_p0588a12║七者多過罪想。八者離想。九者滅想。十者
T12n0374_p0588a13║無愛想。善男子。菩薩摩訶薩比丘比丘尼優
T12n0374_p0588a14║婆塞優婆夷。修習如是十種想者。是人畢竟
T12n0374_p0588a15║定得涅槃。不隨他心自能分別善不善等。是
T12n0374_p0588a16║名真實。稱比丘義。乃至得稱優婆夷義
T12n0374_p0588a17║迦葉菩薩言。世尊。云何名為菩薩乃至優婆
T12n0374_p0588a18║夷等修無常想。善男子。菩薩二種。一初發心。
T12n0374_p0588a19║二已行道。無常想者亦復二種。一麤二細。初
T12n0374_p0588a20║心菩薩觀無常想時作是思惟。世間之物凡
T12n0374_p0588a21║有二種。一內二外。如是內物無常變異。我見
T12n0374_p0588a22║生時小時大時壯時老時死時。是諸時節各
T12n0374_p0588a23║各不同。是故當知內物無常。復作是念。我見
T12n0374_p0588a24║眾【CL029n0109_p0647a01】生。或有肥鮮具足色力去來進止自在無
T12n0374_p0588a25║礙。或見病苦。色力毀悴顏貌羸損不得自在。
T12n0374_p0588a26║或見財富庫藏盈溢。或見貧窮觸事尟乏。或
T12n0374_p0588a27║見成就無量功德。或見具足無量惡法。是故
T12n0374_p0588a28║定知內法無常。復觀外法。子時芽時莖時葉
T12n0374_p0588a29║時花時果時。如是諸時各各不同。如是外法。
T12n0374_p0588b01║或有具足或不具足。是故當知。一切外物定
T12n0374_p0588b02║是無常。既觀見法是無常已。復觀聞法。我聞
T12n0374_p0588b03║諸天具足成就極妙快樂神通自在。亦有五
T12n0374_p0588b04║相。是故當知即是無常。復聞劫初有諸眾生。
T12n0374_p0588b05║各各具足上妙功德。身光自照不假日月。無
T12n0374_p0588b06║常力故光滅德損。復聞昔有轉輪聖王統四
T12n0374_p0588b07║天下。成就七寶得大自在。而不能壞無常之
T12n0374_p0588b08║相。復觀大地。往昔之時安處布置無量眾生。
T12n0374_p0588b09║間無空處如車輪許。具足生長一切妙藥。
T12n0374_p0588b10║藂林【CL029n0109_p0647b01】樹木果實滋茂。眾生薄福令此大地無
T12n0374_p0588b11║復勢力。所生之物遂成虛耗。是故當知。內外
T12n0374_p0588b12║之法一切無常。是則名為麤無常也。既觀麤
T12n0374_p0588b13║已次觀細者。云何名細。菩薩摩訶薩觀於一
T12n0374_p0588b14║切內外之物乃至微塵。在未來時已是無常。
T12n0374_p0588b15║何以故。具足成就破壞相故。若未來色非無
T12n0374_p0588b16║常者。不得言色。有十時差別。云何十時。一者
T12n0374_p0588b17║膜時。二者泡時。三者皰時。四者肉團時。五者
T12n0374_p0588b18║肢時。六者嬰孩時。七者童子時。八者少年
T12n0374_p0588b19║時。九者盛壯時。十者衰老時。菩薩觀膜若非
T12n0374_p0588b20║無常不應至泡。乃至盛壯非無常者終不至
T12n0374_p0588b21║老。若是諸時非念念滅終不漸長。應當一時
T12n0374_p0588b22║成長具足。無是事故。是故當知。定有念念。
T12n0374_p0588b23║微細無常。復見有人諸根具足顏色暐曄。後
T12n0374_p0588b24║見枯悴。復作是念。是人定有念念無常。復觀
T12n0374_p0588b25║四大及【CL029n0109_p0648a01】四威儀。復觀內外各二苦因飢渴寒
T12n0374_p0588b26║熱。復觀是四若無念念微細無常。亦不得說
T12n0374_p0588b27║如是四苦。若有菩薩能作是念。是名菩薩觀
T12n0374_p0588b28║細無常。如內外色心法亦爾。何以故。行六處
T12n0374_p0588b29║故。行六處時。或生喜心或生瞋心。或生愛心
T12n0374_p0588c01║或生念心。展轉異生不得一種。是故當知。一
T12n0374_p0588c02║切色法及非色法悉是無常。善男子。菩薩若
T12n0374_p0588c03║能於一念中。見一切法生滅無常。是名菩薩
T12n0374_p0588c04║具無常想。善男子。智者修習無常想已。遠
T12n0374_p0588c05║離常慢常倒想倒。
T12n0374_p0588c06║次修苦想。何因緣故有如是苦。深知是苦因
T12n0374_p0588c07║於無常。因無常故受生老病死。生老病死因
T12n0374_p0588c08║緣故名為無常。無常因緣故。受內外苦飢渴
T12n0374_p0588c09║寒熱鞭打罵辱。如是等苦皆因無常。復次智
T12n0374_p0588c10║者深觀此身。即無常器。是器即苦。以器苦故。
T12n0374_p0588c11║所受盛法亦復是苦。善男子。智者復【CL029n0109_p0648b01】觀。生即
T12n0374_p0588c12║是苦滅即是苦。苦生滅故即是無常。非我我
T12n0374_p0588c13║所修無我想。智者復觀苦即無常無常即苦。
T12n0374_p0588c14║若苦無常智者云何說言有我。苦非是我無
T12n0374_p0588c15║常亦爾。如是五陰亦苦無常。眾生云何說言
T12n0374_p0588c16║有我。復次觀。一切法有異和合。不從一和合
T12n0374_p0588c17║生一切法。亦非一法是一切和合果。一切和
T12n0374_p0588c18║合皆無自性。亦無一性亦無異性。亦無物性
T12n0374_p0588c19║亦無自在。諸法若有如是等相。智者云何說
T12n0374_p0588c20║言有我。復作是念。一切法中無有一法能為
T12n0374_p0588c21║作者。若使一法不能作者。眾法和合亦不能
T12n0374_p0588c22║作。一切諸法性終不能獨生獨滅。和合故滅
T12n0374_p0588c23║和合故生。是法生已眾生倒想。言是和合從
T12n0374_p0588c24║和合生。眾生想倒無有真實。云何而有真實
T12n0374_p0588c25║我耶。是故智者觀於無我。又復諦觀何因緣
T12n0374_p0588c26║故眾生說我。是我若有應一應多。我【CL029n0109_p0649a01】若一者。
T12n0374_p0588c27║云何而有剎利婆羅門毘舍首陀。人天地獄
T12n0374_p0588c28║餓鬼畜生大小老壯。是故知我非是一也。我
T12n0374_p0588c29║若多者。云何說言眾生我者。是一是遍無有
T12n0374_p0589a01║邊際。若一若多二俱無我。
T12n0374_p0589a02║智者如是觀無我已。次復觀於厭離食想。作
T12n0374_p0589a03║是念言。若一切法無常苦空無我。云何為食
T12n0374_p0589a04║起身口意三種惡業。若有眾生為貪食故。起
T12n0374_p0589a05║身口意三種惡業。所得財物眾皆共之。後受
T12n0374_p0589a06║苦果無共分者。善男子。智者復觀。一切眾生
T12n0374_p0589a07║為飲食故身心受苦。若從眾苦而得食者。我
T12n0374_p0589a08║當云何於是食中而生貪著。是故於食不生
T12n0374_p0589a09║貪心。復次智者當觀。因於飲食身得增長。
T12n0374_p0589a10║我今出家受戒修道。為欲捨身。今貪此食
T12n0374_p0589a11║云何當得捨此身耶。如是觀已。雖復受食。猶
T12n0374_p0589a12║如曠野食其子肉。其心厭惡都不甘樂。深觀
T12n0374_p0589a13║揣食有如是【CL029n0109_p0649b01】過。次觀觸食。如被剝牛為無
T12n0374_p0589a14║量虫之所唼食。次觀思食如大火聚。識食猶
T12n0374_p0589a15║如三百鑽矛。善男子。智者如是觀四食已。
T12n0374_p0589a16║於食終不生貪樂想。若猶生貪當觀不淨。何
T12n0374_p0589a17║以故。為離食愛故。於一切食。善能分別不淨
T12n0374_p0589a18║之想。隨諸不淨令與相似。如是觀已。若得
T12n0374_p0589a19║好食及以惡食。受時猶如塗癰瘡藥。終不生
T12n0374_p0589a20║於貪愛之心。善男子。智者若能如是觀者。是
T12n0374_p0589a21║名成就厭離食想。迦葉菩薩言。世尊。智者觀。
T12n0374_p0589a22║食作不淨想。為是實觀虛解觀耶。若是實觀。
T12n0374_p0589a23║所觀之食實非不淨。若是虛解。是法云何名
T12n0374_p0589a24║為善想。佛言。善男子。如是想者。亦是實觀亦
T12n0374_p0589a25║是虛解。能壞貪食故名為實。非虫見虫故名
T12n0374_p0589a26║虛解。善男子。一切有漏皆名為虛。亦能得實。
T12n0374_p0589a27║善男子。若有比丘發心乞食預作是念。我當
T12n0374_p0589a28║乞食願得好者莫得【CL029n0109_p0650a01】麤惡。願必多得莫令尟
T12n0374_p0589a29║少。亦願速得莫令遲晚。如是比丘不名於食
T12n0374_p0589b01║得厭離想。所修善法日夜衰耗。不善之法漸
T12n0374_p0589b02║當增長。善男子。若有比丘欲乞食時。先當願
T12n0374_p0589b03║言。令諸乞者悉得飽滿。其施食者得無量福。
T12n0374_p0589b04║我若得食為療毒身。修習善法利益施主。作
T12n0374_p0589b05║是願時所修善法日夜增長。不善之法漸當
T12n0374_p0589b06║消滅。善男子。若有比丘能如是修。當知是人
T12n0374_p0589b07║不空食於國中信施。
T12n0374_p0589b08║善男子。智者具足如是四想。能修世間不可
T12n0374_p0589b09║樂想。作是念言。一切世間無處不有生老病
T12n0374_p0589b10║死。而我此身無處不生。若世間中無有一處
T12n0374_p0589b11║當得離於生老病死。我當云何樂於世間。一
T12n0374_p0589b12║切世間無有進得而不退失。是故世間定是
T12n0374_p0589b13║無常。若是無常云何智人而樂於世。一一眾
T12n0374_p0589b14║生周遍經歷一切世間具受苦樂。雖復得受
T12n0374_p0589b15║【CL029n0109_p0650b01】梵天之身乃至非想非非想天。命終還墮三
T12n0374_p0589b16║惡道中。雖為四王乃至他化自在天身。命終
T12n0374_p0589b17║生於畜生道中。或為師子虎豹豺狼象馬牛
T12n0374_p0589b18║驢。次觀轉輪聖王之身。統四天下豪貴自
T12n0374_p0589b19║在。福盡貧困衣食不供。智者深觀如是事已。
T12n0374_p0589b20║生於世間不可樂想。智者復觀世間有法。所
T12n0374_p0589b21║謂舍宅衣服飲食臥具醫藥。香花瓔珞種種
T12n0374_p0589b22║伎樂財物寶貨。如是等事皆為離苦。而是等
T12n0374_p0589b23║物體即是苦。云何以苦欲離於苦。善男子。智
T12n0374_p0589b24║者如是觀已。於世間物不生愛樂而作樂想。
T12n0374_p0589b25║善男子。譬如有人身嬰重病。雖有種種音樂
T12n0374_p0589b26║倡伎香花瓔珞。終不於中生貪愛樂。智者
T12n0374_p0589b27║觀已亦復如是。善男子。智者深觀一切世間。
T12n0374_p0589b28║非歸依處。非解脫處。非寂靜處。非可愛處。
T12n0374_p0589b29║非彼岸處。非是常樂我淨之法。若我貪樂如
T12n0374_p0589c01║是世間。我當【CL029n0109_p0651a01】云何得離是法。如人不樂處闇
T12n0374_p0589c02║而求光明還復歸闇。闇即世間明即出世。若
T12n0374_p0589c03║我樂世增長黑闇遠離光明。闇即無明光即
T12n0374_p0589c04║智明。是智明因即是世間不可樂想。一切貪
T12n0374_p0589c05║結雖是繫縛。然我今者貪於智明不貪世間。
T12n0374_p0589c06║智者深觀如是法已。具足世間不可樂想
T12n0374_p0589c07║善男子。有智之人已修世間不可樂想。次修
T12n0374_p0589c08║死想觀。是壽命常為無量怨儲所遶。念念損
T12n0374_p0589c09║減無有增長。猶山瀑水不得停住。亦如朝
T12n0374_p0589c10║露勢不久停。如囚趣市步步近死。如牽牛羊
T12n0374_p0589c11║詣於屠所。迦葉菩薩言。世尊。云何智者觀念
T12n0374_p0589c12║念滅。善男子。譬如四人皆善射術聚在一處。
T12n0374_p0589c13║各射一方俱作是念。我等四箭俱發俱墮。復
T12n0374_p0589c14║有一人作是念言。如是四箭及其未墮。我能
T12n0374_p0589c15║一時以手接取。善男子。如是之人可說疾不。
T12n0374_p0589c16║迦葉菩薩言。如是【CL029n0109_p0651b01】世尊。佛言。善男子。地行鬼
T12n0374_p0589c17║疾復速是人。有飛行鬼復速地行。四天王疾
T12n0374_p0589c18║復速飛行。日月神天復速四王。行堅疾天復
T12n0374_p0589c19║速日月。眾生壽命復速堅疾。善男子。一息
T12n0374_p0589c20║一眴眾生壽命四百生滅。智者若能觀命如
T12n0374_p0589c21║是。是名能觀念念滅也。善男子。智者觀命繫
T12n0374_p0589c22║屬死王。我若能離如是死王。則得永斷無常
T12n0374_p0589c23║壽命。復次智者觀是壽命猶如河岸臨峻大
T12n0374_p0589c24║樹。亦如有人作大逆罪。及其受戮無憐惜
T12n0374_p0589c25║者。如師子王大飢困時。亦如毒蛇吸大風時。
T12n0374_p0589c26║猶如渴馬護惜水時。如大惡鬼瞋恚發時。眾
T12n0374_p0589c27║生死王亦復如是。善男子。智者若能作如是
T12n0374_p0589c28║觀。是則名為修習死想。善男子。智者復觀。
T12n0374_p0589c29║我今出家設得壽命七日七夜。我當於中精
T12n0374_p0590a01║勤修道護持禁戒。說法教化利益眾生。是名
T12n0374_p0590a02║智者修於死想。復以七日【CL029n0109_p0652a01】七夜為多。若得六
T12n0374_p0590a03║日五日四日三日二日一日一時。乃至出息
T12n0374_p0590a04║入息之頃。我當於中精勤修道護持禁戒。說
T12n0374_p0590a05║法教化利益眾生。是名智者善修死想。智者
T12n0374_p0590a06║具足如上六想即七想因。何等名七。一者常
T12n0374_p0590a07║修想。二者樂修想。三者無瞋想。四者無妒想。
T12n0374_p0590a08║五者善願想。六者無慢想。七者三昧自在想。
T12n0374_p0590a09║善男子。若有比丘具足七想。是名沙門名婆
T12n0374_p0590a10║羅門。是名寂靜。是名淨潔。是名解脫。是名智
T12n0374_p0590a11║者。是名正見。名到彼岸。名大醫王。是大商
T12n0374_p0590a12║主。是名善解如來祕密。亦知諸佛七種之語。
T12n0374_p0590a13║名正見知斷七種語中所生疑網。善男子。若
T12n0374_p0590a14║人具足如上六想。當知是人能呵三界。遠離
T12n0374_p0590a15║三界滅除三界。於三界中不生愛著。是名智
T12n0374_p0590a16║者具足十想。若有比丘具是十想。即得稱
T12n0374_p0590a17║可沙門之相。爾時迦葉菩薩。即【CL029n0109_p0652b01】於佛前以偈
T12n0374_p0590a18║讚佛。
T12n0374_p0590a19║　憐愍世間大醫王　　身及智慧俱寂靜
T12n0374_p0590a20║　無我法中有真我　　是故敬禮無上尊
T12n0374_p0590a21║　發心畢竟二不別　　如是二心先心難
T12n0374_p0590a22║　自未得度先度他　　是故我禮初發心
T12n0374_p0590a23║　初發已為人天師　　勝出聲聞及緣覺
T12n0374_p0590a24║　如是發心過三界　　是故得名最無上
T12n0374_p0590a25║　世救要求然後得　　如來無請而為師
T12n0374_p0590a26║　佛隨世間如犢子　　是故得名大悲牛
T12n0374_p0590a27║　如來功德滿十方　　凡下無智不能讚
T12n0374_p0590a28║　我今讚歎慈悲心　　為報身口二種業
T12n0374_p0590a29║　世間常樂自利益　　如來終不為是事
T12n0374_p0590b01║　能斷眾生世果報　　是故我禮自他利
T12n0374_p0590b02║　世間逐親作益厚　　如來利益無怨親
T12n0374_p0590b03║　佛無是相如世人　　是故其心等無二
T12n0374_p0590b04║【CL029n0109_p0653a01】　世間說異作業異　　如來如說業無差
T12n0374_p0590b05║　凡所修行斷諸行　　是故得名為如來
T12n0374_p0590b06║　先已了知煩惱過　　示現處之為眾生
T12n0374_p0590b07║　久於世間得解脫　　樂處生死慈悲故
T12n0374_p0590b08║　雖現天身及人身　　慈悲隨逐如犢子
T12n0374_p0590b09║　如來即是眾生母　　慈心即是小犢子
T12n0374_p0590b10║　自受眾苦念眾生　　悲念時心不悔沒
T12n0374_p0590b11║　憐愍心盛不覺苦　　故我稽首拔苦者
T12n0374_p0590b12║　如來雖作無量福　　身口意業恒清淨
T12n0374_p0590b13║　常為眾生不為己　　是故我禮清淨業
T12n0374_p0590b14║　如來受苦不覺苦　　見眾受苦如己苦
T12n0374_p0590b15║　雖為眾生處地獄　　不生苦想及悔心
T12n0374_p0590b16║　一切眾生受異苦　　悉是如來一人苦
T12n0374_p0590b17║　覺已其心轉堅固　　故能勤修無上道
T12n0374_p0590b18║　佛具一味大慈心　　悲念眾生如子想
T12n0374_p0590b19║【CL029n0109_p0653b01】　眾生不知佛能救　　故謗如來及法僧
T12n0374_p0590b20║　世間雖具眾煩惱　　亦有無量諸過惡
T12n0374_p0590b21║　如是眾結及罪過　　佛初發心已能壞
T12n0374_p0590b22║　唯有諸佛能讚佛　　除佛無能讚歎者
T12n0374_p0590b23║　我今唯以一法讚　　所謂慈心遊世間
T12n0374_p0590b24║　如來慈是大法聚　　是慈亦能度眾生
T12n0374_p0590b25║　即是無上真解脫　　解脫即是大涅槃
T12n0374_p0590b26║【■】大般涅槃經卷第三十八
