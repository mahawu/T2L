T12n0383_p1010a22║【□】
T12n0383_p1010a23║【□】
T12n0383_p1010a24║【CL042n0378_p0335a01】摩訶摩耶經卷下(一名佛昇忉利天為母說法)
T12n0383_p1010a25║【□】
T12n0383_p1010a26║　　　　簫齊沙門釋曇景譯
T12n0383_p1010a27║爾時世尊。為波斯匿王及諸大眾說妙法
T12n0383_p1010a28║已。與比丘眾前後圍遶。從舍衛國漸次遊行
T12n0383_p1010a29║村邑聚落。所應度者皆悉周遍。乃至到於尼
T12n0383_p1010b01║連禪河。于時世尊。既至河已著於浴衣入河
T12n0383_p1010b02║洗浴。時無量百千天龍夜叉乾闥婆阿修羅
T12n0383_p1010b03║迦樓羅緊那羅摩睺羅伽人非人等。既見如
T12n0383_p1010b04║來在河澡浴。各持種種塗香末香而來供養。
T12n0383_p1010b05║時尼連禪河側。水陸虛空一切眾生。見如
T12n0383_p1010b06║來身猶如明鏡。睹妙形像皆生歡喜悉起慈
T12n0383_p1010b07║心。三毒消伏不相吞食。咸發阿耨多羅三藐
T12n0383_p1010b08║三菩提心。爾時阿難即白佛言。今此水陸虛
T12n0383_p1010b09║空之中諸眾生等。見佛身已尚生歡喜發菩
T12n0383_p1010b10║提心。而提婆達多生在釋宮。佛之親屬。又作
T12n0383_p1010b11║沙門。【CL042n0378_p0335b01】口常讀誦深妙經典。而於如來恒造逆
T12n0383_p1010b12║事。破和合僧。出佛身血。教阿闍世殺害父王。
T12n0383_p1010b13║日日招集豐美飲食。而自憍慢謂與佛等。為
T12n0383_p1010b14║小利養以火自燒。設令諸佛欲救拔之不能
T12n0383_p1010b15║為益。如騾懷妊會喪身命。爾時世尊告阿難
T12n0383_p1010b16║言。如汝所說。提婆達多。恒於我所生怨害心。
T12n0383_p1010b17║自造阿鼻地獄因緣。一切諸佛不能救脫。我
T12n0383_p1010b18║於提婆達多極生慈愍。但其不久苦業所逼。
T12n0383_p1010b19║時提婆達多。在佛左右聞此語已。心大瞋恚
T12n0383_p1010b20║即捨於佛。與其弟子往摩竭提國投阿闍世。
T12n0383_p1010b21║而於中路有諸群鳥。急聲鳴喚翻飛亂擾。又
T12n0383_p1010b22║逢惡牛欲觸蹈之。其諸弟子見此相已。而
T12n0383_p1010b23║語之言。我等今者觀此諸瑞非為吉祥。若所
T12n0383_p1010b24║去處必無利益。提婆達多而答之言。汝等愚
T12n0383_p1010b25║癡何所知耶。但急隨我不須多云。既到摩竭
T12n0383_p1010b26║提國語【CL042n0378_p0336a01】守門者。汝入白王道我在此。時守門
T12n0383_p1010b27║人即入白王。阿闍世王。聞提婆達多來在外
T12n0383_p1010b28║已。心大瞋恚而作是言。乃至不欲聞其名
T12n0383_p1010b29║字。何況而應眼見之耶。譬如雨雹摧折草木
T12n0383_p1010c01║在地不久還自消散。如此惡人亦復如是。教
T12n0383_p1010c02║人行惡壞他善根。復還自敗善根種子。敕守
T12n0383_p1010c03║門者勿聽其前。時提婆達多。見阿闍世王不
T12n0383_p1010c04║許前已。心大苦惱舉手拍頭切齒罵詈。時優
T12n0383_p1010c05║波羅比丘尼從王宮出。而於門外見提婆達
T12n0383_p1010c06║多。即呵之言。汝今釋種不得熾盛。於佛法
T12n0383_p1010c07║中作大留礙。時提婆達多。聞此語已極大忿
T12n0383_p1010c08║恚。即以手捲而打其頭。彼比丘尼尋便命
T12n0383_p1010c09║終。提婆達多。又害羅漢比丘尼故。地即開裂
T12n0383_p1010c10║有大猛火。纏繞其身牽入地獄。爾時世尊澡
T12n0383_p1010c11║浴訖已。向諸比丘而說偈言。
T12n0383_p1010c12║　【CL042n0378_p0336b01】譬如行惡道　　登涉長憂怖
T12n0383_p1010c13║　若到平坦處　　安隱無愁患
T12n0383_p1010c14║　生死險隘路　　眾生恒恐怖
T12n0383_p1010c15║　唯有涅槃道　　行者獲安隱
T12n0383_p1010c16║　我今欲至彼　　功德常樂處
T12n0383_p1010c17║爾時世尊說此偈已。與阿難俱至王舍城。為
T12n0383_p1010c18║眾比丘廣說諸法。漸次到巴連弗邑。為諸人
T12n0383_p1010c19║民長者居士及梵志等。廣說諸法。漸次復到
T12n0383_p1010c20║毘耶離城。為眾離車及奈女等。廣演諸法。
T12n0383_p1010c21║爾時世尊。舉身疾生處處皆痛。即便顧語尊
T12n0383_p1010c22║者阿難。我於今者身體皆痛。唯欲捨此朽故
T12n0383_p1010c23║之身。阿難當知。若比丘比丘尼得四神足。則
T12n0383_p1010c24║能住壽一劫在世若滅一劫。況復如來所欲
T12n0383_p1010c25║自在。是時阿難魔所蔽故。默然無答。乃至再
T12n0383_p1010c26║三亦皆默然。爾時世尊語阿難言。汝今可往
T12n0383_p1010c27║到一樹下。專精思惟正觀諸法。時魔波旬。即
T12n0383_p1010c28║來【CL042n0378_p0337a01】佛所稽首禮足而白佛言。我於往昔。勸請
T12n0383_p1010c29║世尊入於涅槃。于時世尊而答我言。我諸弟
T12n0383_p1011a01║子比丘比丘尼優婆塞優婆夷未具足故。所
T12n0383_p1011a02║以未應入於涅槃。世尊今者諸四部眾皆悉
T12n0383_p1011a03║具足所度已畢。唯願善逝速入涅槃。爾時世
T12n0383_p1011a04║尊即答魔言。善哉波旬。當知如來卻後三月
T12n0383_p1011a05║入於涅槃。時魔波旬見佛許已。歡喜踊躍不
T12n0383_p1011a06║能自勝。頂禮佛足還歸天宮。
T12n0383_p1011a07║爾時如來既許天魔。卻後三月當入涅槃。即
T12n0383_p1011a08║便捨於無量之壽。以神通力故住命三月。于
T12n0383_p1011a09║時大地六種震動。日無精光風雨違常。天龍
T12n0383_p1011a10║八部莫不駭怖。來至佛所側塞空中。時尊
T12n0383_p1011a11║者阿難見此相已心驚毛豎。疾詣佛所而白
T12n0383_p1011a12║佛言。今者何緣忽有此相。佛告阿難。惡魔波
T12n0383_p1011a13║旬向來我所。勸請於我令入涅槃。我已許之
T12n0383_p1011a14║即便捨壽。以神力故【CL042n0378_p0337b01】住命三月。阿難白佛
T12n0383_p1011a15║言。世尊常說。四神足人則能住壽一劫若
T12n0383_p1011a16║減一劫。隨意自在。云何如來。不久住世同於
T12n0383_p1011a17║諸行。于時如來答阿難言。我向為汝說如此
T12n0383_p1011a18║語。魔蔽汝故不知請住。我已許之。云何住
T12n0383_p1011a19║壽。阿難當知。一切諸行法皆如是不得常存。
T12n0383_p1011a20║爾時阿難聞佛此語。迷悶懊惱不能自勝。悲
T12n0383_p1011a21║號啼泣深追悔責。爾時世尊與阿難俱。漸次
T12n0383_p1011a22║遊行到諸國界村邑聚落廣說諸法。所可化
T12n0383_p1011a23║度不可稱計。漸次復到鳩尸那竭國力士生
T12n0383_p1011a24║地。熙連河側娑羅雙樹間。而語阿難。可安
T12n0383_p1011a25║繩床而令北首。我今身體極大苦痛。入於中
T12n0383_p1011a26║夜當取涅槃。阿難受教。施繩床已。佛即就臥
T12n0383_p1011a27║右脅著地。爾時阿難見佛臥已隱於佛後。悲
T12n0383_p1011a28║泣流淚極大苦惱。世尊即便問諸比丘阿難今
T12n0383_p1011a29║者為在何許。諸比丘言。【CL042n0378_p0338a01】近在於佛後垂淚
T12n0383_p1011b01║憂惱。如來即以大悲梵音告阿難言。汝今不
T12n0383_p1011b02║應猶如嬰兒而自啼泣。所以者何。生死之中
T12n0383_p1011b03║皆悉如此。但當專念思惟諸法。汝從往昔看
T12n0383_p1011b04║侍我來。身口意業極為純善。未曾見汝有毫
T12n0383_p1011b05║過失。今者宜應勤求解脫。忍割悲心勿自煎
T12n0383_p1011b06║惱。爾時阿難而白佛言。如來入於般涅槃後。
T12n0383_p1011b07║闍維之法當云何耶。佛告阿難。闍維之法如
T12n0383_p1011b08║轉輪聖王。取於千端新淨之㲲用纏佛身。香
T12n0383_p1011b09║油灑灌內金棺中。又以金棺內銀棺中。又以
T12n0383_p1011b10║銀棺內銅棺中。又以銅棺內鐵棺中。積眾香
T12n0383_p1011b11║薪而用闍維。收拾舍利起立塔廟。表剎幡蓋
T12n0383_p1011b12║種種供養。爾時世尊告阿難言。汝今入城告
T12n0383_p1011b13║諸力士。道我在此夜入涅槃。若欲來者宜自
T12n0383_p1011b14║知時。阿難受敕即便入城。街巷道路高聲唱
T12n0383_p1011b15║言。三界大師如來應供今近【CL042n0378_p0338b01】在於雙樹之間。
T12n0383_p1011b16║當於中夜而取涅槃。諸人若欲禮拜供養并
T12n0383_p1011b17║欲諮決。宜知是時。時諸力士聞此語已。皆大
T12n0383_p1011b18║懊惱問阿難言。世尊滅度一何駛哉。我等從
T12n0383_p1011b19║今無所依怙。涕淚緣路往詣佛所。時熙連
T12n0383_p1011b20║河側娑羅雙樹。周匝縱廣四百八十里。天
T12n0383_p1011b21║龍八部充塞盈滿間無空缺。莫不戀慕悲號苦
T12n0383_p1011b22║惱。咸言世間失於慈父。各相謂言。我等從今
T12n0383_p1011b23║方淪生死。誰拔濟者。爾時城中有一梵志。名
T12n0383_p1011b24║須跋陀羅。年百二十歲。聞佛近在雙樹之
T12n0383_p1011b25║間。當於中夜而入涅槃。即往佛所白阿難言。
T12n0383_p1011b26║我聞如來一切智者。當於中夜而入涅槃。欲
T12n0383_p1011b27║少決疑。唯願聽前。是時阿難心自念言。今此
T12n0383_p1011b28║梵志。久習異見。必於今者與佛論議。世尊
T12n0383_p1011b29║身痛而作擾亂。即便默然不聽許之。乃至三
T12n0383_p1011c01║請亦復如是。
T12n0383_p1011c02║爾時世尊天耳遙聞。語【CL042n0378_p0339a01】阿難言。汝可聽是老
T12n0383_p1011c03║梵志前。此即是吾最後弟子。須跋陀羅既見
T12n0383_p1011c04║佛已。歡喜踊躍頭面作禮。爾時世尊隨應為
T12n0383_p1011c05║說八正道法。即於座上得羅漢果。而白佛言。
T12n0383_p1011c06║生死苦海已蒙得過。不忍當見大師涅槃。我
T12n0383_p1011c07║今當先而取滅度。即於佛前入般涅槃。爾時
T12n0383_p1011c08║世尊。為諸八部一切大眾說妙法已。既至中
T12n0383_p1011c09║夜涅槃時到。而說偈言。
T12n0383_p1011c10║　我於諸眾生　　應度緣今畢
T12n0383_p1011c11║　夜靜氣恬和　　涅槃時已到
T12n0383_p1011c12║爾時世尊說此偈已。即入初禪。入初禪已復
T12n0383_p1011c13║入二禪。入二禪已次入三禪。入三禪已次入
T12n0383_p1011c14║四禪。入四禪已次入空處。入空處已次入識
T12n0383_p1011c15║處。入識處已次入無所有處。入無所有處已
T12n0383_p1011c16║次入非想非非想處。入非想非非想處已次
T12n0383_p1011c17║入滅盡正受。時會大眾既見如來諸根不動。
T12n0383_p1011c18║【CL042n0378_p0339b01】即便問於阿那律言。世尊今者入涅槃未。時
T12n0383_p1011c19║阿那律語諸人言。世尊今入滅盡正受。爾時
T12n0383_p1011c20║如來出滅盡正受。還入非想非非想處。出非
T12n0383_p1011c21║想非非想處還入無所有處。出無所有處還
T12n0383_p1011c22║入識處。出於識處還入空處。出於空處還入
T12n0383_p1011c23║四禪。出於四禪還入三禪。出於三禪還入二
T12n0383_p1011c24║禪。出於二禪還入初禪。即於初禪還入二禪。
T12n0383_p1011c25║出於二禪而入三禪。出於三禪而入四禪。出
T12n0383_p1011c26║於四禪而入空處。出於空處而入識處。出於
T12n0383_p1011c27║識處入無所有處。出於無所有處入非。想非
T12n0383_p1011c28║非想處。出非想非非想處入滅盡正受。則於
T12n0383_p1011c29║彼處而般涅槃。當於爾時大地震動。天龍八
T12n0383_p1012a01║部悲泣騷擾。時天帝釋及梵天王。而說偈
T12n0383_p1012a02║言。
T12n0383_p1012a03║　生死無真實　　虛誑諸眾生
T12n0383_p1012a04║　今者牟尼尊　　棄之猶涕唾
T12n0383_p1012a05║【CL042n0378_p0340a01】時諸眾生共相謂言。如來滅度何其駛哉。三
T12n0383_p1012a06║界牢獄誰為解脫。其中或有宛轉于地。或有
T12n0383_p1012a07║牽絕衣服瓔珞。或拔頭髮搥胸大叫。爾時阿
T12n0383_p1012a08║難即便入城普告力士如來昨夜已入涅槃。
T12n0383_p1012a09║汝等宜應供養闍維。諸力士等聞此語已心大
T12n0383_p1012a10║苦痛。皆悉相隨至雙樹所。既見世尊已般涅
T12n0383_p1012a11║槃。悶絕震慟不能自勝。即問阿難。我等不
T12n0383_p1012a12║知云何闍維如來之身。阿難答言。我於昨日
T12n0383_p1012a13║已諮問佛。世尊遺敕令如轉輪聖王闍維之
T12n0383_p1012a14║法。阿難具為次第說之。諸力士眾聞此語已。
T12n0383_p1012a15║即便嚴辦供養之具。事事皆依阿難所說。如
T12n0383_p1012a16║轉輪聖王棺殯之法。爾時摩耶即於天上見
T12n0383_p1012a17║五衰相。一者頭上花萎。二者腋下汗出。三者
T12n0383_p1012a18║頂中光滅。四者兩目數瞬。五者不樂本座。又
T12n0383_p1012a19║於其夜得五大惡夢。一夢須彌山崩四海水
T12n0383_p1012a20║【CL042n0378_p0340b01】竭。二夢有諸羅剎。手執利刀競挑一切眾生
T12n0383_p1012a21║之眼。時有黑風吹。諸羅剎皆悉奔馳歸於雪
T12n0383_p1012a22║山。三夢欲色界諸天忽失寶冠。自絕瓔珞不
T12n0383_p1012a23║安本座。身無光明猶如聚墨。四夢如意珠王
T12n0383_p1012a24║在高幢上。恒雨珍寶周給一切。有四毒龍口
T12n0383_p1012a25║中吐火。吹倒彼幢吸如意珠。猛疾惡風吹沒
T12n0383_p1012a26║深淵。五夢有五師子從空來下。嚙摩訶摩耶
T12n0383_p1012a27║乳入於左脅。身心疼痛如被刀劍。時摩訶摩
T12n0383_p1012a28║耶見此夢已。即便驚寤而作是言。我於向者
T12n0383_p1012a29║眠寢之中。忽然見此非吉祥事。令我身心極
T12n0383_p1012b01║為愁苦。往昔在於白淨王宮。因晝寢中得希
T12n0383_p1012b02║有夢。見一天子身黃金色乘白象王。從諸天
T12n0383_p1012b03║子作妙妓樂。觀日之精入我右脅。身心安
T12n0383_p1012b04║樂無有痛惱。即便懷妊悉達太子。光顯宗族
T12n0383_p1012b05║為世照明。今此五夢甚可怖畏。必是我子釋
T12n0383_p1012b06║迦如【CL042n0378_p0341a01】來入般涅槃之惡相也。即便向餘諸天
T12n0383_p1012b07║子等。廣說夢中所見諸事。爾時尊者阿那律。
T12n0383_p1012b08║既見棺殯如來身已。即便昇於忉利天上。往
T12n0383_p1012b09║摩訶摩耶所。而說是偈。
T12n0383_p1012b10║　大師最勝天中天　　善導一切世間者
T12n0383_p1012b11║　今已為彼無常海　　摩竭大魚之所吞
T12n0383_p1012b12║　在於鳩尸那竭國　　娑羅林中雙樹間
T12n0383_p1012b13║　不久當出城東門　　種種供養而闍維
T12n0383_p1012b14║　天人八部眾盈溢　　號哭震動徹三千
T12n0383_p1012b15║時阿那律說此偈已。即便還下如來棺所。爾
T12n0383_p1012b16║時摩訶摩耶。聞阿那律說此偈已。悶絕躄地。
T12n0383_p1012b17║諸天女等。以冷水灑面。良久乃穌。自拔頭髮
T12n0383_p1012b18║絕莊嚴具。悲泣垂淚而作此言。我於昨夜得
T12n0383_p1012b19║五惡夢。決定當知佛入涅槃。今者果見阿那
T12n0383_p1012b20║律來云已滅度在雙樹間。不久便應而就闍
T12n0383_p1012b21║維。【CL042n0378_p0341b01】何其苦哉。世間眼滅。何其疾哉。人天福
T12n0383_p1012b22║盡。昔日在於白淨王宮。始生七日。我便命終。
T12n0383_p1012b23║竟未抱育展母子情。付囑摩訶波闍波提。令
T12n0383_p1012b24║其姨母而乳養之。及已長大至年十九。便於
T12n0383_p1012b25║中夜踰城而出。舉宮內外莫不悲惱。既成道
T12n0383_p1012b26║已開世慧眼。覆護一切猶如慈父。如何一旦
T12n0383_p1012b27║便入涅槃。無常惡賊極為兇暴。而能害我正
T12n0383_p1012b28║覺之子。即於眾中。而說偈言。
T12n0383_p1012b29║　於無量劫來　　常共為母子
T12n0383_p1012c01║　汝既成正覺　　此緣方永斷
T12n0383_p1012c02║　而復於今者　　便入般涅槃
T12n0383_p1012c03║　譬如高大樹　　眾鳥依共棲
T12n0383_p1012c04║　晨旦各分離　　到暮還歸集
T12n0383_p1012c05║　與汝為母子　　共在生死樹
T12n0383_p1012c06║　既得成道果　　長絕此源本
T12n0383_p1012c07║　又復取滅度　　無有會見期
T12n0383_p1012c08║時摩訶摩耶說此偈已。涕泣懊惱不能自勝。
T12n0383_p1012c09║【CL042n0378_p0342a01】與於無量諸天女等眷屬圍遶作妙妓樂。
T12n0383_p1012c10║燒香散花歌頌讚歎。從空來下趣雙樹所。到
T12n0383_p1012c11║娑羅林中已。遙見佛棺即大悶絕不能自勝。
T12n0383_p1012c12║諸天女等以水灑面。然後方穌。前至棺所頭
T12n0383_p1012c13║頂作禮。垂淚悲惱而作此言。昔於過去無量
T12n0383_p1012c14║劫來。長為母子未曾捨離。一旦於今無相見
T12n0383_p1012c15║期。嗚呼苦哉。眾生福盡。方當昏迷。誰為開
T12n0383_p1012c16║導。即以天曼陀羅花摩訶曼陀羅花。曼殊沙
T12n0383_p1012c17║花摩訶曼殊沙花。用散棺上。而說偈言。
T12n0383_p1012c18║　今此雙樹間　　天龍八部眾
T12n0383_p1012c19║　惟聞啼哭音　　不知何所說
T12n0383_p1012c20║　譬鸚鵡亂鳴　　不能解其語
T12n0383_p1012c21║　充塞在於地　　猶如折翮鳥
T12n0383_p1012c22║　不能起飛趣　　如來涅槃林
T12n0383_p1012c23║　曠劫積恩愛　　似遮迦羅鳥
T12n0383_p1012c24║　今者無常風　　吹散各異處
T12n0383_p1012c25║　在苦諸眾生　　悕望法甘露
T12n0383_p1012c26║　猶如蘭提鳥　　渴仰待天雨
T12n0383_p1012c27║　【CL042n0378_p0342b01】何故便於今　　而速入涅槃
T12n0383_p1012c28║　潛身重棺中　　知我來此不
T12n0383_p1012c29║爾時摩訶摩耶說此偈已。顧見如來僧伽梨
T12n0383_p1013a01║衣。及缽多羅并以錫杖。右手執之左手拍頭。
T12n0383_p1013a02║舉身投地如太山崩。悲號慟絕而作是言。我
T12n0383_p1013a03║子昔日執著此等。廣福世間利益天人。今此
T12n0383_p1013a04║諸物空無有主。嗚呼苦哉痛不可言。時諸八
T12n0383_p1013a05║部及以四眾。見摩訶摩耶憂惱如是。倍更悲
T12n0383_p1013a06║感淚下如雨。帝釋力故變成河流。
T12n0383_p1013a07║爾時世尊以大神力故。令諸棺蓋皆自開發。
T12n0383_p1013a08║便從棺中合掌而起。如師子王初出窟時奮
T12n0383_p1013a09║迅之勢。身毛孔中放千光明。一一光明有千
T12n0383_p1013a10║化佛。悉皆合掌向摩訶摩耶。以梵軟音問訊
T12n0383_p1013a11║母言。遠屈來下此閻浮提。諸行法爾願勿啼
T12n0383_p1013a12║泣。即便為母而說偈言。
T12n0383_p1013a13║　【CL042n0378_p0343a01】一切福田中　　佛福田為最
T12n0383_p1013a14║　一切諸女中　　玉女寶為最
T12n0383_p1013a15║　今我所生母　　超勝無倫比
T12n0383_p1013a16║　能生於三世　　佛法僧之寶
T12n0383_p1013a17║　故我從棺起　　合掌歡喜歎
T12n0383_p1013a18║　用報所生恩　　示我孝戀情
T12n0383_p1013a19║　諸佛雖滅度　　法僧寶常住
T12n0383_p1013a20║　願母莫憂愁　　諦觀無上行
T12n0383_p1013a21║爾時世尊說此偈已。摩訶摩耶小自安慰。顏
T12n0383_p1013a22║色漸悅如蓮花敷。于時阿難見佛起已。又聞
T12n0383_p1013a23║說偈。垂淚鳴咽強自抑忍。即便合掌而白佛
T12n0383_p1013a24║言。後世眾生必當問我。世尊臨欲般涅槃時。
T12n0383_p1013a25║復何所說。云何答之。佛告阿難。汝當答言。世
T12n0383_p1013a26║尊已入般涅槃後。摩訶摩耶從天來下至金
T12n0383_p1013a27║棺所。爾時如來為後不孝諸眾生故。從金棺
T12n0383_p1013a28║出如師子王奮迅之勢。身毛孔中放千光明。
T12n0383_p1013a29║一一光明有千化佛。悉皆合掌向摩訶摩耶。
T12n0383_p1013b01║【CL042n0378_p0343b01】并又說於如上諸偈。阿難又言。當何名此經。
T12n0383_p1013b02║云何奉持。佛告阿難。我於昔日忉利天上為
T12n0383_p1013b03║母說法。及摩訶摩耶夫人自有所說。今復在
T12n0383_p1013b04║此母子相見。汝可為後世諸眾生輩。次第
T12n0383_p1013b05║演說此經。名曰摩訶摩耶經。亦名佛昇忉利
T12n0383_p1013b06║天為母說法經。又名佛臨涅槃母子相見經。
T12n0383_p1013b07║如是奉持。爾時世尊說此語已。與母辭別。
T12n0383_p1013b08║而說偈言。
T12n0383_p1013b09║　我生分已盡　　梵行久已立
T12n0383_p1013b10║　所作皆已辦　　不受於後有
T12n0383_p1013b11║　願母自安慰　　不須苦憂惱
T12n0383_p1013b12║　一切行無常　　住是生滅法
T12n0383_p1013b13║　生滅既滅已　　寂滅為最樂
T12n0383_p1013b14║爾時世尊說此語已。即便闔棺。三千大千世
T12n0383_p1013b15║界普皆震動。摩訶摩耶及眾八部。悲泣懊惱
T12n0383_p1013b16║不能自勝。摩訶摩耶問阿難言。我子悉達。臨
T12n0383_p1013b17║【CL042n0378_p0344a01】滅度時有何教敕。阿難白言。世尊中夜。為諸
T12n0383_p1013b18║比丘略說教誡。又以所說十二部經。付囑尊
T12n0383_p1013b19║者摩訶迦葉。亦復敕我令助宣布。時摩訶摩
T12n0383_p1013b20║耶聞此語已。又增感絕。即問阿難。汝於往昔
T12n0383_p1013b21║侍佛以來聞世尊說。如來正法幾時當滅。阿
T12n0383_p1013b22║難垂淚而便答言。我於往昔曾聞世尊說於
T12n0383_p1013b23║當來法滅之後事云。佛涅槃後。摩訶迦葉共
T12n0383_p1013b24║阿難結集法藏。事悉畢已。摩訶迦葉於狼跡
T12n0383_p1013b25║山中入滅盡定。我亦當得果證。次第隨後
T12n0383_p1013b26║入般涅槃。當以正法付優婆掬多。善說法要
T12n0383_p1013b27║如富樓那廣說度人。又復勸化阿輸迦王。令
T12n0383_p1013b28║於佛法得堅固正信。以佛舍利廣起八萬四
T12n0383_p1013b29║千諸塔。二百歲已。尸羅難陀比丘。善說法要。
T12n0383_p1013c01║於閻浮提度十二億人。三百歲已。青蓮花眼
T12n0383_p1013c02║比丘。善說法要度半億人。四百歲已牛口比
T12n0383_p1013c03║【CL042n0378_p0344b01】丘。善說法要度一萬人。五百歲已寶天比
T12n0383_p1013c04║丘。善說法要度二萬人。八部眾生發阿耨多
T12n0383_p1013c05║羅三藐三菩提心。正法於此便就滅盡。六百
T12n0383_p1013c06║歲已。九十六種諸外道等。邪見競興破滅佛
T12n0383_p1013c07║法。有一比丘名曰馬鳴。善說法要降伏一切
T12n0383_p1013c08║諸外道輩。七百歲已。有一比丘名曰龍樹。善
T12n0383_p1013c09║說法要滅邪見幢然正法炬。八百歲後。諸比
T12n0383_p1013c10║丘等樂好衣服縱逸嬉戲。百千人中或有一
T12n0383_p1013c11║兩得道果者。九百歲已。奴為比丘。婢為比
T12n0383_p1013c12║丘尼。一千歲已。諸比丘等聞不淨觀阿那波
T12n0383_p1013c13║那瞋恚不欲。無量比丘。若一若兩思惟正受。
T12n0383_p1013c14║千一百歲已。諸比丘等。如世俗人嫁娶行媒。
T12n0383_p1013c15║於大眾中毀謗毘尼。千二百歲已。是諸比丘
T12n0383_p1013c16║及比丘尼。作非梵行。若有子息。男為比丘。女
T12n0383_p1013c17║為比丘尼。千三百歲已。袈裟變白不受染色。
T12n0383_p1013c18║千四【CL042n0378_p0345a01】百歲已。時諸四眾猶如獵師。好樂殺生
T12n0383_p1013c19║賣三寶物。千五百歲。俱睒彌國有三藏比丘。
T12n0383_p1013c20║善說法要徒眾五百。又一羅漢比丘。善持戒
T12n0383_p1013c21║行徒眾五百。於十五日布薩之時。羅漢比丘。
T12n0383_p1013c22║昇於高座說清淨法云。此所應作此不應作。
T12n0383_p1013c23║彼三藏比丘弟子答羅漢言。汝今身口自不
T12n0383_p1013c24║清淨。云何而反說是麤言。羅漢答言。我久
T12n0383_p1013c25║清淨身口意業無諸過惡。三藏弟子聞此語
T12n0383_p1013c26║已倍更恚忿。即於座上殺彼羅漢。時羅漢弟
T12n0383_p1013c27║子而作是言。我師所說合於法理。云何汝
T12n0383_p1013c28║等害我和上。即以利刀殺彼三藏。天龍八部
T12n0383_p1013c29║莫不憂惱。惡魔波旬及外道眾踊躍歡喜。競
T12n0383_p1014a01║破塔寺殺害比丘。一切經藏皆悉流移至鳩
T12n0383_p1014a02║尸那竭國。阿耨達龍王悉持入海。於是佛法
T12n0383_p1014a03║而滅盡也。時摩訶摩耶聞此語已。號哭懊惱。
T12n0383_p1014a04║即向阿難。【CL042n0378_p0345b01】而說偈言。
T12n0383_p1014a05║　一切皆歸滅　　無有常安者
T12n0383_p1014a06║　須彌及海水　　劫盡亦消竭
T12n0383_p1014a07║　世間諸豪強　　會必還衰朽
T12n0383_p1014a08║　我子於往昔　　勤苦集眾行
T12n0383_p1014a09║　故得成正覺　　為眾說經藏
T12n0383_p1014a10║　如何於爾時　　皆悉潛沒盡
T12n0383_p1014a11║　嗚呼生死法　　可畏可厭離
T12n0383_p1014a12║爾時摩訶摩耶說此偈已。語阿難言。如來遺
T12n0383_p1014a13║敕。既以正法付囑尊者及摩訶迦葉。宜應精
T12n0383_p1014a14║勤護持誦說。我今不忍見於如來闍維之時。
T12n0383_p1014a15║即禮佛棺右遶七匝。涕淚號叫還歸天上。于
T12n0383_p1014a16║時娑羅雙樹間。天人八部比丘比丘尼優婆
T12n0383_p1014a17║塞優婆夷。既見如來母子相見及聞所說。有
T12n0383_p1014a18║發無上道心者。有得須陀洹者。斯陀含者。阿
T12n0383_p1014a19║那含者。阿羅漢者。或有發於辟支佛心。一切
T12n0383_p1014a20║大眾受持佛語。頂戴奉行。
T12n0383_p1014a21║【★】　　　摩訶摩耶經八國分舍利品第二
T12n0383_p1014a22║　爾時波婆國末羅民眾。聞佛滅度皆自念
T12n0383_p1014a23║　言。今我宜往求舍利分起塔供養。即下國
T12n0383_p1014a24║　中嚴四種兵。象兵馬兵車兵步兵。到拘尸
T12n0383_p1014a25║　城遣使者言。聞佛眾祐止此滅度。彼亦我
T12n0383_p1014a26║　師。敬慕之心來請骨分。當於本國起塔供
T12n0383_p1014a27║　養。拘尸王答。如是如是。誠如君言。但佛世
T12n0383_p1014a28║　尊垂降此土於茲滅度。國內士民當自供
T12n0383_p1014a29║　養。遠勞諸君遺形舍利未得相與。爾時遮
T12n0383_p1014b01║　羅頗國諸跋離民。羅摩伽國拘利民眾。毘
T12n0383_p1014b02║　留提國婆羅門眾。迦維羅衛國釋種民眾。
T12n0383_p1014b03║　毘提羅國離車民眾。及摩竭王阿闍世等。
T12n0383_p1014b04║　聞佛如來於拘尸城雙樹林間而取滅度。
T12n0383_p1014b05║　皆自念言。今我宜往求舍利分。時諸國王
T12n0383_p1014b06║　阿闍世等。各下國中嚴四種兵。進渡恒水。
T12n0383_p1014b07║　即敕婆羅門香姓。汝持我名入拘尸城致
T12n0383_p1014b08║　問彼王。諸末羅等。起居輕利遊涉強耶。吾
T12n0383_p1014b09║　於賢者每相崇敬。鄰境義和曾無諍訟。我
T12n0383_p1014b10║　聞如來於君國內而取滅度。唯無上尊實
T12n0383_p1014b11║　我所天。故從遠來求請骨分。欲還本土起
T12n0383_p1014b12║　塔供養。設以我者。舉國重寶以居共之。時
T12n0383_p1014b13║　香姓婆羅門受王教已。即詣彼城語諸末
T12n0383_p1014b14║　羅。末羅門已報香姓曰。誠如君言。但為
T12n0383_p1014b15║　世尊垂降此土於茲滅度。國內士民自當
T12n0383_p1014b16║　供養。遠勞諸君舍利叵得。爾時諸國王
T12n0383_p1014b17║　等。則集群臣眾共立義。而作頌曰。
T12n0383_p1014b18║　　法王無上尊　　在我國涅槃
T12n0383_p1014b19║　　我今莊嚴塔　　安處而供養
T12n0383_p1014b20║　　令具妙舍利　　光明遍十方
T12n0383_p1014b21║　　所可化眾生　　云何得分析
T12n0383_p1014b22║　爾時諸國王說此偈已。各自思惟。我承如
T12n0383_p1014b23║　來遺形舍利。得稟未來天人果報當獲多
T12n0383_p1014b24║　福。而復告曰。吾等和議遠來拜首遜言求
T12n0383_p1014b25║　分。如不見以。四兵在此不惜身命。義而
T12n0383_p1014b26║　弗獲當以力巨。時拘尸國即集群臣眾共
T12n0383_p1014b27║　立議。以偈答曰。
T12n0383_p1014b28║　　如來大師在我國　　不期登趣證滅度
T12n0383_p1014b29║　　遺留舍利如佛在　　晝夜勤心常戀仰
T12n0383_p1014c01║　　情存法海度眾生　　冀得我今長供養
T12n0383_p1014c02║　　遠勞諸君屈來拜　　求覓舍利真叵得
T12n0383_p1014c03║　爾時香姓婆羅門於諸王前立在一面。長
T12n0383_p1014c04║　跪合掌而說偈答。
T12n0383_p1014c05║　　如來智慧大慈悲　　哀愍三千大千界
T12n0383_p1014c06║　　其中說法遍十方　　乃至阿僧不可說
T12n0383_p1014c07║　　憐愍眾生如一子　　恒河沙數心無息
T12n0383_p1014c08║　　菩薩眷屬常往遊　　聲聞弟子恒來我
T12n0383_p1014c09║　　說法演音如共聞　　圍遶紛綸同一說
T12n0383_p1014c10║　　天人八部眾皆尋　　故我現今清淨海
T12n0383_p1014c11║　　如來涅槃有舍利　　八分分之不得惜
T12n0383_p1014c12║　時諸國王聞此偈已。心猶悵怏默然不許。
T12n0383_p1014c13║　時香姓婆羅門更曉眾人。諸賢長者。受佛
T12n0383_p1014c14║　教戒口誦法言。一切眾生常念欲安。云何
T12n0383_p1014c15║　乃為諍佛舍利共相殘害。如來遺形廣以
T12n0383_p1014c16║　利益無量眾生。非止君等。舍利今在。唯當
T12n0383_p1014c17║　分之。何應如是。眾人聞之。咸稱曰善。尋復
T12n0383_p1014c18║　議言。誰能堪為分舍利者。皆曰香姓婆羅
T12n0383_p1014c19║　門。仁智平均可使分之。時諸國王即命香
T12n0383_p1014c20║　姓。汝為我等分佛舍利均作八分。於是香
T12n0383_p1014c21║　姓即到骨所。頭面禮畢。取佛上牙別置一
T12n0383_p1014c22║　面。尋遣使者齎牙往詣阿闍世所。語使者
T12n0383_p1014c23║　言。以我所諮上白大王。起居輕利遊涉強
T12n0383_p1014c24║　耶。舍利諸國咸然以共。今付使者如來上
T12n0383_p1014c25║　牙。並可供養以慰企望。明星出時集眾分
T12n0383_p1014c26║　之。當自奉送。是時香姓別置一瓶容受石
T12n0383_p1014c27║　許。而分舍利均為八分。諸國納已則告之
T12n0383_p1014c28║　言。願持此瓶眾議見沾。自欲於舍起塔供
T12n0383_p1014c29║　養。咸共以之。時有畢缽村人來白眾言。乞
T12n0383_p1015a01║　地焦炭起塔供養。皆亦以之。爾時拘尸國。
T12n0383_p1015a02║　波婆國。遮頗國。羅摩伽國。毘流提國。迦
T12n0383_p1015a03║　維羅衛國。毘舍離國。摩竭國王阿闍世等。
T12n0383_p1015a04║　得舍利分。各歸其國起塔供養。香姓婆羅
T12n0383_p1015a05║　門。持舍利瓶而歸起塔。畢缽村人。得地焦
T12n0383_p1015a06║　炭起塔供養。後有銜國異道道士求得地
T12n0383_p1015a07║　灰。亦還本國起塔供養。【☆】
T12n0383_p1015a08║【CL042n0378_p0346a01】【○】【○】摩訶摩耶經卷下【○】【○】
T12n0383_p1015a09║　此經末元有八國分舍利品約二紙半准校
T12n0383_p1015a10║　勘大藏竹堂講師批該此段經文自是涅槃
T12n0383_p1015a11║　後分經文不當在此然此已畢頂戴奉行下
T12n0383_p1015a12║　竺本無當與削去奉此已除各請詳悉至元
T12n0383_p1015a13║　二十年三月望後二日題記。
T12n0383_p1015a14║　經末有八國分舍利品准校勘大藏竹堂正
T12n0383_p1015a15║　法師云是涅槃後分不當在此下竺藏本元
T12n0383_p1015a16║　無今削去至元二十年三月記。【○】【○】【○】【○】【○】【CL042n0378_p0346b01】
