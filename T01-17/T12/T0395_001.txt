T12n0395_p1118a03║【□】
T12n0395_p1118a04║【□】
T12n0395_p1118a05║【■】　　No. 395
T12n0395_p1118a06║【CL047n0464_p0508a01】佛說當來變經
T12n0395_p1118a07║【□】
T12n0395_p1118a08║　　　　西晉月氏國三藏竺法護譯
T12n0395_p1118a09║聞如是。一時佛在舍衛國祇樹給孤獨園。與
T12n0395_p1118a10║大比丘眾俱。比丘五百及諸菩薩。
T12n0395_p1118a11║爾時世尊告諸比丘。將來之世當有比丘。因
T12n0395_p1118a12║有一法不從法化。令法毀滅不得長益。何謂
T12n0395_p1118a13║為一。不護禁戒。不能守心。不修智慧。放逸其
T12n0395_p1118a14║意。唯求善名不順道教。不肯勤慕度世之
T12n0395_p1118a15║業。是為一事。令法毀滅。
T12n0395_p1118a16║佛告比丘。復有二事令法毀滅。何謂為二。一
T12n0395_p1118a17║不護禁戒。不攝其心不修智慧。畜妻養子放
T12n0395_p1118a18║心恣意。賈作治生。以共相活。二伴黨相著。
T12n0395_p1118a19║憎奉法者欲令陷墮。故為言義謂之諛諂。
T12n0395_p1118a20║內犯惡行。外佯清白。是為二事。令法毀
T12n0395_p1118a21║滅。
T12n0395_p1118a22║佛告諸比丘。復有三事。令法毀滅。何謂為
T12n0395_p1118a23║三。一既不護禁戒不能攝心不修智慧。二
T12n0395_p1118a24║自讀文【CL047n0464_p0508b01】字不識句逗。以上著下以下著上。
T12n0395_p1118a25║頭尾顛倒不能解了義之所歸。自以為是。三
T12n0395_p1118a26║明者呵之不從其教反懷瞋恨。謂相嫉妒。識
T12n0395_p1118a27║義者少。多不別理咸云為是。是為三事。令
T12n0395_p1118a28║法毀滅。
T12n0395_p1118a29║佛告諸比丘。復有四事。令法毀滅。何謂為
T12n0395_p1118b01║四。一將來比丘已捨家業在空閑處不修
T12n0395_p1118b02║道業。二喜遊人間憒鬧之中行來談言。求好
T12n0395_p1118b03║袈裟五色之服。三高聽遠視以為綺雅。自
T12n0395_p1118b04║以高德無能及者。以雜碎智比日月之明
T12n0395_p1118b05║畜已。四不攝三事。不護根門。行婦女間。宣文
T12n0395_p1118b06║飾辭。多言合偶。以動人心。使清變濁。身行
T12n0395_p1118b07║荒亂。正法廢遲。是為四事。令法毀滅。
T12n0395_p1118b08║佛告比丘。復有五事。令法毀滅。何謂為五。
T12n0395_p1118b09║一或有比丘。本以法故出家修道。廢深經教
T12n0395_p1118b10║十二因緣三十七品。方等深妙玄虛之慧。智
T12n0395_p1118b11║度無極。善權方便。空無相願【CL047n0464_p0509a01】至化之節。二
T12n0395_p1118b12║反習雜句淺末小經。世俗行故。王者經典
T12n0395_p1118b13║亂道之原。好講此業。易解世事。趣得人心令
T12n0395_p1118b14║其歡喜。因致名聞三新聞法人。淺解之士
T12n0395_p1118b15║意用妙快。深達之士不用為佳。四天龍鬼
T12n0395_p1118b16║神不以為喜。心懷悒慼口發斯言。大法欲滅
T12n0395_p1118b17║故使其然。捨妙法化反宣雜句。諸天流淚速
T12n0395_p1118b18║逝而去。五由是正法稍稍見捨無精修者。是
T12n0395_p1118b19║為五事。令法毀滅。
T12n0395_p1118b20║佛告比丘。吾滅度後。有此邪事十五之亂令
T12n0395_p1118b21║法毀滅。一何痛哉。若有比丘欲諦學道。棄捐
T12n0395_p1118b22║綺飾不求名聞。質朴守真宣傳正經。佛之雅
T12n0395_p1118b23║典深法之化不用多言。案本說經不捨正
T12n0395_p1118b24║句。希言屢中不失佛意。麤衣趣食。得美不甘
T12n0395_p1118b25║得麤不惡。衣食好醜隨施者意不以瞋喜。
T12n0395_p1118b26║攝身口意守諸根門不違佛教。念命甚矩
T12n0395_p1118b27║恍惚以過。如夢所見覺不知【CL047n0464_p0509b01】處。三塗之難
T12n0395_p1118b28║不可稱計。勤修佛法猶救頭然。五戒十善六
T12n0395_p1118b29║度無極。四等四恩智慧善權。咸可精行。雖
T12n0395_p1118c01║不值佛世出家為道學不唐捐。平其本心愍
T12n0395_p1118c02║念一切十方蒙恩。佛說如是。諸比丘悲喜前
T12n0395_p1118c03║自歸佛。作禮而去。
T12n0395_p1118c04║【○】【○】佛說當來變經【○】【○】【○】【○】【○】【○】【○】
