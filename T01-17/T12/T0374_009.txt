T12n0374_p0416a12║【□】
T12n0374_p0416a13║【□】
T12n0374_p0416a14║【CL029n0109_p0146a01】大般涅槃經卷第九
T12n0374_p0416a15║【□】
T12n0374_p0416a16║　　　　北涼天竺三藏曇無讖譯
T12n0374_p0416a17║　　如來性品第四之六
T12n0374_p0416a18║復次善男子。譬如有人見月不現。皆言月
T12n0374_p0416a19║沒而作沒想。而此月性實無沒也。轉現他
T12n0374_p0416a20║方彼處眾生復謂月出。而此月性實無出也。
T12n0374_p0416a21║何以故。以須彌山障故不現。其月常生性無
T12n0374_p0416a22║出沒。如來應正遍知亦復如是。出於三千大
T12n0374_p0416a23║千世界。或閻浮提示有父母。眾生皆謂如來
T12n0374_p0416a24║生於閻浮提內。或閻浮提示現涅槃。而如來
T12n0374_p0416a25║性實無涅槃。而諸眾生皆謂如來實般涅槃
T12n0374_p0416a26║喻如月沒。善男子。如來之性實無生滅。為化
T12n0374_p0416a27║眾生故示生滅。善男子。如此滿月餘方見半。
T12n0374_p0416a28║此方半月餘方見滿。閻浮提人若見月初皆
T12n0374_p0416a29║謂一日起初月想。見月盛滿謂十五日生盛
T12n0374_p0416b01║滿想。【CL029n0109_p0146b01】而此月性實無虧盈。因須彌山而有增
T12n0374_p0416b02║減。善男子。如來亦爾於閻浮提或現初生或
T12n0374_p0416b03║現涅槃。現始生時猶如初月一切皆謂童子
T12n0374_p0416b04║初生。行於七步如二日月。或復示現入於書
T12n0374_p0416b05║堂如三日月。示現出家如八日月。放大智慧
T12n0374_p0416b06║微妙光明。能破無量眾生魔眾。如十五日盛
T12n0374_p0416b07║滿之月。或復示現三十二相八十種好。以自
T12n0374_p0416b08║莊嚴而現涅槃喻如月蝕。如是眾生所見不
T12n0374_p0416b09║同。或見半月或見滿月或見月蝕。而此月性
T12n0374_p0416b10║實無增減蝕噉之者常是滿月。如來之身亦
T12n0374_p0416b11║復如是。是故名為常住不變。復次善男子。
T12n0374_p0416b12║喻如滿月一切悉現。在在處處城邑聚落山
T12n0374_p0416b13║澤水中若井若池若盆若鍑一切皆現。有諸
T12n0374_p0416b14║眾生行百由旬百千由旬見月常隨。凡夫愚
T12n0374_p0416b15║人妄生憶想言。我本於城邑屋宅見如是月
T12n0374_p0416b16║今復於【CL029n0109_p0147a01】此空澤而見。為是本月為異於本。各
T12n0374_p0416b17║作是念月形大小或如鍑口。或復有言大如
T12n0374_p0416b18║車輪。或言猶如四十九由旬。一切皆見月之
T12n0374_p0416b19║光明。或見團圓喻如金盤。是月性一種種
T12n0374_p0416b20║眾生各見異相。善男子。如來亦爾出現於世。
T12n0374_p0416b21║或有人天而作是念。如來今者在我前住。復
T12n0374_p0416b22║有眾生亦生是念如來今者在我前住。或有
T12n0374_p0416b23║聾啞亦見如來有聾啞相。眾生雜類言音各
T12n0374_p0416b24║異皆謂如來悉同己語。亦各生念在我舍宅
T12n0374_p0416b25║受我供養。或有眾生見如來身廣大無量。有
T12n0374_p0416b26║見微小或有見佛是聲聞像。或復有見為緣
T12n0374_p0416b27║覺像。有諸外道復各念言。如來今者在我法
T12n0374_p0416b28║中出家學道。或有眾生復作是念。如來今者
T12n0374_p0416b29║獨為我故出現於世。如來實性喻如彼月即
T12n0374_p0416c01║是法身是無生身。方便之身隨順於世示現
T12n0374_p0416c02║無量本業【CL029n0109_p0147b01】因緣。在在處處示現有生猶如彼
T12n0374_p0416c03║月。以是義故如來常住無有變易。復次善
T12n0374_p0416c04║男子。如羅睺羅阿修羅王以手遮月。世間諸
T12n0374_p0416c05║人咸謂月蝕。阿修羅王實不能蝕以阿修羅
T12n0374_p0416c06║障其明故。是月團圓無有虧損。但以手障故
T12n0374_p0416c07║使不現。若攝手時世間咸謂月已還生皆言
T12n0374_p0416c08║是月多受苦惱。假使百千阿修羅王不能惱
T12n0374_p0416c09║之。如來亦爾。示有眾生於如來所生麤惡心
T12n0374_p0416c10║出佛身血起五逆罪至一闡提。為未來世諸
T12n0374_p0416c11║眾生故如是示現壞僧斷法而作留難。假使
T12n0374_p0416c12║百千無量諸魔不能侵出如來身血。所以者
T12n0374_p0416c13║何。如來之身無有肉血筋脈骨髓。如來真實
T12n0374_p0416c14║實無惱壞。眾生皆謂法僧毀壞如來滅盡。而
T12n0374_p0416c15║如來性真實無變無有破壞隨順世間如是示
T12n0374_p0416c16║現。復次善男子。如二人鬥若以刀杖傷身
T12n0374_p0416c17║出血雖至於【CL029n0109_p0148a01】死不起殺想。如是業相輕而不
T12n0374_p0416c18║重。於如來所本無殺心雖出身血是業亦爾
T12n0374_p0416c19║輕而不重。如來如是於未來世為化眾生示
T12n0374_p0416c20║現業報。復次善男子。猶如良醫勤教其子醫
T12n0374_p0416c21║方根本。此是根藥此是莖藥此是色藥種種
T12n0374_p0416c22║相貌汝當善知。其子敬奉父之所敕精勤習
T12n0374_p0416c23║學善解諸藥。是醫後時壽盡命終。其子號咷
T12n0374_p0416c24║而作是言。父本教我根藥如是莖藥如是花
T12n0374_p0416c25║藥如是色相如是。如來亦爾為化眾生示現
T12n0374_p0416c26║制戒。應當如是受持莫犯。作五逆罪誹謗正
T12n0374_p0416c27║法及一闡提。為未來世起是事者是故示現。
T12n0374_p0416c28║欲令比丘於佛滅後作如是知。此是契經甚
T12n0374_p0416c29║深之義。此是戒律輕重之相。此是阿毘曇分
T12n0374_p0417a01║別法句。如彼醫子。
T12n0374_p0417a02║復次善男子。如人知月六月一蝕。而上諸
T12n0374_p0417a03║天須臾之間已見月蝕。何以故。彼天日長
T12n0374_p0417a04║【CL029n0109_p0148b01】人間短故。善男子。如來亦爾天人咸謂如來
T12n0374_p0417a05║壽短。如彼天人須臾之間頻見月蝕。如來又
T12n0374_p0417a06║於須臾之間示現百千萬億涅槃。斷煩惱魔
T12n0374_p0417a07║陰魔死魔。是故百千萬億天魔悉知如來入
T12n0374_p0417a08║般涅槃。又復示現無量百千先業因緣。隨順
T12n0374_p0417a09║世間種種性故。示現如是無量無邊不可思
T12n0374_p0417a10║議。是故如來常住無變。復次善男子。譬如
T12n0374_p0417a11║明月眾生樂見。是故稱月號為樂見。眾生若
T12n0374_p0417a12║有貪恚愚癡。則不得稱為樂見也。如來如是
T12n0374_p0417a13║其性純善清淨無垢。是最可稱為樂見也。樂
T12n0374_p0417a14║法眾生視之無厭。惡心之人不喜瞻睹。以是
T12n0374_p0417a15║義故故言如來喻如明月。復次善男子。譬如
T12n0374_p0417a16║日出有三時異。謂春夏冬。冬日則短春日處
T12n0374_p0417a17║中夏日極長。如來亦爾於此三千大千世界
T12n0374_p0417a18║為短壽者。及諸聲聞示現壽短。斯等見已咸
T12n0374_p0417a19║謂【CL029n0109_p0149a01】如來壽命短促喻如冬日。為諸菩薩示現
T12n0374_p0417a20║中壽若至一劫若減一劫喻如春日。唯佛睹佛
T12n0374_p0417a21║其壽無量喻如夏日。善男子。如來所說方等
T12n0374_p0417a22║大乘微密之教示現世間。雨大法雨於未來
T12n0374_p0417a23║世。若有人能護持是典開示分別利益眾生。
T12n0374_p0417a24║當知是輩真是菩薩喻如盛夏天降甘雨。若
T12n0374_p0417a25║有聲聞緣覺之人聞佛如來微密之教。喻如
T12n0374_p0417a26║冬日多遇冷患。菩薩之人若聞如是微密教
T12n0374_p0417a27║誨如來常住性無變易。喻如春日萌牙開敷。
T12n0374_p0417a28║而如來性實無長短為世間故示現如是。即
T12n0374_p0417a29║是諸佛真實法性。復次善男子。譬如眾星晝
T12n0374_p0417b01║則不現。而人皆謂晝星滅沒其實不沒。所以
T12n0374_p0417b02║不現日光映故。如來亦爾聲聞緣覺不能得
T12n0374_p0417b03║見。喻如世人不見晝星。復次善男子。譬如
T12n0374_p0417b04║陰闇日月不現。愚夫謂言日月失沒。而是日
T12n0374_p0417b05║月【CL029n0109_p0149b01】實不失沒。如來正法滅盡之時三寶現沒。
T12n0374_p0417b06║亦復如是非為永滅。是故當知如來常住無
T12n0374_p0417b07║有變易。何以故。三寶真性不為諸垢之所染
T12n0374_p0417b08║故。
T12n0374_p0417b09║復次善男子。譬如黑月彗星夜現。其明炎熾
T12n0374_p0417b10║暫出還沒。眾生見已生不祥想。諸辟支佛亦
T12n0374_p0417b11║復如是出無佛世。眾生見已皆謂如來真實
T12n0374_p0417b12║滅度生憂悲想。而如來身實不滅度。如彼
T12n0374_p0417b13║日月無有滅沒。
T12n0374_p0417b14║復次善男子。譬如日出眾霧悉除。此大涅槃
T12n0374_p0417b15║微妙經典亦復如是出興於世。若有眾生一
T12n0374_p0417b16║經耳者悉能滅除一切諸惡無間罪業。是大
T12n0374_p0417b17║涅槃甚深境界不可思議。善說如來微密之
T12n0374_p0417b18║性。以是義故諸善男子善女人等。應於如來
T12n0374_p0417b19║生常住心無有變易正法不斷僧寶不滅。是
T12n0374_p0417b20║故應當多修方便勤學是典。是人不久當得
T12n0374_p0417b21║成於阿耨多羅三藐三菩提。是【CL029n0109_p0150a01】故此經名為
T12n0374_p0417b22║無量功德所成。亦名菩提不可窮盡。以不盡
T12n0374_p0417b23║故故得稱為大般涅槃。有善光故猶如夏日。
T12n0374_p0417b24║身無邊故名大涅槃。
T12n0374_p0417b25║復次善男子。如日月光諸明中最。一切諸明
T12n0374_p0417b26║所不能及。大涅槃光亦復如是。於諸契經三
T12n0374_p0417b27║昧光明最為殊勝。諸經三昧所有光明所不
T12n0374_p0417b28║能及。何以故。大涅槃光能入眾生諸毛孔故。
T12n0374_p0417b29║眾生雖無菩提之心而能為作菩提因緣。是
T12n0374_p0417c01║故復名大般涅槃。迦葉菩薩白佛言。世尊。
T12n0374_p0417c02║如佛所說大涅槃光入於一切眾生毛孔。眾
T12n0374_p0417c03║生雖無菩提之心。而能為作菩提因者。是義
T12n0374_p0417c04║不然。何以故。世尊。犯四重禁作五逆人及
T12n0374_p0417c05║一闡提。光明入身作菩提因者。如是等輩與
T12n0374_p0417c06║淨持戒修習諸善有何差別。若無差別如來
T12n0374_p0417c07║何故說四依義。世尊。又如佛言若有眾生聞
T12n0374_p0417c08║大涅槃一經於【CL029n0109_p0150b01】耳。則得斷除諸煩惱者。如來
T12n0374_p0417c09║云何先說有人於恒河沙等佛所發心。聞大
T12n0374_p0417c10║涅槃不解其義。若不解義云何能斷一切煩
T12n0374_p0417c11║惱。佛言善男子。除一闡提。其餘眾生聞是
T12n0374_p0417c12║經已。悉皆能作菩提因緣。法聲光明入毛孔
T12n0374_p0417c13║者必定當得阿耨多羅三藐三菩提。何以故。
T12n0374_p0417c14║若有人能供養恭敬無量諸佛。方乃得聞大
T12n0374_p0417c15║涅槃經。薄福之人則不得聞。所以者何。大
T12n0374_p0417c16║德之人乃能得聞。如是大事廝下小人則不
T12n0374_p0417c17║得聞。何等為大。所謂諸佛甚深祕藏謂佛性
T12n0374_p0417c18║是。以是義故名為大事。迦葉菩薩白佛言。
T12n0374_p0417c19║世尊。云何未發菩提心者得菩提因。佛告迦
T12n0374_p0417c20║葉。若有聞是大涅槃經。言我不用發菩提心
T12n0374_p0417c21║誹謗正法。是人即於夢中見羅剎像心中
T12n0374_p0417c22║怖懅。羅剎語言咄善男子。汝今若不發菩提
T12n0374_p0417c23║心當斷汝命。是人惶【CL029n0109_p0151a01】怖覺已即發菩提之心。
T12n0374_p0417c24║是人命終若在三惡及在人天。續復憶念菩
T12n0374_p0417c25║提之心。當知是人是大菩薩摩訶薩也。以是
T12n0374_p0417c26║義故。是大涅槃威神力故。能令未發菩提
T12n0374_p0417c27║心者作菩提因。善男子。是名菩薩發心因緣
T12n0374_p0417c28║非無因緣。以是義故。大乘妙典真佛所說。
T12n0374_p0417c29║復次善男子。如虛空中興大雲雨注於大地。
T12n0374_p0418a01║枯木石山高原堆阜水所不住。流注下田陂
T12n0374_p0418a02║池悉滿利益無量一切眾生。是大涅槃微妙
T12n0374_p0418a03║經典亦復如是。雨大法雨普潤眾生。唯一闡
T12n0374_p0418a04║提發菩提心無有是處。復次善男子。譬如焦
T12n0374_p0418a05║種雖遇甘雨百千萬劫終不生芽。芽若生者
T12n0374_p0418a06║亦無是處。一闡提輩亦復如是。雖聞如是大
T12n0374_p0418a07║般涅槃微妙經典。終不能發菩提心牙。若能
T12n0374_p0418a08║發者無有是處。何以故。是人斷滅一切善根。
T12n0374_p0418a09║如彼焦種不能復生菩提【CL029n0109_p0151b01】根牙。復次善男子。
T12n0374_p0418a10║譬如明珠置濁水中以珠威德水即為清。投
T12n0374_p0418a11║之淤泥不能令清。是大涅槃微妙經典亦復
T12n0374_p0418a12║如是。置餘眾生五無間罪四重禁法濁水之
T12n0374_p0418a13║中。猶可澄清發菩提心。投一闡提淤泥之中。
T12n0374_p0418a14║百千萬歲不能令清起菩提心。何以故。是一
T12n0374_p0418a15║闡提滅諸善根非其器故。假使是人百千萬
T12n0374_p0418a16║歲聽受如是大涅槃經。終不能發菩提之心。
T12n0374_p0418a17║所以者何。無善心故。
T12n0374_p0418a18║復次善男子。譬如藥樹名曰藥王。於諸藥中
T12n0374_p0418a19║最為殊勝。若和酪漿若蜜若蘇若水若乳若
T12n0374_p0418a20║末若丸。若以塗瘡薰身塗目若見若嗅。能
T12n0374_p0418a21║滅眾生一切諸病。如是藥樹不作是念。一切
T12n0374_p0418a22║眾生若取我根不應取葉。若取葉者不應取
T12n0374_p0418a23║根。若取身者不應取皮。若取皮者不應取身。
T12n0374_p0418a24║是樹雖復不生是念而能除滅一切病苦。善
T12n0374_p0418a25║男子。是【CL029n0109_p0152a01】大涅槃微妙經典亦復如是。能除一
T12n0374_p0418a26║切眾生惡業四波羅夷五無間罪。若內若外
T12n0374_p0418a27║所有諸惡諸有未發菩提心者。因是則得發
T12n0374_p0418a28║菩提心。何以故。是妙經典諸經中王。如彼藥
T12n0374_p0418a29║樹諸藥中王。若有修習是大涅槃及不修者。
T12n0374_p0418b01║若聞有是經典名字。聞已敬信所有一切煩
T12n0374_p0418b02║惱重病皆悉除滅。唯不能令一闡提輩安止
T12n0374_p0418b03║住於阿耨多羅三藐三菩提。如彼妙藥雖能
T12n0374_p0418b04║療愈種種重病。而不能治必死之人。復次
T12n0374_p0418b05║善男子。如人手瘡捉持毒藥毒則隨入。若無
T12n0374_p0418b06║瘡者毒則不入。一闡提輩亦復如是。無菩提
T12n0374_p0418b07║因如無瘡者毒不得入。所謂瘡者即是無上
T12n0374_p0418b08║菩提因緣。毒者即是第一妙藥。完無瘡者謂
T12n0374_p0418b09║一闡提。復次善男子。譬如金剛無能壞者。
T12n0374_p0418b10║而能破壞一切之物。唯除龜甲及白羊角。是
T12n0374_p0418b11║大涅槃微妙【CL029n0109_p0152b01】經典亦復如是。悉能安止無量
T12n0374_p0418b12║眾生於菩提道。唯不能令一闡提輩立菩提
T12n0374_p0418b13║因。復次善男子。如馬齒草娑羅翅樹尼迦羅
T12n0374_p0418b14║樹。雖斷枝莖續生如故。不如多羅斷已不生
T12n0374_p0418b15║是諸眾生亦復如是。若得聞是大涅槃經雖
T12n0374_p0418b16║犯四禁及五無間。猶故能生菩提因緣。一闡
T12n0374_p0418b17║提輩則不如是。雖得聽受是妙經典而不能
T12n0374_p0418b18║生菩提道因。復次善男子。如佉陀羅樹鎮頭
T12n0374_p0418b19║迦樹斷已不生及諸焦種。一闡提輩亦復如
T12n0374_p0418b20║是。雖得聞是大涅槃經而不能發菩提因緣
T12n0374_p0418b21║猶如焦種。復次善男子。譬如大雨終不住空
T12n0374_p0418b22║是大涅槃微妙經典亦復如是。普雨法雨於
T12n0374_p0418b23║一闡提則不能住。是一闡提周體密緻。猶如
T12n0374_p0418b24║金剛不容外物。迦葉菩薩白佛言。世尊。如
T12n0374_p0418b25║佛說偈。
T12n0374_p0418b26║　不見善不作　　唯見惡可作
T12n0374_p0418b27║　是處可怖畏　　【CL029n0109_p0153a01】猶如險惡道
T12n0374_p0418b28║世尊。如是所說有何等義。佛言善男子。不
T12n0374_p0418b29║見者謂不見佛性。善者即是阿耨多羅三藐
T12n0374_p0418c01║三菩提。不作者所謂不能親近善友。唯見者
T12n0374_p0418c02║見無因果。惡者謂謗方等大乘經典。可作者
T12n0374_p0418c03║謂一闡提說無方等。以是義故一闡提輩無
T12n0374_p0418c04║心趣向清淨善法。何等善法謂涅槃也。趣涅
T12n0374_p0418c05║槃者謂能修習賢善之行。而一闡提無賢善
T12n0374_p0418c06║行。是故不能趣向涅槃。是處可畏謂謗正法。
T12n0374_p0418c07║誰應怖畏所謂智者。何以故。以謗法者無有
T12n0374_p0418c08║善心及方便故。險惡道者謂諸行也。迦葉復
T12n0374_p0418c09║言。如佛所說。
T12n0374_p0418c10║　云何見所作　　云何得善法
T12n0374_p0418c11║　何處不怖畏　　如王夷坦道
T12n0374_p0418c12║是義何謂。佛言善男子。見所作者。發露諸
T12n0374_p0418c13║惡【CL029n0109_p0153b01】從生死際所作諸惡悉皆發露。至無至處。
T12n0374_p0418c14║以是義故是處無畏。喻如人王所遊正路。其
T12n0374_p0418c15║中盜賊悉皆逃走。如是發露一切諸惡悉滅
T12n0374_p0418c16║無餘。復次不見所作者。謂一闡提所作眾惡
T12n0374_p0418c17║而不自見。是一闡提憍慢心故。雖多作惡於
T12n0374_p0418c18║是事中初無怖畏。以是義故不得涅槃。喻如
T12n0374_p0418c19║獼猴捉水中月。善男子。假使一切無量眾生
T12n0374_p0418c20║一時成於阿耨多羅三藐三菩提已。此諸如
T12n0374_p0418c21║來亦復不見彼一闡提成於菩提。以是義故
T12n0374_p0418c22║名不見所作。又復不見誰之所作。所謂不見
T12n0374_p0418c23║如來所作。佛為眾生說有佛性。一闡提輩流
T12n0374_p0418c24║轉生死不能知見。以是義故名為不見如來
T12n0374_p0418c25║所作。又一闡提見於如來畢竟涅槃謂真無
T12n0374_p0418c26║常。猶如燈滅膏油俱盡。何以故。是人惡業不
T12n0374_p0418c27║虧損故。若有菩薩所作善業迴向阿耨多羅
T12n0374_p0418c28║三【CL029n0109_p0154a01】藐三菩提時。一闡提輩雖復毀呰破壞不
T12n0374_p0418c29║信。然諸菩薩猶故施與。欲共成於無上之道。
T12n0374_p0419a01║何以故。諸佛法爾。
T12n0374_p0419a02║　作惡不即受　　如乳即成酪
T12n0374_p0419a03║　猶灰覆火上　　愚者輕蹈之
T12n0374_p0419a04║一闡提者名為無目。是故不見阿羅漢道。如
T12n0374_p0419a05║阿羅漢不行生死險惡之道。以無目故誹謗
T12n0374_p0419a06║方等。不欲修習如阿羅漢勤修慈心。一闡提
T12n0374_p0419a07║輩不修方等亦復如是。若人說言我今不信
T12n0374_p0419a08║聲聞經典。信受大乘讀誦解說是故我今即
T12n0374_p0419a09║是菩薩。一切眾生悉有佛性。以佛性故眾生
T12n0374_p0419a10║身中即有十力三十二相八十種好。我之所
T12n0374_p0419a11║說不異佛說。汝今與我俱破無量諸惡煩惱
T12n0374_p0419a12║如破水瓶。以破結故即得見於阿耨多羅三
T12n0374_p0419a13║藐三菩提。是人雖作如是演說。其心實不信
T12n0374_p0419a14║【CL029n0109_p0154b01】有佛性。為利養故隨文而說。如是說者名為
T12n0374_p0419a15║惡人。如是惡人不速受果如乳成酪。譬如王
T12n0374_p0419a16║使善能談論巧於方便奉命他國。寧喪身命
T12n0374_p0419a17║終不匿王所說言教。智者亦爾於凡夫中不
T12n0374_p0419a18║惜身命。要必宣說大乘方等如來祕藏。一切
T12n0374_p0419a19║眾生皆有佛性。善男子。有一闡提作羅漢像。
T12n0374_p0419a20║住於空處誹謗方等大乘經典。諸凡夫人見
T12n0374_p0419a21║已皆謂真阿羅漢是大菩薩摩訶薩。是一闡
T12n0374_p0419a22║提惡比丘輩住阿蘭若處。壞阿蘭若法見他
T12n0374_p0419a23║得利心生嫉妒。作如是言所有方等大乘經
T12n0374_p0419a24║典悉是天魔波旬所說。亦說如來是無常法。
T12n0374_p0419a25║毀滅正法破壞眾僧。復作是言波旬所說非
T12n0374_p0419a26║善順說。作是宣說邪惡之法。是人作惡不即
T12n0374_p0419a27║受報。如乳成酪灰覆火上愚輕蹈之。如是人
T12n0374_p0419a28║者謂一闡提。是故當知大乘方等微妙經典
T12n0374_p0419a29║【CL029n0109_p0155a01】必定清淨。如摩尼珠投之濁水水即為清。大
T12n0374_p0419b01║乘經典亦復如是。復次善男子。譬如蓮花為
T12n0374_p0419b02║日所照無不開敷。一切眾生亦復如是。若得
T12n0374_p0419b03║見聞大涅槃日。未發心者皆悉發心為菩提
T12n0374_p0419b04║因。是故我說大涅槃光所入毛孔必為妙因。
T12n0374_p0419b05║彼一闡提雖有佛性而為無量罪垢所纏。不
T12n0374_p0419b06║能得出如蠶處繭。以是業緣不能生於菩提
T12n0374_p0419b07║妙因。流轉生死無有窮已。
T12n0374_p0419b08║復次善男子。如優缽羅花缽頭摩花拘牟頭
T12n0374_p0419b09║華分陀利華。生於淤泥而終不為彼泥所污。
T12n0374_p0419b10║若有眾生修大涅槃微妙經典亦復如是。雖
T12n0374_p0419b11║有煩惱終不為此煩惱所污。何以故。以知
T12n0374_p0419b12║如來性相力故。善男子。譬如有國多清冷風。
T12n0374_p0419b13║若觸眾生身諸毛孔能除一切鬱蒸之惱。此
T12n0374_p0419b14║大乘典大涅槃經亦復如是。遍入一切眾生
T12n0374_p0419b15║毛孔為作菩提微妙【CL029n0109_p0155b01】因緣。除一闡提。何以故
T12n0374_p0419b16║非法器故。
T12n0374_p0419b17║復次善男子。譬如良醫解八種藥滅一切病
T12n0374_p0419b18║唯除必死。一切契經禪定三昧亦復如是。能
T12n0374_p0419b19║治一切貪恚愚癡諸煩惱病。能拔煩惱毒刺
T12n0374_p0419b20║等箭。而不能治犯四重禁五無間罪。善男子。
T12n0374_p0419b21║復有良醫過八種術能除眾生所有病苦。唯
T12n0374_p0419b22║不能治必死之病。是大涅槃大乘經典亦復
T12n0374_p0419b23║如是。能除眾生一切煩惱。安住如來清淨妙
T12n0374_p0419b24║因。未發心者令得發心。唯除必死一闡提
T12n0374_p0419b25║輩。
T12n0374_p0419b26║復次善男子。譬如良醫能以妙藥治諸盲人。
T12n0374_p0419b27║令見日月星宿諸明一切色像。唯不能治生
T12n0374_p0419b28║盲之人。是大乘典大涅槃經亦復如是。能為
T12n0374_p0419b29║聲聞緣覺之人開發慧眼。令其安住無量無
T12n0374_p0419c01║邊大乘經典。未發心者謂犯四禁五無間罪
T12n0374_p0419c02║悉能令發菩提之心。唯除生盲一闡提輩。復
T12n0374_p0419c03║次善男子。【CL029n0109_p0156a01】譬如良醫善解八術為治眾生一
T12n0374_p0419c04║切病苦。與種種方吐下諸藥。及以塗身熏
T12n0374_p0419c05║藥灌鼻散藥丸藥。若貧愚人不欲服之。良醫
T12n0374_p0419c06║愍念即將是人還其舍宅強與令服。以藥力
T12n0374_p0419c07║故所患得除。女人產時兒衣不出與之令服
T12n0374_p0419c08║服已即出。并令嬰兒安樂無患。是大乘典大
T12n0374_p0419c09║涅槃經亦復如是。所至之處若至舍宅能除
T12n0374_p0419c10║眾生無量煩惱。犯四重禁五無間罪未發心
T12n0374_p0419c11║者悉令發心。除一闡提。迦葉菩薩白佛言。世
T12n0374_p0419c12║尊。犯四重禁及五無間名極重惡。譬如斷截
T12n0374_p0419c13║多羅樹頭更不復生。是等未發菩提之心云
T12n0374_p0419c14║何能與作菩提因。佛言善男子。是諸眾生若
T12n0374_p0419c15║於夢中夢墮地獄。受諸苦惱即生悔心哀哉
T12n0374_p0419c16║我等自招此罪。若我今得脫是罪者必定當
T12n0374_p0419c17║發菩提之心我今所見最是極惡。從是覺已
T12n0374_p0419c18║即知正法有【CL029n0109_p0156b01】大果報。如彼嬰兒漸漸長大。常
T12n0374_p0419c19║作是念是醫最良善解方藥。我本處胎與我
T12n0374_p0419c20║母藥。母以藥故身得安隱。以是因緣我命得
T12n0374_p0419c21║全。奇哉我母受大苦惱。滿足十月懷抱我胎。
T12n0374_p0419c22║既生之後推乾去濕。除去不淨大小便利。乳
T12n0374_p0419c23║餔長養將護我身。以是義故我當報恩。色
T12n0374_p0419c24║養侍衛隨順供養。犯四重禁及無間罪臨命
T12n0374_p0419c25║終時念是大乘大涅槃經。雖墮地獄畜生餓
T12n0374_p0419c26║鬼天上人中。如是經典亦為是人作菩提因。
T12n0374_p0419c27║除一闡提。復次善男子。譬如良醫及良醫子。
T12n0374_p0419c28║所知深奧出過諸醫。善知除毒無上咒術。若
T12n0374_p0419c29║惡毒蛇若龍若蝮以諸咒術咒藥令良。復以
T12n0374_p0420a01║此藥用塗革屣。以此革屣觸諸毒虫毒為之
T12n0374_p0420a02║消。唯除一毒名曰大龍。是大乘典大涅槃
T12n0374_p0420a03║經亦復如是。若有眾生犯四重禁五無間罪。
T12n0374_p0420a04║悉能消滅令住菩【CL029n0109_p0157a01】提。如藥革屣能消眾毒。
T12n0374_p0420a05║未發心者能令發心安止住於菩提之道。
T12n0374_p0420a06║是彼大乘大涅槃經威神藥故。令諸眾生生
T12n0374_p0420a07║於安樂。唯除大龍一闡提輩。
T12n0374_p0420a08║復次善男子。譬如有人以雜毒藥用塗大鼓。
T12n0374_p0420a09║於大眾中擊之發聲。雖無心欲聞聞之皆死。
T12n0374_p0420a10║唯除一人不橫死者。是大乘典大涅槃經亦
T12n0374_p0420a11║復如是。在在處處諸行眾中有聞聲者。所有
T12n0374_p0420a12║貪欲瞋恚愚癡悉皆滅盡。其中雖有無心思
T12n0374_p0420a13║念。是大涅槃因緣力故能滅煩惱而結自滅。
T12n0374_p0420a14║犯四重禁及五無間聞是經已。亦作無上菩
T12n0374_p0420a15║提因緣漸斷煩惱。除不橫死一闡提也。復次
T12n0374_p0420a16║善男子。譬如闇夜諸所營作一切皆息若未
T12n0374_p0420a17║訖者要待日明。學大乘者雖修契經一切諸
T12n0374_p0420a18║定。要待大乘大涅槃日。聞於如來微密之教。
T12n0374_p0420a19║然後乃當造菩提業安住正法。猶如天【CL029n0109_p0157b01】雨潤
T12n0374_p0420a20║益增長一切諸種成就果實。悉除飢饉多
T12n0374_p0420a21║受豐樂。如來祕藏無量法雨亦復如是。悉能
T12n0374_p0420a22║除滅八種熱病。是經出世如彼果實多所利
T12n0374_p0420a23║益安樂一切。能令眾生見於佛性。如法花中
T12n0374_p0420a24║八千聲聞得受記莂成大果實。如秋收冬藏
T12n0374_p0420a25║更無所作。一闡提輩亦復如是於諸善法無
T12n0374_p0420a26║所營作。復次善男子。譬如良醫聞他人子非
T12n0374_p0420a27║人所持。尋以妙藥并遣一使敕語使言。卿
T12n0374_p0420a28║持此藥速與彼人。彼人若遇諸惡鬼神以藥
T12n0374_p0420a29║力故悉當遠去。卿若遲晚吾自當往終不令
T12n0374_p0420b01║彼抂橫死也。若彼病人得見使者及吾威德。
T12n0374_p0420b02║諸苦當除得安隱樂。是大乘典大涅槃經亦
T12n0374_p0420b03║復如是。若比丘比丘尼優婆塞優婆夷及諸
T12n0374_p0420b04║外道。有能受持如是經典。讀誦通利。復為他
T12n0374_p0420b05║人分別廣說若自書寫令他書寫。斯等皆為
T12n0374_p0420b06║【CL029n0109_p0158a01】菩提因緣。若犯四禁及五逆罪。若為邪鬼毒
T12n0374_p0420b07║惡所持。聞是經典所有諸惡悉皆消滅。如
T12n0374_p0420b08║見良醫惡鬼遠去。當知是人是真菩薩摩訶
T12n0374_p0420b09║薩也。何以故。暫得聞是大涅槃故亦以生念
T12n0374_p0420b10║如來常故。暫得聞者尚得如是。何況書寫受
T12n0374_p0420b11║持讀誦。除一闡提其餘皆是菩薩摩訶薩。復
T12n0374_p0420b12║次善男子。譬如聾人不聞音聲。一闡提輩亦
T12n0374_p0420b13║復如是。雖復欲聽是妙經典而不得聞。所以
T12n0374_p0420b14║者何無因緣故。復次善男子。譬如良醫一
T12n0374_p0420b15║切醫方無不通達。兼復廣知無量咒術。是醫
T12n0374_p0420b16║見王作如是言。大王。今者有必死病。其王
T12n0374_p0420b17║答言。卿不見我腹內之事。云何而言有必死
T12n0374_p0420b18║病。醫即答言。若不見信應服下藥。既下之
T12n0374_p0420b19║後王自驗之。王不肯服。爾時良醫以咒術力
T12n0374_p0420b20║令王糞門遍生瘡皰。兼復㿃下虫血雜出。王
T12n0374_p0420b21║見是已生【CL029n0109_p0158b01】大怖懅。讚彼良醫善哉善哉。卿
T12n0374_p0420b22║先所白吾不用之。今乃知卿於吾此身作大
T12n0374_p0420b23║利益。恭敬是醫猶如父母。是大乘典大涅槃
T12n0374_p0420b24║經亦復如是。於諸眾生有欲無欲悉能令彼
T12n0374_p0420b25║煩惱崩落。是諸眾生乃至夢中夢見是經恭
T12n0374_p0420b26║敬供養。喻如大王恭敬良醫。是大良醫知必
T12n0374_p0420b27║死者終不治之。是大乘典大涅槃經亦復如
T12n0374_p0420b28║是。終不能治一闡提輩。復次善男子。譬如
T12n0374_p0420b29║良醫善知八種悉能療治一切諸病。唯不能
T12n0374_p0420c01║治必死之人。諸佛菩薩亦復如是悉能救療
T12n0374_p0420c02║一切有罪。唯不能治必死之人一闡提輩。復
T12n0374_p0420c03║次善男子。譬如良醫善知八種微妙經術。復
T12n0374_p0420c04║能博達過於八種。以己所知先教其子。若水
T12n0374_p0420c05║若陸山澗藥草悉令識知。如是漸漸教八事
T12n0374_p0420c06║已。次復教餘最上妙術。如來應正遍知亦復
T12n0374_p0420c07║如是。先教其子【CL029n0109_p0159a01】諸比丘等方便除滅一切煩
T12n0374_p0420c08║惱。修學淨身不堅固想。謂水陸山澗水者
T12n0374_p0420c09║喻身受苦如水上泡。陸者喻身不堅如芭蕉
T12n0374_p0420c10║樹。其山澗者喻煩惱中修無我想。以是義
T12n0374_p0420c11║故身名無我。如來如是於諸弟子漸漸教學
T12n0374_p0420c12║九部經法令善通利。然後教學如來祕藏。為
T12n0374_p0420c13║其子故說如來常。如來如是說大乘典大涅
T12n0374_p0420c14║槃經。為諸眾生已發心者及未發心作菩提
T12n0374_p0420c15║因。除一闡提。如是善男子。是大乘典大涅
T12n0374_p0420c16║槃經無量無數不可思議未曾有也。當知即
T12n0374_p0420c17║是無上良醫。最尊最勝眾經中王。
T12n0374_p0420c18║復次善男子。譬如大船從海此岸至於彼岸。
T12n0374_p0420c19║復從彼岸還至此岸。如來應正遍知亦復如
T12n0374_p0420c20║是。乘大涅槃大乘寶船。周旋往返濟渡眾
T12n0374_p0420c21║生。在在處處有應度者。悉令得見如來之身。
T12n0374_p0420c22║以是義故如來名曰無上船師。譬如【CL029n0109_p0159b01】有船則
T12n0374_p0420c23║有船師。以有船師則有眾生渡於大海。如
T12n0374_p0420c24║來常住化度眾生亦復如是。復次善男子。
T12n0374_p0420c25║譬如有人在大海中乘船欲渡。若得順風須
T12n0374_p0420c26║臾之間。則能得過無量由延。若不得者雖
T12n0374_p0420c27║復久住經無量歲不離本處。有時船壞沒水
T12n0374_p0420c28║而死。眾生如是在於愚癡生死大海乘諸行
T12n0374_p0420c29║船。若得值遇大般涅槃猛利之風。則能疾到
T12n0374_p0421a01║無上道岸。若不值遇當久流轉無量生死。或
T12n0374_p0421a02║時破壞墮於地獄畜生餓鬼。復次善男子。譬
T12n0374_p0421a03║如有人不遇風王久住大海。作是思惟我等今
T12n0374_p0421a04║者必在此死。如是念時忽遇利風隨順渡海。
T12n0374_p0421a05║復作是言快哉是風未曾有也。令我等輩安
T12n0374_p0421a06║隱得過大海之難。眾生如是久處愚癡生死
T12n0374_p0421a07║大海困苦窮悴。未遇如是大涅槃風。則應生
T12n0374_p0421a08║念我等必定墮於地獄畜生餓鬼。是諸眾【CL029n0109_p0160a01】生
T12n0374_p0421a09║思惟是時忽遇大乘大涅槃風。隨順吹向入
T12n0374_p0421a10║於阿耨多羅三藐三菩提。方知真實生奇特
T12n0374_p0421a11║想歎言快哉。我從昔來未曾見聞如是如來
T12n0374_p0421a12║微密之藏。爾乃於是大涅槃經生清淨信。
T12n0374_p0421a13║復次善男子。如蛇脫皮為死滅耶。不也世
T12n0374_p0421a14║尊。善男子。如來亦爾方便示現棄捨毒身。
T12n0374_p0421a15║可言如來無常滅耶。不也世尊。如來於此閻
T12n0374_p0421a16║浮提中方便捨身。如破毒蛇捨於故皮。是故
T12n0374_p0421a17║如來名為常住。復次善男子。譬如金師得好
T12n0374_p0421a18║真金隨意造作種種諸器。如來亦爾於二十
T12n0374_p0421a19║五有悉能示現種種色身。為化眾生拔生死
T12n0374_p0421a20║故。是故如來名無邊身。雖復示現種種諸身
T12n0374_p0421a21║亦名常住無有變易。
T12n0374_p0421a22║復次善男子。如菴羅樹及閻浮樹一年三變。
T12n0374_p0421a23║有時生花光色敷榮。有時生葉滋茂蓊鬱。有
T12n0374_p0421a24║時彫落狀似枯死。善男子。於【CL029n0109_p0160b01】意云何是樹
T12n0374_p0421a25║實為枯滅不耶。不也世尊。善男子。如來亦
T12n0374_p0421a26║爾於三界中示三種身。有時初生有時長大
T12n0374_p0421a27║有時涅槃。而如來身實非無常。迦葉菩薩讚
T12n0374_p0421a28║言。善哉誠如聖教。如來常住無有變易。【○】【○】【○】【○】【○】【○】【○】【○】【○】【○】
T12n0374_p0421a29║【CL029n0109_p0161a01】【○】【○】【○】善男子。如來密語甚深難解。譬如大王告
T12n0374_p0421b01║諸群臣先陀婆來。先陀婆者一名四實。一者
T12n0374_p0421b02║鹽。二者器。三者水。四者馬。如是四法皆同
T12n0374_p0421b03║此名。有智之臣善知此名。若王洗時索先陀
T12n0374_p0421b04║婆即便奉水。若王食時索先陀婆即便奉鹽。
T12n0374_p0421b05║若王食已將欲飲漿索先陀婆即便奉器。若
T12n0374_p0421b06║王欲遊索先陀婆即便奉馬。如是智臣善解
T12n0374_p0421b07║大王四種密語。是大乘經亦復如是有四無
T12n0374_p0421b08║常。大乘智臣應當善知。若佛出世為眾生說
T12n0374_p0421b09║如來涅槃。智臣當知此是如來為計常者說
T12n0374_p0421b10║無常相。欲令比丘修無常想。或復說言正法
T12n0374_p0421b11║當滅。智臣應知此是如來為計樂者說於苦
T12n0374_p0421b12║相。欲【CL029n0109_p0161b01】令比丘多修苦想。或復說言我今病
T12n0374_p0421b13║苦眾僧破壞。智臣當知此是如來為計我者
T12n0374_p0421b14║說無我相。欲令比丘修無我想。或復說言所
T12n0374_p0421b15║謂空者是正解脫。智臣當知此是如來說正
T12n0374_p0421b16║解脫無二十五有。欲令比丘修學空想。以是
T12n0374_p0421b17║義故。是正解脫則名為空亦名不動。謂不動
T12n0374_p0421b18║者是解脫中無有苦故是故不動。是正解脫
T12n0374_p0421b19║為無有相。謂無相者無有色聲香味觸等故
T12n0374_p0421b20║名無相。是正解脫常不變易。是解脫中無有
T12n0374_p0421b21║無常熱惱變易。是故解脫名曰常住不變清
T12n0374_p0421b22║涼。或復說言一切眾生有如來性。智臣當知
T12n0374_p0421b23║此是如來說於常法欲令比丘修正常法。是
T12n0374_p0421b24║諸比丘若能如是隨順學者。當知是人真我
T12n0374_p0421b25║弟子善知如來微密之藏。如彼大王智慧之
T12n0374_p0421b26║臣善知王意。善男子。如是大王亦有如是密
T12n0374_p0421b27║語之法。【CL029n0109_p0162a01】何況如來而當無耶。善男子。是
T12n0374_p0421b28║故如來微密之教難可得知。唯有智者乃能
T12n0374_p0421b29║解我甚深佛法。非是世間凡夫品類所能信
T12n0374_p0421c01║也。
T12n0374_p0421c02║復次善男子。如波羅奢樹迦尼迦樹阿叔迦
T12n0374_p0421c03║樹。值天亢旱不生花實。及餘水陸所生之物。
T12n0374_p0421c04║皆悉枯悴無有潤澤不能增長。一切諸藥無
T12n0374_p0421c05║復勢力。善男子。是大乘典大涅槃經亦復如
T12n0374_p0421c06║是。於我滅後有諸眾生不能恭敬無有威德。
T12n0374_p0421c07║何以故。是諸眾生不知如來微密藏故。所以
T12n0374_p0421c08║者何。以是眾生薄福德故。復次善男子。如
T12n0374_p0421c09║來正法將欲滅盡。爾時多有行惡比丘。不知
T12n0374_p0421c10║如來微密之藏。嬾墮懈怠不能讀誦宣揚分
T12n0374_p0421c11║別如來正法。譬如癡賊棄捨真寶擔負草䴬。
T12n0374_p0421c12║不解如來微密藏故。於是經中懈怠不勤。哀
T12n0374_p0421c13║哉大險當來之世甚可怖畏。苦哉眾生不勤
T12n0374_p0421c14║聽受是大【CL029n0109_p0162b01】乘典大涅槃經。唯諸菩薩摩訶薩
T12n0374_p0421c15║等能於是經取真實義。不著文字隨順不逆
T12n0374_p0421c16║為眾生說。復次善男子。如牧牛女為欲賣乳。
T12n0374_p0421c17║貪多利故加二分水。轉賣與餘牧牛女人。彼
T12n0374_p0421c18║女得已復加二分。轉復賣與近城女人。女
T12n0374_p0421c19║人得已復加二分。轉復賣與城中女人。彼女
T12n0374_p0421c20║得已復加二分詣市賣之。時有一人為子納
T12n0374_p0421c21║婦。當須好乳以瞻賓客。至市欲買是賣乳
T12n0374_p0421c22║者多索價數。是人答言汝乳多水不直爾許。
T12n0374_p0421c23║正值我今瞻待賓客是故當取。取已還家煮
T12n0374_p0421c24║用作糜都無乳味。雖復無味於苦味中千倍
T12n0374_p0421c25║為勝。何以故。乳之為味諸味中最。善男子。
T12n0374_p0421c26║我涅槃後正法未滅餘八十年。爾時是經於
T12n0374_p0421c27║閻浮提當廣流布。是時當有諸惡比丘。抄略
T12n0374_p0421c28║是經分作多分能滅正法色香美味。是諸惡
T12n0374_p0421c29║人雖復誦讀如【CL029n0109_p0163a01】是經典。滅除如來深密要義。
T12n0374_p0422a01║安置世間莊嚴文飾無義之語。抄前著後抄
T12n0374_p0422a02║後著前。前後著中中著前後。當知如是諸惡
T12n0374_p0422a03║比丘是魔伴侶。受畜一切不淨之物。而言
T12n0374_p0422a04║如來悉聽我畜。如牧牛女多加水乳。諸惡比
T12n0374_p0422a05║丘亦復如是。雜以世語錯定是經。令多眾生
T12n0374_p0422a06║不得正說正寫正取尊重讚歎供養恭敬。是
T12n0374_p0422a07║惡比丘為利養故。不能廣宣流布是經。所可
T12n0374_p0422a08║分流少不足言。如彼牧牛貧窮女人展轉賣
T12n0374_p0422a09║乳。乃至成糜而無乳味。是大乘典大涅槃
T12n0374_p0422a10║經亦復如是。展轉薄淡無有氣味。雖無氣味
T12n0374_p0422a11║猶勝餘經足一千倍。如彼乳味於諸苦味為
T12n0374_p0422a12║千倍勝。何以故。是大乘典大涅槃經於聲聞
T12n0374_p0422a13║經最為上首。喻如牛乳味中最勝。以是義故
T12n0374_p0422a14║名大涅槃。
T12n0374_p0422a15║復次善男子。若善男子善女人等。無有不求
T12n0374_p0422a16║男子身者。【CL029n0109_p0163b01】何以故。一切女人皆是眾惡之所
T12n0374_p0422a17║住處。復次善男子。如蚊子尿不能令此大地
T12n0374_p0422a18║潤洽。其女人者婬欲難滿亦復如是。譬如大
T12n0374_p0422a19║地一切作丸如葶藶子。如是等男與一女人
T12n0374_p0422a20║共為欲事猶不能足。假使男子數如恒沙與
T12n0374_p0422a21║一女人共為欲事猶不能足。善男子。譬如大
T12n0374_p0422a22║海一切天雨百川眾流皆悉投注。而彼大海
T12n0374_p0422a23║未曾滿足。女人之法亦復如是。假使一切悉
T12n0374_p0422a24║為男者與一女人共為欲事而亦不足。復次
T12n0374_p0422a25║善男子。如阿叔迦樹波吒羅樹迦尼迦樹。春
T12n0374_p0422a26║花開敷。有蜂唼取色香細味不知厭足。女人
T12n0374_p0422a27║欲男亦復如是不知厭足。善男子。以是義故。
T12n0374_p0422a28║諸善男子善女人等聽是大乘大涅槃經。常
T12n0374_p0422a29║應呵責女人之相求於男子。何以故。是大
T12n0374_p0422b01║經典有丈夫相。所謂佛性。若人不知是佛性
T12n0374_p0422b02║者則無男【CL029n0109_p0164a01】相。所以者何。不能自知有佛性故。
T12n0374_p0422b03║若有不能知佛性者。我說是等名為女人。若
T12n0374_p0422b04║能自知有佛性者。我說是人為丈夫相。若有
T12n0374_p0422b05║女人能知自身定有佛性。當知是等即為男
T12n0374_p0422b06║子。善男子。是大乘典大涅槃經。無量無邊
T12n0374_p0422b07║不可思議功德之聚。何以故。以說如來祕
T12n0374_p0422b08║密藏故。是故善男子善女人。若欲速知如來
T12n0374_p0422b09║密藏。應當方便勤修此經。迦葉菩薩白佛
T12n0374_p0422b10║言。世尊。如是如是。如佛所說。我今已有丈
T12n0374_p0422b11║夫之相。得入如來微密藏故。如來今日始覺
T12n0374_p0422b12║悟我。因是即得決定通達。佛言。善哉善哉。善
T12n0374_p0422b13║男子。汝今隨順世間之法而作是說。迦葉復
T12n0374_p0422b14║言。我不隨順世間法也。佛讚迦葉。善哉善哉。
T12n0374_p0422b15║汝今所知無上法味甚深難知而能得知。如
T12n0374_p0422b16║蜂採味。汝亦如是。復次善男子。如蚊子澤
T12n0374_p0422b17║不能令此大地沾洽。當【CL029n0109_p0164b01】來之世是經流布亦
T12n0374_p0422b18║復如是。如彼蚊澤。正法欲滅。是經先當沒於
T12n0374_p0422b19║此地。當知即是正法衰相。復次善男子。譬
T12n0374_p0422b20║如過夏初月名秋秋雨連注。此大乘典大涅
T12n0374_p0422b21║槃經亦復如是。為於南方諸菩薩故。當廣流
T12n0374_p0422b22║布降注法雨彌滿其處。正法欲滅當至罽賓
T12n0374_p0422b23║具足無缺潛沒地中。或有信者或不信者。如
T12n0374_p0422b24║是大乘方等經典甘露法味悉沒於地。是經
T12n0374_p0422b25║沒已一切諸餘大乘經典皆悉滅沒。若得是
T12n0374_p0422b26║經具足無缺人中象王。諸菩薩等當知如來
T12n0374_p0422b27║無上正法將滅不久。
T12n0374_p0422b28║【■】大般涅槃經卷第九
