T12n0375_p0605a01║【□】
T12n0375_p0605a02║【■】　　No. 375 [No. 374]
T12n0375_p0605a03║【CL030n0110_p0001a01】【CL030n0110_p0001b01】【CL030n0110_p0002a01】【CL030n0110_p0002b01】【CL030n0110_p0003a01】【CL030n0110_p0003b01】大般涅槃經卷第一
T12n0375_p0605a04║【○】
T12n0375_p0605a05║　　　　宋代沙門慧嚴等依泥洹經加之
T12n0375_p0605a06║　　序品第一
T12n0375_p0605a07║如是我聞。一時佛在拘尸城力士生地阿
T12n0375_p0605a08║夷羅跋提河邊娑羅雙樹間。爾時世尊與大
T12n0375_p0605a09║比丘八十億百千人俱前後圍遶。二月十五
T12n0375_p0605a10║日臨涅槃時。以佛神力出大音聲。其聲
T12n0375_p0605a11║遍滿乃至有頂。隨其類音普告眾生。今日
T12n0375_p0605a12║如來應供正遍知。憐愍眾生覆護眾生。等
T12n0375_p0605a13║視眾生。如羅睺羅。為作歸依為世間舍。
T12n0375_p0605a14║大覺世尊將欲涅槃。一切眾生若有所疑今
T12n0375_p0605a15║悉可問為最後問。爾時世尊於晨朝時。從
T12n0375_p0605a16║其面門放種種光。其明雜色青黃赤白頗梨
T12n0375_p0605a17║馬瑙。光遍照此三千大千佛之世界。乃至十
T12n0375_p0605a18║方亦復如是。其中【CL030n0110_p0004a01】所有六趣眾生遇斯光者
T12n0375_p0605a19║罪垢煩惱一切消除。是諸眾生見聞是已。心
T12n0375_p0605a20║大憂惱同時舉聲悲號啼哭。嗚呼慈父痛哉
T12n0375_p0605a21║苦哉。舉手拍頭槌胸大叫。其中或有身
T12n0375_p0605a22║體戰慄涕泣哽咽。爾時大地諸山大海皆悉
T12n0375_p0605a23║震動。時諸眾生共相謂言。且各裁抑莫大
T12n0375_p0605a24║愁苦。當共疾往詣拘尸城力士生處。至如
T12n0375_p0605a25║來所頭面禮敬。勸請如來莫般涅槃。住世
T12n0375_p0605a26║一劫若減一劫。互相執手復作是言。世間虛
T12n0375_p0605a27║空眾生福盡。不善諸業增長出世。仁等今
T12n0375_p0605a28║當速往速往。如來不久必入涅槃。復作是
T12n0375_p0605a29║言。世間虛空世間虛空。我等從今無有救
T12n0375_p0605b01║護。無所宗仰貧窮孤露。一旦遠離無上世
T12n0375_p0605b02║尊。設有疑惑當復問誰。
T12n0375_p0605b03║時有無量諸大弟子。尊者摩訶迦旃延。尊者
T12n0375_p0605b04║薄俱羅。尊者優波難陀。如是等諸大比丘
T12n0375_p0605b05║遇佛光者。其身戰掉【CL030n0110_p0004b01】乃至大動不能自持。
T12n0375_p0605b06║心濁迷悶發聲大叫。生如是等種種苦惱。爾
T12n0375_p0605b07║時復有八十百千諸比丘等。皆阿羅漢。心得
T12n0375_p0605b08║自在所作已辦。離諸煩惱調伏諸根。如大
T12n0375_p0605b09║龍王有大威德。成就空慧逮得己利。如旃
T12n0375_p0605b10║檀林旃檀圍遶。如師子王師子圍遶。成就如
T12n0375_p0605b11║是無量功德。一切皆是佛之真子。各於晨朝
T12n0375_p0605b12║日初出時。離常住處方用楊枝。遇佛光明
T12n0375_p0605b13║更相謂言。仁等宜速澡漱清淨。作是言已。
T12n0375_p0605b14║舉身毛豎遍體血現如波羅奢花。涕泣盈
T12n0375_p0605b15║目生大苦惱。為欲利益安樂眾生。成就
T12n0375_p0605b16║大乘第一空行。顯發如來方便密教。為不
T12n0375_p0605b17║斷絕種種說法。為諸眾生調伏因緣故。疾
T12n0375_p0605b18║至佛所稽首佛足。繞百千匝。合掌恭敬卻
T12n0375_p0605b19║坐一面。
T12n0375_p0605b20║爾時復有拘陀羅女。善賢比丘尼。優波難陀
T12n0375_p0605b21║比丘尼。海意比丘尼。與六十億比丘尼等。【CL030n0110_p0005a01】一
T12n0375_p0605b22║切亦是大阿羅漢。諸漏已盡心得自在。所作
T12n0375_p0605b23║已辦離諸煩惱。調伏諸根猶如大龍。有大
T12n0375_p0605b24║威德成就空慧。亦於晨朝日初出時。舉身
T12n0375_p0605b25║毛豎遍體血現如波羅奢花。涕泣盈目生大
T12n0375_p0605b26║苦惱。亦欲利益安樂眾生。成就大乘第一
T12n0375_p0605b27║空行。顯發如來方便密教。為不斷絕種種
T12n0375_p0605b28║說法。為諸眾生調伏因緣故。疾至佛所稽
T12n0375_p0605b29║首佛足。遶百千匝。合掌恭敬卻坐一面。於
T12n0375_p0605b30║比丘尼眾中復有諸比丘尼。皆是菩薩人中
T12n0375_p0605c01║之龍。位階十地安住不動。為化眾生現受
T12n0375_p0605c02║女身。而常修集四無量心。得自在力能化
T12n0375_p0605c03║作佛。
T12n0375_p0605c04║爾時復有一恒河沙菩薩摩訶薩。人中之龍
T12n0375_p0605c05║位階十地。安住不動方便現身。其名曰海
T12n0375_p0605c06║德菩薩。無盡意菩薩。如是等菩薩摩訶薩而
T12n0375_p0605c07║為上首。其心皆悉敬重大乘。安住大乘深
T12n0375_p0605c08║解大【CL030n0110_p0005b01】乘。愛樂大乘守護大乘。善能隨順一
T12n0375_p0605c09║切世間。作是誓言。諸未度者當令得度。已
T12n0375_p0605c10║於過世無數劫中。修持淨戒善持所行解
T12n0375_p0605c11║未解者。紹三寶種使不斷絕。於未來世當
T12n0375_p0605c12║轉法輪。以大莊嚴而自莊嚴。成就如是無
T12n0375_p0605c13║量功德。等觀眾生如視一子。亦於晨朝日
T12n0375_p0605c14║初出時。遇佛光明舉身毛豎遍體血現如
T12n0375_p0605c15║波羅奢花。涕泣盈目生大苦惱。亦為利益
T12n0375_p0605c16║安樂眾生。成就大乘第一空行。顯發如來
T12n0375_p0605c17║方便密教。為不斷絕種種說法。為諸眾生
T12n0375_p0605c18║調伏因緣故。疾至佛所稽首佛足。繞百千
T12n0375_p0605c19║匝。合掌恭敬卻坐一面。
T12n0375_p0605c20║爾時復有二恒河沙諸優婆塞。受持五戒威
T12n0375_p0605c21║儀具足。其名曰威德無垢稱王優婆塞。善德
T12n0375_p0605c22║優婆塞等。而為上首。深樂觀察諸對治門。
T12n0375_p0605c23║所謂苦樂。常無常。淨不淨。我無我。實不實。
T12n0375_p0605c24║歸依非歸依。眾【CL030n0110_p0006a01】生非眾生。恒非恒。安非安。為
T12n0375_p0605c25║無為。斷不斷。涅槃非涅槃。增上非增上。常樂
T12n0375_p0605c26║觀察如是等法對治之門。亦欲樂聞無上
T12n0375_p0605c27║大乘。如所聞已能為他說。善持淨戒渴仰
T12n0375_p0605c28║大乘。既自充足復能充足餘渴仰者。善能攝
T12n0375_p0605c29║取無上智慧。愛樂大乘守護大乘。善能隨
T12n0375_p0606a01║順一切世間。度未度者。解未解者。紹三寶
T12n0375_p0606a02║種使不斷絕。於未來世當轉法輪。以大
T12n0375_p0606a03║莊嚴而自莊嚴。心常深味清淨戒行。悉能
T12n0375_p0606a04║成就如是功德。於諸眾生生大悲心。平等
T12n0375_p0606a05║無二如視一子。亦於晨朝日初出時。為欲
T12n0375_p0606a06║闍毘如來身故。人人各取香木萬束。栴
T12n0375_p0606a07║檀沈水牛頭栴檀天木香等。是一一木文理
T12n0375_p0606a08║及附。皆有七寶微妙光明。譬如種種雜彩
T12n0375_p0606a09║畫飾。以佛力故有是妙色青黃赤白。為諸
T12n0375_p0606a10║眾生之所樂見。諸木皆以種種香塗。鬱金
T12n0375_p0606a11║沈水及【CL030n0110_p0006b01】膠香等。散以諸花而為莊嚴。優缽
T12n0375_p0606a12║羅花拘物頭花波頭摩花分陀利花。諸香木
T12n0375_p0606a13║上懸五色幡。柔軟微妙猶如天衣憍奢耶衣
T12n0375_p0606a14║芻摩繒綵。是諸香木載以寶車。是諸寶車
T12n0375_p0606a15║出種種光青黃赤白。轅輻皆以七寶廁
T12n0375_p0606a16║填。是一一車駕以四馬。是一一馬駿疾如
T12n0375_p0606a17║風。一一車前豎立五十七寶妙幢。真金羅
T12n0375_p0606a18║網彌覆其上。一一寶車復有五十微妙寶蓋。
T12n0375_p0606a19║一一車上垂諸花鬘。優缽羅花拘物頭花波
T12n0375_p0606a20║頭摩花分陀利花。其花純以真金為葉金剛
T12n0375_p0606a21║為臺。是花臺中多有黑蜂。遊集其中歡娛
T12n0375_p0606a22║受樂。又出妙音。所謂無常苦空無我。是音
T12n0375_p0606a23║聲中復說菩薩本所行道。復有種種歌舞伎
T12n0375_p0606a24║樂箏笛箜篌簫瑟鼓吹。是樂音中復出是言。
T12n0375_p0606a25║苦哉苦哉世間虛空。一一車前有優婆塞
T12n0375_p0606a26║擎四寶案。是諸案上有種種花。【CL030n0110_p0007a01】優缽羅花拘
T12n0375_p0606a27║物頭花波頭摩花分陀利花。鬱金諸香及餘
T12n0375_p0606a28║薰香微妙第一。諸優婆塞為佛及僧。辦諸食
T12n0375_p0606a29║具種種備足。皆是栴檀沈水香薪。八功德水
T12n0375_p0606b01║之所成熟。其食甘美有六種味。一苦二醋三
T12n0375_p0606b02║甘四辛五鹹六淡。復有三德。一者輕軟。二者
T12n0375_p0606b03║淨潔。三者如法。作如是等種種莊嚴。至力
T12n0375_p0606b04║士生處娑羅雙樹間。復以金沙遍布其地。
T12n0375_p0606b05║以迦陵伽衣欽婆羅衣及繒綵衣而覆沙上。
T12n0375_p0606b06║周匝遍滿十二由旬。為佛及僧敷置七寶
T12n0375_p0606b07║師子之座。其座高大如須彌山。是諸座上皆
T12n0375_p0606b08║有寶帳垂諸瓔珞。諸娑羅樹悉懸種種微
T12n0375_p0606b09║妙幡蓋。種種好香用以塗樹。種種名花以散
T12n0375_p0606b10║樹間。諸優婆塞各作是念。一切眾生若有所
T12n0375_p0606b11║乏。飲食衣服頭目。支體。隨其所須皆悉給
T12n0375_p0606b12║與。作是施時離欲瞋恚穢濁毒心。無餘思
T12n0375_p0606b13║願【CL030n0110_p0007b01】求世福樂。唯志無上清淨菩提。是優婆塞
T12n0375_p0606b14║等皆已安住於菩薩道。復作是念。如來今
T12n0375_p0606b15║者受我食已當入涅槃。作是念已。身毛皆
T12n0375_p0606b16║豎遍體血現如波羅奢花。涕泣盈目生大苦
T12n0375_p0606b17║惱。各各齎持供養之具載以寶車。香木幢
T12n0375_p0606b18║幡寶蓋飲食。疾至佛所稽首佛足。以其所
T12n0375_p0606b19║持供養之具欲供養如來。遶百千匝。舉聲
T12n0375_p0606b20║號泣哀動天地槌胸大叫淚下如雨。復相
T12n0375_p0606b21║謂言。苦哉仁者。世間虛空世間虛空。便自
T12n0375_p0606b22║舉身投如來前。而白佛言。唯願如來。哀
T12n0375_p0606b23║受我等最後供養。世尊。知時默然不受。如
T12n0375_p0606b24║是三請悉皆不許。諸優婆塞不果所願。心
T12n0375_p0606b25║懷悲惱默然而住。猶如慈父唯有一子卒
T12n0375_p0606b26║病命終殯送還歸極大憂惱。諸優婆塞悲泣
T12n0375_p0606b27║懊惱亦復如是。以諸供具安置一處。卻
T12n0375_p0606b28║住一面默然而坐。
T12n0375_p0606b29║爾時復有三恒河沙諸【CL030n0110_p0008a01】優婆夷。受持五戒威
T12n0375_p0606c01║儀具足。其名曰壽德優婆夷。德鬘優婆夷。毘
T12n0375_p0606c02║舍佉優婆夷等。八萬四千而為上首。悉能堪
T12n0375_p0606c03║任護持正法。為度無量百千眾生。故現女
T12n0375_p0606c04║身呵責家法。自觀己身如四毒蛇。是身常
T12n0375_p0606c05║為無量諸蟲之所唼食。是身臭穢貪欲獄縛。
T12n0375_p0606c06║是身可惡猶如死狗。是身不淨九孔常流。是
T12n0375_p0606c07║身如城血肉筋骨皮裹其上。手足以為卻敵
T12n0375_p0606c08║樓櫓。目為竅孔。頭為殿堂。心王處中。如
T12n0375_p0606c09║是身城諸佛世尊之所棄捨。凡夫愚人常所
T12n0375_p0606c10║味著。貪婬瞋恚愚癡羅剎止住其中。是身不
T12n0375_p0606c11║堅。猶如蘆葦伊蘭水沫芭蕉之樹。是身無常
T12n0375_p0606c12║念念不住。猶如電光暴水幻炎。亦如畫水
T12n0375_p0606c13║隨畫隨合。是身易壞。猶如河岸臨峻大樹。
T12n0375_p0606c14║是身不久當為狐狼鴟梟鵰鷲烏鵲餓狗之
T12n0375_p0606c15║所食噉。誰有智者當樂此身。寧以牛跡
T12n0375_p0606c16║【CL030n0110_p0008b01】盛大海水。不能具說是身無常不淨臭穢。
T12n0375_p0606c17║寧丸大地使如棗等。漸漸轉小猶葶藶子
T12n0375_p0606c18║乃至微塵。不能具說是身過患。是故當捨
T12n0375_p0606c19║如棄涕唾。以是因緣諸優婆夷。以空無相
T12n0375_p0606c20║無願之法常修其心。深樂諮受大乘經典。
T12n0375_p0606c21║聞已亦能為他演說。護持本願毀呰女身。
T12n0375_p0606c22║甚可患厭性不堅牢。心常修集如是正
T12n0375_p0606c23║觀。破壞生死無際輪轉。渴仰大乘既自充
T12n0375_p0606c24║足。復能充足餘渴仰者。深樂大乘守護大
T12n0375_p0606c25║乘。雖現女身實是菩薩。善能隨順一切世
T12n0375_p0606c26║間。度未度者。解未解者。紹三寶種使不
T12n0375_p0606c27║斷絕。於未來世當轉法輪。以大莊嚴而自
T12n0375_p0606c28║莊嚴。堅持禁戒。皆悉成就如是功德。於諸
T12n0375_p0606c29║眾生生大悲心。平等無二如視一子。亦於
T12n0375_p0607a01║晨朝日初出時。各相謂言。今日宜應至雙樹
T12n0375_p0607a02║間。諸優婆夷所設供具倍勝於前。持至佛
T12n0375_p0607a03║【CL030n0110_p0009a01】所稽首佛足。遶百千匝。而白佛言。世尊。我
T12n0375_p0607a04║等今者為佛及僧辦諸供具。唯願如來哀
T12n0375_p0607a05║受我供。如來默然而不許可。諸優婆夷不
T12n0375_p0607a06║果所願。心懷惆悵卻坐一面。
T12n0375_p0607a07║爾時復有四恒河沙毘舍離城諸離車等男
T12n0375_p0607a08║女大小妻子眷屬。及閻浮提諸王眷屬。為求
T12n0375_p0607a09║法故。善修戒行威儀具足。摧伏異學壞正
T12n0375_p0607a10║法者。常相謂言。我等當以金銀倉庫。為令
T12n0375_p0607a11║甘露無盡正法深奧之藏久住於世。願令我
T12n0375_p0607a12║等常得修學。若有誹謗佛正法者。當斷其
T12n0375_p0607a13║舌。復作是願。若有出家毀禁戒者。我當罷
T12n0375_p0607a14║令還俗策使。有能深樂護持正法。我當敬
T12n0375_p0607a15║重如事父母。若有眾僧能修正法。我當隨
T12n0375_p0607a16║喜令得勢力。常欲樂聞大乘經典。聞已亦
T12n0375_p0607a17║能為人廣說。皆悉成就如是功德。其名曰淨
T12n0375_p0607a18║無垢藏離車子。淨不放逸離車子。恒水無【CL030n0110_p0009b01】垢
T12n0375_p0607a19║淨德離車子。如是等各相謂言。仁等今可速
T12n0375_p0607a20║往佛所。所辦供養種種具足。一一離車各嚴
T12n0375_p0607a21║八萬四千大象八萬四千駟馬寶車。八萬四
T12n0375_p0607a22║千明月寶珠。天木栴檀沈水薪束。種種各有
T12n0375_p0607a23║八萬四千。一一象前有寶幢幡蓋。其蓋小者
T12n0375_p0607a24║周匝縱廣滿一由旬。幡最短者長三十三由
T12n0375_p0607a25║旬。寶幢卑者高百由旬。持如是等供養之
T12n0375_p0607a26║具。往至佛所稽首佛足。遶百千匝。而白佛
T12n0375_p0607a27║言。世尊。我等今者為佛及僧辦諸供具。唯
T12n0375_p0607a28║願如來哀受我供。如來默然而不許可。諸離
T12n0375_p0607a29║車等不果所願心懷愁惱。以佛神力去地
T12n0375_p0607b01║七多羅樹。於虛空中默然而住。爾時復有
T12n0375_p0607b02║五恒河沙大臣長者。敬重大乘。若有異學
T12n0375_p0607b03║謗正法者。是諸人等力能摧伏。猶如雹雨
T12n0375_p0607b04║摧折草木。其名曰日光長者。護世長者。護
T12n0375_p0607b05║法長者。如是之等【CL030n0110_p0010a01】而為上首。所設供具五
T12n0375_p0607b06║倍於前。俱共持往詣雙樹間。稽首佛足遶
T12n0375_p0607b07║百千匝。而白佛言。世尊。我等今者為佛及
T12n0375_p0607b08║僧設諸供具。唯願哀愍受我等供。如來默
T12n0375_p0607b09║然而不受之。諸長者等不果所願心懷愁
T12n0375_p0607b10║惱。以佛神力去地七多羅樹。於虛空中默
T12n0375_p0607b11║然而住。
T12n0375_p0607b12║爾時復有毘舍離王及其後宮夫人眷屬。閻
T12n0375_p0607b13║浮提內所有諸王。除阿闍世并及城邑聚落
T12n0375_p0607b14║人民。其名曰月無垢王等。各嚴四兵欲往
T12n0375_p0607b15║佛所。是一一王各有一百八十萬億人民眷
T12n0375_p0607b16║屬。是諸車兵駕以象馬。象有六牙馬疾如
T12n0375_p0607b17║風。莊嚴供具六倍於前。寶蓋之中有極
T12n0375_p0607b18║小者。周匝縱廣滿八由旬。幡極短者十六由
T12n0375_p0607b19║旬。寶幢下者三十六由旬。是諸王等安住正
T12n0375_p0607b20║法惡賤邪法。敬重大乘深樂大乘。憐愍
T12n0375_p0607b21║眾生等如一子。【CL030n0110_p0010b01】所持飲食香氣流布滿四由
T12n0375_p0607b22║旬。亦於晨朝日初出時。持是種種上妙甘
T12n0375_p0607b23║膳。詣雙樹間至如來所。而白佛言。世
T12n0375_p0607b24║尊。我等為佛及比丘僧設是供具。唯願如
T12n0375_p0607b25║來。哀愍受我最後供養。如來知時亦不許
T12n0375_p0607b26║可。是諸王等不果所願。心懷愁惱卻住一
T12n0375_p0607b27║面。
T12n0375_p0607b28║爾時復有七恒河沙諸王夫人。唯除阿闍世
T12n0375_p0607b29║王夫人。為度眾生現受女身。常觀身行。
T12n0375_p0607c01║以空無相無願之法薰修其心。其名曰三
T12n0375_p0607c02║界妙夫人。愛德夫人。如是等諸王夫人。皆悉
T12n0375_p0607c03║安住於正法中。修行禁戒威儀具足。憐
T12n0375_p0607c04║愍眾生等如一子。各相謂言。今宜速往詣
T12n0375_p0607c05║世尊所。諸王夫人所設供養七倍於前。香花
T12n0375_p0607c06║寶幢繒綵幡蓋上妙飲食。寶蓋小者周匝縱
T12n0375_p0607c07║廣十六由旬。幡最短者三十六由旬。寶幢卑
T12n0375_p0607c08║者六十八由旬。飲食香氣周遍流布滿八由
T12n0375_p0607c09║旬。【CL030n0110_p0011a01】持如是等供養之具。往如來所稽首佛
T12n0375_p0607c10║足。遶百千匝。而白佛言。世尊。我等為佛及
T12n0375_p0607c11║比丘僧設是供具。唯願如來。哀愍受我最
T12n0375_p0607c12║後供養。如來知時默然不受。時諸夫人不
T12n0375_p0607c13║果所願心懷愁惱。自拔頭髮搥胸大哭。
T12n0375_p0607c14║猶如慈母新喪愛子。卻住一面默然而
T12n0375_p0607c15║坐。
T12n0375_p0607c16║爾時復有八恒河沙諸天女等。其名曰廣目
T12n0375_p0607c17║天女。而為上首。作如是言。汝等諸姊。諦觀
T12n0375_p0607c18║諦觀。是諸人眾所設種種上妙供具。欲供
T12n0375_p0607c19║如來及比丘僧。我等亦當如是嚴設微妙供
T12n0375_p0607c20║具供養如來。如來受已當入涅槃。諸姊。諸
T12n0375_p0607c21║佛如來出世甚難。最後供養亦復倍難。若佛
T12n0375_p0607c22║涅槃世間虛空。是諸天女愛樂大乘欲聞
T12n0375_p0607c23║大乘。聞已亦能為人廣說。渴仰大乘既自
T12n0375_p0607c24║充足。復能充足餘渴仰者。守護大乘。若有
T12n0375_p0607c25║異學憎嫉大乘。勢能摧滅如雹摧草。【CL030n0110_p0011b01】護持
T12n0375_p0607c26║戒行威儀具足。善能隨順一切世間。度未
T12n0375_p0607c27║度者。脫未脫者。於未來世當轉法輪。紹
T12n0375_p0607c28║三寶種使不斷絕。修學大乘。以大莊嚴而
T12n0375_p0607c29║自莊嚴。成就如是無量功德。等慈眾生如
T12n0375_p0608a01║視一子。亦於晨朝日初出時。各取種種天
T12n0375_p0608a02║木香等。倍於人間所有香木。其木香氣能滅
T12n0375_p0608a03║人中種種臭穢。白車白蓋駕四白馬。一一車
T12n0375_p0608a04║上皆張白帳。其帳四邊懸諸金鈴。種種香花
T12n0375_p0608a05║寶幢幡蓋。上妙甘膳種種伎樂。敷師子座。其
T12n0375_p0608a06║座四足純紺琉璃。於其座後各各皆有七寶
T12n0375_p0608a07║倚床。一一座前復有金机。復以七寶而為
T12n0375_p0608a08║燈樹。種種寶珠以為燈明。微妙天花遍布其
T12n0375_p0608a09║地。是諸天女設是供已。心懷哀感涕淚交
T12n0375_p0608a10║流生大苦惱。亦為利益安樂眾生。成就大
T12n0375_p0608a11║乘第一空行。顯發如來方便密教。亦為不
T12n0375_p0608a12║斷種種說法。往詣佛【CL030n0110_p0012a01】所稽首佛足。遶百千
T12n0375_p0608a13║匝。而白佛言。世尊。唯願如來。哀受我等最
T12n0375_p0608a14║後供養。如來知時默然不受。諸天女等不
T12n0375_p0608a15║果所願心懷憂惱。卻在一面默然而坐。
T12n0375_p0608a16║爾時復有九恒河沙諸龍王等住於四方。其
T12n0375_p0608a17║名曰和修吉龍王。難陀龍王。婆難陀龍王。而
T12n0375_p0608a18║為上首。是諸龍王亦於晨朝日初出時。設
T12n0375_p0608a19║諸供具倍於人天。持至佛所稽首佛足。遶
T12n0375_p0608a20║百千匝。而白佛言。唯願如來。哀受我等最
T12n0375_p0608a21║後供養。如來知時默然不受。是諸龍王不
T12n0375_p0608a22║果所願。心懷愁惱卻坐一面。
T12n0375_p0608a23║爾時復有十恒河沙諸鬼神王。毘沙門王而
T12n0375_p0608a24║為上首。各相謂言。仁等今者可速詣佛所。
T12n0375_p0608a25║所設供具倍於諸龍。持往佛所稽首佛足。
T12n0375_p0608a26║遶百千匝。而白佛言。唯願如來。哀受我等
T12n0375_p0608a27║最後供養。如來知時默然不許。是諸鬼王
T12n0375_p0608a28║不果所願。心懷愁惱卻坐【CL030n0110_p0012b01】一面。
T12n0375_p0608a29║爾時復有二十恒河沙金翅鳥王。降怨鳥王
T12n0375_p0608b01║而為上首。復有三十恒河沙乾闥婆王。那羅
T12n0375_p0608b02║達王而為上首。復有四十恒河沙緊那羅王。
T12n0375_p0608b03║善見王而為上首。復有五十恒河沙摩睺羅
T12n0375_p0608b04║伽王。大善見王而為上首。復有六十恒河沙
T12n0375_p0608b05║阿修羅王。睒婆利王而為上首。復有七十恒
T12n0375_p0608b06║河沙陀那婆王。無垢河水王。跋提達多王等。
T12n0375_p0608b07║而為上首。復有八十恒河沙羅剎王。可畏
T12n0375_p0608b08║王而為上首。捨離惡心更不食人。於怨憎
T12n0375_p0608b09║中生慈悲心。其形醜陋以佛神力皆悉端
T12n0375_p0608b10║正。復有九十恒河沙樹林神王。樂香王而為
T12n0375_p0608b11║上首。復有千恒河沙持咒王。大幻持咒王而
T12n0375_p0608b12║為上首。復有一億恒河沙貪色鬼魅。善見王
T12n0375_p0608b13║而為上首。復有百億恒河沙天諸婇女。藍
T12n0375_p0608b14║婆女。鬱婆尸女。帝路沾女。毘舍佉女。而為
T12n0375_p0608b15║上【CL030n0110_p0013a01】首。復有千億恒河沙等諸鬼王。白濕王
T12n0375_p0608b16║而為上首【○】。復有十萬億恒河沙等諸天子及
T12n0375_p0608b17║諸天王四天王等。復有十萬億恒河沙等四
T12n0375_p0608b18║方風神。吹諸樹上時非時花散雙樹間。復
T12n0375_p0608b19║有十萬億恒河沙主雲雨神。皆作是念。如
T12n0375_p0608b20║來涅槃焚身之時。我當注雨令火時滅。眾
T12n0375_p0608b21║中熱悶為作清涼。復有二十恒河沙大香象
T12n0375_p0608b22║王。羅睺象王。金色象王。甘味象王。紺睺象
T12n0375_p0608b23║王。欲香象王等。而為上首。敬重大乘愛樂
T12n0375_p0608b24║大乘。知佛不久當般涅槃。各各拔取無量
T12n0375_p0608b25║無邊諸妙蓮花。來至佛所頭面禮佛卻住
T12n0375_p0608b26║一面。復有二十恒河沙等師子獸王。師子吼
T12n0375_p0608b27║王而為上首。施與一切眾生無畏。持諸花
T12n0375_p0608b28║果來至佛所。稽首佛足卻住一面。復有
T12n0375_p0608b29║二十恒河沙等諸飛鳥王。鳧鴈鴛鴦【CL030n0110_p0013b01】孔雀諸鳥
T12n0375_p0608c01║乾闥婆鳥。迦蘭陀鳥。鴝鵒鸚鵡。俱翅羅鳥。
T12n0375_p0608c02║婆嘻伽鳥。迦陵頻伽鳥。耆婆耆婆鳥。如是等
T12n0375_p0608c03║諸鳥持諸花果來至佛所。稽首佛足卻住
T12n0375_p0608c04║一面。復有二十恒河沙等水牛牛羊。往至佛
T12n0375_p0608c05║所出妙香乳。其乳流滿拘尸那城。所有溝
T12n0375_p0608c06║坑色香美味悉皆具足。成是事已卻住一
T12n0375_p0608c07║面。復有二十恒河沙等四天下中諸神仙人。
T12n0375_p0608c08║忍辱仙等而為上首。持諸香花及諸甘果。
T12n0375_p0608c09║來詣佛所稽首佛足。遶佛三匝。而白佛言。
T12n0375_p0608c10║唯願世尊。哀受我等最後供養。如來知時默
T12n0375_p0608c11║然不許。時諸仙人不果所願。心懷愁惱卻
T12n0375_p0608c12║住一面。閻浮提中一切蜂王。妙音蜂王而
T12n0375_p0608c13║為上首。持種種花來詣佛所稽首佛足。遶
T12n0375_p0608c14║佛一匝卻住一面。
T12n0375_p0608c15║爾時閻浮提中比丘比丘尼一切皆集。唯除
T12n0375_p0608c16║尊者摩訶迦葉阿難二眾。復有無量阿【CL030n0110_p0014a01】僧祇
T12n0375_p0608c17║恒河沙等世界中間及閻浮提所有諸山。須
T12n0375_p0608c18║彌山王而為上首。其山莊嚴叢林蓊鬱。枝
T12n0375_p0608c19║葉茂盛蔭蔽日光。種種妙花周遍嚴飾。龍泉
T12n0375_p0608c20║流水清淨香潔。諸天龍神乾闥婆阿修羅迦
T12n0375_p0608c21║樓羅緊那羅摩睺羅伽。神仙咒術作倡伎樂。
T12n0375_p0608c22║如是等眾彌滿其中。是諸山神亦來詣佛。
T12n0375_p0608c23║稽首佛足卻住一面。復有阿僧祇恒河沙
T12n0375_p0608c24║等四大海神及諸河神。有大威德具大神
T12n0375_p0608c25║足。所設供養倍勝於前。諸神身光伎樂燈
T12n0375_p0608c26║明。悉蔽日月令不復現。以占婆花散熙
T12n0375_p0608c27║連河。來至佛所稽首佛足卻住一面。
T12n0375_p0608c28║爾時拘尸那城娑羅樹林。其林變白猶如白
T12n0375_p0608c29║鶴。於虛空中自然而有七寶堂閣。雕紋刻
T12n0375_p0609a01║鏤綺飾分明。周匝欄楯眾寶雜廁。堂下多有
T12n0375_p0609a02║流泉浴池。上妙蓮花彌滿其中。猶如北方鬱
T12n0375_p0609a03║單越國。亦如忉利歡喜【CL030n0110_p0014b01】之園。爾時娑羅樹
T12n0375_p0609a04║林中間種種莊嚴甚可愛樂。亦復如是。是諸
T12n0375_p0609a05║天人阿修羅等。咸睹如來涅槃之相。皆悉悲
T12n0375_p0609a06║感愁憂不樂。
T12n0375_p0609a07║爾時四天王釋提桓因。各相謂言。汝等觀察
T12n0375_p0609a08║諸天世人及阿修羅。大設供養欲於最後
T12n0375_p0609a09║供養如來。我等亦當如是供養。若我最後
T12n0375_p0609a10║得供養者。檀波羅蜜則為成就滿足不難。
T12n0375_p0609a11║爾時四天王所設供養倍勝於前。持曼陀羅
T12n0375_p0609a12║花。摩訶曼陀羅花。迦枳樓伽花。摩訶迦枳樓
T12n0375_p0609a13║伽花。曼殊沙花。摩訶曼殊沙花。散多尼迦花。
T12n0375_p0609a14║摩訶散多尼迦花。愛樂花。大愛樂花。普賢花。
T12n0375_p0609a15║大普賢花。時花。大時花。香城花。大香城花。
T12n0375_p0609a16║歡喜花。大歡喜花。發欲花。大發欲花。香醉花。
T12n0375_p0609a17║大香醉花。普香花。大普香花。天金葉花。龍
T12n0375_p0609a18║華。波利質多樹花。拘毘羅樹花。復持種種
T12n0375_p0609a19║上妙甘膳。來至佛所稽首佛【CL030n0110_p0015a01】足。是諸天人
T12n0375_p0609a20║所有光明。能覆日月令不復現。以是供具
T12n0375_p0609a21║欲供養佛。如來知時默然不受。爾時諸天
T12n0375_p0609a22║不果所願。愁憂苦惱卻住一面。
T12n0375_p0609a23║爾時釋提桓因及三十三天。設諸供具亦倍
T12n0375_p0609a24║勝前。及所持花亦復如是。香氣微妙甚可愛
T12n0375_p0609a25║樂。持得勝堂并諸小堂。來至佛所稽首佛
T12n0375_p0609a26║足而白佛言。世尊。我等深樂愛護大乘。唯
T12n0375_p0609a27║願如來哀受我食。如來知時默然不受。時
T12n0375_p0609a28║諸釋天不果所願。心懷愁惱卻住一面。乃
T12n0375_p0609a29║至第六天所設供養展轉勝前。寶幢幡蓋寶
T12n0375_p0609b01║蓋小者覆四天下。幡最短者周圍四海。幢最
T12n0375_p0609b02║卑者至自在天。微風吹幢出妙音聲。持
T12n0375_p0609b03║上甘膳來詣佛所。稽首佛足白佛言。世
T12n0375_p0609b04║尊。唯願如來。哀受我等最後供養。如來知
T12n0375_p0609b05║時默然不受。是諸天等不果所願。心懷愁
T12n0375_p0609b06║惱卻住一面。上至有頂。其餘梵【CL030n0110_p0015b01】眾一切來
T12n0375_p0609b07║集。爾時大梵天王及餘梵眾。放身光明遍
T12n0375_p0609b08║四天下。欲界人天日月光明悉不復現。持諸
T12n0375_p0609b09║寶幢繒綵幡蓋。幡極短者懸於梵宮至娑羅
T12n0375_p0609b10║樹間。來詣佛所。稽首佛足白佛言。世尊。唯
T12n0375_p0609b11║願如來。哀受我等最後供養。如來知時默然
T12n0375_p0609b12║不受。爾時諸梵不果所願。心懷愁惱卻住
T12n0375_p0609b13║一面。爾時毘摩質多阿修羅王。與無量阿修
T12n0375_p0609b14║羅大眷屬俱。身諸光明勝於梵天。持諸寶
T12n0375_p0609b15║幢繒綵幡蓋。其蓋小者覆千世界。上妙甘
T12n0375_p0609b16║膳。來詣佛所稽首佛足。而白佛言。唯願
T12n0375_p0609b17║如來。哀受我等最後供養。如來知時默然不
T12n0375_p0609b18║受。諸阿修羅不果所願。心懷愁惱卻住一
T12n0375_p0609b19║面。爾時欲界魔王波旬。與其眷屬諸天婇女
T12n0375_p0609b20║無量無邊阿僧祇眾。開地獄門施清冷水。
T12n0375_p0609b21║因而告曰。汝等今者無所能為。唯當專念
T12n0375_p0609b22║如來應正遍【CL030n0110_p0016a01】知。建立最後隨喜供養。當令
T12n0375_p0609b23║汝等長夜獲安。時魔波旬於地獄中。悉除
T12n0375_p0609b24║刀劍無量苦毒。熾然炎火注雨滅之。以佛
T12n0375_p0609b25║神力復發是心。令諸眷屬皆捨刀劍弓弩
T12n0375_p0609b26║鎧仗鉾槊長鉤金椎鉞斧鬥輪罥索。所持供
T12n0375_p0609b27║養倍勝一切人天所設。其蓋小者覆中千
T12n0375_p0609b28║界。來至佛所稽首佛足。而白佛言。我等今
T12n0375_p0609b29║者愛樂大乘守護大乘。世尊。若有善男子
T12n0375_p0609c01║善女人。為供養故。為怖畏故。為誑他故。
T12n0375_p0609c02║為財利故。為隨他故。受是大乘。或真或偽。
T12n0375_p0609c03║我等爾時當為是人除滅怖畏。說如是咒。
T12n0375_p0609c04║侘枳　咤咤羅侘枳　盧呵隸摩訶盧呵隸
T12n0375_p0609c05║阿羅　遮羅　多羅　莎呵
T12n0375_p0609c06║是咒能令諸失心者。怖畏者。說法者。不斷正
T12n0375_p0609c07║法者。為伏外道故。護己身故。護正法故。
T12n0375_p0609c08║護大【CL030n0110_p0016b01】乘故。說如是咒。若有能持如是咒
T12n0375_p0609c09║者。無惡象怖。若至壙野空澤嶮處不生
T12n0375_p0609c10║怖畏。亦無水火師子虎狼盜賊王難。世尊。若
T12n0375_p0609c11║有能持如是咒者。悉能除滅如是等怖。世
T12n0375_p0609c12║尊。持是咒者我當護之如龜藏六。世尊。
T12n0375_p0609c13║我等今者不以諛諂說如是事。持是咒
T12n0375_p0609c14║者。我當至誠益其勢力。唯願如來。哀受我
T12n0375_p0609c15║等最後供養。爾時佛告魔波旬言。我不受
T12n0375_p0609c16║汝飲食供養。我已受汝所說神咒。為欲安
T12n0375_p0609c17║樂一切眾生四部眾故。佛說是已默然不
T12n0375_p0609c18║受。如是三請皆亦不受。時魔波旬不果所
T12n0375_p0609c19║願。心懷愁惱卻住一面。
T12n0375_p0609c20║爾時大自在天王。與其眷屬無量無邊及諸
T12n0375_p0609c21║天眾。所設供具悉覆梵釋護世四王人天
T12n0375_p0609c22║八部及非人等所有供具。梵釋所設猶如聚
T12n0375_p0609c23║墨在珂貝邊悉不復現。寶蓋小者能覆三
T12n0375_p0609c24║千大千世界。持如是【CL030n0110_p0017a01】等供養之具。來詣佛
T12n0375_p0609c25║所稽首佛足。遶無數匝。白佛言。世尊。我等
T12n0375_p0609c26║所奉微末供具猶如蚊蚋供養於我。亦如
T12n0375_p0609c27║有人以一掬水投於大海。然一小燈助百
T12n0375_p0609c28║千日。春夏之月眾花茂盛。有持一花益於
T12n0375_p0609c29║眾花。以葶藶子益須彌山。豈當有益大
T12n0375_p0610a01║海日明眾花須彌。世尊。我今所奉微末供具
T12n0375_p0610a02║亦復如是。若以三千大千世界滿中香花伎
T12n0375_p0610a03║樂幡蓋。供養如來尚不足言。何以故。如
T12n0375_p0610a04║來為諸眾生。常於地獄餓鬼畜生諸惡趣中
T12n0375_p0610a05║受諸苦惱。是故世尊。應見哀愍受我等
T12n0375_p0610a06║供。
T12n0375_p0610a07║爾時東方去此無量無數阿僧祇恒河沙微
T12n0375_p0610a08║塵等世界。彼有佛土名意樂美音。佛號虛
T12n0375_p0610a09║空等如來應供正遍知明行足善逝世間解無
T12n0375_p0610a10║上士調御丈夫天人師佛世尊。爾時彼佛即
T12n0375_p0610a11║告第一大弟子言。善男子。汝今宜往西方娑
T12n0375_p0610a12║婆【CL030n0110_p0017b01】世界。彼土有佛號釋迦牟尼如來應供正
T12n0375_p0610a13║遍知明行足善逝世間解無上士調御丈夫天
T12n0375_p0610a14║人師佛世尊。彼佛不久當般涅槃。善男子。
T12n0375_p0610a15║汝可持此世界香飯。其飯香美食之安隱。
T12n0375_p0610a16║可以奉獻彼佛世尊。世尊食已入般涅槃。善
T12n0375_p0610a17║男子。并可禮敬請決所疑。爾時無邊身菩薩
T12n0375_p0610a18║摩訶薩。即受佛教從座而起。稽首佛足右
T12n0375_p0610a19║遶三匝。與無量阿僧祇大菩薩眾俱。從彼
T12n0375_p0610a20║國發來至此娑婆世界。應時此間三千大千
T12n0375_p0610a21║世界大地六種震動。於是眾中梵釋四王魔
T12n0375_p0610a22║王波旬摩醯首羅。如是大眾見是地動。舉
T12n0375_p0610a23║身毛豎。喉舌枯燥。驚怖戰慄各欲四散。自
T12n0375_p0610a24║見其身無復光明。所有威德悉滅無餘。是
T12n0375_p0610a25║時文殊師利法王子。即從座起告諸大眾。諸
T12n0375_p0610a26║善男子。汝等勿怖。汝等勿怖。何以故。東
T12n0375_p0610a27║方去此無量無數阿僧【CL030n0110_p0018a01】祇恒河沙微塵等世
T12n0375_p0610a28║界。有世界名意樂美音。佛號虛空等如來
T12n0375_p0610a29║應供正遍知。十號具足。彼有菩薩名無邊
T12n0375_p0610b01║身。與無量菩薩欲來至此供養如來。以
T12n0375_p0610b02║彼菩薩威德力故。令汝身光悉不復現。是
T12n0375_p0610b03║故汝等應生歡喜勿懷恐怖。爾時大眾悉
T12n0375_p0610b04║皆遙見彼佛大眾。如明鏡中自觀己身。時
T12n0375_p0610b05║文殊師利復告大眾。汝今所見彼佛大眾如
T12n0375_p0610b06║見此佛。以佛神力。復當如是得見九方
T12n0375_p0610b07║無量諸佛。爾時大眾各相謂言。苦哉苦哉。世
T12n0375_p0610b08║間虛空。如來不久當般涅槃。是時大眾一
T12n0375_p0610b09║切悉見無邊身菩薩及其眷屬。是菩薩身一
T12n0375_p0610b10║一毛孔。各各出生一大蓮花。一一蓮花各有
T12n0375_p0610b11║七萬八千城邑。縱廣正等如毘舍離城。牆壁
T12n0375_p0610b12║諸塹七寶雜廁。多羅寶樹七重行列。人民熾
T12n0375_p0610b13║盛安隱豐樂。閻浮檀金以為卻敵。一一卻敵
T12n0375_p0610b14║各【CL030n0110_p0018b01】有種種七寶林樹。花果茂盛。微風吹動
T12n0375_p0610b15║出微妙音。其聲和雅猶如天樂。城中人民聞
T12n0375_p0610b16║是音聲。即時得受上妙快樂。是諸塹中妙水
T12n0375_p0610b17║盈滿。清淨香潔如真琉璃。是諸水中有七寶
T12n0375_p0610b18║船。諸人乘之遊戲澡浴。共相娛樂快樂無極
T12n0375_p0610b19║復有無量雜色蓮花。優缽羅花拘物頭花波
T12n0375_p0610b20║頭摩花分陀利花。其花縱廣猶如車輪。其
T12n0375_p0610b21║塹岸上多有園林。一一園中有五泉池。是諸
T12n0375_p0610b22║池中復有諸花。優缽羅花。拘物頭花。波頭摩
T12n0375_p0610b23║花。分陀利花。其花縱廣亦如車輪。香氣馚
T12n0375_p0610b24║馥甚可愛樂。其水清淨柔軟第一。鳧雁鴛鴦
T12n0375_p0610b25║遊戲其中。其園各有眾寶宮宅。一一宮宅縱
T12n0375_p0610b26║廣正等滿四由旬。所有牆壁四寶所成。所謂
T12n0375_p0610b27║金銀琉璃頗梨。真金窗牖周匝欄楯。玟瑰為
T12n0375_p0610b28║地金沙布上。是宮宅中多有七寶流泉浴池。
T12n0375_p0610b29║一一池邊【CL030n0110_p0019a01】各有十八黃金梯陛。閻浮檀金為
T12n0375_p0610c01║芭蕉樹。如忉利天歡喜之園。是一一城各有
T12n0375_p0610c02║八萬四千人王一一諸王各有無量夫人婇
T12n0375_p0610c03║女。共相娛樂歡喜受樂。其餘人民亦復如是。
T12n0375_p0610c04║各於住處。共相娛樂。是中眾生不聞餘名。
T12n0375_p0610c05║純聞無上大乘之聲。是諸花中一一各有師
T12n0375_p0610c06║子之座。其座四足皆紺琉璃。柔軟素衣以布
T12n0375_p0610c07║座上。其衣微妙出過三界。一一座上有一王
T12n0375_p0610c08║坐。以大乘法教化眾生。或有眾生書持讀
T12n0375_p0610c09║誦如說修行。如是流布大乘經典。爾時無邊
T12n0375_p0610c10║身菩薩。安止如是無量眾生於自身已。令
T12n0375_p0610c11║捨世樂。皆作是言。苦哉苦哉世間虛空。如
T12n0375_p0610c12║來不久當般涅槃。爾時無邊身菩薩與無量
T12n0375_p0610c13║菩薩周匝圍遶。示現如是神通力已。持是
T12n0375_p0610c14║種種無量供具。及以上妙香美飲食。若有得
T12n0375_p0610c15║聞是食香氣。煩惱諸垢【CL030n0110_p0019b01】皆悉消滅。以是菩薩
T12n0375_p0610c16║神通力故。一切大眾悉皆得見如是變化
T12n0375_p0610c17║無邊身菩薩身大無邊量同虛空。唯除諸佛。
T12n0375_p0610c18║餘無能見是菩薩身其量邊際。爾時無邊身
T12n0375_p0610c19║菩薩及其眷屬。所設供養倍勝於前。來至佛
T12n0375_p0610c20║所稽首佛足。合掌恭敬白佛言。世尊。唯願
T12n0375_p0610c21║哀愍受我等食。如來知時默然不受。如是
T12n0375_p0610c22║三請悉亦不受。爾時無邊身菩薩及其眷屬
T12n0375_p0610c23║卻住一面。南西北方諸佛世界。亦有無量無
T12n0375_p0610c24║邊身菩薩。所持供養倍勝於前。來至佛所
T12n0375_p0610c25║乃至卻住一面。皆亦如是。
T12n0375_p0610c26║爾時娑羅雙樹吉祥福地。縱廣三十二由旬。
T12n0375_p0610c27║大眾充滿間無空缺。爾時四方無邊身菩薩
T12n0375_p0610c28║及其眷屬所坐之處。或如錐頭針鋒微塵。十
T12n0375_p0610c29║方如微塵等諸佛世界諸大菩薩悉來集會。
T12n0375_p0611a01║及閻浮提一切大眾亦悉來集。唯除尊者摩
T12n0375_p0611a02║【CL030n0110_p0020a01】訶迦葉阿難二眾阿闍世王及其眷屬乃至毒
T12n0375_p0611a03║蛇視能殺人蛣蜣蝮蝎及十六種行惡業
T12n0375_p0611a04║者。一切來集。陀那婆神阿修羅等。悉捨惡
T12n0375_p0611a05║念皆生慈心。如父如母如姊如妹。三千
T12n0375_p0611a06║大千世界眾生慈心相向。亦復如是。除一闡
T12n0375_p0611a07║提。爾時三千大千世界以佛神力故。地皆柔
T12n0375_p0611a08║軟無有丘墟土沙礫石荊棘毒草。眾寶莊嚴
T12n0375_p0611a09║猶如西方無量壽佛極樂世界。是時大眾悉
T12n0375_p0611a10║見十方如微塵等諸佛世界。如於明鏡自
T12n0375_p0611a11║觀己身。見諸佛土亦復如是。爾時如來面
T12n0375_p0611a12║門所出五色光明。其光明曜覆諸大會。令
T12n0375_p0611a13║彼身光悉不復現。所應作已還從口入。時
T12n0375_p0611a14║諸天人及諸會眾阿修羅等。見佛光明還從
T12n0375_p0611a15║口入。皆大恐怖身毛為豎。復作是言。如來
T12n0375_p0611a16║光明出已還入。非無因緣。必於十方所作
T12n0375_p0611a17║已辦。將是最後涅槃之【CL030n0110_p0020b01】相。何其苦哉。何其苦
T12n0375_p0611a18║哉。如何世尊一旦捨離四無量心。不受人
T12n0375_p0611a19║天所奉供養。聖慧日光從今永滅。無上法船
T12n0375_p0611a20║於斯沈沒。嗚呼痛哉世間大苦。舉手搥胸
T12n0375_p0611a21║悲號啼哭。支節戰動不能自持。身諸毛孔流
T12n0375_p0611a22║血灑地。
T12n0375_p0611a23║【○】【○】大般涅槃經卷第一【○】【○】【○】【○】【○】【○】【○】【CL030n0110_p0021a01】【CL030n0110_p0021b01】
