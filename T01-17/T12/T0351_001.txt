T12n0351_p0194a20║【□】
T12n0351_p0194a21║【■】　　No. 351 [Nos. 310(43), 350, 352]
T12n0351_p0194a22║【CL020n0054_p0629a01】【CL020n0054_p0629b01】【CL020n0054_p0630a01】【CL020n0054_p0630b01】佛說摩訶衍寶嚴經(一名大迦葉品)
T12n0351_p0194a23║【□】
T12n0351_p0194a24║　　　　晉代譯失三藏名
T12n0351_p0194a25║聞如是。一時佛遊王舍城耆闍崛山中。與大
T12n0351_p0194a26║比丘眾八千人俱。菩薩萬六千人。從諸佛國
T12n0351_p0194a27║而來集此。悉志無上正真之道。爾時世尊告
T12n0351_p0194a28║尊者大迦葉曰。菩薩有四法。失般若波羅蜜
T12n0351_p0194a29║云何為四。一者不尊法不敬法師。二者為法
T12n0351_p0194b01║師者慳惜吝法。三者欲得法者為法作礙。呵
T12n0351_p0194b02║責輕易不為說法。四者憎慢貢高自大譽毀
T12n0351_p0194b03║他。是謂迦葉。菩薩有四法失般若波羅蜜。
T12n0351_p0194b04║復次迦葉。菩薩有四法。得般若波羅蜜。云何
T12n0351_p0194b05║四。一者尊法敬重法師。二者隨受聞法廣為
T12n0351_p0194b06║他說。心無愛著亦無所求。為般若波羅蜜
T12n0351_p0194b07║故。捨一切財物。求多學問如救頭然。三者聞
T12n0351_p0194b08║已受持。四者行法不著言說。是謂迦葉。菩薩
T12n0351_p0194b09║有四【CL020n0054_p0631a01】法得般若波羅蜜。
T12n0351_p0194b10║復次迦葉。菩薩成就四法忘菩薩心。云何為
T12n0351_p0194b11║四。一者欺誑師尊長老。二者他無惡事說有
T12n0351_p0194b12║所犯。三者摩訶衍者毀呰誹謗。四者諂偽心
T12n0351_p0194b13║無至誠。是謂迦葉。菩薩成就四法忘菩薩
T12n0351_p0194b14║心。
T12n0351_p0194b15║復次迦葉。菩薩成就四法。一切始生至于道
T12n0351_p0194b16║場。菩薩之心常現在前終不忘失。云何為四。
T12n0351_p0194b17║一者寧死終不妄語。二者一切菩薩起世尊
T12n0351_p0194b18║想四方稱說。三者無有諂偽其心至誠。四者
T12n0351_p0194b19║不樂小乘。是謂迦葉。菩薩成就四法一切始
T12n0351_p0194b20║生至于道場。菩薩之心常現在前終不忘失。
T12n0351_p0194b21║復次迦葉。菩薩成就四法。生善法則滅善不
T12n0351_p0194b22║增長。云何為四。一者貢高憍慢學世經典。二
T12n0351_p0194b23║者貪著財物數至國家。三者嫉妒誹謗。四者
T12n0351_p0194b24║未曾聞經聞說誹謗。是謂迦葉。菩薩成就四
T12n0351_p0194b25║法生善則滅善不增長。
T12n0351_p0194b26║復【CL020n0054_p0631b01】次迦葉。菩薩成就四法善不衰退增長善
T12n0351_p0194b27║法。云何為四。一者樂聞善法不樂聞非法。樂
T12n0351_p0194b28║六度無極菩薩篋藏。二者下意不慢眾生。三
T12n0351_p0194b29║者以法知足除去邪慢。他犯不犯不說其過。
T12n0351_p0194c01║不求他人誤失之短。四者所不知法不說是
T12n0351_p0194c02║非。以如來證。如來無量境界隨眾生根。佛所
T12n0351_p0194c03║說法我不能達。是謂迦葉。菩薩成就四法善
T12n0351_p0194c04║不衰退增長善法。復次迦葉。心有四曲菩薩
T12n0351_p0194c05║當除。云何為四。一者猶豫疑於佛法。二者憍
T12n0351_p0194c06║慢不語恚怒眾生。三者他所得利心生慳愱。
T12n0351_p0194c07║四者毀呰誹謗不稱譽菩薩。是謂迦葉。心有
T12n0351_p0194c08║四曲菩薩當除。
T12n0351_p0194c09║復次迦葉。菩薩有四順相。云何為四。一者所
T12n0351_p0194c10║犯發露而不覆藏。心無纏垢。二者真言致死
T12n0351_p0194c11║終不違真。三者所說而不相奪一切侵欺呵
T12n0351_p0194c12║罵輕易撾捶縛害。一切是我宿【CL020n0054_p0632a01】命所作。不起
T12n0351_p0194c13║恚他不生使纏。四者堅住不信他說。至信佛
T12n0351_p0194c14║法亦不信之。內清淨故。是謂迦葉。菩薩有四
T12n0351_p0194c15║順相。
T12n0351_p0194c16║復次迦葉。菩薩有四惡。云何為四。一者多聞
T12n0351_p0194c17║調譺行不如法。不順教誡。二者離於正法不
T12n0351_p0194c18║敬師長。不消信施。三者失戒定慧癡惘受
T12n0351_p0194c19║施。四者見於調御智慧菩薩。不敬。貢高而輕
T12n0351_p0194c20║慢之。是謂迦葉。菩薩有四惡。
T12n0351_p0194c21║復次迦葉。菩薩有四智。一者未聞者聞行如
T12n0351_p0194c22║法。二者依義不以文飾。三者順教戒善語。
T12n0351_p0194c23║所作皆善孝順師尊。得戒定慧而食信施。四
T12n0351_p0194c24║者見於調御智慧菩薩。興善敬心。是謂迦葉。
T12n0351_p0194c25║菩薩四智。
T12n0351_p0194c26║復次迦葉。菩薩有四差違。云何為四。一者未
T12n0351_p0194c27║悉眾生便謂親厚。菩薩差違。二者眾生不能
T12n0351_p0194c28║堪受微妙佛法而為說之。菩薩差違。三者愛
T12n0351_p0194c29║樂上妙為說下乘。菩薩差違。四者眾【CL020n0054_p0632b01】生正行
T12n0351_p0195a01║皆得妙法。而相違反。菩薩差違。是謂迦葉。菩
T12n0351_p0195a02║薩有四差違。
T12n0351_p0195a03║復次迦葉。菩薩有四道。云何為四。一者等心
T12n0351_p0195a04║為一切眾生。二者勸一切眾生學佛智慧。三
T12n0351_p0195a05║者為一切眾生而說正法。四者令一切眾生
T12n0351_p0195a06║順於正行。是謂迦葉。菩薩四道。
T12n0351_p0195a07║復次迦葉。菩薩有四惡知識。云何為四。一者
T12n0351_p0195a08║聲聞但自饒益。二者緣覺少義少事。三者世
T12n0351_p0195a09║俗師典專在言辯。四者習彼但得世法不獲
T12n0351_p0195a10║正法。是謂迦葉。菩薩四惡知識。
T12n0351_p0195a11║復次迦葉。菩薩有四善知識。云何為四。來乞
T12n0351_p0195a12║求者是菩薩知識長養道故。為法師者。是菩
T12n0351_p0195a13║薩知識多聞。長養般若波羅蜜故。勸出家學
T12n0351_p0195a14║道者。是菩薩善知識。長養一切諸善根故。諸
T12n0351_p0195a15║佛世尊是菩薩善知識。長養一切諸佛法故。
T12n0351_p0195a16║是謂迦葉菩薩四善知識。
T12n0351_p0195a17║復次迦葉。有四像菩薩。【CL020n0054_p0633a01】云何為四。一者貪利
T12n0351_p0195a18║不求功德。二者但自求樂不為眾生。三者但
T12n0351_p0195a19║自除苦不為眾生。四者欲得眷屬不樂遠離。
T12n0351_p0195a20║是謂迦葉。四像菩薩。
T12n0351_p0195a21║復次迦葉。菩薩有四真功德。云何為四。一者
T12n0351_p0195a22║解空而信行報。二者解無吾我大慈眾生。三
T12n0351_p0195a23║者雖樂泥洹不捨生死。四者行布施欲化眾
T12n0351_p0195a24║生。不望其報。是謂迦葉。菩薩四真功德。
T12n0351_p0195a25║復次迦葉。菩薩摩訶薩有四大藏。云何為四。
T12n0351_p0195a26║一者值佛出現於世。二者聞說六度無極。三
T12n0351_p0195a27║者見法師心中無礙。四者不放逸樂住山林。
T12n0351_p0195a28║是謂迦葉。菩薩有四大藏。
T12n0351_p0195b01║復次迦葉。菩薩有四法越度眾魔。云何為四。
T12n0351_p0195b02║一者不捨菩薩心。二者心不礙一切眾生。三
T12n0351_p0195b03║者不染著一切諸見。四者不輕慢一切眾生
T12n0351_p0195b04║是謂迦葉。菩薩四法越度眾魔。
T12n0351_p0195b05║復次迦葉。菩薩摩訶薩有四法。攝受一【CL020n0054_p0633b01】切善
T12n0351_p0195b06║法。云何為四。一者常止山澤心無欺詐。二者
T12n0351_p0195b07║有恩無恩心常忍辱。三者念報四恩棄捨身
T12n0351_p0195b08║命為眾生故。四者求法而無厭足。具一切善
T12n0351_p0195b09║根故。是謂迦葉。菩薩摩訶薩四法攝受一切
T12n0351_p0195b10║善。復次迦葉。菩薩摩訶薩有四無量福行。
T12n0351_p0195b11║云何為四。一者法施心無悕望。二者見有犯
T12n0351_p0195b12║戒興大悲心。三者願一切眾生樂菩薩心。四
T12n0351_p0195b13║者見有羸劣不捨忍辱。是謂迦葉。菩薩四無
T12n0351_p0195b14║量福行。
T12n0351_p0195b15║復次迦葉。非以菩薩名故稱為菩薩。行法行
T12n0351_p0195b16║等行禪分別故。乃稱菩薩。
T12n0351_p0195b17║復次迦葉。菩薩摩訶薩成就三十二法得稱
T12n0351_p0195b18║菩薩。云何為三十二。一者至心饒益眾生。二
T12n0351_p0195b19║者欲逮薩芸若智。三者自謙不毀他智。四者
T12n0351_p0195b20║不慢一切眾生。五者信心一切眾生。六者愛
T12n0351_p0195b21║念一切眾生。七者至竟慈愍眾生。八者等心
T12n0351_p0195b22║怨親。九者【CL020n0054_p0634a01】眾生求於泥洹益以無量福。十者
T12n0351_p0195b23║見眾生歡喜與語。十一者已許無悔。十二者
T12n0351_p0195b24║大悲普遍一切眾生。十三者求法多聞無厭。
T12n0351_p0195b25║十四者己之所犯知以為過。十五者見他所
T12n0351_p0195b26║犯諫而不怒。十六者修行一切威儀禮節。十
T12n0351_p0195b27║七者施不望報。十八者忍辱無礙。十九者精
T12n0351_p0195b28║進求一切善根。二十者修習禪定出過無色。
T12n0351_p0195b29║二十一者以權攝慧。二十二者四恩攝權。二
T12n0351_p0195c01║十三者有戒無戒等以慈心。二十四者至心
T12n0351_p0195c02║聞法二十五者專止山澤。二十六者不樂世
T12n0351_p0195c03║榮。二十七者不樂小乘樂大乘功德。二十八
T12n0351_p0195c04║者遠惡知識親善知識。二十九者成就四梵
T12n0351_p0195c05║居止。三十者依猗智慧。三十一者眾生有
T12n0351_p0195c06║行無行終不捨離。三十二者所說無二敬重
T12n0351_p0195c07║真言。菩薩之心最為在前。是謂迦葉。菩薩摩
T12n0351_p0195c08║訶薩成就三【CL020n0054_p0634b01】十二法得稱菩薩。復次迦葉。我
T12n0351_p0195c09║當為汝說喻。智者以喻得知。菩薩功德。譬如
T12n0351_p0195c10║地界為一切眾生而無有二。如是迦葉。菩薩
T12n0351_p0195c11║從初發意以來至于道場。為一切眾生亦無有
T12n0351_p0195c12║二。譬如水界生於百穀諸藥草木。如是迦葉。
T12n0351_p0195c13║菩薩至誠清淨慈心覆育一切。為諸眾生起
T12n0351_p0195c14║青白之德。譬如火界成熟百穀諸藥草木如
T12n0351_p0195c15║是迦葉。菩薩以般若波羅蜜。成就一切眾生。
T12n0351_p0195c16║譬如風界莊嚴一切諸佛國土。如是迦葉。菩
T12n0351_p0195c17║薩善權莊嚴一切諸佛國土。譬如月初日日
T12n0351_p0195c18║增長。如是迦葉。菩薩至誠清淨增長一切白
T12n0351_p0195c19║淨之法。譬如日出照諸眾生。如是迦葉。菩薩
T12n0351_p0195c20║以一般若波羅蜜。照一切眾生。譬如師子鹿
T12n0351_p0195c21║王隨其所行。一切無有恐怖。如是迦葉。菩薩
T12n0351_p0195c22║住戒功德隨其所行。一切無有恐怖。譬如象
T12n0351_p0195c23║王堪諸重【CL020n0054_p0635a01】擔終無疲厭。如是迦葉。菩薩善調
T12n0351_p0195c24║御心為一切眾生。堪任重擔而無厭惓。譬如蓮
T12n0351_p0195c25║花生在淤泥而不著水。如是菩薩生在世間
T12n0351_p0195c26║不著世法。譬如伐樹雖截其枝。而不伐根復
T12n0351_p0195c27║生如故。如是迦葉。菩薩以善權心。雖斷結縛
T12n0351_p0195c28║猶生三界。譬如諸方江河之水。入於大海悉
T12n0351_p0195c29║為一味。如是迦葉。菩薩作若干種善願功德。
T12n0351_p0196a01║當作佛道悉為一味。譬如四天王三十三天
T12n0351_p0196a02║住須彌山。如是迦葉。菩薩善根心中。譬如國
T12n0351_p0196a03║王大臣所助。乃具成辦一切國事。如是迦葉。
T12n0351_p0196a04║菩薩般若波羅蜜善根所助。乃具成辦一切
T12n0351_p0196a05║佛事。譬如迦葉天無雲者雨不可得。如是菩
T12n0351_p0196a06║薩。不多聞者法雨不可得。譬如迦葉天有雲
T12n0351_p0196a07║者雨澤可得。菩薩如是有大慈雲能降法雨。
T12n0351_p0196a08║譬如聖王出者七寶可得。如是迦葉。菩薩出
T12n0351_p0196a09║者三【CL020n0054_p0635b01】十七品道寶可得。譬如有摩尼珠者。彼
T12n0351_p0196a10║中無量百千種珠悉皆可得。如是迦葉。有菩
T12n0351_p0196a11║薩心者。彼中無量百千聲聞緣覺之法悉皆
T12n0351_p0196a12║可得。譬如三十三天遊雜園觀。一切樂具皆
T12n0351_p0196a13║悉同等。如是迦葉。菩薩至誠清淨。為一切眾
T12n0351_p0196a14║生方便同等。悉無差降。譬如有毒因咒藥故
T12n0351_p0196a15║不能為害。如是迦葉菩薩結毒因智樂故不
T12n0351_p0196a16║能為害。譬如城邑有諸糞壤饒益田用。如是
T12n0351_p0196a17║迦葉。菩薩因結學薩芸若用。是故迦葉。菩薩
T12n0351_p0196a18║欲學此寶嚴經者。當正觀諸法。云何為正觀。
T12n0351_p0196a19║謂真實觀諸法。云何為真實觀諸法。謂不觀
T12n0351_p0196a20║我人壽命。是謂中道真實觀法。
T12n0351_p0196a21║復次迦葉。真實觀者。謂不觀色有常無常。亦
T12n0351_p0196a22║不觀痛想行識有常無常。是謂中道真實觀
T12n0351_p0196a23║法。復次迦葉。云何為真實觀諸法。謂不觀地
T12n0351_p0196a24║有常無常。亦不觀水【CL020n0054_p0636a01】火風界有常無常。是謂
T12n0351_p0196a25║中道。真實觀法。
T12n0351_p0196a26║復次迦葉。有常是一邊。無常為二邊。此二中
T12n0351_p0196a27║間無色。不可見亦不可得。是謂中道真實觀
T12n0351_p0196a28║法。有我是一邊。無我為二邊。此二中間無色。
T12n0351_p0196a29║不可見亦不可得。是謂中道真實觀法。有真
T12n0351_p0196b01║實心者。是謂一邊。無真實心者。是為二邊。無
T12n0351_p0196b02║心無思無意無識。是謂中道真實觀法。如是
T12n0351_p0196b03║不善法。世間法。有諍法。有漏法。有為法。有
T12n0351_p0196b04║穢污法。是謂一邊。如是善法。出世間法。無諍
T12n0351_p0196b05║法。無漏法。無為法。白淨之法。是為二邊。此
T12n0351_p0196b06║二中間。無所有亦不可得。是謂中道真實觀
T12n0351_p0196b07║法。有者是一邊。無者為二邊。此二中間。無
T12n0351_p0196b08║所有亦不可得。是謂中道真實觀法。
T12n0351_p0196b09║復次迦葉。我為汝說。無明緣行。行緣識。識緣
T12n0351_p0196b10║名色。名色緣六入。六入緣更樂。更樂緣痛。痛
T12n0351_p0196b11║緣愛。愛緣取。取緣有。【CL020n0054_p0636b01】有緣生。生緣老死苦
T12n0351_p0196b12║惱憂悲啼泣。如是生大苦陰。無明已盡則行
T12n0351_p0196b13║盡。行盡則識盡。識盡則名色盡。名色盡則六
T12n0351_p0196b14║入盡。六入盡則更樂盡。更樂盡則痛盡。痛
T12n0351_p0196b15║盡則愛盡。愛盡則取盡。取盡則有盡。有盡
T12n0351_p0196b16║則生盡。生盡則老死苦惱憂悲皆盡。如是滅
T12n0351_p0196b17║大苦陰。無有此二。亦無二行。中間可知。是謂
T12n0351_p0196b18║中道真實觀法。如是行行盡。識名色六入更
T12n0351_p0196b19║樂痛愛取有生老死老死盡。無有此二。亦無
T12n0351_p0196b20║二行。中間可知。如是迦葉。是謂中道真實觀
T12n0351_p0196b21║諸法也。
T12n0351_p0196b22║復次迦葉。中道真實觀諸法者。不以空三昧
T12n0351_p0196b23║觀諸法空。諸法自空故。不以無想三昧觀諸
T12n0351_p0196b24║法無想。諸法自無想故。不以無願三昧觀諸
T12n0351_p0196b25║法無願。諸法自無願故。不以無行觀諸法無
T12n0351_p0196b26║行。諸法自無行故。不以無起觀諸法無起。諸
T12n0351_p0196b27║法自無起故。不以【CL020n0054_p0637a01】無生觀諸法無生。諸法自
T12n0351_p0196b28║無生故。不以如觀諸法如。諸法自如故。是謂
T12n0351_p0196b29║中道真實觀法。不以無人觀諸法空。諸法自
T12n0351_p0196c01║空故。如是本空末空。現在世空。當令依空莫
T12n0351_p0196c02║依於人。若有依空。倚此空者。我說是人遠
T12n0351_p0196c03║離此法。如是迦葉。寧猗我見積若須彌。不
T12n0351_p0196c04║以憍慢。亦不多聞而猗空見者。我所不治。譬
T12n0351_p0196c05║如良醫應病與藥。病去藥存。於迦葉意所趣
T12n0351_p0196c06║云何。此人苦患寧盡不耶。答曰。不也世尊。所
T12n0351_p0196c07║以者何。藥在體故。如是迦葉。空斷一切見。若
T12n0351_p0196c08║有猗空見者。我所不治。亦復如是。譬如有人
T12n0351_p0196c09║畏於虛空啼泣而說。今當為我去此虛空。於
T12n0351_p0196c10║迦葉意所趣云何。寧能去不。答曰不也世尊。
T12n0351_p0196c11║如是迦葉。若畏空者。我說此人甚為狂惑。所
T12n0351_p0196c12║以者何。眾生造空而彼畏之。譬如畫師作鬼
T12n0351_p0196c13║神像即自恐懼。如是迦【CL020n0054_p0637b01】葉。諸凡愚人自造色
T12n0351_p0196c14║聲香味細滑之法。輪轉生死不知此法。亦復
T12n0351_p0196c15║如是。譬如幻師化作幻人。而食幻師無有真
T12n0351_p0196c16║實。如是迦葉。修行比丘。隨所思惟一切虛偽。
T12n0351_p0196c17║而不真實無有堅固。亦復如是。譬如二木因
T12n0351_p0196c18║之更生火而燒彼木。如是迦葉。因真實觀生
T12n0351_p0196c19║無漏慧根。而彼即燒於真實觀。亦復如是。譬
T12n0351_p0196c20║如然燈諸冥悉除。此闇無所從來亦無所至。
T12n0351_p0196c21║不從東方南方西方北方而來。亦不至彼。如
T12n0351_p0196c22║是迦葉。智慧已生無智即滅。此無智者。無所
T12n0351_p0196c23║從來亦無所至。如是迦葉。燈無此念我當除
T12n0351_p0196c24║冥。而燈然者諸冥即除。燈闇俱空。不可獲
T12n0351_p0196c25║持無作無造。亦復如是。譬如迦葉百歲冥室
T12n0351_p0196c26║若然燈者。彼闇頗有是念。我當住此而不去
T12n0351_p0196c27║耶。答曰不也世尊。此闇必滅。如是迦葉。若
T12n0351_p0196c28║有眾生百千劫中造作結行。【CL020n0054_p0638a01】以一正觀無漏
T12n0351_p0196c29║智燈即得除盡亦復如是。譬如空中不生五
T12n0351_p0197a01║穀。菩薩如是不從無為而生佛法。譬如大地
T12n0351_p0197a02║眾穢雜糅而生五穀。菩薩如是於世雜糅結
T12n0351_p0197a03║縛之中。乃生佛法。譬如陸地不生蓮花。菩薩
T12n0351_p0197a04║如是不從無為出生佛法。譬如淤泥之水生
T12n0351_p0197a05║雜蓮花。菩薩如是從邪眾生結縛之中。乃
T12n0351_p0197a06║生佛法。譬如醍醐滿於四海。當知菩薩造作
T12n0351_p0197a07║善根。亦復如是。譬如一毛破為百分。以一
T12n0351_p0197a08║分毛取四大海一渧之水。當知聲聞造作善
T12n0351_p0197a09║根。亦復如是。譬如迦葉芥子中空。當知聲聞
T12n0351_p0197a10║造作善根。亦復如是。譬如十方虛空。當知菩
T12n0351_p0197a11║薩造作善根。亦復如是。譬如剎利頂生。皇后
T12n0351_p0197a12║賤人共會。若後生子。於意云何。當言此子
T12n0351_p0197a13║是王子耶。答曰非也世尊。如是迦葉。此諸聲
T12n0351_p0197a14║聞從我法界生。然彼一切非世尊子。譬【CL020n0054_p0638b01】如剎
T12n0351_p0197a15║利頂生大王賤女共會。若後生子。於意云何。
T12n0351_p0197a16║賤人所生當言此子非王子耶。答曰不也世
T12n0351_p0197a17║尊。此是王子。如是迦葉。雖從賤生而是王子。
T12n0351_p0197a18║菩薩如是初發道心。住於生死教化眾生。而
T12n0351_p0197a19║彼一切是如來子。譬如聖王雖有千子無聖
T12n0351_p0197a20║王相。聖王之意。起無子想。如是迦葉。如來
T12n0351_p0197a21║雖有百千聲聞弟子之眾。無菩薩者。如來之
T12n0351_p0197a22║意。起無子想。譬如迦葉聖王皇后持齋七日。
T12n0351_p0197a23║生一童子。具聖王相。三十三天咸共嘆之。而
T12n0351_p0197a24║不稱說其餘大者。所以者何。童子雖小而不
T12n0351_p0197a25║斷於聖王種故。菩薩如是初發道心。諸根未
T12n0351_p0197a26║具彼諸天眾。曾見佛者咸共嘆之。而不稱說
T12n0351_p0197a27║諸阿羅漢具八解脫。所以者何。雖初發菩薩
T12n0351_p0197a28║心諸根未具。不斷諸佛如來種故。譬如有小
T12n0351_p0197a29║摩尼真珠。勝於水精如須彌山。菩薩如【CL020n0054_p0639a01】是初
T12n0351_p0197b01║發道心。出過一切聲聞之上。譬如迦葉聖王
T12n0351_p0197b02║皇后初生童子。一切臣屬皆為作禮。菩薩如
T12n0351_p0197b03║是初發道心。一切天人皆為作禮。譬如須彌
T12n0351_p0197b04║山王。出諸良藥。為一切人療治苦患。無所
T12n0351_p0197b05║適莫。菩薩如是。學智慧藥為一切人療生死
T12n0351_p0197b06║患。亦無適莫。譬如禮敬初生之月。非後盛滿。
T12n0351_p0197b07║如是迦葉。禮初發意菩薩者。勝非復得成如
T12n0351_p0197b08║來至真等正覺也。所以者何。諸佛如來從菩
T12n0351_p0197b09║薩生故。譬如迦葉無有捨月禮星宿者。如是
T12n0351_p0197b10║無有捨具戒德智慧菩薩。而禮聲聞。譬如迦
T12n0351_p0197b11║葉一切天人不能以水精為摩尼真珠。聲聞
T12n0351_p0197b12║如是成就一切戒清淨行。不能坐佛樹下成
T12n0351_p0197b13║於無上正真之道。譬如得摩尼真珠者。獲餘
T12n0351_p0197b14║無量百千財寶。菩薩如是出於世者。則有無
T12n0351_p0197b15║量聲聞緣覺現於世間。於是世尊。告尊者大
T12n0351_p0197b16║【CL020n0054_p0639b01】迦葉曰。菩薩為一切眾生。求修諸善根具眾
T12n0351_p0197b17║智藥。往至四方隨病所應如實治之。迦葉。
T12n0351_p0197b18║云何為如實治。謂以惡露不淨治欲。慈心治
T12n0351_p0197b19║恚。緣起治癡。空治一切見。無想治一切四
T12n0351_p0197b20║相。無願治一切欲界色無色界。四非顛倒治
T12n0351_p0197b21║四顛倒一切行。無常治非常有常想一切行。
T12n0351_p0197b22║苦治苦有樂想。無我治無我有我想。不淨想
T12n0351_p0197b23║治不淨有淨想。四意止者。治計著身痛心法
T12n0351_p0197b24║身。身觀者不起觀身我見痛。痛觀者不起觀
T12n0351_p0197b25║痛我見心。心觀者不起觀心我見法。法觀者
T12n0351_p0197b26║不起觀法我見。四意斷者。悉斷一切不善之
T12n0351_p0197b27║法。習一切善法。四神足者。捨身心真想。五根
T12n0351_p0197b28║五力治不信懈怠亂念無智。七覺者治諸法
T12n0351_p0197b29║無智。聖八道者此慧所治一切邪道。是謂迦
T12n0351_p0197c01║葉。隨病所應如實治之。如此迦葉。菩薩當作
T12n0351_p0197c02║是學。
T12n0351_p0197c03║【CL020n0054_p0640a01】復次迦葉。假令三千大千國土諸有識者。悉
T12n0351_p0197c04║如耆域醫王。有人問之。以何方藥治彼病者。
T12n0351_p0197c05║終無能答。唯有菩薩能悉答之。是故迦葉。菩
T12n0351_p0197c06║薩當作是念我不應求世間之藥。當求出世
T12n0351_p0197c07║間藥修一切善根。是眾智藥。往至四方。隨
T12n0351_p0197c08║眾生病如實治之。
T12n0351_p0197c09║復次迦葉。云何為出世智藥。謂因緣智無我
T12n0351_p0197c10║人壽命智。解一切諸法空無恐怖之心。彼作
T12n0351_p0197c11║是觀。何者心欲。何者怒癡。為過去耶。為未
T12n0351_p0197c12║來現在耶。若過去者去心以滅。若未來者來
T12n0351_p0197c13║心未起。若現在者現心不住。如是迦葉。心未
T12n0351_p0197c14║來不在內亦不在外。亦不在兩中間。心者非
T12n0351_p0197c15║色不可見。亦無對無見無知無住無餘倚。迦
T12n0351_p0197c16║葉。心者一切諸佛。不已見不當見不今見。若
T12n0351_p0197c17║一切諸佛。不已見不當見不今見者。云何知
T12n0351_p0197c18║有所行。但以顛倒想故有諸法行。【CL020n0054_p0640b01】諸法者如
T12n0351_p0197c19║幻化之法。受種種生故。是心如風遠行不可
T12n0351_p0197c20║持故。心如流水不可住故。心如燈炎緣相續
T12n0351_p0197c21║故。心如電光時不住故。是心如霧外事穢故。
T12n0351_p0197c22║心如獼猴貪一切境界故。心如畫師造種種
T12n0351_p0197c23║行故。心不得住隨眾結故。心獨無侶常樂馳
T12n0351_p0197c24║走故。是心如王一切法之首故。是心如母生
T12n0351_p0197c25║一切苦故。是心如炎聚散一切諸善根故。是
T12n0351_p0197c26║心如魚鉤苦有樂想故。是心如夢無我有我
T12n0351_p0197c27║想故。是心如蠅不淨有淨想故。是心如怨家
T12n0351_p0197c28║所作不可故。是心如羅剎常樂求便故。是
T12n0351_p0197c29║心如憎嫉常樂求過故。是心不可愛恩愛癡
T12n0351_p0198a01║故。是心如賊斷一切善根故。是心著色如蛾
T12n0351_p0198a02║投火故。是心愛聲如軍樂戰鼓音故。是心愛
T12n0351_p0198a03║香如豕樂臭穢故。是心著味如使人樂餘食
T12n0351_p0198a04║故。是心愛更樂如蠅樂羶故。求心無【CL020n0054_p0641a01】有亦不
T12n0351_p0198a05║可得。設無不可得者。則無過去未來現在。設
T12n0351_p0198a06║無過去未來現在者則過三世。設過三世者。
T12n0351_p0198a07║是則不有亦不無。若不有不無者是為不生。
T12n0351_p0198a08║若不生者是為無性。若無性者是為無起。若
T12n0351_p0198a09║不起者是亦不滅。若不滅者則無敗壞。若無
T12n0351_p0198a10║敗壞者則無來無去。若無來去者則無有生
T12n0351_p0198a11║死。若無去來無生死者是則無行。若無行者
T12n0351_p0198a12║則是無為。若無為者則是聖賢之性。若聖性
T12n0351_p0198a13║者則無戒不戒。若無戒不戒者則無威儀行
T12n0351_p0198a14║亦無不威儀。若無行無威儀不威儀者。是則
T12n0351_p0198a15║無心無心數法。若無心心數法者則無業無
T12n0351_p0198a16║報。若無報者則無苦無樂。若無苦樂者是聖
T12n0351_p0198a17║賢之性。若聖賢性者則無業無作。如此性中
T12n0351_p0198a18║無作身業。亦無作口意業。此性平等無上中
T12n0351_p0198a19║下。亦無差別。一切諸法悉平等故。如【CL020n0054_p0641b01】是迦葉。
T12n0351_p0198a20║此性遠離捨身口故。此性無為順涅槃故。此
T12n0351_p0198a21║性清淨離於一切諸結垢故。此性無我離我
T12n0351_p0198a22║作故。此性平等離虛實故。此性真出要第一
T12n0351_p0198a23║義故。此性無不盡至竟不起常如法故。此性
T12n0351_p0198a24║樂無為悉同等故。此性清潔至竟無垢故。此
T12n0351_p0198a25║性非我求我不可得故。此性潔白至竟淨故。
T12n0351_p0198a26║汝等迦葉。當應求內反去求外。當來之世。
T12n0351_p0198a27║當有比丘馳走如犬。云何比丘馳走如犬。譬
T12n0351_p0198a28║如有犬搏擲令怖。反走逐之不趣擲者。如是
T12n0351_p0198a29║迦葉。當有沙門婆羅門畏色聲香味細滑法。
T12n0351_p0198b01║而反樂中不觀於內。不知何由得離色聲香
T12n0351_p0198b02║味細滑法。不知不覺遂入人間。復為色聲香
T12n0351_p0198b03║味細滑法而得其便。彼在山澤而命終者。因
T12n0351_p0198b04║持俗戒得生天中。復為天上色聲香味細滑
T12n0351_p0198b05║法而得便也。身壞命終生四惡趣。云何【CL020n0054_p0642a01】為四。
T12n0351_p0198b06║地獄畜生餓鬼阿須羅中。是謂迦葉。比丘馳
T12n0351_p0198b07║走亦復如犬。云何比丘不走如犬。若人撾罵
T12n0351_p0198b08║默受不報。呵責瞋怒比丘不報怒。但觀內身
T12n0351_p0198b09║罵誰打誰。誰受恚責。是謂迦葉。如此比丘
T12n0351_p0198b10║不走如犬。譬如御者。若馬放逸即能制之。
T12n0351_p0198b11║修行比丘亦復如是。若心馳散即隨制止令
T12n0351_p0198b12║順不亂。譬如絞人必斷其命。如是迦葉。一切
T12n0351_p0198b13║諸見有計我者必斷慧命。譬如有人隨其所
T12n0351_p0198b14║縛則悉解之。比丘如是隨心所縛當即除之。
T12n0351_p0198b15║如是迦葉。出家學道有二重縛。云何為二。
T12n0351_p0198b16║一者學世經典。二者執持衣缽而不精進。
T12n0351_p0198b17║復次迦葉。出家學道有二堅縛。云何為二。一
T12n0351_p0198b18║者見縛。二者貪財名譽所縛。復次迦葉。出家
T12n0351_p0198b19║學道有二法障礙。云何為二。一者狎習白衣。
T12n0351_p0198b20║二者憎嫉師友。出家學者復有二垢。云何為
T12n0351_p0198b21║二。一【CL020n0054_p0642b01】者任取二結。二者詣知友家而從乞
T12n0351_p0198b22║食。復次迦葉。出家學道有二雹雨。云何為二。
T12n0351_p0198b23║一者誹謗正法。二者犯戒而食信施。出家學
T12n0351_p0198b24║者復有二瘡。云何為二。一者觀他短。二者自
T12n0351_p0198b25║覆己短。
T12n0351_p0198b26║復次迦葉。出家學者有二煩熱。云何為二。
T12n0351_p0198b27║一者藏濁持袈裟。二者欲令有戒行者承順
T12n0351_p0198b28║於己。出家學者復有二病。云何為二。一者憍
T12n0351_p0198b29║慢不觀其心。二者毀呰學摩訶衍者。
T12n0351_p0198c01║復次迦葉。沙門稱說沙門者。云何沙門稱說
T12n0351_p0198c02║沙門有四沙門。云何為四。一者色像沙門二
T12n0351_p0198c03║者詐威儀沙門。三者名譽沙門。四者真實沙
T12n0351_p0198c04║門。云何色像沙門。若有沙門成就色像。剔
T12n0351_p0198c05║除鬚髮被著法服手持應器。彼身惡行口意
T12n0351_p0198c06║惡行。不習調御亦不守護。犯戒作惡貪不
T12n0351_p0198c07║精進。是謂迦葉色像沙門。云何詐威儀沙門。
T12n0351_p0198c08║若有沙門成就禮節。【CL020n0054_p0643a01】遊步正智。食知止足。行
T12n0351_p0198c09║四聖種。不樂眾聚道俗之會。少言少睡。然彼
T12n0351_p0198c10║威儀詐不真實不期淨心。不習止息而有見
T12n0351_p0198c11║想。於空便起如坑之想。諸有比丘習行空
T12n0351_p0198c12║者。發怨家想。是謂迦葉詐威儀沙門。云何名
T12n0351_p0198c13║譽沙門。若有沙門奉持禁戒。欲令他人知奉
T12n0351_p0198c14║持戒。精進學問欲令他人知精進學。住止山
T12n0351_p0198c15║澤中欲令他人知住山澤。少欲知足精勤獨
T12n0351_p0198c16║住欲令他知。不厭至死。不求離欲。不樂盡
T12n0351_p0198c17║止。不欲求道。息心梵行。不為泥洹。是謂迦葉
T12n0351_p0198c18║名譽沙門。云何為真實沙門。若有沙門不為
T12n0351_p0198c19║身命。況復貪財著於名譽。樂聽空無相無願
T12n0351_p0198c20║之法。聞則歡喜修行如法。不為涅槃而修梵
T12n0351_p0198c21║行。況為三界不作空見。況見我人壽命依法
T12n0351_p0198c22║求道。離結解脫不求外道。觀諸法性皆悉究
T12n0351_p0198c23║竟清淨無穢。而自照察不【CL020n0054_p0643b01】由於他。如法者。不
T12n0351_p0198c24║見如來況有色身。不見無欲法況有文飾。不
T12n0351_p0198c25║想無為況有眾德。不習斷法不學修法。不住
T12n0351_p0198c26║生死不樂涅槃。不求解脫亦不求縛。知一切
T12n0351_p0198c27║法究竟清淨不生不滅。是謂迦葉真實沙門。
T12n0351_p0198c28║是故迦葉。當學真實沙門。莫習名譽沙門。譬
T12n0351_p0198c29║如貧人外有富名。於意云何。彼名有實不。答
T12n0351_p0199a01║曰。不也世尊。如是迦葉。有沙門名無沙門德。
T12n0351_p0199a02║我說此人是為極貧。譬如有人大水所漂渴
T12n0351_p0199a03║乏而死。如是迦葉。有沙門梵志習學多法。而
T12n0351_p0199a04║不能除婬怒癡渴。彼為法水所漂結渴而死。
T12n0351_p0199a05║生惡趣中亦復如是。譬如醫師持種種藥療
T12n0351_p0199a06║他人病而不自治。如是迦葉。有沙門梵志。
T12n0351_p0199a07║多諷誦法而不自除婬怒癡病。亦復如是。譬
T12n0351_p0199a08║如病人服王妙藥。不自將節而致終沒。如是
T12n0351_p0199a09║迦葉。多有沙門梵志。行不如法【CL020n0054_p0644a01】起諸結病。終
T12n0351_p0199a10║生惡趣亦復如是。譬如摩尼珠墮不淨中無
T12n0351_p0199a11║所復直。如是迦葉。多有沙門梵志貪著財利。
T12n0351_p0199a12║當知亦如摩尼珠墮不淨中無所復直。譬如
T12n0351_p0199a13║死人著金花鬘。如是迦葉。人不持戒被著袈
T12n0351_p0199a14║裟。亦復如是。譬如長者子淨自澡浴。被白淨
T12n0351_p0199a15║衣著薝蔔華鬘。如是迦葉。多聞持戒被著袈
T12n0351_p0199a16║裟。亦復如是。
T12n0351_p0199a17║復次迦葉。有四不持戒似如持戒。云何為四。
T12n0351_p0199a18║若有比丘護持禁戒成就威儀。至微小事當
T12n0351_p0199a19║畏懼之。持比丘淨戒。成就威儀禮節。身口
T12n0351_p0199a20║意行正令清淨。而計吾我。是謂迦葉一不持
T12n0351_p0199a21║戒似如持戒。復次比丘。誦律通利察住律法
T12n0351_p0199a22║不斷身見。是謂迦葉二不持戒似如持戒。復
T12n0351_p0199a23║次比丘。行慈眾生聞說諸法不起不滅。而懷
T12n0351_p0199a24║恐怖。是謂迦葉三不持戒似如持戒。
T12n0351_p0199a25║復次比丘。行十二法淨功德【CL020n0054_p0644b01】行。而起見我有
T12n0351_p0199a26║我所。是謂迦葉四不持戒似如持戒。如是迦
T12n0351_p0199a27║葉。戒稱戒者。謂無我亦無我所。無作不作。無
T12n0351_p0199a28║事非事。亦無威儀無行不行。無名色相。亦無
T12n0351_p0199a29║非相。無息不息。無取無捨。無可取者。亦無
T12n0351_p0199b01║不可捨。不施設眾生。亦不施設無眾生。無有
T12n0351_p0199b02║口行無不口行。無心不心。無倚不倚。無戒不
T12n0351_p0199b03║戒。是謂迦葉無漏聖戒。而無所墮。出於三界
T12n0351_p0199b04║離一切倚。於是世尊。說此頌曰。
T12n0351_p0199b05║　持戒不有亦無垢　　持戒無憍而不倚
T12n0351_p0199b06║　持戒不闇無所縛　　持戒無塵無污穢
T12n0351_p0199b07║　究竟止息無上寂　　無想不想亦無穢
T12n0351_p0199b08║　諸慟眾倚一切斷　　是為迦葉持佛戒
T12n0351_p0199b09║　不著身口不倚命　　不貪一切受生死
T12n0351_p0199b10║　以正去來住正道　　是為迦葉持佛戒
T12n0351_p0199b11║【CL020n0054_p0645a01】　不著世間不倚世　　得明無闇無所有
T12n0351_p0199b12║　無有己想無他想　　斷一切想得清淨
T12n0351_p0199b13║　無此彼岸無中間　　於此彼岸亦不著
T12n0351_p0199b14║　無縛無詐無諸漏　　是為迦葉持佛戒
T12n0351_p0199b15║　謂名及色意不著　　禪定正念調御心
T12n0351_p0199b16║　無有吾我無我所　　是為迦葉稱住戒
T12n0351_p0199b17║　不倚禁戒得解脫　　不叩持戒為歡喜
T12n0351_p0199b18║　於此上求八正道　　是謂持戒清淨相
T12n0351_p0199b19║　不期持戒不依定　　謂修習此得智慧
T12n0351_p0199b20║　無有無得是聖性　　清淨聖戒佛所稱
T12n0351_p0199b21║　謂己身見心解脫　　我是我所終不起
T12n0351_p0199b22║　心能解空佛境界　　如是持戒莫能勝
T12n0351_p0199b23║　善住淨戒得禪定　　已獲禪定修智慧
T12n0351_p0199b24║　已修智慧便得脫　　已逮解脫平等戒
T12n0351_p0199b25║說此偈已。八百比丘逮得漏盡。三萬二千人
T12n0351_p0199b26║【CL020n0054_p0645b01】遠塵離垢。諸法眼生。五百比丘昔已得定。
T12n0351_p0199b27║聞佛說此甚深之法。不能解了從座起去。於
T12n0351_p0199b28║是大迦葉。白世尊曰。此五百比丘昔已得
T12n0351_p0199b29║定。聞是深法不能解了即便起去。世尊告大
T12n0351_p0199c01║迦葉曰。此五百比丘貢高慢故。不能解此無
T12n0351_p0199c02║漏淨戒。是所說法甚深微妙。諸佛之道極甚
T12n0351_p0199c03║深妙。非是未種善根與惡知識共相隨者所
T12n0351_p0199c04║能解了。此五百比丘。昔迦葉如來興出世時。
T12n0351_p0199c05║悉為異學弟子。聞迦葉如來說法時。計著有
T12n0351_p0199c06║故。一聞說法心得歡喜。以是因緣。身壞命終
T12n0351_p0199c07║生忉利天。從彼命終還生人間。於我法中出
T12n0351_p0199c08║家學道。此諸比丘為見所壞。聞是深法不能
T12n0351_p0199c09║解了。今始造緣不復生於惡趣之中。此身終
T12n0351_p0199c10║已當得滅度。於是世尊。告尊者須菩提曰。汝
T12n0351_p0199c11║去化彼五百比丘。須菩提白佛言。唯世尊。此
T12n0351_p0199c12║五百【CL020n0054_p0646a01】比丘不受佛教。何況我耶。於是世尊。
T12n0351_p0199c13║化作比丘在彼道中。五百比丘見已。往詣化
T12n0351_p0199c14║比丘所。問化比丘曰。諸賢。欲何所至。化比丘
T12n0351_p0199c15║曰。欲詣山澤遊住安樂。所以者何。向聞世尊
T12n0351_p0199c16║所可說法。我不能解了故。即言諸賢。我等亦
T12n0351_p0199c17║聞世尊說法不能解了而有恐怖。欲詣山澤
T12n0351_p0199c18║遊住安樂。化比丘曰。諸賢。且來當共誼計。莫
T12n0351_p0199c19║得有諍非沙門法。諸賢。稱說般泥洹者。為何
T12n0351_p0199c20║等法般泥洹耶。是身中何者眾生。何者我人
T12n0351_p0199c21║壽命。謂般泥洹。何所法盡便得般泥洹。五百
T12n0351_p0199c22║比丘曰。婬怒癡盡便得般泥洹。化比丘問
T12n0351_p0199c23║曰。諸賢。有婬怒癡盡耶。而言此盡便得般泥
T12n0351_p0199c24║洹。五百比丘答曰。諸賢。淫怒癡者。不在於
T12n0351_p0199c25║內而不在外。亦不在兩中間。亦非無思想而
T12n0351_p0199c26║有也。化比丘曰。是故諸賢。不當思想亦莫反
T12n0351_p0199c27║想。若不思想【CL020n0054_p0646b01】不反想者。則無染不染。若無
T12n0351_p0199c28║染不染者。是說息寂。諸賢當知。所有戒身。亦
T12n0351_p0199c29║不生亦不般泥洹。定慧解脫度知見身亦不
T12n0351_p0200a01║生亦不般泥洹。諸賢。因此五分法身說泥洹
T12n0351_p0200a02║者。是法遠離空無所有。無取無斷。如是諸
T12n0351_p0200a03║賢。云何可想般泥洹耶。是故諸賢。莫想於想
T12n0351_p0200a04║莫想於無想。亦莫斷想及與無想。若斷想無
T12n0351_p0200a05║想者。是為大緣。諸賢。若入想知滅定者。於是
T12n0351_p0200a06║似有所作。說此法時。五百比丘諸漏永盡心
T12n0351_p0200a07║得解脫。即詣佛所稽首佛足卻坐一面。於是
T12n0351_p0200a08║尊者。須菩提。問諸比丘曰。諸賢。向去何所今
T12n0351_p0200a09║從何來。諸比丘曰。尊者須菩提。佛所說法無
T12n0351_p0200a10║去無來。須菩提。復問諸賢。師為是誰。諸比丘
T12n0351_p0200a11║曰。謂不生不滅是。須菩提復問。云何知法。答
T12n0351_p0200a12║曰。無縛無解。須菩提復問。諸賢。云何解脫。
T12n0351_p0200a13║答曰。無明滅而明生【CL020n0054_p0647a01】也。須菩提復問。諸賢。誰
T12n0351_p0200a14║弟子耶。答曰。謂如是得如是正智。須菩提復
T12n0351_p0200a15║問。諸賢。何時當滅度耶。答曰。如來所化般泥
T12n0351_p0200a16║洹。須菩提復問。諸賢。所作已辦耶。答曰。吾
T12n0351_p0200a17║我所作悉皆已斷。須菩提復問。諸賢。誰同梵
T12n0351_p0200a18║行。答曰。不行三界。須菩提復問。諸賢。結已
T12n0351_p0200a19║盡耶。答曰。諸法至竟滅。須菩提復問。諸賢。
T12n0351_p0200a20║降伏魔耶。答曰。諸陰不可得。須菩提復問。諸
T12n0351_p0200a21║賢。順尊教耶。答曰。無身口意。須菩提復問。
T12n0351_p0200a22║諸賢。清淨福田耶。答曰。無受亦無所受。須
T12n0351_p0200a23║菩提復問。諸賢。度生死耶。答曰。無常無斷。
T12n0351_p0200a24║須菩提復問。諸賢。向福田地耶。答曰。一切
T12n0351_p0200a25║諸著悉已解脫。須菩提復問。諸賢。趣何所耶。
T12n0351_p0200a26║答曰。隨如來之所化也。如是尊者須菩提問。
T12n0351_p0200a27║五百比丘答。時彼大眾聞已。八百比丘諸漏
T12n0351_p0200a28║永盡心得解脫。三萬二千人遠塵離垢【CL020n0054_p0647b01】諸法
T12n0351_p0200a29║眼生。於是尊者須菩提。白世尊曰。甚奇甚特
T12n0351_p0200b01║此寶嚴經。饒益發起趣摩訶衍諸族姓子族
T12n0351_p0200b02║姓女。須菩提復問。世尊。諸族姓子族姓女。
T12n0351_p0200b03║說此寶嚴經者。得幾所福。世尊答曰。若族姓
T12n0351_p0200b04║子族姓女。說此寶嚴經教授他人。書寫經卷
T12n0351_p0200b05║在所著處。是為天上天下最妙塔寺。若從法
T12n0351_p0200b06║師聞受持讀誦。書寫經卷者。當敬法師為
T12n0351_p0200b07║如如來。若敬法師供養奉持者。我記彼人必
T12n0351_p0200b08║得無上正真道。命終之時要見如來。是人當
T12n0351_p0200b09║得十種身清淨。云何為十。一者死時歡喜
T12n0351_p0200b10║無厭。二者眼目不亂。三者手不擾亂。四者
T12n0351_p0200b11║心不擾亂。五者身不煩擾。六者不失大小不
T12n0351_p0200b12║淨。七者心不污穢。八者心不錯亂。九者手
T12n0351_p0200b13║不摸空。十者隨其坐命終。是謂十種身清淨
T12n0351_p0200b14║也。
T12n0351_p0200b15║復次迦葉。當得十種口清淨。云何為十。一者
T12n0351_p0200b16║善音。二者軟音。三【CL020n0054_p0648a01】者樂音。四者愛音。五者柔
T12n0351_p0200b17║和音。六者無礙音。七者敬音。八者受音。九
T12n0351_p0200b18║者天所受音。十者佛所受音。是謂十種口清
T12n0351_p0200b19║淨也。
T12n0351_p0200b20║復次迦葉。當得十種意清淨。云何為十。一者
T12n0351_p0200b21║無恚不怒他人。二者無恨不語。三者不求
T12n0351_p0200b22║短。四者無結縛。五者無顛倒想。六者心無
T12n0351_p0200b23║懈怠。七者戒不放逸。八者意樂布施歡喜受。
T12n0351_p0200b24║九者離貢高慢。十者得三昧定。獲一切佛法。
T12n0351_p0200b25║是為十種意清淨也。
T12n0351_p0200b26║復次迦葉。若有恒沙國土滿中七寶。供養如
T12n0351_p0200b27║恒沙等諸佛如來等正覺及弟子眾。如恒沙
T12n0351_p0200b28║劫一切施安。至般泥洹後起七寶塔。不如是
T12n0351_p0200b29║族姓子族姓女聞此寶嚴經。受持諷誦為他
T12n0351_p0200c01║人說不誹謗也。若有女人說此經者。是女人
T12n0351_p0200c02║終不墮惡趣。亦不復受女人身也。
T12n0351_p0200c03║復次迦葉。若有族姓欲以一切珍妙供養此
T12n0351_p0200c04║經典【CL020n0054_p0648b01】者。當受持讀誦書寫經卷為他人說。是
T12n0351_p0200c05║為供養此經典已。若有受持諷誦書寫為人
T12n0351_p0200c06║說者。則為供養諸佛如來。佛說此經時。尊者
T12n0351_p0200c07║大迦葉。一切天龍鬼神世間人民。聞佛說已。
T12n0351_p0200c08║歡喜奉行。
T12n0351_p0200c09║佛說摩訶衍寶嚴經【○】【○】【○】【○】【○】【○】【○】【○】【○】【CL020n0054_p0649a01】【CL020n0054_p0649b01】【CL020n0054_p0650a01】
