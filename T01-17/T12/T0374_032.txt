T12n0374_p0554a01║【□】
T12n0374_p0554a02║【■】大般涅槃經卷第三十二
T12n0374_p0554a03║【□】
T12n0374_p0554a04║【■】　　　　北涼天竺三藏曇無讖譯
T12n0374_p0554a05║【■】　　師子吼菩薩品第十一之六
T12n0374_p0554a06║師子吼菩薩言。世尊。若一切業不定得果。
T12n0374_p0554a07║一切眾生悉有佛性。應當修習八聖道者。何
T12n0374_p0554a08║因緣故。一切眾生悉不得是大般涅槃。世尊。
T12n0374_p0554a09║若一切眾生有佛性者。即當定得阿耨多羅
T12n0374_p0554a10║三藐三菩提。何須修習八聖道耶。世尊。如
T12n0374_p0554a11║此經中說有病人若得醫藥及瞻病人隨病飲
T12n0374_p0554a12║食。若使不得皆悉除差。一切眾生亦復如
T12n0374_p0554a13║是。若遇聲聞及辟支佛諸佛菩薩諸善知【CL029n0109_p0547a01】識。
T12n0374_p0554a14║若聞說法修習聖道。若不遇不聞不修習
T12n0374_p0554a15║道。悉當得成阿耨多羅三藐三菩提。何以故。
T12n0374_p0554a16║以佛性故。世尊。譬如日月無有能遮令不得
T12n0374_p0554a17║至頞多山邊。四大河水不至大海。一闡提等
T12n0374_p0554a18║不至地獄。一切眾生亦復如是。無有能遮令
T12n0374_p0554a19║不得至阿耨多羅三藐三菩提。何以故。以佛
T12n0374_p0554a20║性故。世尊。以是義故。一切眾生不須修道。以
T12n0374_p0554a21║佛性力故應得阿耨多羅三藐三菩提。不以
T12n0374_p0554a22║修習聖道力故。世尊。若一闡提犯四重禁五
T12n0374_p0554a23║逆罪等。不得阿耨多羅三藐三菩提者。應須
T12n0374_p0554a24║修習以因佛性定當得故。非因修習然後
T12n0374_p0554a25║得也。世尊。譬如磁石去鐵雖遠。以其力故鐵
T12n0374_p0554a26║則隨著。眾生佛性亦復如是。是故不須勤修
T12n0374_p0554a27║習道。佛言。善哉善哉。善男子。如恒河邊有七
T12n0374_p0554a28║種人。若為洗浴恐畏寇賊。或為採花則入河
T12n0374_p0554a29║中。【CL029n0109_p0547b01】第一人者入水則沈。何以故。羸無勢力不
T12n0374_p0554b01║習浮故。第二人者雖沒還出出已復沒。何以
T12n0374_p0554b02║故。身力大故則能還出。不習浮故出已還沒。
T12n0374_p0554b03║第三人者沒已即出出更不沒。何以故。身重
T12n0374_p0554b04║故沒力大故出。先習浮故出已即住。第四人
T12n0374_p0554b05║者入已便沒沒已還出。出已即住遍觀四方。
T12n0374_p0554b06║何以故。重故則沈力大故還出習浮則住。不
T12n0374_p0554b07║知出處故觀四方。第五人者入已即沈沈已
T12n0374_p0554b08║便出。出已即住住已觀方。觀已即去。何以故。
T12n0374_p0554b09║為怖畏故。第六人者入已即去淺處則住。何
T12n0374_p0554b10║以故。觀賊近遠故。第七人者既至彼岸登
T12n0374_p0554b11║上大山無復恐怖。離諸怨賊受大快樂。善男
T12n0374_p0554b12║子。生死大河亦復如是。有七種人畏煩惱賊
T12n0374_p0554b13║故。發意欲渡生死大河。出家剃髮身被法
T12n0374_p0554b14║服。既出家已親近惡友。隨順其教聽受邪法。
T12n0374_p0554b15║所謂眾【CL029n0109_p0548a01】生身者即是五蔭。五蔭者即名五
T12n0374_p0554b16║大。眾生若死永斷五大。斷五大故何須修習
T12n0374_p0554b17║善惡諸業。是故當知無有善惡及善惡報。如
T12n0374_p0554b18║是則名一闡提也。一闡提者名斷善根。斷善
T12n0374_p0554b19║根故沒生死河不能得出。何以故。惡業重故
T12n0374_p0554b20║無信力故。如恒河邊第一人也。善男子。一闡
T12n0374_p0554b21║提輩有六因緣。沒三惡道不能得出。何等為
T12n0374_p0554b22║六。一者惡心熾盛故。二者不見後世故。三者
T12n0374_p0554b23║樂習煩惱故。四者遠離善根故。五者惡業障
T12n0374_p0554b24║隔故。六者親近惡知識故。復有五事沒三惡
T12n0374_p0554b25║道。何等為五。一者於比丘邊作非法故。二者
T12n0374_p0554b26║比丘尼邊作非法故。三者自在用僧鬘物故。
T12n0374_p0554b27║四者母邊作非法故。五者於五部僧互生是
T12n0374_p0554b28║非故。復有五事沒三惡道。何等為五。一者常
T12n0374_p0554b29║說無善惡果故。二者殺發菩提心眾生故。三
T12n0374_p0554c01║者喜說法【CL029n0109_p0548b01】師過失故。四者法說非法非法說法
T12n0374_p0554c02║故。五者為求法過而聽受故。復有三事沒三
T12n0374_p0554c03║惡道。何等為三。一謂如來無常永滅。二謂正
T12n0374_p0554c04║法無常遷變。三謂僧寶可滅壞故。是故常沒
T12n0374_p0554c05║三惡道中。第二人者。發意欲渡生死大河。斷
T12n0374_p0554c06║善根故沒不能出。所言出者親近善友則得
T12n0374_p0554c07║信心。是信心者。信施施果信善善果信惡惡
T12n0374_p0554c08║果。信生死苦無常敗壞。是名為信。以得信
T12n0374_p0554c09║心修習淨戒。受持讀誦書寫解說。常樂惠
T12n0374_p0554c10║施善修智慧。以鈍根故復遇惡友。不能修
T12n0374_p0554c11║習身戒心慧。聽受邪法或值惡時處惡國土
T12n0374_p0554c12║斷諸善根。斷善根故常沒生死。如恒河邊第
T12n0374_p0554c13║二人也。第三人者。發意欲渡生死大河。斷
T12n0374_p0554c14║善根故於中沈沒。親近善友得名為出。信於
T12n0374_p0554c15║如來是一切智常恒無變為眾生故說無上
T12n0374_p0554c16║道。一切眾生悉有佛【CL029n0109_p0549a01】性如來非滅法僧亦爾
T12n0374_p0554c17║無有滅壞。一闡提等不斷其法。終不能得阿
T12n0374_p0554c18║耨多羅三藐三菩提。要當遠離然後乃得。以
T12n0374_p0554c19║信心故修習淨戒。修習戒已受持讀誦書
T12n0374_p0554c20║寫解說十二部經。為諸眾生廣宣流布。樂於
T12n0374_p0554c21║惠施修習智慧。以利根故堅住信慧心無
T12n0374_p0554c22║退轉。如恒河邊第三人也。第四人者。發意欲
T12n0374_p0554c23║渡生死大河。斷善根故於中沈沒。親近善友
T12n0374_p0554c24║故得信心是名為出。得信心故受持讀誦書
T12n0374_p0554c25║寫解說十二部經。為眾生故廣宣流布。樂於
T12n0374_p0554c26║惠施修習智慧。以利根故堅住信慧。心無退
T12n0374_p0554c27║轉遍觀四方。觀四方者四沙門果。如恒河邊
T12n0374_p0554c28║第四人也。第五人者。發意欲渡生死大河。
T12n0374_p0554c29║斷善根故於中沈沒。親近善友故得信心是
T12n0374_p0555a01║名為出。以信心故受持讀誦書寫解說十二
T12n0374_p0555a02║部經。為眾生故廣宣流布。樂【CL029n0109_p0549b01】於慧施修習
T12n0374_p0555a03║智慧。以利根故堅住信慧心無退轉。無退轉
T12n0374_p0555a04║已即便前進。前進者謂辟支佛。雖能自渡不
T12n0374_p0555a05║及眾生是名為去。如恒河邊第五人也。第六
T12n0374_p0555a06║人者。發意欲渡生死大河。斷善根故於中沈
T12n0374_p0555a07║沒。親近善友獲得信心。得信心故名之為出。
T12n0374_p0555a08║以信心故受持讀誦書寫解說十二部經。為
T12n0374_p0555a09║眾生故廣宣流布。樂於惠施修習智慧。以
T12n0374_p0555a10║利根故堅住信慧心無退轉。無退轉已即復
T12n0374_p0555a11║前進遂到淺處。到淺處已即住不去。住不去
T12n0374_p0555a12║者所謂菩薩。為欲度脫諸眾生故住觀煩惱。
T12n0374_p0555a13║如恒河邊第六人也。第七人者。發意欲渡生
T12n0374_p0555a14║死大河。斷善根故於中沈沒。親近善友獲得
T12n0374_p0555a15║信心。得信心已是名為出。以信心故受持讀
T12n0374_p0555a16║誦書寫解說十二部經。為眾生故廣宣流布。
T12n0374_p0555a17║樂於惠施修習智慧。以利根故堅【CL029n0109_p0550a01】住信慧心。
T12n0374_p0555a18║無退轉。無退轉已即便前進既前進已得到
T12n0374_p0555a19║彼岸登大高山。離諸恐怖多受安樂。善男
T12n0374_p0555a20║子。彼岸山者喻於如來。受安樂者喻佛常住。
T12n0374_p0555a21║大高山者喻大涅槃。善男子。是恒河邊如是
T12n0374_p0555a22║諸人。悉具手足而不能渡。一切眾生亦復如
T12n0374_p0555a23║是。實有佛寶法寶僧寶。如來常說諸法要義。
T12n0374_p0555a24║有八聖道大般涅槃。而諸眾生悉不能得。此
T12n0374_p0555a25║非我咎亦非聖道。眾生等過。當知悉是煩惱
T12n0374_p0555a26║過惡。以是義故。一切眾生不得涅槃。善男子。
T12n0374_p0555a27║譬如良醫知病說藥。病者不服非醫咎也。善
T12n0374_p0555a28║男子。如有施主以其所有施一切人。有不受
T12n0374_p0555a29║者非施主咎。善男子。譬如日出幽冥皆明。盲
T12n0374_p0555b01║瞽之人不見道路非日過也。善男子。如恒河
T12n0374_p0555b02║水能除渴乏。渴者不飲非水咎也。善男子。譬
T12n0374_p0555b03║如大地普生果實平等無二。農夫不【CL029n0109_p0550b01】種非地
T12n0374_p0555b04║過也。善男子。如來普為一切眾生廣開分別
T12n0374_p0555b05║十二部經。眾生不受非如來咎。善男子。若修
T12n0374_p0555b06║道者即得阿耨多羅三藐三菩提。善男子。汝
T12n0374_p0555b07║言眾生悉有佛性。應得阿耨多羅三藐三菩
T12n0374_p0555b08║提如磁石者。善哉善哉。以有佛性因緣力故
T12n0374_p0555b09║得阿耨多羅三藐三菩提。若言不須修聖道
T12n0374_p0555b10║者。是義不然。善男子。譬如有人行於曠野渴
T12n0374_p0555b11║乏遇井。其井幽深雖不見水當知必有。是人
T12n0374_p0555b12║方便求覓罐綆汲取則見。佛性亦爾一切眾
T12n0374_p0555b13║生雖復有之。要須修習無漏聖道然後得見。
T12n0374_p0555b14║善男子。如有胡麻則得見油。離諸方便則不
T12n0374_p0555b15║得見。甘蔗亦爾。善男子。如三十三天北鬱單
T12n0374_p0555b16║越。雖是有法若無善業神通道力則不。能
T12n0374_p0555b17║見。地中草根及地下水。以地覆故眾生不見。
T12n0374_p0555b18║佛性亦爾不修聖道故不得見。善男子。【CL029n0109_p0551a01】如汝
T12n0374_p0555b19║所說世有病人。若遇瞻病良醫好藥隨病飲
T12n0374_p0555b20║食。及以不遇悉得差者。善男子。我為六住
T12n0374_p0555b21║諸菩薩等說如是義。善男子。譬如虛空於諸
T12n0374_p0555b22║眾生非內非外。非內外故亦無罣礙。眾生佛
T12n0374_p0555b23║性亦復如是。善男子。譬如有人財在異方雖
T12n0374_p0555b24║不現前隨意受用。有人問之則言我許。何以
T12n0374_p0555b25║故以定有故。眾生佛性亦復如是。非此非彼
T12n0374_p0555b26║以定得故言一切有。善男子。譬如眾生造作
T12n0374_p0555b27║諸業若善若惡非內非外。如是業性非有非
T12n0374_p0555b28║無。亦復非是本無今有。非無因出。非此作此
T12n0374_p0555b29║受此作彼受。彼作彼受無作無受。時節和合
T12n0374_p0555c01║而得果報。眾生佛性亦復如是。亦復非是本
T12n0374_p0555c02║無今有。非內非外非有非無非此非彼。非餘
T12n0374_p0555c03║處來非無因緣。亦非一切眾生不見。有諸菩
T12n0374_p0555c04║薩時節因緣和合得見時節者所謂十住【CL029n0109_p0551b01】菩薩
T12n0374_p0555c05║摩訶薩修八聖道。於諸眾生得平等心。爾時
T12n0374_p0555c06║得見不名為作。善男子。汝言如磁石者。是義
T12n0374_p0555c07║不然。何以故石不吸鐵。所以者何無心業故。
T12n0374_p0555c08║善男子。異法有故異法出生。異法無故異法
T12n0374_p0555c09║滅壞。無有作者無有壞者。善男子。猶如猛火
T12n0374_p0555c10║不能焚薪。火出薪壞名為焚薪善男子。譬如
T12n0374_p0555c11║葵藿隨日而轉。而是葵藿亦無敬心無識無
T12n0374_p0555c12║業。異法性故而自迴轉。善男子。如芭蕉樹因
T12n0374_p0555c13║雷增長。是樹無耳無心意識。異法有故異法
T12n0374_p0555c14║增長。異法無故異法滅壞。善男子。如阿叔迦
T12n0374_p0555c15║樹。女人摩觸花為之出。是樹無心亦無覺觸。
T12n0374_p0555c16║異法有故異法出生。異法無故異法滅壞。善
T12n0374_p0555c17║男子。如橘得尸果則滋多。而是橘樹無心無
T12n0374_p0555c18║觸。異法有故異法滋多。異法無故異法滅壞。
T12n0374_p0555c19║善男子。如安石榴塼骨糞故果實繁茂。【CL029n0109_p0552a01】安石
T12n0374_p0555c20║榴樹亦無心觸。異法有故異法出生。異法無
T12n0374_p0555c21║故異法滅壞。善男子。磁石吸鐵亦復如是。異
T12n0374_p0555c22║法有故異法出生。異法無故異法滅壞。眾生
T12n0374_p0555c23║佛性亦復如是。不能吸得阿耨多羅三藐三
T12n0374_p0555c24║菩提。善男子。無明不能吸取諸行。行亦不能
T12n0374_p0555c25║吸取識也。亦得名為無明緣行行緣於識。有
T12n0374_p0555c26║佛無佛法界常住。
T12n0374_p0555c27║善男子。若言佛性住眾生中者。善男子。常法
T12n0374_p0555c28║無住若有住處即是無常。善男子。如十二因
T12n0374_p0555c29║緣無定住處。若有住處十二因緣不得名常。
T12n0374_p0556a01║如來法身亦無住處。法界法入法陰虛空悉
T12n0374_p0556a02║無住處。佛性亦爾都無住處善男子。譬如四
T12n0374_p0556a03║大力雖均等。有堅有熱有濕有動。有重有輕
T12n0374_p0556a04║有赤有白有黃有黑。而是四大亦無有業。異
T12n0374_p0556a05║法界故各不相似。佛性亦爾異法界故時至
T12n0374_p0556a06║則現。善男子。一切眾【CL029n0109_p0552b01】生不退佛性故名之
T12n0374_p0556a07║為有。阿毘跋致故以當有故。決定得故定當
T12n0374_p0556a08║見故。是故名為一切眾生悉有佛性。善男子。
T12n0374_p0556a09║譬如有王告一大臣。汝牽一象以示盲者。爾
T12n0374_p0556a10║時大臣受王敕已。多集眾盲以象示之。時彼
T12n0374_p0556a11║眾盲各以手觸。大臣即還而白王言。臣已示
T12n0374_p0556a12║竟。爾時大王。即喚眾盲各各問言。汝見象耶。
T12n0374_p0556a13║眾盲各言。我已得見。王言。象為何類。其觸牙
T12n0374_p0556a14║者即言象形如蘆菔根。其觸耳者言象如箕。
T12n0374_p0556a15║其觸頭者言象如石。其觸鼻者言象如杵。其
T12n0374_p0556a16║觸腳者言象如木臼。其觸脊者言象如床。其
T12n0374_p0556a17║觸腹者言象如甕。其觸尾者言象如繩。善男
T12n0374_p0556a18║子。如彼眾盲不說象體亦非不說。若是眾相
T12n0374_p0556a19║悉非象者。離是之外更無別象。善男子。王喻
T12n0374_p0556a20║如來正遍知也。臣喻方等大涅槃經。象喻佛
T12n0374_p0556a21║性。盲喻一切無明眾生。【CL029n0109_p0553a01】是諸眾生聞佛說已。
T12n0374_p0556a22║或作是言色是佛性。何以故。是色雖滅次第
T12n0374_p0556a23║相續。是故獲得無上如來三十二相如來色
T12n0374_p0556a24║常。如來色者常不斷故。是故說色名為佛性。
T12n0374_p0556a25║譬如真金質雖遷變色常不異。或時作釧作
T12n0374_p0556a26║𮢠作盤。然其黃色初無改易。眾生佛性亦
T12n0374_p0556a27║復如是質雖無常而色是常。以是故說色為
T12n0374_p0556a28║佛性。或有說言受是佛性。何以故。受因緣故
T12n0374_p0556a29║獲得如來真實之樂。如來受者謂畢竟受第
T12n0374_p0556b01║一義受。眾生受性雖復無常。然其次第相續
T12n0374_p0556b02║不斷。是故獲得如來常受。譬如有人姓憍尸
T12n0374_p0556b03║迦。人雖無常而姓是常。經千萬世無有改易。
T12n0374_p0556b04║眾生佛性亦復如是。以是故說受為佛性。又
T12n0374_p0556b05║有說言想是佛性。何以故。想因緣故獲得如
T12n0374_p0556b06║來真實之想。如來想者名無想想。無想想者
T12n0374_p0556b07║非眾生想非男女想。亦非【CL029n0109_p0553b01】色受想行識想非
T12n0374_p0556b08║想斷想。眾生之想雖復無常。以想次第相續
T12n0374_p0556b09║不斷。故得如來常恒之想。善男子。譬如眾生
T12n0374_p0556b10║十二因緣。眾生雖滅而因緣常。眾生佛性亦
T12n0374_p0556b11║復如是。以是故說想為佛性。又有說言行為
T12n0374_p0556b12║佛性。何以故。行名壽命壽因緣故。獲得如來
T12n0374_p0556b13║常住壽命。眾生壽命雖復無常。而壽次第相
T12n0374_p0556b14║續不斷。故得如來真實常壽。善男子。譬如十
T12n0374_p0556b15║二部經。聽者說者雖復無常。而是經典常存
T12n0374_p0556b16║不變。眾生佛性亦復如是。以是故說行為佛
T12n0374_p0556b17║性。又有說言識為佛性。識因緣故獲得如來
T12n0374_p0556b18║平等之心。眾生意識雖復無常。而識次第相
T12n0374_p0556b19║續不斷。故得如來真實常心。如火熱性火雖
T12n0374_p0556b20║無常熱非無常。眾生佛性亦復如是。以是故
T12n0374_p0556b21║說識為佛性。又有說言離陰有我我是佛性。
T12n0374_p0556b22║何以故。我因緣故獲得如【CL029n0109_p0554a01】來八自在我。有諸
T12n0374_p0556b23║外道說言。去來見聞悲喜語說為我。如是我
T12n0374_p0556b24║相雖復無常。而如來我真實是常善男子。如
T12n0374_p0556b25║陰入界雖復無常而名是常。眾生佛性亦復
T12n0374_p0556b26║如是。善男子。如彼盲人各各說象。雖不得實
T12n0374_p0556b27║非不說象。說佛性者亦復如是。非即六法不
T12n0374_p0556b28║離六法。善男子。是故我說眾生佛性非色不
T12n0374_p0556b29║離色。乃至非我不離我。善男子。有諸外道雖
T12n0374_p0556c01║說有我而實無我。眾生我者即是五陰。離陰
T12n0374_p0556c02║之外更無別我。善男子。譬如莖葉鬚臺合為
T12n0374_p0556c03║蓮花。離是之外更無別花。眾生我者亦復如
T12n0374_p0556c04║是。善男子。譬如牆壁草木和合名之為舍。離
T12n0374_p0556c05║是之外更無別舍。如佉陀羅樹波羅奢樹尼
T12n0374_p0556c06║拘陀樹鬱曇缽樹和合為林。離是之外更無別
T12n0374_p0556c07║林。譬如車兵象馬步兵和合為軍。離是之外
T12n0374_p0556c08║更無別軍。譬如五色雜【CL029n0109_p0554b01】線和合名之為綺。離
T12n0374_p0556c09║是之外更無別綺。如四姓和合名為大眾。離
T12n0374_p0556c10║是之外更無別眾。眾生我者亦復如是。離五
T12n0374_p0556c11║陰外更無別我。善男子。如來常住則名為我。
T12n0374_p0556c12║如來法身無邊無礙不生不滅。得八自在是名
T12n0374_p0556c13║為我。眾生真實無如是我及以我所。但以必
T12n0374_p0556c14║定當得畢竟第一義空故名佛性。善男子。大
T12n0374_p0556c15║慈大悲名為佛性。何以故。大慈大悲常隨菩
T12n0374_p0556c16║薩如影隨形。一切眾生必定當得大慈大悲。
T12n0374_p0556c17║是故說言一切眾生悉有佛性。大慈大悲者名
T12n0374_p0556c18║為佛性。佛性者名為如來。大喜大捨名為佛
T12n0374_p0556c19║性。何以故。菩薩摩訶薩若不能捨二十五有。
T12n0374_p0556c20║則不能得阿耨多羅三藐三菩提。以諸眾生
T12n0374_p0556c21║必當得故。是故說言一切眾生悉有佛性。大
T12n0374_p0556c22║喜大捨者即是佛性。佛性者即是如來。佛性
T12n0374_p0556c23║者名大信心。何以【CL029n0109_p0555a01】故。以信心故菩薩摩訶薩
T12n0374_p0556c24║則能具足檀波羅蜜乃至般若波羅蜜。一切眾
T12n0374_p0556c25║生必定當得大信心故。是故說言一切眾生
T12n0374_p0556c26║悉有佛性。大信心者即是佛性。佛性者即是
T12n0374_p0556c27║如來。佛性者名一子地。何以故。以一子地因
T12n0374_p0556c28║緣故。菩薩則於一切眾生得平等心。一切眾
T12n0374_p0556c29║生必定當得一子地故。是故說言一切眾生
T12n0374_p0557a01║悉有佛性。一子地者即是佛性。佛性者即是
T12n0374_p0557a02║如來。佛性者名第四力。何以故。以第四力因
T12n0374_p0557a03║緣故。菩薩則能教化眾生。一切眾生必定當
T12n0374_p0557a04║得第四力故。是故說言一切眾生悉有佛性。
T12n0374_p0557a05║第四力者即是佛性。佛性者即是如來。佛性
T12n0374_p0557a06║者名十二因緣。何以故。以因緣故如來常住
T12n0374_p0557a07║一切眾生定有如是十二因緣。是故說言一
T12n0374_p0557a08║切眾生悉有佛性。十二因緣即是佛性。佛性
T12n0374_p0557a09║者即是如來。佛【CL029n0109_p0555b01】性者名四無礙智。以四無礙
T12n0374_p0557a10║因緣故說字義無礙。字義無礙故能化眾生。
T12n0374_p0557a11║四無礙者即是佛性。佛性者即是如來。佛性
T12n0374_p0557a12║者名頂三昧。以修如是頂三昧故。則能總攝
T12n0374_p0557a13║一切佛法。是故說言頂三昧者名為佛性。十
T12n0374_p0557a14║住菩薩修是三昧未得具足。雖見佛性而不
T12n0374_p0557a15║明了。一切眾生必定得故。是故說言一切眾
T12n0374_p0557a16║生悉有佛性。善男子。如上所說種種諸法。一
T12n0374_p0557a17║切眾生定當得故。是故說言一切眾生悉有
T12n0374_p0557a18║佛性。善男子。我若說色是佛性者。眾生聞已
T12n0374_p0557a19║則生邪倒。以邪倒故命終則生阿鼻地獄。如
T12n0374_p0557a20║來說法為斷地獄。是故不說色是佛性。乃至
T12n0374_p0557a21║說識亦復如是。善男子。若有眾生了佛性者
T12n0374_p0557a22║則不須修道。十住菩薩修八聖道少見佛性。
T12n0374_p0557a23║況不修者而得見耶。善男子。如文殊師利諸
T12n0374_p0557a24║菩薩等已無量【CL029n0109_p0556a01】世修習聖道了知佛性。云何
T12n0374_p0557a25║聲聞辟支佛等能知佛性。若諸眾生欲得了
T12n0374_p0557a26║了知。佛性者。應當一心受持讀誦書寫解說
T12n0374_p0557a27║供養恭敬尊重讚歎是涅槃經。見有受持乃
T12n0374_p0557a28║至讚歎如是經者。應當以好房舍衣服飲食
T12n0374_p0557a29║臥具病瘦醫藥而供給之。兼復讚歎禮拜問
T12n0374_p0557b01║訊。善男子。若有已於過去無量無邊世中。親
T12n0374_p0557b02║近供養無量諸佛深種善根。然後乃得聞是
T12n0374_p0557b03║經名。善男子。佛性不可思議。佛法僧寶亦不
T12n0374_p0557b04║可思議。一切眾生悉有佛性而不能知是亦
T12n0374_p0557b05║不可思議。如來常樂我淨之法亦不可思議。
T12n0374_p0557b06║一切眾生能信如是大涅槃經亦不可思議。
T12n0374_p0557b07║師子吼菩薩言。世尊。如佛所說一切眾生能
T12n0374_p0557b08║信如是大涅槃經不可思議者。世尊。是大眾
T12n0374_p0557b09║中有八萬五千億人。於是經中不生信心。是
T12n0374_p0557b10║故有能信是經【CL029n0109_p0556b01】者。名不可思議。善男子。如是
T12n0374_p0557b11║諸人於未來世亦當定得信是經典。見於佛
T12n0374_p0557b12║性得阿耨多羅三藐三菩提。
T12n0374_p0557b13║師子吼言。世尊。云何不退菩薩自知決
T12n0374_p0557b14║定有不退心。佛言。善男子。菩薩摩訶薩當以
T12n0374_p0557b15║苦行自試其心。日食一胡麻經一七日。粳米
T12n0374_p0557b16║菉豆麻子粟𪎭及以白豆亦復如是各一
T12n0374_p0557b17║七日。食一麻時作是思惟。如是苦行都無利
T12n0374_p0557b18║益。無利益事尚能為之。況有利益而當不作。
T12n0374_p0557b19║於無利益心能堪忍不退不轉。是故定得阿
T12n0374_p0557b20║耨多羅三藐三菩提。如是等日修苦行時。一
T12n0374_p0557b21║切皮肉消瘦皺減如斷生瓠置之日中。其目
T12n0374_p0557b22║欠陷如井底星。肉盡肋出如朽草屋。脊骨
T12n0374_p0557b23║連現如重線塼。所坐之處如馬蹄跡。欲坐
T12n0374_p0557b24║則伏欲起則偃。雖受如是無利益苦。然不退
T12n0374_p0557b25║於菩提之心。復次善男子。菩薩摩訶薩為破
T12n0374_p0557b26║【CL029n0109_p0557a01】眾苦施安樂故。乃至能捨內外財物及其身
T12n0374_p0557b27║命如棄芻草。若能不惜是身命者。如是菩薩
T12n0374_p0557b28║自知必定有不退心。我定當得阿耨多羅三
T12n0374_p0557b29║藐三菩提。復次菩薩為法因緣。剜身為燈㲲
T12n0374_p0557c01║纏皮肉蘇油灌之燒以為炷。菩薩爾時受是
T12n0374_p0557c02║大苦。自呵其心而作是言。如是苦者於地獄
T12n0374_p0557c03║苦。百千萬分未是一分。汝於無量百千劫中
T12n0374_p0557c04║受大苦惱都無利益。汝若不能受是輕苦。云
T12n0374_p0557c05║何而能於地獄中救苦眾生。菩薩摩訶薩作
T12n0374_p0557c06║是觀時身不覺苦。其心不退不動不轉。菩薩
T12n0374_p0557c07║爾時應深自知。我定當得阿耨多羅三藐三
T12n0374_p0557c08║菩提。善男子。菩薩爾時具足煩惱未有斷者。
T12n0374_p0557c09║為法因緣能以頭目髓腦手足血肉施於眾
T12n0374_p0557c10║生。以釘釘身投巖赴火。菩薩爾時雖受如是
T12n0374_p0557c11║無量眾苦。若心不退不動不轉。菩薩當知我
T12n0374_p0557c12║【CL029n0109_p0557b01】今定有不退之心。當得阿耨多羅三藐三菩
T12n0374_p0557c13║提。善男子。菩薩摩訶薩為破一切眾生苦惱。
T12n0374_p0557c14║願作麤大畜生之身。以身血肉施於眾生。眾
T12n0374_p0557c15║生取時復生憐愍。菩薩爾時閉氣不喘示作
T12n0374_p0557c16║死相。令彼取者不生殺害疑網之想。菩薩雖
T12n0374_p0557c17║受畜生之身。終不造作畜生之業。何以故。善
T12n0374_p0557c18║男子。菩薩既得不退心已。終不造作三惡道
T12n0374_p0557c19║業。菩薩摩訶薩若未來世有微塵等惡業果
T12n0374_p0557c20║報不定受者。以大願力為眾生故而悉受之。
T12n0374_p0557c21║譬如病人為鬼所著藏隱身中。以咒力故即
T12n0374_p0557c22║時相現。或語或喜或瞋或罵或啼或哭菩薩
T12n0374_p0557c23║摩訶薩未來之世三惡道業亦復如是。菩薩
T12n0374_p0557c24║摩訶薩受熊身時。常為眾生演說正法。或受
T12n0374_p0557c25║迦賓闍羅鳥身。為諸眾生說正法故。受瞿陀
T12n0374_p0557c26║身鹿身兔身象身羖羊身獼猴白鴿金翅
T12n0374_p0557c27║鳥【CL029n0109_p0558a01】龍蛇之身。受如是等畜生身時。終不造作
T12n0374_p0557c28║畜生惡業。常為其餘畜生眾生演說正法。令
T12n0374_p0557c29║彼聞法速得轉離畜生身故。菩薩爾時雖受
T12n0374_p0558a01║畜生身不作惡業。當知必定有不退心。菩薩
T12n0374_p0558a02║摩訶薩於飢饉世見餓眾生。作龜魚身無量
T12n0374_p0558a03║由延復作是願。願諸眾生取我肉時隨取隨
T12n0374_p0558a04║生。因食我肉離飢渴苦。一切悉發阿耨多羅
T12n0374_p0558a05║三藐三菩提心。菩薩發願若有因我離飢渴
T12n0374_p0558a06║者。未來之世速得遠離二十五有飢渴之患
T12n0374_p0558a07║菩薩摩訶薩受如是苦心不退者。當知必定
T12n0374_p0558a08║得阿耨多羅三藐三菩提。復次菩薩於疾疫
T12n0374_p0558a09║世見病苦者作是思惟。如藥樹王若有病者。
T12n0374_p0558a10║取根取莖取枝取葉取花取果取皮取膚悉得
T12n0374_p0558a11║愈病。願我此身亦復如是。若有病者聞聲觸
T12n0374_p0558a12║身。服食血肉乃至骨髓病悉除愈。願諸眾生
T12n0374_p0558a13║【CL029n0109_p0558b01】食我肉時不生惡心如食子肉。我治病已常
T12n0374_p0558a14║為說法。願彼信受思惟轉教。復次善男子。菩
T12n0374_p0558a15║薩具足煩惱雖受身苦。其心不退不動不轉。
T12n0374_p0558a16║當知必定得不退心成阿耨多羅三藐三菩
T12n0374_p0558a17║提復次善男子。若有眾生為鬼所病。菩薩見
T12n0374_p0558a18║已即作是言。願作鬼身大身健身多眷屬身。
T12n0374_p0558a19║使彼聞見病得除愈。菩薩摩訶薩為眾生故
T12n0374_p0558a20║勤修苦行。雖有煩惱不污其心。復次善男子。
T12n0374_p0558a21║菩薩摩訶薩雖復修行六波羅蜜。亦不求於
T12n0374_p0558a22║六波羅蜜果。修行無上六波羅蜜時作是願
T12n0374_p0558a23║言。我今以此六波羅蜜施一切眾生。一一眾
T12n0374_p0558a24║生受我施已悉令得成阿耨多羅三藐三菩
T12n0374_p0558a25║提。我亦自為六波羅蜜勤修苦行受諸苦惱。
T12n0374_p0558a26║當受苦時願我不退菩提之心。善男子。菩薩
T12n0374_p0558a27║摩訶薩作是願時。是名不退菩提之相。復次
T12n0374_p0558a28║【CL029n0109_p0559a01】善男子。菩薩摩訶薩不可思議。何以故。菩薩
T12n0374_p0558a29║摩訶薩深知生死多諸罪過。觀大涅槃有大
T12n0374_p0558b01║功德。為諸眾生處在生死受種種苦心無退
T12n0374_p0558b02║轉。是名菩薩不可思議。復次善男子。菩薩摩
T12n0374_p0558b03║訶薩無有因緣而生憐愍。實不受恩而常施
T12n0374_p0558b04║恩。雖施於恩而不求報。是故復名不可思議。
T12n0374_p0558b05║復次善男子。或有眾生為自利益修諸苦行。
T12n0374_p0558b06║菩薩摩訶薩為利他故修行苦行是名自利。
T12n0374_p0558b07║是故復名不可思議。
T12n0374_p0558b08║復次菩薩具足煩惱為壞怨親所受諸苦修平
T12n0374_p0558b09║等心。是故復名不可思議。復次菩薩若見諸
T12n0374_p0558b10║惡不善眾生。若訶責若軟語若驅擯若捨之。
T12n0374_p0558b11║有惡性者現為軟語。有憍慢者現為大慢。而
T12n0374_p0558b12║其內心實無憍慢。是名菩薩方便不可思
T12n0374_p0558b13║議。復次菩薩具足煩惱少財物時。而求者多
T12n0374_p0558b14║心不迮小。是名菩薩不【CL029n0109_p0559b01】可思議。復次菩薩於
T12n0374_p0558b15║佛出時知佛功德。為眾生故於無佛處受邊
T12n0374_p0558b16║地身。如盲如聾如跛如躄是名菩薩不可思
T12n0374_p0558b17║議。復次菩薩深知眾生所有罪過。為度脫故
T12n0374_p0558b18║常與共行。雖隨其意罪垢不污。是故復名不
T12n0374_p0558b19║可思議。
T12n0374_p0558b20║復次菩薩了了知見無眾生相無煩惱污無
T12n0374_p0558b21║修習道。離煩惱者雖為菩提無菩提行。亦無
T12n0374_p0558b22║成就菩提行者。無有受苦及破苦者。而亦能
T12n0374_p0558b23║為眾生壞苦行菩提行。是故復名不可思議。
T12n0374_p0558b24║復次菩薩受後邊身處兜率天。是亦名為不
T12n0374_p0558b25║可思議。何以故。兜率陀天欲界中勝。在下天
T12n0374_p0558b26║者其心放逸。在上天者諸根闇鈍是故名勝。
T12n0374_p0558b27║修施修戒得上下身。修施戒定得兜率身。一
T12n0374_p0558b28║切菩薩毀呰諸有破壞諸有終不造作兜率天
T12n0374_p0558b29║業受彼天身。何以故。菩薩若處其餘諸有。亦
T12n0374_p0558c01║能教化成就【CL029n0109_p0560a01】眾生。實無欲心而生欲界。是故
T12n0374_p0558c02║復名不可思議。菩薩摩訶薩生兜率天有三
T12n0374_p0558c03║事勝。一者命。二者色。三者名。菩薩摩訶薩實
T12n0374_p0558c04║不求於命色名稱。雖無求心而所得勝。菩薩
T12n0374_p0558c05║摩訶薩深樂涅槃然有因緣亦勝。是故復名
T12n0374_p0558c06║不可思議。菩薩摩訶薩如是三事雖勝諸天。
T12n0374_p0558c07║而諸天等於菩薩所。終不生於瞋心妒心憍
T12n0374_p0558c08║慢之心常生喜心。菩薩於天亦不憍慢。是故
T12n0374_p0558c09║復名不可思議。菩薩摩訶薩不造命業而於
T12n0374_p0558c10║彼天畢竟壽命。是名命勝。亦無色業而妙色
T12n0374_p0558c11║身光明遍滿。是名色勝。菩薩摩訶薩處彼天
T12n0374_p0558c12║宮不樂五欲唯為法事。是故名稱充滿十方。
T12n0374_p0558c13║是名名勝。是故復名不可思議。菩薩摩訶薩
T12n0374_p0558c14║下兜率天。是時大地六種震動。是故復名不
T12n0374_p0558c15║可思議。何以故。菩薩下時欲色諸天悉來侍
T12n0374_p0558c16║送發大音聲【CL029n0109_p0560b01】讚歎菩薩。以口風氣故令地動。
T12n0374_p0558c17║復有菩薩人中象王人中象王名為龍王。龍
T12n0374_p0558c18║王初入胎時有諸龍王在此地下或怖或喜。
T12n0374_p0558c19║是故大地六種震動。是故復名不可思議。菩
T12n0374_p0558c20║薩摩訶薩知入胎時住時出時。知父知母。不
T12n0374_p0558c21║淨不污如帝釋髻青色寶珠。是故復名不可
T12n0374_p0558c22║思議。善男子。大涅槃經亦復如是不可思議。
T12n0374_p0558c23║善男子。譬如大海有八不思議。何等為八。
T12n0374_p0558c24║一者漸漸轉深。二者深難得底。三者同一鹹
T12n0374_p0558c25║味。四者潮不過限。五者有種種寶藏。六者大
T12n0374_p0558c26║身眾生在中居住。七者不宿死尸。八者一切
T12n0374_p0558c27║萬流大雨投之不增不減。善男子。漸漸轉深
T12n0374_p0558c28║有三事。何等三。一者眾生福力。二者順風
T12n0374_p0558c29║而行。三者河水入故。乃至不增不減亦各有
T12n0374_p0559a01║三。是大涅槃微妙經典亦復如是有八不思
T12n0374_p0559a02║議。一者漸【CL029n0109_p0561a01】漸深。所謂優婆塞戒沙彌戒比丘
T12n0374_p0559a03║戒菩薩戒。須陀洹果斯陀含果阿那含果阿
T12n0374_p0559a04║羅漢果辟支佛果菩薩果阿耨多羅三藐三菩
T12n0374_p0559a05║提果。是涅槃經說如是等法。是名漸漸深。
T12n0374_p0559a06║是故此經名漸漸深。二者深難得底。如來世
T12n0374_p0559a07║尊不生不滅。不得阿耨多羅三藐三菩提不
T12n0374_p0559a08║轉法輪。不食不受不行惠施。是故名為常樂
T12n0374_p0559a09║我淨。一切眾生悉有佛性。佛性非色不離於
T12n0374_p0559a10║色。非受想行識乃至不離於識。是常可見了
T12n0374_p0559a11║因非作因。須陀洹乃至辟支佛當得阿耨多
T12n0374_p0559a12║羅三藐三菩提。亦無煩惱亦無住處。雖無煩
T12n0374_p0559a13║惱不名為常。是故名深。復有甚深。於是經中
T12n0374_p0559a14║或時說我或說無我。或時說常或說無常。或
T12n0374_p0559a15║時說淨或說不淨。或時說樂或時說苦。或時
T12n0374_p0559a16║說空或說不空。或說一切有或說一切無。或
T12n0374_p0559a17║說三乘【CL029n0109_p0561b01】或說一乘。或說五陰即是佛性。金剛
T12n0374_p0559a18║三昧及以中道。首楞嚴三昧十二因緣。第一
T12n0374_p0559a19║義空慈悲平等。於諸眾生頂智信心知諸根
T12n0374_p0559a20║力。一切法中無罣礙智。雖有佛性不說決
T12n0374_p0559a21║定。是故名深。三者一味。一切眾生同有佛性
T12n0374_p0559a22║皆同一乘。同一解脫一因一果同一甘露。一
T12n0374_p0559a23║切當得常樂我淨。是名一味。四者潮不過限。
T12n0374_p0559a24║如是經中制諸比丘。不得受畜八不淨物。若
T12n0374_p0559a25║我弟子有能受持讀誦書寫解說分別是大涅
T12n0374_p0559a26║槃微妙經典。寧失身命終不犯之。是名潮
T12n0374_p0559a27║不過限。五者有種種寶藏。是經即是無量
T12n0374_p0559a28║寶藏。所言寶者。謂四念處四正勤四如意分
T12n0374_p0559a29║五根五力七覺分八聖道分。嬰兒行聖行梵
T12n0374_p0559b01║行天行。諸善方便眾生佛性。菩薩功德如來
T12n0374_p0559b02║功德聲聞功德緣覺功德。六波羅蜜無量三
T12n0374_p0559b03║昧無量智慧。【CL029n0109_p0562a01】是名寶藏。六者大身眾生所居
T12n0374_p0559b04║住處。大身眾生者謂佛菩薩。大智慧故名大
T12n0374_p0559b05║眾生。大身故大心故。大莊嚴故大調伏故。
T12n0374_p0559b06║大方便故大說法故。大勢力故大徒眾故。大
T12n0374_p0559b07║神通故大慈悲故。常不變故一切眾生無罣
T12n0374_p0559b08║礙故。容受一切諸眾生故。是名大身眾生所
T12n0374_p0559b09║居之處。七者不宿死尸死尸者。謂一闡提
T12n0374_p0559b10║犯四重禁五無間罪誹謗方等。非法說法法
T12n0374_p0559b11║說非法。受畜八種不淨之物。佛物僧物隨意
T12n0374_p0559b12║而用或於比丘比丘尼所作非法事。是名死
T12n0374_p0559b13║尸。是涅槃經離如是等。是故名為不宿死
T12n0374_p0559b14║尸。八者不增不減。無邊際故無始終故。非
T12n0374_p0559b15║色故非作故。常住故不生滅故。一切眾生悉
T12n0374_p0559b16║平等故。一切法性同一性故。是名無增減。
T12n0374_p0559b17║是故此經如彼大海有八不思議。【CL029n0109_p0562b01】
T12n0374_p0559b18║【CL029n0109_p0563a01】【○】【○】【○】師子吼言。世尊。若言如來不生不滅名為
T12n0374_p0559b19║深者。一切眾生有四種生卵生胎生濕生化生。
T12n0374_p0559b20║是四種生人中具有。如施婆羅比丘。優婆施
T12n0374_p0559b21║婆羅比丘。彌迦羅長者母。尼拘陀長者母。半
T12n0374_p0559b22║闍羅長者母。各五百子同於卵生。當知人中
T12n0374_p0559b23║則有卵生。濕生者如佛所說。我於往昔作菩
T12n0374_p0559b24║薩時作頂生王及手生王。如今所說菴羅樹
T12n0374_p0559b25║女迦不多樹女。當知人中則有濕生。劫初之
T12n0374_p0559b26║時一切眾生皆悉化生。如來世尊得八自在。何
T12n0374_p0559b27║因緣故不化生耶。佛言。善男子。一切眾生四
T12n0374_p0559b28║生所生。得聖法已不得如本卵生濕生。善男
T12n0374_p0559b29║子。劫初眾生皆悉化生。當爾之時佛不出【CL029n0109_p0563b01】世。
T12n0374_p0559c01║善男子。若有眾生遇病苦時須醫須藥。劫初之
T12n0374_p0559c02║時眾生化生。雖有煩惱其病未發。是故如來
T12n0374_p0559c03║不出其世。劫初眾生身心非器。是故如來不
T12n0374_p0559c04║出其世。善男子。如來世尊所有事業勝諸眾
T12n0374_p0559c05║生。所謂種姓眷屬父母。以殊勝故凡所說法
T12n0374_p0559c06║人皆信受。是故如來不受化生。善男子。一切
T12n0374_p0559c07║眾生父作子業子作父業。如來世尊若受化
T12n0374_p0559c08║身則無父母。若無父母云何能令一切眾生
T12n0374_p0559c09║作諸善業。是故如來不受化身。善男子。佛正
T12n0374_p0559c10║法中有二種護。一者內。二者外。內護者所謂
T12n0374_p0559c11║戒禁。外護者族親眷屬。若佛如來受化身者
T12n0374_p0559c12║則無外護。是故如來不受化身。善男子。有人
T12n0374_p0559c13║恃姓而生憍慢。如來為欲破如是慢故。生
T12n0374_p0559c14║在貴姓不受化身。善男子。如來世尊有真父
T12n0374_p0559c15║母。父名淨飯母名摩耶。而諸眾生猶言是幻。
T12n0374_p0559c16║【CL029n0109_p0564a01】云何當受化生之身。若受化身云何得有碎
T12n0374_p0559c17║身舍利。如來為益眾生福德故。碎其身而令
T12n0374_p0559c18║供養。是故如來不受化身。一切諸佛悉無化
T12n0374_p0559c19║生。云何獨令我受化身。爾時師子吼菩薩。合
T12n0374_p0559c20║掌長跪右膝著。地以偈讚佛。
T12n0374_p0559c21║　如來無量功德聚　　我今不能廣宣說
T12n0374_p0559c22║　今為眾生演一分　　唯願哀愍聽我說
T12n0374_p0559c23║　眾生無明闇中行　　具受無邊百種苦
T12n0374_p0559c24║　世尊能令遠離之　　是故世稱為大悲
T12n0374_p0559c25║　眾生往返生死繩　　放逸迷荒無安樂
T12n0374_p0559c26║　如來能施眾安樂　　是故永斷生死繩
T12n0374_p0559c27║　佛能施眾安樂故　　自於已樂不貪樂
T12n0374_p0559c28║　為諸眾生修苦行　　是故世間興供養
T12n0374_p0559c29║　見他受苦身戰動　　處在地獄不覺痛
T12n0374_p0560a01║　為諸眾生受大苦　　是故無勝無有量
T12n0374_p0560a02║【CL029n0109_p0564b01】　如來為眾修苦行　　成就具足滿六度
T12n0374_p0560a03║　心處邪風不傾動　　是故能勝世大士
T12n0374_p0560a04║　眾生常欲得安樂　　而不知修安樂因
T12n0374_p0560a05║　如來能教令修習　　猶如慈父愛一子
T12n0374_p0560a06║　佛見眾生煩惱患　　心苦如母念病子
T12n0374_p0560a07║　常思離病諸方便　　是故此身繫屬他
T12n0374_p0560a08║　一切眾生行諸苦　　其心顛倒以為樂
T12n0374_p0560a09║　如來演說真苦樂　　是故稱號為大悲
T12n0374_p0560a10║　世間皆處無明𣫘　　無有智嘴能破之
T12n0374_p0560a11║　如來智嘴能啄壞　　是故名為最大子
T12n0374_p0560a12║　不為三世所攝持　　無有名字及假號
T12n0374_p0560a13║　覺知涅槃甚深義　　是故稱佛為大覺
T12n0374_p0560a14║　有河洄澓沒眾生　　無明所盲不知出
T12n0374_p0560a15║　如來自渡能渡彼　　是故稱佛大船師
T12n0374_p0560a16║　能知一切諸因果　　亦復通達盡滅道
T12n0374_p0560a17║【CL029n0109_p0565a01】　常施眾生病苦藥　　是故世稱大醫王
T12n0374_p0560a18║　外道邪見說苦行　　因是能得無上樂
T12n0374_p0560a19║　如來演說真樂行　　能令眾生受快樂
T12n0374_p0560a20║　如來世尊破邪道　　開示眾生正真路
T12n0374_p0560a21║　行是道者得安樂　　是故稱佛為導師
T12n0374_p0560a22║　非自非他之所作　　亦非共作無因作
T12n0374_p0560a23║　如來所說苦受事　　勝於一切諸外道
T12n0374_p0560a24║　成就具足戒定慧　　亦以此法教眾生
T12n0374_p0560a25║　以法施時無妒吝　　是故稱佛無緣悲
T12n0374_p0560a26║　無所造作無因緣　　獲得無因無果報
T12n0374_p0560a27║　是故一切諸智者　　稱說如來不求報
T12n0374_p0560a28║　常共世間放逸行　　而身不為放逸污
T12n0374_p0560a29║　是故名為不思議　　世間八法不能污
T12n0374_p0560b01║　如來世尊無怨親　　是故其心常平等
T12n0374_p0560b02║　我師子吼讚大悲　　能吼無量師子吼
T12n0374_p0560b03║【■】大般涅槃經卷第三十二
