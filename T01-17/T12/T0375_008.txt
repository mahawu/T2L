T12n0375_p0648b01║【□】
T12n0375_p0648b02║【CL030n0110_p0125a01】大般涅槃經卷第八
T12n0375_p0648b03║【○】
T12n0375_p0648b04║　　　　宋代沙門慧嚴等依泥洹經加之
T12n0375_p0648b05║　　如來性品第十二
T12n0375_p0648b06║迦葉白佛言。世尊。二十五有有我不耶。佛
T12n0375_p0648b07║言。善男子。我者即是如來藏義。一切眾生悉
T12n0375_p0648b08║有佛性。即是我義。如是我義從本已來。常
T12n0375_p0648b09║為無量煩惱所覆。是故眾生不能得見。善
T12n0375_p0648b10║男子。如貧女人舍內多有真金之藏。家人大
T12n0375_p0648b11║小無有知者。時有異人善知方便語貧
T12n0375_p0648b12║女言。我今雇汝。汝可為我耘除草穢。女
T12n0375_p0648b13║即答言。我今不能。汝若能示我子金藏。然
T12n0375_p0648b14║後乃當速為汝作。是人復言。我知方便能
T12n0375_p0648b15║示汝子。女人答言。我家大小尚自不知。況
T12n0375_p0648b16║汝能知。是人復言。我今審能。女人答言。我
T12n0375_p0648b17║亦欲見并可示我。是人即於【CL030n0110_p0125b01】其家掘出金
T12n0375_p0648b18║藏。女人見已心生歡喜。生奇特想宗仰是
T12n0375_p0648b19║人。善男子。眾生佛性亦復如是。一切眾生不
T12n0375_p0648b20║能得見。如彼寶藏貧人不知。善男子。我今
T12n0375_p0648b21║普示一切眾生所有佛性為諸煩惱之所覆
T12n0375_p0648b22║蔽。如彼貧人有真金藏不能得見。如來今
T12n0375_p0648b23║日普示眾生諸覺寶藏。所謂佛性。一切眾生
T12n0375_p0648b24║見是事已。心生歡喜歸仰如來。善方便者
T12n0375_p0648b25║即是如來。貧女人者即是一切無量眾生。真
T12n0375_p0648b26║金藏者即佛性也。
T12n0375_p0648b27║復次善男子。譬如女人生育一子嬰孩得
T12n0375_p0648b28║病。是女愁惱求覓良醫。良醫既至合三種
T12n0375_p0648b29║藥酥乳石蜜與之令服。因告女人兒服
T12n0375_p0648c01║藥已且莫與乳。須藥消已爾乃與之。是時
T12n0375_p0648c02║女人即以苦味用塗其乳。語其兒言。我乳
T12n0375_p0648c03║毒塗不可復觸。小兒渴乏欲得母乳。聞
T12n0375_p0648c04║乳毒氣便遠捨去。至其藥消母乃洗乳喚
T12n0375_p0648c05║子【CL030n0110_p0126a01】與之。是時小兒雖復飢渴。先聞毒氣是
T12n0375_p0648c06║故不來。母復語言。為汝服藥故以毒塗。汝
T12n0375_p0648c07║藥已消我已洗竟。汝便可來飲乳無苦。其
T12n0375_p0648c08║兒聞已漸漸還飲。善男子。如來亦爾。為度
T12n0375_p0648c09║一切教諸眾生修無我法。如是修已永斷
T12n0375_p0648c10║我心入於涅槃。為除世間諸妄見故。示現
T12n0375_p0648c11║出過世間法故。復示世間計我虛妄非真
T12n0375_p0648c12║實故。修無我法清淨身故。譬如女人為其
T12n0375_p0648c13║子故以苦味塗乳。如來亦爾。為修空故說
T12n0375_p0648c14║言諸法悉無有我。如彼女人淨洗乳已而
T12n0375_p0648c15║喚其子欲令還服。我今亦爾說如來藏。
T12n0375_p0648c16║是故比丘不應生怖。如彼小兒聞母喚已
T12n0375_p0648c17║漸還飲乳。比丘亦爾。應自分別如來祕藏。
T12n0375_p0648c18║不得不有。
T12n0375_p0648c19║迦葉菩薩白佛言。世尊。實無有我。何以故。
T12n0375_p0648c20║嬰兒生時無所知曉。若有我者即生之日尋
T12n0375_p0648c21║應有知。以是義故定知無我。若【CL030n0110_p0126b01】定有我受
T12n0375_p0648c22║生已後應無終沒。若使一切皆有佛性是
T12n0375_p0648c23║常住者應無壞相。若無壞相云何而有剎
T12n0375_p0648c24║利婆羅門毘舍首陀及旃陀羅畜生差別。今
T12n0375_p0648c25║見業緣種種不同諸趣各異。若定有我一切
T12n0375_p0648c26║眾生應無勝負。以是義故定知佛性非是
T12n0375_p0648c27║常法。若言佛性定是常者。何緣復說有殺
T12n0375_p0648c28║盜婬兩舌惡口妄言綺語貪恚邪見。若我性
T12n0375_p0648c29║常。何故酒後荒醉迷亂。若我性常。盲應見
T12n0375_p0649a01║色。聾應聞聲。啞應能語。拘躄能行。若我性
T12n0375_p0649a02║常。不應避於火坑大水毒藥刀劍惡人禽
T12n0375_p0649a03║獸。若我常者。本所更事不應忘失。若不忘
T12n0375_p0649a04║失。何緣復言我曾何處見是人耶。若我常
T12n0375_p0649a05║者。則不應有老少盛衰憶念往事。若我常
T12n0375_p0649a06║者止住何處。為在涕唾青黃赤白諸色中
T12n0375_p0649a07║耶。若我常者應遍身中如胡麻油間無空
T12n0375_p0649a08║處。若斷身時我亦應【CL030n0110_p0127a01】斷。佛告迦葉。善男子。
T12n0375_p0649a09║譬如王家有大力士。其人眉間有金剛珠。
T12n0375_p0649a10║與餘力士捔力相撲。而彼力士以頭觸
T12n0375_p0649a11║之其額上珠尋沒膚中。都不自知是珠所
T12n0375_p0649a12║在。其處有瘡。即命良醫欲自療治。時有
T12n0375_p0649a13║明醫善知方藥。即知是瘡因珠入體。是珠
T12n0375_p0649a14║入皮即便停住。是時良醫尋問力士。卿額上
T12n0375_p0649a15║珠為何所在。力士驚答。大師醫王。我額上珠
T12n0375_p0649a16║乃失去耶。是珠今者為何所在。將非幻化。
T12n0375_p0649a17║憂愁啼哭。是時良醫慰喻力士。汝今不應
T12n0375_p0649a18║生大愁苦。汝因鬥時寶珠入體。今在皮
T12n0375_p0649a19║裏影現於外。汝等鬥時瞋恚毒盛。珠陷入
T12n0375_p0649a20║體故不自知。是時力士不信醫言。若在皮
T12n0375_p0649a21║裏膿血不淨何緣不出。若在筋裏不應可
T12n0375_p0649a22║見。汝今云何欺誑於我。時醫執鏡以照其
T12n0375_p0649a23║面。珠在鏡中明了顯現。力士見已心懷驚
T12n0375_p0649a24║怪生奇特想。善男子。【CL030n0110_p0127b01】一切眾生亦復如是。
T12n0375_p0649a25║不能親近善知識故。雖有佛性皆不能
T12n0375_p0649a26║見。而為貪婬瞋恚愚癡之所覆蔽。故墮地
T12n0375_p0649a27║獄畜生餓鬼阿修羅旃陀羅剎利婆羅門毘舍
T12n0375_p0649a28║首陀。生如是等種種家中。因心所起種種
T12n0375_p0649a29║業緣。雖受人身聾盲瘖啞拘躄癃跛。於二
T12n0375_p0649b01║十五有受諸果報。貪婬瞋恚愚癡覆心不
T12n0375_p0649b02║知佛性。如彼力士寶珠在體謂呼失去。眾
T12n0375_p0649b03║生亦爾不知親近善知識故。不識如來微
T12n0375_p0649b04║密寶藏。修學無我譬如非聖雖說有我亦
T12n0375_p0649b05║復不知我之真性。我諸弟子亦復如是。不
T12n0375_p0649b06║知親近善知識故。修學無我。亦復不知
T12n0375_p0649b07║無我之處。尚自不知無我真性。況復能
T12n0375_p0649b08║知有我真性。善男子。如來如是說諸眾生
T12n0375_p0649b09║皆有佛性。譬如良醫示彼力士金剛寶珠。
T12n0375_p0649b10║是諸眾生為無量億諸煩惱等之所覆蔽。不
T12n0375_p0649b11║識佛性。若盡煩惱【CL030n0110_p0128a01】爾時乃得證知明了。如
T12n0375_p0649b12║彼力士於明鏡中見其寶珠。善男子。如
T12n0375_p0649b13║來祕藏如是無量不可思議。
T12n0375_p0649b14║復次善男子。譬如雪山有一味藥。名曰樂
T12n0375_p0649b15║味。其味極甜。在深叢下人無能見。有人聞
T12n0375_p0649b16║香即知其地當有是藥。過去世中有轉輪
T12n0375_p0649b17║王。於彼雪山為此藥故。在在處處造作木
T12n0375_p0649b18║筩以接是藥。是藥熟時從地流出集木筩
T12n0375_p0649b19║中。其味真正。王既沒已。其後是藥或醋或鹹
T12n0375_p0649b20║或甜或苦或辛或淡如是一味隨其流處。有
T12n0375_p0649b21║種種異。是藥真味停留在山猶如滿月。凡人
T12n0375_p0649b22║薄福雖以掘鑿加功苦至而不能得。復有
T12n0375_p0649b23║聖王出現於世。以福因緣即得是藥真正
T12n0375_p0649b24║之味。善男子。如來祕藏其味亦爾。為諸煩惱
T12n0375_p0649b25║叢林所覆。無明眾生不能得見。藥一味者
T12n0375_p0649b26║譬如佛性。以煩惱故出種種味。所謂地獄
T12n0375_p0649b27║畜生餓鬼。天人男女非【CL030n0110_p0128b01】男非女。剎利婆羅門
T12n0375_p0649b28║毘舍首陀。佛性雄猛難可毀壞。是故無有
T12n0375_p0649b29║能殺害者。若有殺者則斷佛性。如是佛性
T12n0375_p0649c01║終不可斷。性若可斷無有是處。如我性者
T12n0375_p0649c02║即是如來祕密之藏。如是祕藏一切無能毀
T12n0375_p0649c03║壞燒滅。雖不可壞然不可見。若得成就
T12n0375_p0649c04║阿耨多羅三藐三菩提爾乃證知。以是因緣
T12n0375_p0649c05║無能殺者。
T12n0375_p0649c06║迦葉菩薩復白佛言。世尊。若無殺者應當
T12n0375_p0649c07║無有不善之業。
T12n0375_p0649c08║佛告迦葉。實有殺生。何以故。善男子。眾生
T12n0375_p0649c09║佛性住五陰中。若壞五陰名曰殺生。若有
T12n0375_p0649c10║殺生即墮惡趣。以業因緣而有剎利婆羅
T12n0375_p0649c11║門等毘舍首陀及旃陀羅若男若女非男非女
T12n0375_p0649c12║二十五有差別之相流轉生死。非聖之人橫
T12n0375_p0649c13║計於我大小諸相猶如稗子。或如米豆乃
T12n0375_p0649c14║至母指。如是種種妄生憶想。妄想之相無
T12n0375_p0649c15║有真實。出世我相名為【CL030n0110_p0129a01】佛性。如是計我是
T12n0375_p0649c16║名最善。
T12n0375_p0649c17║復次善男子。譬如有人善知伏藏。即取利
T12n0375_p0649c18║钁掘地直下。磐石沙礫直過無難。唯至金
T12n0375_p0649c19║剛不能穿徹。夫金剛者所有刀斧不能破
T12n0375_p0649c20║壞。善男子。眾生佛性亦復如是。一切論者天
T12n0375_p0649c21║魔波旬及諸人天所不能壞。五陰之相即是
T12n0375_p0649c22║起作。起作之相猶如石沙可穿可壞。佛性
T12n0375_p0649c23║真我。譬如金剛不可毀壞。以是義故壞五
T12n0375_p0649c24║陰者。名為殺生。善男子。必定當知佛法如
T12n0375_p0649c25║是不可思議。
T12n0375_p0649c26║善男子。方等經者猶如甘露亦如毒藥。迦
T12n0375_p0649c27║葉菩薩復白佛言。如來何緣說方等經譬如
T12n0375_p0649c28║甘露亦如毒藥。
T12n0375_p0649c29║佛言。善男子。汝今欲知如來祕藏真實義
T12n0375_p0650a01║不。迦葉白言。我今實欲得知如來祕藏之
T12n0375_p0650a02║義。爾時世尊而說偈言。
T12n0375_p0650a03║　或有服甘露　　傷命而早夭
T12n0375_p0650a04║　或復服甘露　　【CL030n0110_p0129b01】壽命得長存
T12n0375_p0650a05║　或有服毒生　　有緣服毒死
T12n0375_p0650a06║　無礙智甘露　　所謂大乘典
T12n0375_p0650a07║　如是大乘典　　亦名雜毒藥
T12n0375_p0650a08║　如酥醍醐等　　及以諸石蜜
T12n0375_p0650a09║　服消則為藥　　不消則為毒
T12n0375_p0650a10║　方等亦如是　　智者為甘露
T12n0375_p0650a11║　愚不知佛性　　服之則成毒
T12n0375_p0650a12║　聲聞及緣覺　　大乘為甘露
T12n0375_p0650a13║　猶如諸味中　　乳最為第一
T12n0375_p0650a14║　如是懃進者　　依因於大乘
T12n0375_p0650a15║　得至於涅槃　　成人中象王
T12n0375_p0650a16║　眾生知佛性　　猶如迦葉等
T12n0375_p0650a17║　無上甘露味　　不生亦不死
T12n0375_p0650a18║　迦葉汝今當　　善分別三歸
T12n0375_p0650a19║　如是三歸性　　則是我之性
T12n0375_p0650a20║　若能諦觀察　　我性有佛性
T12n0375_p0650a21║　當知如是人　　得入祕密藏
T12n0375_p0650a22║　知我及我所　　是人已出世
T12n0375_p0650a23║　佛法三寶性　　無上第一尊
T12n0375_p0650a24║　如我所說偈　　其性義如是
T12n0375_p0650a25║爾時迦葉。復說偈言。
T12n0375_p0650a26║　【CL030n0110_p0130a01】我今都不知　　歸依三寶處
T12n0375_p0650a27║　云何當歸趣　　無上無所畏
T12n0375_p0650a28║　不知三寶處　　云何作無我
T12n0375_p0650a29║　云何歸佛者　　而得於安慰
T12n0375_p0650b01║　云何歸依法　　唯願為我說
T12n0375_p0650b02║　云何得自在　　云何不自在
T12n0375_p0650b03║　云何歸依僧　　轉得無上利
T12n0375_p0650b04║　云何真實說　　未來成佛道
T12n0375_p0650b05║　未來若不成　　云何歸三寶
T12n0375_p0650b06║　我今無預知　　當行次第依
T12n0375_p0650b07║　云何未懷妊　　而作生子想
T12n0375_p0650b08║　若必在胎中　　則名為有子
T12n0375_p0650b09║　子若在胎中　　定當生不久
T12n0375_p0650b10║　是名為子義　　眾生業亦然
T12n0375_p0650b11║　如佛之所說　　愚者不能知
T12n0375_p0650b12║　以其不知故　　輪迴生死獄
T12n0375_p0650b13║　假名優婆塞　　不知真實義
T12n0375_p0650b14║　唯願廣分別　　除斷我疑網
T12n0375_p0650b15║　如來大智慧　　唯垂哀分別
T12n0375_p0650b16║　願說於如來　　祕密之寶藏
T12n0375_p0650b17║　迦葉汝當知　　我今當為汝
T12n0375_p0650b18║　善開微密藏　　令汝疑得斷
T12n0375_p0650b19║　今當至心聽　　【CL030n0110_p0130b01】汝於諸菩薩
T12n0375_p0650b20║　則與第七佛　　同其一名號
T12n0375_p0650b21║　歸依於佛者　　真名優婆塞
T12n0375_p0650b22║　終不更歸依　　其餘諸天神
T12n0375_p0650b23║　歸依於法者　　則離於殺害
T12n0375_p0650b24║　歸依聖僧者　　不求於外道
T12n0375_p0650b25║　如是歸三寶　　則得無所畏
T12n0375_p0650b26║　迦葉白佛言　　我亦歸三寶
T12n0375_p0650b27║　是名為正路　　諸佛之境界
T12n0375_p0650b28║　三寶平等相　　常有大智性
T12n0375_p0650b29║　我性及佛性　　無二無差別
T12n0375_p0650c01║　是道佛所讚　　正進安止處
T12n0375_p0650c02║　亦名正遍見　　故為佛所稱
T12n0375_p0650c03║　我亦趣善逝　　所讚無上道
T12n0375_p0650c04║　是最為甘露　　諸有所無有
T12n0375_p0650c05║爾時佛告迦葉菩薩。善男子。汝今不應如
T12n0375_p0650c06║諸聲聞凡夫之人分別三寶。於此大乘無
T12n0375_p0650c07║有三歸分別之相。所以者何。於佛性中即
T12n0375_p0650c08║有法僧。為欲化度聲聞凡夫。故分別說三
T12n0375_p0650c09║寶異相。善男子。若欲隨順世間法者。則應
T12n0375_p0650c10║分別有三歸【CL030n0110_p0131a01】依。善男子。菩薩應作如是思
T12n0375_p0650c11║惟。我今此身歸依於佛。若即此身得成佛
T12n0375_p0650c12║道。既成佛已不當恭敬禮拜供養於諸世
T12n0375_p0650c13║尊。何以故。諸佛平等。等為眾生作歸依故。
T12n0375_p0650c14║若欲尊重法身舍利。便應禮敬諸佛塔廟。
T12n0375_p0650c15║所以者何。為欲化度諸眾生故。亦令眾生
T12n0375_p0650c16║於我身中起塔廟想禮拜供養。如是眾生
T12n0375_p0650c17║以我法身為歸依處。一切眾生皆依非真邪
T12n0375_p0650c18║偽之法。我當次第為說真法。又有歸依非
T12n0375_p0650c19║真僧者。我當為作依真僧處。若有分別
T12n0375_p0650c20║三歸依者。我當為作一歸依處無三差別。
T12n0375_p0650c21║於生盲眾為作眼目。復當為諸聲聞緣覺
T12n0375_p0650c22║作真歸處。善男子。如是菩薩為無量惡諸
T12n0375_p0650c23║眾生等及諸智者。而作佛事。
T12n0375_p0650c24║善男子。譬如有人臨陣戰時即生心念。我
T12n0375_p0650c25║於是中最為第一。一切兵眾悉依恃我。亦如
T12n0375_p0650c26║大子如是思惟。我當【CL030n0110_p0131b01】調伏其餘王子紹
T12n0375_p0650c27║繼大王帝王之業而得自在。令諸王子悉
T12n0375_p0650c28║見歸依。是故不應生下劣心。如王王子大
T12n0375_p0650c29║臣亦爾。善男子。菩薩摩訶薩亦復如是。作
T12n0375_p0651a01║是思惟。云何三事與我一體。善男子。我示
T12n0375_p0651a02║三事即是涅槃。如來者名無上士。譬如人身
T12n0375_p0651a03║頭最為上。非餘支節手足等也。佛亦如
T12n0375_p0651a04║是。最為尊上。非法僧也。為欲化度諸世
T12n0375_p0651a05║間故。種種示現差別之相。如彼梯橙。是故
T12n0375_p0651a06║汝今不應受持如凡愚人所知三歸差別
T12n0375_p0651a07║之相。汝於大乘猛利決斷應如剛刀。迦葉
T12n0375_p0651a08║菩薩白佛言。世尊。我知故問非為不知。我
T12n0375_p0651a09║為菩薩大勇猛者。問於無垢清淨行處。欲
T12n0375_p0651a10║令如來為諸菩薩廣宣分別奇特之事稱
T12n0375_p0651a11║揚大乘方等經典。如來大悲今已善說。我亦
T12n0375_p0651a12║如是安住其中所說菩薩清淨行處。即是宣
T12n0375_p0651a13║說大涅槃經。世尊。【CL030n0110_p0132a01】我今亦當廣為眾生顯
T12n0375_p0651a14║揚如是如來祕藏。亦當證知真三歸處。若
T12n0375_p0651a15║有眾生能信如是大涅槃經。其人則能自
T12n0375_p0651a16║然了達三歸依處。何以故。如來祕藏有佛
T12n0375_p0651a17║性故。其有宣說是經典者。皆言身中盡有
T12n0375_p0651a18║佛性。如是之人則不遠求三歸依處。何以
T12n0375_p0651a19║故。於未來世我身即當成就三寶。是故聲
T12n0375_p0651a20║聞緣覺之人及餘眾生。皆依於我恭敬禮拜。
T12n0375_p0651a21║善男子以是義故應當正學大乘經典。迦
T12n0375_p0651a22║葉復言。佛性如是不可思議。三十二相八十
T12n0375_p0651a23║種好亦不可思議。
T12n0375_p0651a24║爾時佛讚迦葉菩薩。善哉善哉。善男子。汝已
T12n0375_p0651a25║成就深利智慧。我今當更善為汝說入如
T12n0375_p0651a26║來藏。若我住者即是常法不離於苦。若無我
T12n0375_p0651a27║者修行淨行無所利益。若言諸法皆無有
T12n0375_p0651a28║我。是即斷見。若言我住即是常見。若言一
T12n0375_p0651a29║切行無常者。即是斷見。諸行【CL030n0110_p0132b01】常者復是常見。
T12n0375_p0651b01║若言苦者即是斷見。若言樂者復是常見。
T12n0375_p0651b02║修一切法常者墮於斷見。修一切法斷者墮
T12n0375_p0651b03║於常見。如步屈蟲要因前腳得移後足。修
T12n0375_p0651b04║常斷者亦復如是。要因斷常。以是義故修
T12n0375_p0651b05║餘法苦者皆名不善。修餘法樂者則名為
T12n0375_p0651b06║善。修餘法無我者是諸煩惱分。修餘法常
T12n0375_p0651b07║者是則名曰如來祕藏。所謂涅槃無有窟
T12n0375_p0651b08║宅。修餘無常法者即是財物。修餘常法者
T12n0375_p0651b09║謂佛法僧及正解脫。當知如是佛法中道。遠
T12n0375_p0651b10║離二邊而說真法。凡夫愚人於中無疑。如
T12n0375_p0651b11║羸病人服食酥已氣力輕便。有無之法體
T12n0375_p0651b12║性不定。譬如四大其性不同各自違反。良醫
T12n0375_p0651b13║善知隨其偏發而消息之。善男子。如來亦
T12n0375_p0651b14║爾。於諸眾生猶如良醫。知諸煩惱體相差
T12n0375_p0651b15║別而為除斷。開示如來祕密之藏。清淨佛性
T12n0375_p0651b16║常住不變。若【CL030n0110_p0133a01】言有者智不應染。若言無者
T12n0375_p0651b17║即是妄語。若言有者不應默然。亦復不應
T12n0375_p0651b18║戲論諍訟。但求了知諸法真性。凡夫之人戲
T12n0375_p0651b19║論諍訟。不解如來微密藏故。若說於苦。愚
T12n0375_p0651b20║人便謂身是無常。說一切苦。復不能知身
T12n0375_p0651b21║有樂性。說無常者。凡夫之人計一切身皆
T12n0375_p0651b22║是無常。譬如瓦坏。有智之人應當分別。不
T12n0375_p0651b23║應盡言一切無常。何以故。我身即有佛性
T12n0375_p0651b24║種子。若說無我。凡夫當謂一切佛法悉無
T12n0375_p0651b25║有我。智者應當分別無我假名不實。如是
T12n0375_p0651b26║知已不應生疑。若言如來祕藏空寂。凡夫
T12n0375_p0651b27║聞之生斷滅見。有智之人應當分別如來
T12n0375_p0651b28║是常無有變易。若言解脫譬如幻化。凡夫
T12n0375_p0651b29║當謂得真解脫即是磨滅。有智之人應當
T12n0375_p0651c01║分別。人中師子雖有去來常住無變。若言
T12n0375_p0651c02║無明因緣諸行。凡夫之人聞已分別生二法
T12n0375_p0651c03║想。明【CL030n0110_p0133b01】與無明。智者了達其性無二。無二之
T12n0375_p0651c04║性即是實性。若言諸行因緣識者。凡夫謂
T12n0375_p0651c05║二。行之與識。智者了達其性無二。無二之
T12n0375_p0651c06║性即是實性。若言十善十惡可作不可作
T12n0375_p0651c07║善道惡道白法黑法。凡夫謂二。智者了達
T12n0375_p0651c08║其性無二。無二之性即是實性。若言應修
T12n0375_p0651c09║一切法苦。凡夫謂二。智者了達其性無二。
T12n0375_p0651c10║無二之性即是實性。若言一切行無常者如
T12n0375_p0651c11║來祕藏亦是無常。凡夫謂二。智者了達其性
T12n0375_p0651c12║無二。無二之性即是實性。若言一切法無我
T12n0375_p0651c13║如來祕藏亦無有我。凡夫謂二。智者了達
T12n0375_p0651c14║其性無二。無二之性即是實性。我與無我性
T12n0375_p0651c15║無有二。如來祕藏其義如是。不可稱計無
T12n0375_p0651c16║量無邊諸佛所讚。我今於是一切功德成就
T12n0375_p0651c17║經中皆悉說已。
T12n0375_p0651c18║善男子。我與無我性相無二。汝應如是受
T12n0375_p0651c19║持頂戴。善男子。汝【CL030n0110_p0134a01】亦應當堅持憶念如是
T12n0375_p0651c20║經典。如我先於摩訶般若波羅蜜經中說
T12n0375_p0651c21║我無我無有二相。如因乳生酪因酪得生
T12n0375_p0651c22║酥因生酥得熟酥因熟酥得醍醐。如是
T12n0375_p0651c23║酪性為從乳生。為從自生從他生耶。乃
T12n0375_p0651c24║至醍醐亦復如是。若從他生。即是他作非是
T12n0375_p0651c25║乳生。若非乳生乳無所為。若自生者。不應
T12n0375_p0651c26║相似相續而生。若相續生則不俱生。若不俱
T12n0375_p0651c27║生五種之味則不一時。雖不一時定復不
T12n0375_p0651c28║從餘處來也。當知乳中先有酪相。甘味多
T12n0375_p0651c29║故不能自變。乃至醍醐亦復如是。是牛食
T12n0375_p0652a01║噉水草因緣。血脈轉變而得成乳若食甘
T12n0375_p0652a02║草其乳則甜。若食苦草乳則苦味。雪山有
T12n0375_p0652a03║草名曰肥膩。牛若食者純得醍醐。無有青
T12n0375_p0652a04║黃赤白黑色。穀草因緣其乳則有色味之異。
T12n0375_p0652a05║是諸眾生以明無明業因緣故生於二相。若
T12n0375_p0652a06║無明轉則【CL030n0110_p0134b01】變為明。一切諸法善不善等。亦復
T12n0375_p0652a07║如是無有二相。
T12n0375_p0652a08║迦葉菩薩白佛言。世尊。如佛所說乳中有
T12n0375_p0652a09║酪。是義云何。世尊。若言乳中定有酪相以
T12n0375_p0652a10║微細故不可見者。云何說言從乳因緣而
T12n0375_p0652a11║生於酪。法若本無則名為生。如其已有云
T12n0375_p0652a12║何言生。若言乳中定有酪相。百草之中亦
T12n0375_p0652a13║應有乳。如是乳中亦應有草。若言乳中定
T12n0375_p0652a14║無酪者。云何因乳而得生酪。若法本無而
T12n0375_p0652a15║後生者。何故乳中不生於草。
T12n0375_p0652a16║善男子。不可定言乳中有酪乳中無酪。亦
T12n0375_p0652a17║不可說從他而生。若言乳中定有酪者。云
T12n0375_p0652a18║何而得體味各異。是故不可說言乳中定
T12n0375_p0652a19║有酪性。若言乳中定無酪者。乳中何故不
T12n0375_p0652a20║生兔角。置毒乳中酪則殺人。是故不可說
T12n0375_p0652a21║言乳中定無酪性。若言是酪從他生者。何
T12n0375_p0652a22║故水中不生於酪。是故不可說言酪從他
T12n0375_p0652a23║生。【CL030n0110_p0135a01】善男子。是牛食噉草因緣故血則變白。
T12n0375_p0652a24║草血滅已眾生福力變而成乳。是乳雖從草
T12n0375_p0652a25║血而出不得言二。唯得名為從因緣生。
T12n0375_p0652a26║酪至醍醐亦復如是。以是義故得名牛味。
T12n0375_p0652a27║是乳滅已因緣成酪。何等因緣若酢若煖。
T12n0375_p0652a28║是故得名從因緣有。乃至醍醐亦復如是。
T12n0375_p0652a29║是故不得定言乳中無有酪相。從他生者
T12n0375_p0652b01║離乳而有。無有是處。善男子。明與無明亦
T12n0375_p0652b02║復如是。若與煩惱諸結俱者。名為無明若
T12n0375_p0652b03║與一切善法俱者。名之為明。是故我言無
T12n0375_p0652b04║有二相。以是因緣我先說言。雪山有草
T12n0375_p0652b05║名曰肥膩。牛若食者即成醍醐。佛性亦爾
T12n0375_p0652b06║善男子。眾生薄福不見是草。佛性亦爾。煩
T12n0375_p0652b07║惱覆故眾生不見。譬如大海雖同一鹹其
T12n0375_p0652b08║中亦有上妙之水味同於乳。譬如雪山雖
T12n0375_p0652b09║復成就種種功德多生諸藥亦有毒草。諸
T12n0375_p0652b10║眾【CL030n0110_p0135b01】生身亦復如是。雖有四大毒蛇之種。其
T12n0375_p0652b11║中亦有妙藥大王。所謂佛性。非是作法。但
T12n0375_p0652b12║為煩惱客塵所覆。若剎利婆羅門毘舍首陀
T12n0375_p0652b13║能斷除者。即見佛性成無上道。譬如虛空
T12n0375_p0652b14║震雷起雲一切象牙上皆生花。若無雷震
T12n0375_p0652b15║花則不生亦無名字。眾生佛性亦復如是。
T12n0375_p0652b16║常為一切煩惱所覆不可得見。是故我說
T12n0375_p0652b17║眾生無我。若得聞是大般涅槃微妙經典。
T12n0375_p0652b18║則見佛性如象牙花。雖聞契經一切三昧。
T12n0375_p0652b19║不聞是經不知如來微妙之相。如無雷時
T12n0375_p0652b20║象牙上花不可得見。聞是經已。即知一切
T12n0375_p0652b21║如來所說祕藏佛性。譬如天雷見象牙花。聞
T12n0375_p0652b22║是經已。即知一切無量眾生皆有佛性。以
T12n0375_p0652b23║是義故。說大涅槃名為如來祕密之藏。增
T12n0375_p0652b24║長法身。猶如雷時象牙上花以能長養。如
T12n0375_p0652b25║是大義。故得名為大般涅槃。若有善【CL030n0110_p0136a01】男子
T12n0375_p0652b26║善女人。有能習學是大涅槃微妙經典。當
T12n0375_p0652b27║知是人能報佛恩真佛弟子。
T12n0375_p0652b28║迦葉菩薩白佛言。甚奇世尊。所言佛性甚深
T12n0375_p0652b29║甚深難見難入。聲聞緣覺所不能解
T12n0375_p0652c01║佛言。善男子。如是如是。如汝所歎不違
T12n0375_p0652c02║我說。迦葉菩薩白佛言。世尊。佛性者云何甚
T12n0375_p0652c03║深難見難入。
T12n0375_p0652c04║佛言。善男子。如百盲人為治目故造詣良
T12n0375_p0652c05║醫。是時良醫即以金錍決其眼膜。以一
T12n0375_p0652c06║指示問言見不。盲人答言。我猶未見。復以
T12n0375_p0652c07║二指三指示之。乃言少見。善男子。是大涅
T12n0375_p0652c08║槃微妙經典。如來未說亦復如是。無量菩薩
T12n0375_p0652c09║雖具足行諸波羅蜜乃至十住。猶未能見
T12n0375_p0652c10║所有佛性。如來既說即便少見。是菩薩摩訶薩
T12n0375_p0652c11║薩既得見已。咸作是言。甚奇世尊。我等流
T12n0375_p0652c12║轉無量生死。常為無我之所惑亂。善男子。
T12n0375_p0652c13║如是菩薩位階十地。【CL030n0110_p0136b01】尚不明了知見佛性。
T12n0375_p0652c14║何況聲聞緣覺之人能得見耶。復次善男子。
T12n0375_p0652c15║譬如仰觀虛空鵝鴈。為是虛空。為是鵝鴈。
T12n0375_p0652c16║諦觀不已彷彿見之。十住菩薩於如來性
T12n0375_p0652c17║知見少分亦復如是。況復聲聞緣覺之人而
T12n0375_p0652c18║能知見。善男子。譬如醉人欲涉遠路朦朧
T12n0375_p0652c19║見道。十住菩薩於如來性知見少分亦復
T12n0375_p0652c20║如是。善男子。譬如渴人行於壙野。是人渴
T12n0375_p0652c21║逼遍行求水。見有叢樹樹有白鶴。是人迷
T12n0375_p0652c22║悶不能分別是樹是水。諦觀不已乃見白
T12n0375_p0652c23║鶴及以叢樹。善男子。十住菩薩於如來性知
T12n0375_p0652c24║見少分亦復如是。善男子。譬如有人在大
T12n0375_p0652c25║海中。乃至無量百千由旬。遠望大舶樓櫓堂
T12n0375_p0652c26║閣。即作是念。彼是樓櫓為是虛空。久視乃
T12n0375_p0652c27║生必定之心知是樓櫓。十住菩薩於自身
T12n0375_p0652c28║中見如來性亦復如是。善男子。譬如王子
T12n0375_p0652c29║身極懦【CL030n0110_p0137a01】弱通夜遊戲至明清旦目視一切悉
T12n0375_p0653a01║不明了。十住菩薩雖於己身見如來性。亦
T12n0375_p0653a02║復如是不大明了。復次善男子。譬如臣吏
T12n0375_p0653a03║王事所拘逼夜還家。電明暫發因見牛聚。
T12n0375_p0653a04║即作是念。為是牛群為雲為舍。是人久視
T12n0375_p0653a05║雖生牛想猶不審定。十住菩薩雖於己身
T12n0375_p0653a06║見如來性。未能審定亦復如是。復次善男
T12n0375_p0653a07║子。如持戒比丘觀無蟲水而見蟲相。即
T12n0375_p0653a08║作是念。此中動者為是蟲耶是塵土耶。久
T12n0375_p0653a09║視不已雖知是塵亦不明了。十住菩薩於
T12n0375_p0653a10║己身中見如來性。亦復如是不大明了。復
T12n0375_p0653a11║次善男子。譬如有人於陰闇中遠見小兒。
T12n0375_p0653a12║即作是念。彼為是牛為人為鳥耶。久觀
T12n0375_p0653a13║不已雖見小兒猶不明了。十住菩薩於己
T12n0375_p0653a14║身中見如來性。亦復如是不大明了。復次
T12n0375_p0653a15║善男子。譬如有人於夜闇中見畫菩薩。
T12n0375_p0653a16║即作是念。【CL030n0110_p0137b01】是菩薩像自在天像大梵天像成
T12n0375_p0653a17║染衣耶。是人久觀雖復意謂是菩薩像亦
T12n0375_p0653a18║不明了。十住菩薩於己身中見如來性。亦
T12n0375_p0653a19║復如是不大明了。善男子。所有佛性如是
T12n0375_p0653a20║甚深難得知見。唯佛能知。非諸聲聞緣覺
T12n0375_p0653a21║所及。善男子。智者應作如是分別知如來
T12n0375_p0653a22║性。迦葉菩薩白佛言。世尊。佛性如是微細
T12n0375_p0653a23║難知。云何肉眼而能得見。
T12n0375_p0653a24║佛告迦葉。善男子。如非想非非想天。亦非
T12n0375_p0653a25║二乘所能得知。隨順契經以信故知。善男
T12n0375_p0653a26║子。聲聞緣覺信順如是大涅槃經。自知己
T12n0375_p0653a27║身有如來性亦復如是。善男子。是故應當
T12n0375_p0653a28║精勤修習大涅槃經。善男子。如是佛性唯佛
T12n0375_p0653a29║能知非諸聲聞緣覺所及。
T12n0375_p0653b01║迦葉菩薩白佛言。世尊。非聖凡夫有眾生
T12n0375_p0653b02║性皆說有我。
T12n0375_p0653b03║佛言。譬如二人共為親友。一是王子。一是
T12n0375_p0653b04║貧賤。如是二人互相【CL030n0110_p0138a01】往返。是時貧人見是
T12n0375_p0653b05║王子有一好刀淨妙第一。心中貪著。王子後
T12n0375_p0653b06║時執持是刀逃至他國。貧人於後寄宿他
T12n0375_p0653b07║家。即於眠中寱言刀刀。傍人聞之收至
T12n0375_p0653b08║王所。時王問言。汝言刀者可以示我。是人
T12n0375_p0653b09║具以上事答王。王今設使屠割臣身分裂
T12n0375_p0653b10║手足。欲得刀者實不可得。臣與王子素為
T12n0375_p0653b11║親厚。先共一處雖曾眼見。乃至不敢以手
T12n0375_p0653b12║掁觸。況當故取。王復問言。卿所見刀相貌
T12n0375_p0653b13║何類。答言。大王。臣所見者如羖羊角。王聞
T12n0375_p0653b14║是已欣然而笑。語言。汝今隨意所至莫生
T12n0375_p0653b15║憂怖。我庫藏中都無是刀況汝乃於王子
T12n0375_p0653b16║邊見。時王即問諸群臣言。汝等曾見如是
T12n0375_p0653b17║刀不。言已便崩。尋立餘子紹繼王位。復問
T12n0375_p0653b18║群臣。汝等曾於官庫藏中見是刀不。諸臣
T12n0375_p0653b19║答言。臣等曾見。又復問言。其狀何似。答言。
T12n0375_p0653b20║大王。如羖羊角。王【CL030n0110_p0138b01】言。我庫藏中何緣當有
T12n0375_p0653b21║如是相刀。次第四王皆悉檢校求索不得。
T12n0375_p0653b22║卻後數時先逃王子。從他國還歸其本土。
T12n0375_p0653b23║復得為王。既登王位。復問諸臣。汝見刀不。
T12n0375_p0653b24║答言。大王。臣等皆見。又復問言。其狀何似。
T12n0375_p0653b25║答言。大王。其色清淨如優缽羅花。復有答
T12n0375_p0653b26║言。形如羊角。復有答言。其色紅赤猶如火
T12n0375_p0653b27║聚。復有答言。猶如黑蛇。時王大笑。卿等皆
T12n0375_p0653b28║悉不見我刀真實之相。善男子。菩薩摩訶薩
T12n0375_p0653b29║亦復如是。出現於世說我真相。說已捨去。
T12n0375_p0653c01║譬如王子持淨妙刀逃至他國。凡夫愚人
T12n0375_p0653c02║說言一切有我有我。如彼貧人止宿他舍
T12n0375_p0653c03║寱言刀刀聲聞緣覺問諸眾生我有何相。
T12n0375_p0653c04║答言。我見我相大如母指。或言如米。或
T12n0375_p0653c05║如稗子。有言我相住在心中熾然如日。如
T12n0375_p0653c06║是眾生不知我相。譬如諸臣不知刀相。菩
T12n0375_p0653c07║薩如是說於我【CL030n0110_p0139a01】法。凡夫不知種種分別妄
T12n0375_p0653c08║作我相。如問刀相答似羊角。是諸凡夫次
T12n0375_p0653c09║第相續而起邪見為斷如是諸邪見故。如
T12n0375_p0653c10║來示現說於無我。譬如王子語諸臣言我
T12n0375_p0653c11║庫藏中無如是刀。善男子。今日如來所說真
T12n0375_p0653c12║我名曰佛性。如是佛性我佛法中。譬如淨
T12n0375_p0653c13║刀善男子。若有凡夫能善說者。即是隨順
T12n0375_p0653c14║無上佛法。若有善能分別隨順宣說是者。
T12n0375_p0653c15║當知即是菩薩相貌。
T12n0375_p0653c16║　　大般涅槃經文字品第十三
T12n0375_p0653c17║佛復告迦葉。所有種種異論咒術言語文字。
T12n0375_p0653c18║皆是佛說非外道說。迦葉菩薩白佛言。世
T12n0375_p0653c19║尊。云何如來說字根本。佛言。善男子。初說
T12n0375_p0653c20║半字以為根本。持諸記論咒術文章諸陰實
T12n0375_p0653c21║法。凡夫之人學是字本。然後能知是法非
T12n0375_p0653c22║法。
T12n0375_p0653c23║迦葉菩薩復白佛言。世尊。所言字者。其義
T12n0375_p0653c24║云何。善【CL030n0110_p0139b01】男子。有十四音名為字義。所言字
T12n0375_p0653c25║者名曰涅槃。常故不流。若不流者則為無
T12n0375_p0653c26║盡。夫無盡者即是如來金剛之身。是十四音
T12n0375_p0653c27║名曰字本。短阿者不破壞故。不破壞者名
T12n0375_p0653c28║曰三寶。喻如金剛。又復阿者不流故。不流
T12n0375_p0653c29║者即是如來。如來九孔無所流故。是故不
T12n0375_p0654a01║流。又無九孔是故不流。不流即常。常即如
T12n0375_p0654a02║來。如來無作。是故不流。又復阿者名為功
T12n0375_p0654a03║德。功德者即是三寶。是故名阿。次長阿者
T12n0375_p0654a04║名阿闍梨。阿闍梨者義何謂耶。於世間
T12n0375_p0654a05║中得名聖者。何謂為聖。聖名無著少欲知
T12n0375_p0654a06║足亦名清淨。能度眾生於三有流生死大
T12n0375_p0654a07║海。是名為聖。又復阿者名曰制度。修持淨
T12n0375_p0654a08║戒隨順威儀。又復阿者名依聖人。應學威
T12n0375_p0654a09║儀進止舉動供養恭敬禮拜三尊孝養父
T12n0375_p0654a10║母及學大乘。善男女等具持禁戒及諸菩
T12n0375_p0654a11║薩摩【CL030n0110_p0140a01】訶薩等是名聖人。又復阿者名曰教誨。
T12n0375_p0654a12║如言汝等如是應作如是莫作。若有能
T12n0375_p0654a13║遮非威儀法。是名聖人。是故名阿。
T12n0375_p0654a14║短伊者即是佛法。梵行廣大清淨無垢。譬
T12n0375_p0654a15║如滿月。汝等如是應作不作是義非義此
T12n0375_p0654a16║是佛說此是魔說。是故名伊。長伊者。佛法
T12n0375_p0654a17║微妙甚深難得。如自在天大梵天王法名
T12n0375_p0654a18║自在。若能持者則名護法。又自在者名四護
T12n0375_p0654a19║世。是四自在則能攝護大涅槃經。亦能自在
T12n0375_p0654a20║敷揚宣說。又復伊者能為眾生自在說法。
T12n0375_p0654a21║復次伊者為自在故說。何等是耶。所謂修
T12n0375_p0654a22║習方等經典。復次伊者。為斷嫉妒如除稗
T12n0375_p0654a23║穢。皆悉能令變成吉祥。是故名伊
T12n0375_p0654a24║短憂者。於諸經中最上最勝增長上上謂
T12n0375_p0654a25║大涅槃。復次憂者如來之性。聲聞緣覺所未
T12n0375_p0654a26║曾聞。如一切處北鬱單越最為殊勝菩薩若
T12n0375_p0654a27║能聽受【CL030n0110_p0140b01】是經。於一切眾最上最勝。是故名
T12n0375_p0654a28║憂。長憂者。譬如牛乳諸味中上。如來之性
T12n0375_p0654a29║亦復如是。於諸經中最尊最上。若有誹謗
T12n0375_p0654b01║當知是人與牛無別。復次憂者。是人名為
T12n0375_p0654b02║無慧正念誹謗如來微密祕藏。當知是人甚
T12n0375_p0654b03║可憐愍。遠離如來祕密之藏說無我法。是
T12n0375_p0654b04║故名憂。
T12n0375_p0654b05║咽者即是諸佛法性涅槃。是故名咽。野者
T12n0375_p0654b06║謂如來義。復次野者。如來進止屈申舉動。
T12n0375_p0654b07║無不利益一切眾生。是故名野。
T12n0375_p0654b08║鳥者名煩惱義。煩惱者名曰諸漏。如來永
T12n0375_p0654b09║斷一切煩惱。是故名烏。炮者謂大乘義。於
T12n0375_p0654b10║十四音是究竟義。大乘經典亦復如是。於
T12n0375_p0654b11║諸經論最為究竟。是故名炮。
T12n0375_p0654b12║菴者能遮一切諸不淨物。於佛法中能捨
T12n0375_p0654b13║一切金銀寶物。是故名菴。痾者名勝乘義。
T12n0375_p0654b14║何以故。此大乘典大涅槃經。於諸經中最
T12n0375_p0654b15║為殊勝。是故名痾。
T12n0375_p0654b16║【CL030n0110_p0141a01】迦者於諸眾生起大慈悲。生於子想如羅
T12n0375_p0654b17║睺羅作妙善義。是故名迦。呿者名非善友。
T12n0375_p0654b18║非善友者名為雜穢。不信如來祕密之藏。
T12n0375_p0654b19║是故名呿。伽者名藏。藏者即是如來祕藏。
T12n0375_p0654b20║一切眾生皆有佛性。是故名伽。重音伽者
T12n0375_p0654b21║如來常音。何等名為如來常音。所謂如來常
T12n0375_p0654b22║住不變。是故名伽。俄者一切諸行破壞之相。
T12n0375_p0654b23║是故名俄。
T12n0375_p0654b24║遮者即是修義。調伏一切諸眾生故。名為
T12n0375_p0654b25║修義。是故名遮。車者如來覆蔭一切眾生
T12n0375_p0654b26║譬如大蓋。是故名車。闍者是正解脫無有
T12n0375_p0654b27║老相。是故名闍。闍重音闍者煩惱繁茂譬如
T12n0375_p0654b28║稠林。是故名闍。若者是智慧義知真法性。
T12n0375_p0654b29║是故名若。
T12n0375_p0654c01║吒者於閻浮提示現半身而演說法。譬如
T12n0375_p0654c02║半月。是故名吒。侘(土家反)者法身具足譬如
T12n0375_p0654c03║滿月。是故名侘。茶者是愚癡僧。不知常
T12n0375_p0654c04║與無常譬如小兒。是【CL030n0110_p0141b01】故名茶。重音茶者
T12n0375_p0654c05║不知師恩譬如羝羊。是故名茶。挐者非
T12n0375_p0654c06║是聖義譬如外道。是故名拏。多者如來於
T12n0375_p0654c07║彼告諸比丘宜離驚畏。當為汝等說微
T12n0375_p0654c08║妙法。是故名多。他者名愚癡義。眾生流轉
T12n0375_p0654c09║生死自纏如蠶。是故名他。陀者名曰大施。
T12n0375_p0654c10║所謂大乘。是故名陀。重音陀者稱讚功德。
T12n0375_p0654c11║所謂三寶如須彌山。高峻廣大無有傾倒。是
T12n0375_p0654c12║故名陀。那者三寶安住無有傾動譬如門
T12n0375_p0654c13║閫。是故名那。
T12n0375_p0654c14║波者名顛倒義。若言三寶悉皆滅盡。當知
T12n0375_p0654c15║是人為自疑惑。是故名波。頗者是世間災。
T12n0375_p0654c16║若言世間災起之時三寶亦盡。當知是人愚
T12n0375_p0654c17║癡無智違失聖旨。是故名頗。婆者名佛十
T12n0375_p0654c18║力。是故名婆。重音婆者名為重擔。堪任
T12n0375_p0654c19║荷負無上正法。當知是人是大菩薩。是故名
T12n0375_p0654c20║婆。摩者是諸菩薩嚴峻制度。所謂大乘大般
T12n0375_p0654c21║涅槃。是【CL030n0110_p0142a01】故名摩。
T12n0375_p0654c22║邪者是諸菩薩在在處處。為諸眾生說大
T12n0375_p0654c23║乘法。是故名邪。囉者能壞貪欲瞋恚愚癡
T12n0375_p0654c24║說真實法。是故說囉。輕羅者名聲聞乘動
T12n0375_p0654c25║轉不住。大乘安隱無有傾動。捨聲聞乘精
T12n0375_p0654c26║勤修習無上大乘。是故名羅。和者如來世
T12n0375_p0654c27║尊為諸眾生雨大法雨。所謂世間咒術經
T12n0375_p0654c28║書。是故名和。賒者遠離三箭。是故名賒。沙
T12n0375_p0654c29║者名具足義。若能聽是大涅槃經則為已得
T12n0375_p0655a01║聞持一切大乘經典。是故名沙。娑者為諸
T12n0375_p0655a02║眾生演說正法令心歡喜。是故名娑。呵者
T12n0375_p0655a03║名心歡喜。奇哉世尊離一切行。怪哉如來入
T12n0375_p0655a04║般涅槃。是故名呵。羅者名曰魔義。無量諸
T12n0375_p0655a05║魔不能毀壞如來祕藏。是故名羅。復次羅
T12n0375_p0655a06║者。乃至示現隨順世間有父母妻子。是故
T12n0375_p0655a07║名羅。
T12n0375_p0655a08║魯流盧樓如是四字說有四義。謂佛法僧及
T12n0375_p0655a09║以對法。言對【CL030n0110_p0142b01】法者。隨順世間如提婆達示
T12n0375_p0655a10║現壞僧。化作種種形貌色像。為制戒故。智
T12n0375_p0655a11║者了達不應於此而生畏怖。是名隨順世
T12n0375_p0655a12║間之行。以是故名魯流盧樓。
T12n0375_p0655a13║吸氣舌根隨鼻之聲。長短超聲隨音解義。
T12n0375_p0655a14║皆因舌齒而有差別。如是字義能令眾生
T12n0375_p0655a15║口業清淨。眾生佛性則不如是假於文字
T12n0375_p0655a16║然後清淨。何以故。性本淨故。雖復處在陰
T12n0375_p0655a17║界入中。而不同於陰入界也。是故眾生悉
T12n0375_p0655a18║應歸依。諸菩薩等以佛性故。等視眾生
T12n0375_p0655a19║無有差別。是故半字於諸經書記論文章
T12n0375_p0655a20║而為根本。又半字義皆是煩惱言說之本。故
T12n0375_p0655a21║名半字。滿字者。乃是一切善法言說之根本
T12n0375_p0655a22║也。譬如世間為惡行者名為半人。修善行
T12n0375_p0655a23║者名為滿人。如是一切經書記論。皆因半
T12n0375_p0655a24║字而為根本。若言如來及正解脫入於半
T12n0375_p0655a25║字。是事不然。何以故。【CL030n0110_p0143a01】離文字故。是故如
T12n0375_p0655a26║來於一切法無礙無著真得解脫。何等名
T12n0375_p0655a27║為解了字義。有知如來出現於世能滅半
T12n0375_p0655a28║字。是故名為解了字義。若有隨逐半字義
T12n0375_p0655a29║者。是人不知如來之性。何等名為無字義
T12n0375_p0655b01║耶。親近修習不善法者。是名無字。又無字
T12n0375_p0655b02║者。雖能親近修習善法。不知如來常與無
T12n0375_p0655b03║常恒與非恒。及法僧二寶律與非律。經與
T12n0375_p0655b04║非經魔說佛說。若有不能如是分別。是名
T12n0375_p0655b05║隨逐無字義也。我今已說如是隨逐無字
T12n0375_p0655b06║之義。善男子。是故汝今應離半字善解滿
T12n0375_p0655b07║字。
T12n0375_p0655b08║迦葉菩薩白佛言。世尊。我等應當善學字
T12n0375_p0655b09║數。今我值遇無上之師。已受如來慇懃誨
T12n0375_p0655b10║敕。佛讚迦葉。善哉善哉。樂正法者應如
T12n0375_p0655b11║是學。
T12n0375_p0655b12║　　大般涅槃經鳥喻品第十四
T12n0375_p0655b13║爾時佛告迦葉菩薩。善男子。鳥有二種。
T12n0375_p0655b14║一名迦鄰提【CL030n0110_p0143b01】二名鴛鴦。遊止共俱不相捨
T12n0375_p0655b15║離。是苦無常無我等法。亦復如是不得相
T12n0375_p0655b16║離。
T12n0375_p0655b17║迦葉菩薩白佛言。世尊。云何是苦無常無我
T12n0375_p0655b18║如彼鴛鴦迦鄰提鳥。
T12n0375_p0655b19║佛言。善男子。異法是苦異法是樂。異法是常
T12n0375_p0655b20║異法無常。異法是我異法無我。譬如稻米異
T12n0375_p0655b21║於麻麥。麻麥復異豆粟甘蔗。如是諸種從
T12n0375_p0655b22║其萌芽。乃至花葉皆是無常。果實成熟人
T12n0375_p0655b23║受用時。乃名為常。何以故性真實故
T12n0375_p0655b24║迦葉白佛言。世尊。如是等物若是常者同
T12n0375_p0655b25║如來耶。
T12n0375_p0655b26║佛言。善男子。汝今不應作如是說。何以故。
T12n0375_p0655b27║若言如來如須彌山。劫壞之時須彌崩倒。如
T12n0375_p0655b28║來爾時豈同壞耶。善男子。汝今不應受持
T12n0375_p0655b29║是義。善男子。一切諸法唯除涅槃。更無一
T12n0375_p0655c01║法而是常者。直以世諦言果實常
T12n0375_p0655c02║迦葉菩薩白佛言。世尊。善哉善哉。如佛所
T12n0375_p0655c03║說。佛告迦葉。如是如是。【CL030n0110_p0144a01】善男子。雖修一
T12n0375_p0655c04║切契經諸定。乃至未聞大般涅槃。皆言一
T12n0375_p0655c05║切悉是無常。聞是經已雖有煩惱如無煩
T12n0375_p0655c06║惱。即能利益一切人天。何以故。曉了己身
T12n0375_p0655c07║有佛性故。是名為常。復次善男子。譬如
T12n0375_p0655c08║菴羅樹其花始敷名無常相。若成果實多
T12n0375_p0655c09║所利益乃名為常。如是善男子。雖修一
T12n0375_p0655c10║切契經諸定。未聞如是大涅槃時。咸言一
T12n0375_p0655c11║切悉是無常。聞是經已雖有煩惱如無
T12n0375_p0655c12║煩惱。即能利益一切人天。何以故。曉了自
T12n0375_p0655c13║身有佛性故。是名為常。復次善男子。譬如
T12n0375_p0655c14║金礦消融之時是無常相。融已成金多所
T12n0375_p0655c15║利益乃名為常。如是善男子。雖修一切契
T12n0375_p0655c16║經諸定。未聞如是大涅槃時。咸言一切悉
T12n0375_p0655c17║是無常。聞是經已雖有煩惱如無煩惱。
T12n0375_p0655c18║即能利益一切人天。何以故。曉了自身有
T12n0375_p0655c19║佛性故。是名為常。復次善男子。譬如【CL030n0110_p0144b01】胡麻
T12n0375_p0655c20║未被壓時名曰無常。既壓成油多有利益
T12n0375_p0655c21║乃名為常。善男子。雖修一切契經諸定。未
T12n0375_p0655c22║聞如是大涅槃時。咸言一切悉是無常。聞
T12n0375_p0655c23║是經已雖有煩惱如無煩惱。即能利益一
T12n0375_p0655c24║切人天。何以故。曉了己身有佛性故。是名
T12n0375_p0655c25║為常。復次善男子。譬如眾流皆歸于海。一
T12n0375_p0655c26║切契經諸定三昧。皆歸大乘大涅槃經。何以
T12n0375_p0655c27║故。究竟善說有佛性故。善男子。是故我言
T12n0375_p0655c28║異法是常異法無常。乃至無我亦復如是
T12n0375_p0655c29║迦葉菩薩白佛言。世尊。如來已離憂悲毒
T12n0375_p0656a01║箭。夫憂悲者名為天。如來非天。憂悲者名
T12n0375_p0656a02║為人。如來非人。憂悲者名二十五有。如來
T12n0375_p0656a03║非二十五有。是故如來無有憂悲。何故稱
T12n0375_p0656a04║言如來憂悲。善男子。無想天者名為無想。
T12n0375_p0656a05║若無想者則無壽命。若無壽命云何而有
T12n0375_p0656a06║陰界諸入。以是義故。無想天壽不可【CL030n0110_p0145a01】說言
T12n0375_p0656a07║有所住處。善男子。譬如樹神依樹而住。不
T12n0375_p0656a08║得定言依枝依節依莖依葉。雖無定所
T12n0375_p0656a09║不得言無。無想天壽亦復如是。善男子。
T12n0375_p0656a10║佛法亦爾甚深難解。如來實無憂悲苦惱。而
T12n0375_p0656a11║於眾生起大慈悲。現有憂悲。視諸眾生
T12n0375_p0656a12║如羅睺羅。復次善男子。無想天中所有壽命。
T12n0375_p0656a13║唯佛能知非餘所及。乃至非想非非想處亦
T12n0375_p0656a14║復如是。迦葉如來之性清淨無染猶如化
T12n0375_p0656a15║身。云何當有憂悲苦惱。若言如來有憂
T12n0375_p0656a16║悲者。云何能利一切眾生弘廣佛法。若言
T12n0375_p0656a17║無者。云何而言等視眾生如羅睺羅。若不
T12n0375_p0656a18║等視如羅睺羅。如是之言則為虛妄。以是
T12n0375_p0656a19║義故。善男子佛不可思議。法不可思議。眾
T12n0375_p0656a20║生佛性不可思議。無想天壽不可思議如來
T12n0375_p0656a21║有憂及以無憂是佛境界。非諸聲聞緣覺所
T12n0375_p0656a22║知。善男子。譬如空中舍宅微塵不【CL030n0110_p0145b01】得住立。
T12n0375_p0656a23║若言舍宅不因空住無有是處。以是義
T12n0375_p0656a24║故。不可說舍住於虛空不住虛空。凡夫
T12n0375_p0656a25║之人雖復說言舍住虛空。而是虛空實無
T12n0375_p0656a26║所住。何以故性無住故。善男子。心亦如是
T12n0375_p0656a27║不可說言住陰界入及以不住。無想天壽
T12n0375_p0656a28║亦復如是。如來憂悲亦復如是。若無憂悲
T12n0375_p0656a29║云何說言等視眾生如羅睺羅。若言有者
T12n0375_p0656b01║復云何言性同虛空。善男子。譬如幻師雖
T12n0375_p0656b02║復化作種種宮殿殺生長養繫縛放捨。及作
T12n0375_p0656b03║金銀琉璃寶物叢林樹木。都無實性。如來亦
T12n0375_p0656b04║爾。隨順世間示現憂悲無有真實。善男
T12n0375_p0656b05║子。如來已入大般涅槃。云何當有憂悲苦
T12n0375_p0656b06║惱。若謂如來入於涅槃是無常者。當知是
T12n0375_p0656b07║人則有憂悲。若謂如來不入涅槃常住不
T12n0375_p0656b08║變。當知是人無有憂悲。如來有憂及以無
T12n0375_p0656b09║憂無能知者。
T12n0375_p0656b10║復次善男子。譬如下【CL030n0110_p0146a01】人能知下法不知中
T12n0375_p0656b11║上。中者知中不知於上。上者知上及知中
T12n0375_p0656b12║下。聲聞緣覺亦復如是齊知自地。如來不
T12n0375_p0656b13║爾悉知自地及以他地。是故如來名無礙
T12n0375_p0656b14║智。示現幻化隨順世間。凡夫肉眼謂是真
T12n0375_p0656b15║實。而欲盡知如來無礙無上智者。無有
T12n0375_p0656b16║是處。有憂無憂唯佛能知。以是因緣異法
T12n0375_p0656b17║有我異法無我。是名鴛鴦迦鄰提性。復次
T12n0375_p0656b18║善男子。佛法猶如鴛鴦共行。是迦鄰提及鴛
T12n0375_p0656b19║鴦鳥。盛夏水漲選擇高原安處其子。為長
T12n0375_p0656b20║養故。然後隨本安隱而遊。如來出世亦復如
T12n0375_p0656b21║是。化無量眾生令住正法。如彼鴛鴦迦
T12n0375_p0656b22║鄰提鳥選擇高原安置其子。如來亦爾令
T12n0375_p0656b23║諸眾生所作辦已。即便入於大般涅槃。善男
T12n0375_p0656b24║子。是名異法是苦異法是樂。諸行是苦涅槃
T12n0375_p0656b25║是樂。第一微妙壞諸行故。迦葉菩薩白佛
T12n0375_p0656b26║言。世尊。云何眾【CL030n0110_p0146b01】生得涅槃者名第一樂。佛
T12n0375_p0656b27║言。善男子。如我所說諸行和合名為老死。
T12n0375_p0656b28║　謹慎無放逸　　是處名甘露
T12n0375_p0656b29║　放逸不謹慎　　是名為死句
T12n0375_p0656c01║　若不放逸者　　則得不死處
T12n0375_p0656c02║　如其放逸者　　常趣於死路
T12n0375_p0656c03║若放逸者名有為法。是有為法為第一苦。
T12n0375_p0656c04║不放逸者則名涅槃。彼涅槃者名為甘露
T12n0375_p0656c05║第一最樂。若趣諸行是名死處受第一苦
T12n0375_p0656c06║若至涅槃則名不死受最妙樂。若不放逸
T12n0375_p0656c07║雖集諸行。是亦名為常樂不死不破壞身。
T12n0375_p0656c08║云何放逸。云何不放逸。非聖凡夫是名放逸
T12n0375_p0656c09║常死之法。出世聖人是不放逸無有老死。何
T12n0375_p0656c10║以故。入於第一常樂涅槃。以是義故。異法
T12n0375_p0656c11║是苦。異法是樂。異法是我異法無我。如人在
T12n0375_p0656c12║地仰觀虛空不見鳥跡。善男子。眾生亦爾
T12n0375_p0656c13║無有天眼。在煩惱【CL030n0110_p0147a01】中而不自見有如來
T12n0375_p0656c14║性。是故我說無我密教。所以者何。無天眼
T12n0375_p0656c15║者不知真我。橫計我故因諸煩惱。所造
T12n0375_p0656c16║有為即是無常。是故我說異法是常異法無
T12n0375_p0656c17║常。
T12n0375_p0656c18║　精進勇健者　　若處於山頂
T12n0375_p0656c19║　平地及曠野　　常見諸凡夫
T12n0375_p0656c20║　昇大智慧殿　　無上微妙臺
T12n0375_p0656c21║　既自除憂患　　亦見眾生憂
T12n0375_p0656c22║如來悉斷無量煩惱住智慧山。見諸眾生
T12n0375_p0656c23║常在無量億煩惱中。迦葉菩薩復白佛言。
T12n0375_p0656c24║世尊。如偈所說是義不然。何以故。入涅槃
T12n0375_p0656c25║者無憂無喜。云何得昇智慧臺殿。復當云
T12n0375_p0656c26║何住在山頂而見眾生。佛言。善男子。智慧
T12n0375_p0656c27║殿者即名涅槃。無憂患者謂如來也。有憂
T12n0375_p0656c28║患者名凡夫人。以凡夫憂故如來無憂。須
T12n0375_p0656c29║彌山頂者謂正解脫。勤精進者譬須彌山無
T12n0375_p0657a01║有動轉。地謂有為行【CL030n0110_p0147b01】也。是諸凡夫安住是
T12n0375_p0657a02║地造作諸行。其智慧者則名正覺。離有常
T12n0375_p0657a03║住故名如來。如來愍念無量眾生常為諸
T12n0375_p0657a04║有毒箭所中。是故名為如來有憂。迦葉菩
T12n0375_p0657a05║薩復白佛言。世尊。若使如來有憂悲者。
T12n0375_p0657a06║則不得稱為等正覺。佛言迦葉。皆有因
T12n0375_p0657a07║緣。隨有眾生應受化處。如來於中示現
T12n0375_p0657a08║受生。雖現受生而實無生。是故如來名常
T12n0375_p0657a09║住法。如迦鄰提鴛鴦等鳥。
T12n0375_p0657a10║【○】大般涅槃經卷第八【○】【○】【○】【○】【○】
