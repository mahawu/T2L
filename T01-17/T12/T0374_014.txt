T12n0374_p0445b21║【□】
T12n0374_p0445b22║【□】
T12n0374_p0445b23║【■】大般涅槃經卷第十四
T12n0374_p0445b24║【□】
T12n0374_p0445b25║【■】　　　　北涼天竺三藏曇無讖譯
T12n0374_p0445b26║【■】　　聖行品第七之四
T12n0374_p0445b27║善男子。我觀諸行悉皆無常。云何知耶
T12n0374_p0445b28║以因緣故。若有諸法從緣生者則知無常。是
T12n0374_p0445b29║諸外道無有一法不從緣生。善男子。佛性無
T12n0374_p0445c01║生無滅無去無來。非過去非未來非現在。非
T12n0374_p0445c02║因所作非無因作。非作非作者。非相非無相。
T12n0374_p0445c03║非有名非無名。非名非色非長非短。非陰界
T12n0374_p0445c04║入之所攝持。是故名常。善男子。佛性即是
T12n0374_p0445c05║如來。如來即是法。法即是常。善男子。常者
T12n0374_p0445c06║即是如來如來即是僧。僧即是常。以是義故
T12n0374_p0445c07║從因生法不【CL029n0109_p0232a01】名為常。是諸外道無有一法不
T12n0374_p0445c08║從因生。善男子。是諸外道不見佛性如來及
T12n0374_p0445c09║法。是故外道所可言說悉是妄語無有真諦。
T12n0374_p0445c10║諸凡夫人。先見瓶衣車乘舍宅城郭河水山
T12n0374_p0445c11║林男女象馬牛羊。後見相似便言是常。當知
T12n0374_p0445c12║其實非是常也。善男子。一切有為皆是無常。
T12n0374_p0445c13║虛空無為是故為常。佛性無為是故為常。虛
T12n0374_p0445c14║空者即是佛性。佛性者即是如來。如來者即
T12n0374_p0445c15║是無為。無為者即是常。常者即是法。法者
T12n0374_p0445c16║即是僧。僧即無為。無為者即是常。善男子。
T12n0374_p0445c17║有為之法凡有二種。色法非色法。非色法者
T12n0374_p0445c18║心心數法。色法者地水火風。善男子。心名
T12n0374_p0445c19║無常。何以故。性是攀緣相應分別故。善男
T12n0374_p0445c20║子。眼識性異乃至意識性異是故無常。善男
T12n0374_p0445c21║子。色境界異乃至法境界異是故無常。善男
T12n0374_p0445c22║子。眼識相應異乃至意【CL029n0109_p0232b01】識相應異是故無常。
T12n0374_p0445c23║善男子。心若常者眼識應獨緣一切法。善男
T12n0374_p0445c24║子。若眼識異乃至意識異則知無常。以法相
T12n0374_p0445c25║似念念生滅。凡夫見已計之為常。善男子。諸
T12n0374_p0445c26║因緣相可破壞故亦名無常。所謂因眼因色
T12n0374_p0445c27║因明因思惟生於眼識。耳識生時所因各異
T12n0374_p0445c28║非眼識因緣。乃至意識異亦如是。【○】【○】【○】【○】【○】【○】【○】【○】【CL029n0109_p0233a01】【CL029n0109_p0233b01】
T12n0374_p0445c29║【CL029n0109_p0234a01】【○】【○】【○】復次善男子。壞諸行因緣異故心名無常。
T12n0374_p0446a01║所謂修無常心異。修苦空無我心異。心若常
T12n0374_p0446a02║者應常修無常。尚不得觀苦空無我。況復得
T12n0374_p0446a03║觀常樂我淨。以是義故。外道法中不能攝取
T12n0374_p0446a04║常樂我淨。善男子。當知心法必定無常。復次
T12n0374_p0446a05║善男子。心性異故名為無常。所謂聲聞心性
T12n0374_p0446a06║異。緣覺心性異。諸佛心性異。一切外道心有
T12n0374_p0446a07║三種。一者出家心。二者在家心。三者在家遠
T12n0374_p0446a08║離心。樂相應心異。苦相應心異。不苦不樂
T12n0374_p0446a09║相應心異。貪欲相應心異。瞋恚相應心異。愚
T12n0374_p0446a10║癡相應心異。一切外道心相亦異。所謂愚癡
T12n0374_p0446a11║相應心異。疑惑相應心異。邪見相應心異。
T12n0374_p0446a12║進止威【CL029n0109_p0234b01】儀其心亦異。善男子。心若常者亦復
T12n0374_p0446a13║不能分別諸色。所謂青黃赤白紫色。善男子。
T12n0374_p0446a14║心若常者諸憶念法不應忘失。善男子。心若
T12n0374_p0446a15║常者凡所讀誦不應增長。復次善男子。心若
T12n0374_p0446a16║常者不應說言已作今作當作。若有已作今
T12n0374_p0446a17║作當作。當知是心必定無常。善男子。心若常
T12n0374_p0446a18║者則無怨親非怨非親。心若常者則不應言
T12n0374_p0446a19║我物他物若死若生。心若常者雖有所作不
T12n0374_p0446a20║應增長。善男子。以是義故。當知心性各各
T12n0374_p0446a21║別異。有別異故當知無常。善男子。我今於
T12n0374_p0446a22║此非色法中演說無常其義已顯。復當為汝
T12n0374_p0446a23║說色無常。是色無常本無有生生已滅故。內
T12n0374_p0446a24║身處胎歌羅邏時本無有生生已變故。外
T12n0374_p0446a25║諸牙莖本亦無生生已變故。是故當知一
T12n0374_p0446a26║切色法悉皆無常。善男子。所有內色隨時而
T12n0374_p0446a27║變。歌羅邏時異。安【CL029n0109_p0235a01】浮陀時異。伽那時異。閉
T12n0374_p0446a28║手時異。諸皰時異。初生時異。嬰孩時異。童
T12n0374_p0446a29║子時異。乃至老時各各變異。所謂外色亦
T12n0374_p0446b01║復如是。牙異莖異枝異葉異花異果異。復次
T12n0374_p0446b02║善男子。內味亦異歌羅邏時。乃至老時各
T12n0374_p0446b03║各變異。外味亦爾。牙莖枝葉花果味異。歌
T12n0374_p0446b04║羅邏時力異。乃至老時力異。歌羅邏時狀
T12n0374_p0446b05║貌異。乃至老時狀貌亦異。歌羅邏時果報異。
T12n0374_p0446b06║乃至老時果報亦異。歌羅邏時名字異。乃至
T12n0374_p0446b07║老時名字亦異。所謂內色壞已還合故知無
T12n0374_p0446b08║常。外諸樹木亦壞已還合故知無常。次第漸
T12n0374_p0446b09║生故知無常。次第生歌羅邏時乃至老時。次
T12n0374_p0446b10║第生牙乃至果子故知無常。諸色可滅故知
T12n0374_p0446b11║無常。歌羅邏滅時異。乃至老滅時異。牙滅
T12n0374_p0446b12║時異乃至果滅時異故知無常。凡夫無知。見
T12n0374_p0446b13║相似生計以為常。以是義故。名曰【CL029n0109_p0235b01】無常。若
T12n0374_p0446b14║無常即是苦。若苦即是不淨。
T12n0374_p0446b15║善男子。我因迦葉先問是事於彼已答。
T12n0374_p0446b16║復次善男子。諸行無我。善男子。總一切法
T12n0374_p0446b17║謂色非色色非我也。何以故。可破可壞可裂
T12n0374_p0446b18║可打生增長故。我者不可破壞裂打生長。以
T12n0374_p0446b19║是義故。知色非我非色之法亦復非我。何以
T12n0374_p0446b20║故。因緣生故。善男子。若諸外道以專念故
T12n0374_p0446b21║知有我者。專念之性實非我也。若以專念為
T12n0374_p0446b22║我性者。過去之事則有忘失。有忘失故定知
T12n0374_p0446b23║無我。善男子。若諸外道以憶想故知有我者。
T12n0374_p0446b24║無憶想故定知無我。如說見人手有六指。即
T12n0374_p0446b25║便問言。我先何處共相見耶。若有我者不
T12n0374_p0446b26║應復問。以相問故定知無我。善男子。若諸
T12n0374_p0446b27║外道以有遮故知有我者。善男子。以有遮故
T12n0374_p0446b28║定知無我。如言調達終不發言非調達也。我
T12n0374_p0446b29║亦如是若定是我終不【CL029n0109_p0236a01】遮我。以遮我故定知
T12n0374_p0446c01║無我。若以遮故知有我者。汝今不遮定應無
T12n0374_p0446c02║我。善男子。若諸外道以伴非伴知有我者。
T12n0374_p0446c03║以無伴故應無有我有法無伴。所謂如來虛
T12n0374_p0446c04║空佛性我亦如是實無有伴。以是義故。定知
T12n0374_p0446c05║無我。復次善男子。若諸外道以名字故知有
T12n0374_p0446c06║我者。無我法中亦有我名。如貧賤人名字富
T12n0374_p0446c07║貴。如言我死。若我死者我則殺我。而我實
T12n0374_p0446c08║不可殺假名殺我。亦如矬人名為長者。以是
T12n0374_p0446c09║義故。定知無我。復次善男子。若諸外道以
T12n0374_p0446c10║生已求乳知有我者。善男子。若有我者一切
T12n0374_p0446c11║嬰兒不應執持糞穢火蛇毒藥。以是義故。定
T12n0374_p0446c12║知無我。復次善男子。一切眾生於三法中悉
T12n0374_p0446c13║有等智。所謂婬欲飲食恐怖是故無我。復
T12n0374_p0446c14║次善男子。若諸外道以相貌故知有我者。善
T12n0374_p0446c15║男子。相故無我無相故亦無我。若人【CL029n0109_p0236b01】睡時不
T12n0374_p0446c16║能進止俯仰視眴。不覺苦樂不應有我。若以
T12n0374_p0446c17║進止俯仰視眴知有我者。機關木人亦應有
T12n0374_p0446c18║我。善男子。如來亦爾。不進不止不俯不仰
T12n0374_p0446c19║不視不眴。不苦不樂不貪不恚不癡不行。如
T12n0374_p0446c20║來如是真實有我。復次善男子。若諸外道以
T12n0374_p0446c21║見他食果口中生涎知有我者。善男子。以憶
T12n0374_p0446c22║念故見則生涎涎非我也。我亦非涎非喜非
T12n0374_p0446c23║悲非欠非笑。非臥非起非飢非飽。以是義
T12n0374_p0446c24║故。定知無我。善男子。是諸外道癡如小兒。
T12n0374_p0446c25║無慧方便不能了達常與無常。苦樂淨不淨
T12n0374_p0446c26║我無我。壽命非壽命。眾生非眾生。實非實
T12n0374_p0446c27║有非有。於佛法中取少許分。虛妄計有常樂
T12n0374_p0446c28║我淨。而實不知常樂我淨。如生盲人不識乳
T12n0374_p0446c29║色。便問他言乳色何似。他人答言色白如貝。
T12n0374_p0447a01║盲人復問是乳色者如貝聲耶。答言。不也。
T12n0374_p0447a02║復問【CL029n0109_p0237a01】貝色為何似耶。答言。猶稻米末。盲
T12n0374_p0447a03║人復問乳色柔軟如稻米末耶。稻米末者
T12n0374_p0447a04║復何所似。答言。猶如雨雪。盲人復言。彼稻
T12n0374_p0447a05║米末冷如雪耶。雪復何似。答言。猶如白鶴。
T12n0374_p0447a06║是生盲人雖聞如是四種譬喻。終不能得識
T12n0374_p0447a07║乳真色。是諸外道亦復如是。終不能識常樂
T12n0374_p0447a08║我淨。善男子。以是義故。我佛法中有真實
T12n0374_p0447a09║諦非於外道。
T12n0374_p0447a10║文殊師利白佛言。希有世尊。如來於今臨般
T12n0374_p0447a11║涅槃方更轉於無上法輪。乃作如是分別真
T12n0374_p0447a12║諦。佛告文殊師利。汝今云何故於如來生涅
T12n0374_p0447a13║槃想。善男子。如來實是常住不變不般涅槃。
T12n0374_p0447a14║善男子。若有計我是佛我成阿耨多羅三藐
T12n0374_p0447a15║三菩提。我即是法法是我所。我即是道道是
T12n0374_p0447a16║我所。我即世尊世尊即是我所。我即聲聞
T12n0374_p0447a17║聲聞即是我所。我能說法令他聽受。我轉法
T12n0374_p0447a18║輪餘人【CL029n0109_p0237b01】不能。如來終不作如是計。是故如來
T12n0374_p0447a19║不轉法輪。善男子。若有人作如是妄計。我
T12n0374_p0447a20║即是眼眼即是我所。耳鼻舌身意亦復如是。
T12n0374_p0447a21║我即是色色是我所。乃至法亦如是。我即
T12n0374_p0447a22║是地地即是我所。水火風等亦復如是。
T12n0374_p0447a23║善男子。若有人言我即是信信是我所。我是
T12n0374_p0447a24║多聞多聞即是我所。我是檀波羅蜜檀波羅
T12n0374_p0447a25║蜜即是我所。我是尸波羅蜜尸波羅蜜即
T12n0374_p0447a26║是我所。我是羼提波羅蜜羼提波羅蜜即是
T12n0374_p0447a27║我所。我是毘梨耶波羅蜜毘梨耶波羅蜜即
T12n0374_p0447a28║是我所。我是禪波羅蜜禪波羅蜜即是我所。
T12n0374_p0447a29║我是般若波羅蜜般若波羅蜜即是我所。我
T12n0374_p0447b01║是四念處四念處即是我所。四正勤四如意
T12n0374_p0447b02║足五根五力七覺分八聖道分亦復如是。善
T12n0374_p0447b03║男子。如來終不作如是計。是故如來不轉法
T12n0374_p0447b04║輪。善男子。若言【CL029n0109_p0238a01】常住無有變易。云何說言
T12n0374_p0447b05║佛轉法輪。是故汝今不應說言如來方更轉
T12n0374_p0447b06║於法輪。善男子。譬如因眼緣色緣明緣思
T12n0374_p0447b07║惟。因緣和合得生眼識。善男子。眼不念言
T12n0374_p0447b08║我能生識。色乃至思惟終不念言我生眼識。
T12n0374_p0447b09║眼識亦復不作念言我能自生。善男子。如是
T12n0374_p0447b10║等法因緣和合得名為見。善男子。如來亦爾。
T12n0374_p0447b11║因六波羅蜜三十七助菩提之法覺了諸法。
T12n0374_p0447b12║復因咽喉舌齒脣口言語音聲。為憍陳如初
T12n0374_p0447b13║始說法名轉法輪。以是義故。如來不名轉法
T12n0374_p0447b14║輪也。善男子。若不轉者即名為法。法即如
T12n0374_p0447b15║來。善男子。譬如因燧因鑽因手因乾牛糞而
T12n0374_p0447b16║得生火。燧亦不言我能生火。鑽手牛糞各不
T12n0374_p0447b17║念言我能生火。火亦不言我能自生。如來亦
T12n0374_p0447b18║爾。因六波羅蜜。乃至憍陳如名轉法輪。如
T12n0374_p0447b19║來亦復不生念言我轉法輪。【CL029n0109_p0238b01】善男子。若不生
T12n0374_p0447b20║者是則名為轉正法輪。是轉法輪即名如來。
T12n0374_p0447b21║善男子。譬如因酪因水因攢因瓶因繩因
T12n0374_p0447b22║人。手捉而得出蘇。酪不念言我能出蘇乃
T12n0374_p0447b23║至人手亦不念言我能出蘇。蘇亦不言我能
T12n0374_p0447b24║自出。眾緣和合故得出蘇。如來亦爾。終不
T12n0374_p0447b25║念言我轉法輪。善男子。若不出者是則名為
T12n0374_p0447b26║轉正法輪。是轉法輪即是如來。善男子。譬
T12n0374_p0447b27║如因子因地因水因火因風因糞因時。因人
T12n0374_p0447b28║作業而牙得生。善男子。子亦不言我能生
T12n0374_p0447b29║牙乃至作業。亦不念言我能生牙。牙亦
T12n0374_p0447c01║不言我能自生。如來亦爾。終不念言我轉法
T12n0374_p0447c02║輪。善男子。若不能者是則名為轉正法輪。
T12n0374_p0447c03║是轉法輪即是如來。善男子。譬如因鼓因空
T12n0374_p0447c04║因皮因人因桴和合出聲。鼓不念言我能出
T12n0374_p0447c05║聲。乃至桴亦如是。聲亦不言我能自生。善
T12n0374_p0447c06║男子。如【CL029n0109_p0239a01】來亦爾。終不念言我轉法輪。善男
T12n0374_p0447c07║子。轉法輪者名為不作。不作者即轉法輪。
T12n0374_p0447c08║轉法輪者即是如來。善男子。轉法輪者乃是
T12n0374_p0447c09║諸佛世尊境界。非諸聲聞緣覺所知。善男子。
T12n0374_p0447c10║虛空非生非出非作非造非有為法。如來亦
T12n0374_p0447c11║爾。非生非出非作非造非有為法。如如來性
T12n0374_p0447c12║佛性亦爾。非生非出非作非造非有為法。善
T12n0374_p0447c13║男子。諸佛世尊語有二種。一者世語。二者
T12n0374_p0447c14║出世語。善男子。如來為諸聲聞緣覺說於世
T12n0374_p0447c15║語。為諸菩薩說出世語。善男子。是諸大眾
T12n0374_p0447c16║復有二種。一者求小乘。二者求大乘。我於
T12n0374_p0447c17║昔日波羅奈城。為諸聲聞轉于法輪。今始
T12n0374_p0447c18║於此拘尸那城為諸菩薩轉大法輪。復次善
T12n0374_p0447c19║男子。復有二人中根上根。為中根人於波羅
T12n0374_p0447c20║奈轉於法輪。為上根人人中象王迦葉菩薩
T12n0374_p0447c21║等。今於此間拘尸那城轉大法【CL029n0109_p0239b01】輪。善男子。
T12n0374_p0447c22║極下根者如來終不為轉法輪。極下根者即
T12n0374_p0447c23║一闡提。復次善男子。求佛道者復有二種。
T12n0374_p0447c24║一中精進。二上精進。於波羅奈。為中精進
T12n0374_p0447c25║轉於法輪。今於此間拘尸那城。為上精進轉
T12n0374_p0447c26║大法輪。復次善男子。我昔於彼波羅奈城初
T12n0374_p0447c27║轉法輪。八萬天人得須陀洹果。今於此間拘
T12n0374_p0447c28║尸那城。八十萬億人不退轉於阿耨多羅三
T12n0374_p0447c29║藐三菩提。復次善男子。波羅奈城大梵天王。
T12n0374_p0448a01║稽首請我轉於法輪。今於此間拘尸那城。迦
T12n0374_p0448a02║葉菩薩稽首請我轉大法輪。復次善男子。我
T12n0374_p0448a03║昔於彼波羅奈城轉法輪時。說無常苦空無
T12n0374_p0448a04║我。今於此間拘尸那城轉法輪時。說常樂我
T12n0374_p0448a05║淨。
T12n0374_p0448a06║復次善男子。我昔於彼波羅奈城轉法輪時。
T12n0374_p0448a07║所出音聲聞于梵天。如來今於拘尸那城轉
T12n0374_p0448a08║法輪時。所出音聲遍於東方二十【CL029n0109_p0240a01】恒河沙等
T12n0374_p0448a09║諸佛世界。南西北方四維上下亦復如是。復
T12n0374_p0448a10║次善男子。諸佛世尊凡有所說。皆悉名為轉
T12n0374_p0448a11║法輪也。善男子。譬如聖王所有輪寶未降伏
T12n0374_p0448a12║者能令降伏。已降伏者能令安隱。善男子。
T12n0374_p0448a13║諸佛世尊凡所說法亦復如是。無量煩惱未
T12n0374_p0448a14║調伏者能令調伏。已調伏者令生善根。善男
T12n0374_p0448a15║子。譬如聖王所有輪寶則能消滅一切怨賊。
T12n0374_p0448a16║如來演法亦復如是。能令一切諸煩惱賊皆
T12n0374_p0448a17║悉寂靜。復次善男子。譬如聖王所有輪寶下
T12n0374_p0448a18║上迴轉。如來說法亦復如是。能令下趣諸惡
T12n0374_p0448a19║眾生上生人天乃至佛道。善男子。是故汝今
T12n0374_p0448a20║不應讚言如來於此更轉法輪。爾時文殊師
T12n0374_p0448a21║利白佛言。世尊。我於此義非為不知。所以
T12n0374_p0448a22║問者為欲利益諸眾生故。世尊。我已久知轉
T12n0374_p0448a23║法輪者。實是諸佛如來境界。非是聲聞【CL029n0109_p0240b01】緣覺
T12n0374_p0448a24║所知。爾時世尊告迦葉菩薩。善男子。是名
T12n0374_p0448a25║菩薩住於大乘大涅槃經所行聖行。
T12n0374_p0448a26║迦葉菩薩白佛言。世尊。復以何義名為聖行。
T12n0374_p0448a27║善男子。聖名諸佛世尊。以是義故。名為聖
T12n0374_p0448a28║行。世尊。若是諸佛之所行者。則非聲聞緣
T12n0374_p0448a29║覺菩薩所能修行。善男子。是諸世尊安住於
T12n0374_p0448b01║此大般涅槃。而作如是開示分別演說其義。
T12n0374_p0448b02║以是義故。名曰聖行。聲聞緣覺及諸菩薩如
T12n0374_p0448b03║是聞已則能奉行故名聖行。善男子。是菩薩
T12n0374_p0448b04║摩訶薩得是行已則得住於無所畏地。善男
T12n0374_p0448b05║子。若有菩薩得住如是無所畏地。則不復畏
T12n0374_p0448b06║貪恚愚癡生老病死。亦復不畏惡道地獄
T12n0374_p0448b07║畜生餓鬼。善男子。惡有二種。一者阿修羅。
T12n0374_p0448b08║二者人中。人中有三種惡。一者一闡提。二者
T12n0374_p0448b09║誹謗方等經典。三者犯四重禁。善男子。住是
T12n0374_p0448b10║地中諸菩薩等【CL029n0109_p0241a01】終不畏墮如是惡中。亦復不
T12n0374_p0448b11║畏沙門婆羅門外道邪見天魔波旬。亦復不
T12n0374_p0448b12║畏受二十五有。是故此地名無所畏。善男子。
T12n0374_p0448b13║菩薩摩訶薩住無畏地。得二十五三昧壞二
T12n0374_p0448b14║十五有。善男子。得無垢三昧能壞地獄有。得
T12n0374_p0448b15║無退三昧能壞畜生有。得心樂三昧能壞餓
T12n0374_p0448b16║鬼有。得歡喜三昧能壞阿修羅有。得日光三
T12n0374_p0448b17║昧能斷弗婆提有。得月光三昧能斷瞿耶尼
T12n0374_p0448b18║有。得熱炎三昧能斷鬱單越有。得如幻三昧
T12n0374_p0448b19║能斷閻浮提有。得一切法不動三昧能斷四
T12n0374_p0448b20║天處有。得難伏三昧能斷三十三天處有。
T12n0374_p0448b21║得悅意三昧能斷炎摩天有。得青色三昧能
T12n0374_p0448b22║斷兜率天有。得黃色三昧能斷化樂天有。
T12n0374_p0448b23║得赤色三昧能斷他化自在天。有得白色三
T12n0374_p0448b24║昧能斷初禪有。得種種三昧能斷大梵天有。
T12n0374_p0448b25║得雙三昧能斷二【CL029n0109_p0241b01】禪有。得雷音三昧能斷三
T12n0374_p0448b26║禪有。得澍雨三昧能斷四禪有。得如虛空
T12n0374_p0448b27║三昧能斷無想有。得照鏡三昧能斷淨居阿
T12n0374_p0448b28║那含有。得無礙三昧能斷空處有。得常三昧
T12n0374_p0448b29║能斷識處有。得樂三昧能斷不用處有。得我
T12n0374_p0448c01║三昧能斷非想非非想處有。善男子。是名菩
T12n0374_p0448c02║薩得二十五三昧斷二十五有。善男子。如是
T12n0374_p0448c03║二十五三昧名諸三昧王。善男子。菩薩摩
T12n0374_p0448c04║訶薩入如是等諸三昧王。若欲吹壞須彌山
T12n0374_p0448c05║王隨意即能。欲知三千大千世界所有眾生
T12n0374_p0448c06║心之所念亦悉能知。欲以三千大千世界所
T12n0374_p0448c07║有眾生。內於己身一毛孔中隨意即能。亦令
T12n0374_p0448c08║眾生無迫迮想。若欲化作無量眾生悉令充
T12n0374_p0448c09║滿三千大千世界中者亦能隨意。欲分一身
T12n0374_p0448c10║以為多身。復合多身以為一身。雖作如是
T12n0374_p0448c11║心無所著。猶如蓮花。善【CL029n0109_p0242a01】男子。菩薩摩訶薩
T12n0374_p0448c12║得入如是三昧王已。即得住於自在之地。菩
T12n0374_p0448c13║薩得住是自在地得自在力。隨欲生處即得
T12n0374_p0448c14║往生。善男子。譬如聖王領四天下隨意所行
T12n0374_p0448c15║無能障礙。菩薩摩訶薩亦復如是。一切生處
T12n0374_p0448c16║若欲生者隨意往生。善男子。菩薩摩訶薩若
T12n0374_p0448c17║見地獄一切眾生有可化令住善根者。菩薩
T12n0374_p0448c18║即往而生其中。菩薩雖生非本業果。菩薩摩
T12n0374_p0448c19║訶薩住自在地力因緣故而生其中。善男子。
T12n0374_p0448c20║菩薩摩訶薩雖在地獄。不受熾然碎身等苦。
T12n0374_p0448c21║善男子。菩薩摩訶薩所可成就如是功德。無
T12n0374_p0448c22║量無邊百千萬億尚不可說。何況諸佛所有
T12n0374_p0448c23║功德而當可說。
T12n0374_p0448c24║爾時眾中有一菩薩名住無垢藏王。有大威
T12n0374_p0448c25║德成就神通。得大總持三昧具足得無所畏。
T12n0374_p0448c26║即從座起偏袒右肩右膝著地長跪合掌白佛
T12n0374_p0448c27║言。世尊。【CL029n0109_p0242b01】如佛所說諸佛菩薩所可成就功德
T12n0374_p0448c28║智慧。無量無邊百千萬億實不可說。我意猶
T12n0374_p0448c29║謂故不如是大乘經典。何以故。因是大乘方
T12n0374_p0449a01║等經力故能出生諸佛世尊阿耨多羅三藐三
T12n0374_p0449a02║菩提。時佛讚言。善哉善哉。善男子。如是如
T12n0374_p0449a03║是。如汝所說。是諸大乘方等經典。雖復成
T12n0374_p0449a04║就無量功德。欲比是經不得為喻。百倍千倍
T12n0374_p0449a05║百千萬億倍乃至算數譬喻所不能及。善
T12n0374_p0449a06║男子。譬如從牛出乳從乳出酪。從酪出生
T12n0374_p0449a07║穌。從生穌出熟穌。從熟穌出醍醐。醍醐最
T12n0374_p0449a08║上若有服者眾病皆除。所有諸藥悉入其中。
T12n0374_p0449a09║善男子。佛亦如是。從佛出生十二部經。從
T12n0374_p0449a10║十二部經出修多羅。從修多羅出方等經。從
T12n0374_p0449a11║方等經出般若波羅蜜。從般若波羅蜜出大
T12n0374_p0449a12║涅槃。猶如醍醐。言醍醐者喻於佛性。佛性
T12n0374_p0449a13║者即是如來。善男子。以是【CL029n0109_p0243a01】義故。說言如來
T12n0374_p0449a14║所有功德無量無邊不可稱計。
T12n0374_p0449a15║迦葉菩薩白佛言。世尊。如佛所讚大涅槃經
T12n0374_p0449a16║猶如醍醐最上最妙。若有能服眾病悉除。
T12n0374_p0449a17║一切諸藥悉入其中。我聞是已竊復思念。若
T12n0374_p0449a18║有不能聽受是經。當知是人為大愚癡無有
T12n0374_p0449a19║善心。世尊我於今者實能堪忍。剝皮為紙刺
T12n0374_p0449a20║血為墨以髓為水折骨為筆。書寫如是大涅
T12n0374_p0449a21║槃經。書已讀誦令其通利。然後為人廣說其
T12n0374_p0449a22║義。世尊。若有眾生貪著財物我當施財。然
T12n0374_p0449a23║後以是大涅槃經勸之令讀。若尊貴者先以
T12n0374_p0449a24║愛語而隨其意。然後漸當以是大乘大涅槃
T12n0374_p0449a25║經勸之令讀。若凡庶者當以威勢逼之令讀。
T12n0374_p0449a26║若憍慢者我當為其而作僕使。隨順其意令
T12n0374_p0449a27║其歡喜。然後當以大般涅槃而教導之。若
T12n0374_p0449a28║有誹謗大乘經者。當以勢力摧之令伏。既
T12n0374_p0449a29║摧伏已【CL029n0109_p0243b01】然後勸之令讀大涅槃經。若有愛
T12n0374_p0449b01║樂大乘經者。我躬當往恭敬供養尊重讚歎。
T12n0374_p0449b02║爾時佛讚迦葉菩薩。善哉善哉。汝甚愛樂大
T12n0374_p0449b03║乘經典。貪大乘經愛大乘經味大乘經。信敬
T12n0374_p0449b04║尊重供養大乘。善男子。汝今以此善心因緣
T12n0374_p0449b05║當得超越無量無邊恒河沙等諸大菩薩。在
T12n0374_p0449b06║前得成阿耨多羅三藐三菩提。汝亦不久復
T12n0374_p0449b07║當如我廣為大眾演說如是大般涅槃如來佛
T12n0374_p0449b08║性諸佛所說祕密之藏。善男子。過去之世佛
T12n0374_p0449b09║日未出。我於爾時作婆羅門修菩薩行。悉能
T12n0374_p0449b10║通達一切外道所有經論。修寂滅行具足威
T12n0374_p0449b11║儀其心清淨。不為外來能生欲想之所破壞。
T12n0374_p0449b12║滅瞋恚火受持常樂我淨之法。周遍求索大
T12n0374_p0449b13║乘經典乃至不聞方等名字。我於爾時住於
T12n0374_p0449b14║雪山。其山清淨流泉浴池樹林藥木充滿其
T12n0374_p0449b15║地。處處石間【CL029n0109_p0244a01】有清流水。多諸香花周遍嚴飾。
T12n0374_p0449b16║眾鳥禽獸不可稱計。甘果滋繁種別難計。復
T12n0374_p0449b17║有無量藕根甘根青木香根。我於爾時獨處
T12n0374_p0449b18║其中唯食諸果。食已繫心思惟坐禪經無量
T12n0374_p0449b19║歲。亦不聞有如來出世大乘經名。善男子。我
T12n0374_p0449b20║修如是難行苦行時。釋提桓因等諸天人
T12n0374_p0449b21║心大驚怪。即共集會各各相謂。而說偈言。
T12n0374_p0449b22║　各共相指示　　清淨雪山中
T12n0374_p0449b23║　寂靜離欲主　　功德莊嚴王
T12n0374_p0449b24║　以離貪瞋慢　　永斷諂愚癡
T12n0374_p0449b25║　口初未曾說　　麤惡等語言
T12n0374_p0449b26║爾時眾中有一天子名曰歡喜復說偈言。
T12n0374_p0449b27║　如是離欲人　　清淨勤精進
T12n0374_p0449b28║　將不求帝釋　　及以諸天耶
T12n0374_p0449b29║　若是外道者　　修行諸苦行
T12n0374_p0449c01║　是人多欲求　　帝釋所坐處
T12n0374_p0449c02║爾時復有一仙天子即為帝釋而說偈言。
T12n0374_p0449c03║　【CL029n0109_p0244b01】天主憍尸迦　　不應生此慮
T12n0374_p0449c04║　外道修苦行　　何必求帝處
T12n0374_p0449c05║說是偈已復作是言。憍尸迦。世有大士。為
T12n0374_p0449c06║眾生故不貪己身。為欲利益諸眾生故。而修
T12n0374_p0449c07║種種無量苦行。如是之人見生死中諸過咎
T12n0374_p0449c08║故。設見珍寶滿此大地諸山大海。不生貪著
T12n0374_p0449c09║如視涕唾。如是大士。棄捨財寶所愛妻子。
T12n0374_p0449c10║頭目髓腦手足支節。所居舍宅象馬車乘奴
T12n0374_p0449c11║婢僮僕。亦不願求生於天上。唯求欲令一切
T12n0374_p0449c12║眾生得受快樂。如我所解。如是大士清淨無
T12n0374_p0449c13║染眾結永盡。唯欲求於阿耨多羅三藐三菩
T12n0374_p0449c14║提。釋提桓因復作是言。如汝言者。是人則
T12n0374_p0449c15║為攝取一切世間所有眾生。大仙。若此世
T12n0374_p0449c16║間有佛樹者。能除一切諸天世人及阿修羅
T12n0374_p0449c17║煩惱毒蛇。若諸眾生住是佛樹陰涼中者。
T12n0374_p0449c18║煩惱諸毒悉得消【CL029n0109_p0245a01】滅。大仙。是人若當未來世
T12n0374_p0449c19║中作善逝者。我等悉當得滅無量熾然煩惱。
T12n0374_p0449c20║如是之事實為難信。何以故。無量百千諸眾
T12n0374_p0449c21║生等發於阿耨多羅三藐三菩提心。見少微
T12n0374_p0449c22║緣於阿耨多羅三藐三菩提即便動轉。如水
T12n0374_p0449c23║中月水動則動。猶如畫像難成易壞。菩提之
T12n0374_p0449c24║心亦復如是難發易壞。大仙。如有多人以諸
T12n0374_p0449c25║鎧仗牢自莊嚴欲前討賊。臨陣恐怖則便退
T12n0374_p0449c26║散。無量眾生亦復如是。發菩提心牢自莊嚴
T12n0374_p0449c27║見生死過心生恐怖即便退散。大仙。我見如
T12n0374_p0449c28║是無量眾生發心之後皆生動轉。是故我今
T12n0374_p0449c29║雖見是人修於苦行無惱無熱住於險道。其
T12n0374_p0450a01║行清淨未能信也。我今要當自往試之。知其
T12n0374_p0450a02║實能堪任荷負阿耨多羅三藐三菩提大重擔
T12n0374_p0450a03║不。大仙。猶如車有二輪則能載用。鳥有
T12n0374_p0450a04║二翼堪任飛行。是苦【CL029n0109_p0245b01】行者亦復如是。我雖見
T12n0374_p0450a05║其堅持禁戒。未知其人有深智不。若有深智
T12n0374_p0450a06║當知則能堪任荷負阿耨多羅三藐三菩提之
T12n0374_p0450a07║重擔也。大仙。譬如魚母多有胎子成就者少。
T12n0374_p0450a08║如菴羅樹花多果少。眾生發心乃有無量。及
T12n0374_p0450a09║其成就少不足言。大仙。我當與汝俱往試之。
T12n0374_p0450a10║大仙。譬如真金三種試已乃知其真。謂燒打
T12n0374_p0450a11║磨。試彼苦行者亦當如是。
T12n0374_p0450a12║爾時釋提桓因。自變其身作羅剎像形甚可
T12n0374_p0450a13║畏。下至雪山去其不遠而便立住。是時羅
T12n0374_p0450a14║剎。心無所畏勇健難當。辯才次第其聲清雅。
T12n0374_p0450a15║宣過去佛所說半偈。
T12n0374_p0450a16║　諸行無常　　是生滅法
T12n0374_p0450a17║說是半偈已便住其前。所現形貌甚可怖畏。
T12n0374_p0450a18║顧眄遍視觀於四方。是苦行者。聞是半偈心
T12n0374_p0450a19║生歡喜。譬如估客於險難處夜行失伴恐怖
T12n0374_p0450a20║【CL029n0109_p0246a01】推求。還遇同侶心生歡喜踊躍無量。亦如
T12n0374_p0450a21║久病未遇良醫瞻病好藥後卒得之。如人沒
T12n0374_p0450a22║海卒遇船舫。如渴乏人遇清冷水。如為怨逐
T12n0374_p0450a23║忽然得脫。如久繫人卒聞得出。亦如農夫炎
T12n0374_p0450a24║旱值雨。亦如行人還得歸家。家人見已生大
T12n0374_p0450a25║歡喜。善男子。我於爾時聞是半偈心中歡喜
T12n0374_p0450a26║亦復如是。即從座起以手舉髮。四向顧視而
T12n0374_p0450a27║說是言。向所聞偈誰之所說。爾時亦更不見
T12n0374_p0450a28║餘人唯見羅剎。即說是言。諸開如是解脫之
T12n0374_p0450a29║門。誰能雷震諸佛音聲。誰於生死睡眠之中
T12n0374_p0450b01║而獨覺寤唱如是言。誰能於此示道生死飢
T12n0374_p0450b02║饉眾生無上道味。無量眾生沈生死海。誰能
T12n0374_p0450b03║於中作大船師。是諸眾生常為煩惱重病所
T12n0374_p0450b04║纏。誰能於中為作良醫。說是半偈啟悟我心。
T12n0374_p0450b05║猶如半月漸開蓮花。善男子。我於爾時更無
T12n0374_p0450b06║所【CL029n0109_p0246b01】見唯見羅剎。復作是念將是羅剎說是偈
T12n0374_p0450b07║耶。仍復生疑或非其說。何以故。是人形容
T12n0374_p0450b08║甚可怖畏。若有得聞是偈句者。一切恐怖醜
T12n0374_p0450b09║陋即除。何有此人形貌如是能說此偈。不應
T12n0374_p0450b10║火中出於蓮花。非日光中出生冷水。善男子。
T12n0374_p0450b11║我於爾時復作是念。我今無智。而此羅剎或
T12n0374_p0450b12║能得見過去諸佛。從諸佛所聞是半偈。我今
T12n0374_p0450b13║當問。即便前至是羅剎所作如是言。善哉大
T12n0374_p0450b14║士。汝於何處得是過去離怖畏者所說半偈。
T12n0374_p0450b15║大士。復於何處而得如是半如意珠。大士。是
T12n0374_p0450b16║半偈義乃是過去未來現在諸佛世尊之正道
T12n0374_p0450b17║也。一切世間無量眾生常為諸見羅網所覆。
T12n0374_p0450b18║終身於此外道法中。初不曾聞如是出世十
T12n0374_p0450b19║力世雄所說空義。善男子。我問是已。即答
T12n0374_p0450b20║我言。大婆羅門。汝今不應問我是義。何以
T12n0374_p0450b21║故。我不【CL029n0109_p0247a01】食來已經多日。處處求索了不能得。
T12n0374_p0450b22║飢渴苦惱心亂讇語。非我本心之所知也。
T12n0374_p0450b23║假使我今力能飛行虛空至鬱單越。乃至
T12n0374_p0450b24║天上處處求食亦不能得。以是之故我說是
T12n0374_p0450b25║語。善男子。我時即復語羅剎言。大士。若能
T12n0374_p0450b26║為我說是偈竟。我當終身為汝弟子。大士。
T12n0374_p0450b27║汝所說者名字不終義亦不盡。以何因緣不
T12n0374_p0450b28║欲說耶。夫財施者則有竭盡。法施因緣不可
T12n0374_p0450b29║盡也。雖無有盡多所利益。我今聞此半偈法
T12n0374_p0450c01║已心生驚疑。汝今幸可為我除斷說此偈竟。
T12n0374_p0450c02║我當終身為汝弟子。羅剎答言。汝智太過但
T12n0374_p0450c03║自憂身。都不見念今我定為飢苦所逼。實
T12n0374_p0450c04║不能說。我即問言。汝所食者。為是何物。羅
T12n0374_p0450c05║剎答言。汝不足問。我若說者令多人怖。我
T12n0374_p0450c06║復問言。此中獨處更無有人。我不畏汝何故
T12n0374_p0450c07║不說。羅剎答言。我所【CL029n0109_p0247b01】食者唯人暖肉。其所
T12n0374_p0450c08║飲者唯人熱血。自我薄福唯食此食。周遍
T12n0374_p0450c09║求索困不能得。世雖多人皆有福德。兼為諸
T12n0374_p0450c10║天之所守護。而我無力不能得殺。善男子。
T12n0374_p0450c11║我復語言。汝但具足說是半偈。我聞偈已當
T12n0374_p0450c12║以此身奉施供養。大士。我設命終。如此之
T12n0374_p0450c13║身無所復用。當為虎狼鴟梟鵰鷲之所噉食。
T12n0374_p0450c14║然復不得一毫之福。我今為求阿耨多羅三
T12n0374_p0450c15║藐三菩提。捨不堅身以易堅身。羅剎答言。
T12n0374_p0450c16║誰當信汝如是之言。為八字故棄所愛身。善
T12n0374_p0450c17║男子。我即答言。汝真無智。譬如有人施他
T12n0374_p0450c18║凡器得七寶器。我亦如是。捨不堅身得金
T12n0374_p0450c19║剛身。汝言誰當信者我今有證。大梵天王
T12n0374_p0450c20║釋提桓因及四天王能證是事。復有天眼諸
T12n0374_p0450c21║菩薩等。為欲利益無量眾生。修行大乘具六
T12n0374_p0450c22║度者。亦能證知。復有十方諸佛世尊利眾【CL029n0109_p0248a01】生
T12n0374_p0450c23║者。亦能證我為八字故捨於身命。羅剎復言。
T12n0374_p0450c24║汝若如是能捨身者。諦聽諦聽。當為汝說其
T12n0374_p0450c25║餘半偈。善男子。我於爾時聞是事已心中歡
T12n0374_p0450c26║喜。即解己身所著鹿皮。為此羅剎敷置法座。
T12n0374_p0450c27║白言。和上。願坐此座。我即於前叉手長跪
T12n0374_p0450c28║而作是言。唯願和上。善為我說其餘半偈
T12n0374_p0450c29║令得具足羅剎即說。
T12n0374_p0451a01║　生滅滅已　　寂滅為樂
T12n0374_p0451a02║爾時羅剎說是偈已復作是言。菩薩摩訶薩
T12n0374_p0451a03║汝今已聞具足偈義。汝之所願為悉滿足。若
T12n0374_p0451a04║必欲利諸眾生者。時施我身。善男子。我於爾
T12n0374_p0451a05║時深思此義。然後處處若石若壁若樹若道
T12n0374_p0451a06║書寫此偈。即便更繫所著衣裳。恐其死後身
T12n0374_p0451a07║體露現。即上高樹。爾時樹神復問我言。善
T12n0374_p0451a08║哉仁者。欲作何事。善男子。我時答言。我欲
T12n0374_p0451a09║捨身【CL029n0109_p0248b01】以報偈價。樹神問言。如是偈者何所利
T12n0374_p0451a10║益。我時答言。如是偈句乃是過去未來現
T12n0374_p0451a11║在諸佛所說開空法道。我為此法棄捨身命。
T12n0374_p0451a12║不為利養名聞財寶轉輪聖王四大天王釋提
T12n0374_p0451a13║桓因大梵天王人天中樂。為欲利益一切眾
T12n0374_p0451a14║生故捨此身。善男子。我捨身時復作是言。
T12n0374_p0451a15║願令一切慳惜之人。悉來見我捨離此身。若
T12n0374_p0451a16║有少施起貢高者。亦令得見我為一偈捨此
T12n0374_p0451a17║身命如棄草木。我於爾時說是語已。尋即
T12n0374_p0451a18║放身自投樹下。下未至地時。虛空之中出
T12n0374_p0451a19║種種聲。其聲乃至阿迦尼吒。爾時羅剎還
T12n0374_p0451a20║復釋身。即於空中接取我身安置平地。爾
T12n0374_p0451a21║時釋提桓因及諸天人大梵天王。稽首頂禮
T12n0374_p0451a22║於我足下。讚言。善哉善哉。真是菩薩。能
T12n0374_p0451a23║大利益無量眾生。欲於無明黑闇之中然大
T12n0374_p0451a24║法炬。由我愛惜如來大【CL029n0109_p0249a01】法故相嬈惱。唯願聽
T12n0374_p0451a25║我懺悔罪咎。汝於未來必定成就阿耨多羅
T12n0374_p0451a26║三藐三菩提願見濟度。爾時釋提桓因及諸
T12n0374_p0451a27║天眾。頂禮我足。於是辭去忽然不現。善男
T12n0374_p0451a28║子。如我往昔為半偈故捨棄此身。以是因
T12n0374_p0451a29║緣便得超越足十二劫。在彌勒前成阿耨多
T12n0374_p0451b01║羅三藐三菩提。善男子。我得如是無量功德。
T12n0374_p0451b02║皆由供養如來正法。善男子。汝今亦爾發於
T12n0374_p0451b03║阿耨多羅三藐三菩提心。則已超過無量無
T12n0374_p0451b04║邊恒河沙等諸菩薩上。善男子。是名菩薩住
T12n0374_p0451b05║於大乘大般涅槃修於聖行。
T12n0374_p0451b06║【■】大般涅槃經卷第十四
