T12n0379_p0939c09║【□】
T12n0379_p0939c10║【□】
T12n0379_p0939c11║【CL031n0117_p0561a01】四童子三昧經卷下
T12n0379_p0939c12║【□】
T12n0379_p0939c13║　　　　隋北印度健陀羅國
T12n0379_p0939c14║　　　　三藏闍那崛多譯
T12n0379_p0939c15║【○】爾時慧命阿難白佛言。世尊。惟願世尊。或
T12n0379_p0939c16║住一劫或減一劫。憐愍此等諸眾生故。所以
T12n0379_p0939c17║者何。如來多陀阿伽度阿羅訶三藐三佛陀。
T12n0379_p0939c18║若住世者。如是大事常現於世。又令是等真
T12n0379_p0939c19║善大士。數數往返閻浮提內。我等眾生復應
T12n0379_p0939c20║於此如許時間。當見此等菩薩大眾承事供
T12n0379_p0939c21║養。又於此時。如是經典復應當得廣行流布。
T12n0379_p0939c22║復如許時。我等得聞合佛法義。如許時間。
T12n0379_p0939c23║令我得見如來世尊及大士等種種現化神通
T12n0379_p0939c24║之力。若如來今日不住於世入涅槃者。我等
T12n0379_p0939c25║眾生。於如來世尊滅度之後遠離三事。何等
T12n0379_p0939c26║為三。所謂不見佛。不聞正法。三者不見此等
T12n0379_p0939c27║大【CL031n0117_p0561b01】士弘廣之心。亦復不得承奉供養。有如是
T12n0379_p0939c28║失。慧命阿難說是言已。悲號大哭憂歎懊惱。
T12n0379_p0939c29║涕淚滿目宛轉在地。如斫樹倒。並唱是言。我
T12n0379_p0940a01║等速疾共佛別離。諸善知識亦復別離。爾時
T12n0379_p0940a02║眾中有菩薩摩訶薩。名曰善思義。以偈白慧
T12n0379_p0940a03║命阿難言。
T12n0379_p0940a04║　阿難莫憂惱　　諸行悉無常
T12n0379_p0940a05║　世法欲常者　　此處不可得
T12n0379_p0940a06║　若言有諸行　　此言不可得
T12n0379_p0940a07║　如是諸法空　　汝今何憂苦
T12n0379_p0940a08║　諸智皆悉空　　於佛智亦空
T12n0379_p0940a09║　佛尚不可得　　汝今何憂愁
T12n0379_p0940a10║　汝莫生分別　　智者捨分別
T12n0379_p0940a11║　諸有如虛空　　如陽焰似水
T12n0379_p0940a12║　亦如幻師化　　象馬諸乘等
T12n0379_p0940a13║　園林眾聚落　　樹木諸花果
T12n0379_p0940a14║　世諦亦如是　　如幻化無實
T12n0379_p0940a15║　諸佛及聲聞　　亦如是不異
T12n0379_p0940a16║爾時慧命阿難。以偈報善思義菩薩言。
T12n0379_p0940a17║　【CL031n0117_p0562a01】如是如所說　　諸法無有相
T12n0379_p0940a18║　此最為勝法　　我今最後聞
T12n0379_p0940a19║　云何向舍衛　　所問我何報
T12n0379_p0940a20║　阿難佛何在　　世眼何時來
T12n0379_p0940a21║　我昔往彼處　　常見佛世尊
T12n0379_p0940a22║　今往彼處空　　大智我那住
T12n0379_p0940a23║爾時寂靜轉善男子。復向慧命阿難。以偈白
T12n0379_p0940a24║言。
T12n0379_p0940a25║　汝於億年哭　　此事難可得
T12n0379_p0940a26║　阿難汝諦觀　　法界難見處
T12n0379_p0940a27║　譬如芭蕉莖　　葉葉皆除去
T12n0379_p0940a28║　其間無有實　　法體亦如是
T12n0379_p0940a29║　猶如天降雨　　普下諸水渧
T12n0379_p0940b01║　泡起已還滅　　諸有為亦然
T12n0379_p0940b02║　如水沫揣聚　　有眼者觀見
T12n0379_p0940b03║　此處無有實　　世相亦如是
T12n0379_p0940b04║　譬如鏡中像　　其體無有實
T12n0379_p0940b05║　三界世相爾　　智者莫涕泣
T12n0379_p0940b06║爾時慧命阿難。以偈報寂定菩薩摩訶薩言。
T12n0379_p0940b07║　我非不知此　　如汝智者說
T12n0379_p0940b08║　三相皆無常　　【CL031n0117_p0562b01】經中大仙說
T12n0379_p0940b09║　但此億數天　　泣淚皆啼哭
T12n0379_p0940b10║　向我邊叫喚　　以是生我苦
T12n0379_p0940b11║　世尊不久去　　捨我等眼者
T12n0379_p0940b12║　我等何趣向　　誰能救護我
T12n0379_p0940b13║　正法從誰聞　　寂靜深無比
T12n0379_p0940b14║　我今供養誰　　嗚呼佛難見
T12n0379_p0940b15║爾時無攀緣菩薩摩訶薩。以偈告慧命阿難
T12n0379_p0940b16║言。
T12n0379_p0940b17║　尊者阿難起　　但觀法莫憂
T12n0379_p0940b18║　法無有來者　　亦無有去者
T12n0379_p0940b19║　譬如佛有生　　證菩提亦爾
T12n0379_p0940b20║　譬如轉法輪　　涅槃亦如是
T12n0379_p0940b21║　諸佛不曾生　　亦復不曾滅
T12n0379_p0940b22║　如是真法中　　阿難何以哭
T12n0379_p0940b23║　汝聞我毛孔　　出如是諸聲
T12n0379_p0940b24║　諸有空寂靜　　佛等四種事
T12n0379_p0940b25║爾時慧命阿難。以偈白無攀緣菩薩摩訶薩
T12n0379_p0940b26║言。
T12n0379_p0940b27║　【CL031n0117_p0563a01】大士等不久　　各各別剎去
T12n0379_p0940b28║　彼國見諸佛　　說於甘露法
T12n0379_p0940b29║　汝聞彼佛法　　甚深諸妙義
T12n0379_p0940c01║　見彼佛徒眾　　及諸菩薩等
T12n0379_p0940c02║　今我億數天　　哭泣而圍遶
T12n0379_p0940c03║　世尊涅槃已　　智者我那住
T12n0379_p0940c04║　優婆塞千數　　今日承聽我
T12n0379_p0940c05║　大苦惱憂悲　　我云何慰喻
T12n0379_p0940c06║　三十三焰摩　　兜率及他化
T12n0379_p0940c07║　自在及梵天　　如是等天來
T12n0379_p0940c08║　云何令歡喜　　釋牛王滅後
T12n0379_p0940c09║　云何宣彼法　　我口云何辯
T12n0379_p0940c10║　諸天問我時　　阿難尊何在
T12n0379_p0940c11║　彼問我何報　　人牛王滅後
T12n0379_p0940c12║　一切諸處所　　甚深如來住
T12n0379_p0940c13║　我於經行林　　今在何處所
T12n0379_p0940c14║爾時開敷華神通德善男子。以偈白慧命阿
T12n0379_p0940c15║難言。
T12n0379_p0940c16║　我以知汝行　　善於三月中
T12n0379_p0940c17║　數現身向汝　　阿難莫哭泣
T12n0379_p0940c18║　自餘千數佛　　我告為汝故
T12n0379_p0940c19║　【CL031n0117_p0563b01】諸佛為汝說　　化作釋種身
T12n0379_p0940c20║　諸佛有慈念　　以汝好事佛
T12n0379_p0940c21║　當來向汝邊　　阿難莫大哭
T12n0379_p0940c22║　天等諸世間　　今日可憂悲
T12n0379_p0940c23║　如是大教師　　隱寂而不現
T12n0379_p0940c24║　如來昔曾說　　壽命住億劫
T12n0379_p0940c25║　諸行念念滅　　我對教師聞
T12n0379_p0940c26║爾時慧命阿難。住於佛後三大叫喚而說偈
T12n0379_p0940c27║言。
T12n0379_p0940c28║　眾生所歸者　　能與彼等眼
T12n0379_p0940c29║　導師入滅後　　眾生轉盲冥
T12n0379_p0941a01║　勝王阿闍世　　聞此不善言
T12n0379_p0941a02║　導師入滅後　　憂苦云何住
T12n0379_p0941a03║　勝人今涅槃　　於後力士子
T12n0379_p0941a04║　如是等憂惱　　悲號大哭泣
T12n0379_p0941a05║　彼等集聚已　　最後見導師
T12n0379_p0941a06║　敬心而尊重　　合掌以曲躬
T12n0379_p0941a07║　天龍夜叉滿　　縱廣五由旬
T12n0379_p0941a08║　此處無空缺　　人類無入處
T12n0379_p0941a09║　雨微妙香華　　充滿至于膝
T12n0379_p0941a10║　復雨諸末香　　供養最勝仙
T12n0379_p0941a11║　【CL031n0117_p0564a01】難陀優波陀　　及六十億龍
T12n0379_p0941a12║　悉來涅槃處　　最後見導師
T12n0379_p0941a13║　摩那斯婆論　　娑伽羅大龍
T12n0379_p0941a14║　睺嘍目真陀　　各百億圍遶
T12n0379_p0941a15║　起雲雨香水　　散灑此大地
T12n0379_p0941a16║　降大雨而來　　最後見導師
T12n0379_p0941a17║　諸天雨天華　　及雨淨香水
T12n0379_p0941a18║　天龍等敬心　　供養世尊故
T12n0379_p0941a19║　阿耨達龍王　　六十俱胝等
T12n0379_p0941a20║　雨種種寶雨　　到人牛王邊
T12n0379_p0941a21║　伊羅缽啼哭　　須彌子大蛇
T12n0379_p0941a22║　供養世尊故　　最後奉見佛
T12n0379_p0941a23║　諸龍有百千　　億數那由他
T12n0379_p0941a24║　起雲震雷電　　來到導師所
T12n0379_p0941a25║　彼等澍大雨　　清淨諸香水
T12n0379_p0941a26║　亦為供養故　　最後見世尊
T12n0379_p0941a27║　夜叉千億數　　或百那由他
T12n0379_p0941a28║　念佛諸功德　　皆來欲見佛
T12n0379_p0941a29║　復有四天王　　悲泣滿面淚
T12n0379_p0941b01║　來至導師邊　　最後覲見佛
T12n0379_p0941b02║　釋提摩那民　　諸天眾圍遶
T12n0379_p0941b03║　六十三千數　　已來到佛所
T12n0379_p0941b04║　彼等雨天花　　【CL031n0117_p0564b01】微妙曼陀羅
T12n0379_p0941b05║　及雨栴檀末　　供養最勝仙
T12n0379_p0941b06║　毘求螺髻梵　　二梵眾圍遶
T12n0379_p0941b07║　悲泣到佛所　　最後見如來
T12n0379_p0941b08║　淨居天威力　　多百億諸天
T12n0379_p0941b09║　號哭到佛所　　以佛今涅槃
T12n0379_p0941b10║　諸天百億數　　種種悲哀泣
T12n0379_p0941b11║　勸請大導師　　願住於一劫
T12n0379_p0941b12║　魔子大智慧　　名娑陀婆訶
T12n0379_p0941b13║　愴怏到佛所　　勝仙涅槃故
T12n0379_p0941b14║　捧執世尊足　　傴身勸請佛
T12n0379_p0941b15║　願愍世間故　　釋王住一劫
T12n0379_p0941b16║　世尊若住者　　為大仁諸天
T12n0379_p0941b17║　當不思議利　　請尊住一劫
T12n0379_p0941b18║爾時無攀緣善男子。以偈告彼一切諸天世
T12n0379_p0941b19║人及諸梵天王商主魔王子等。而說偈言。
T12n0379_p0941b20║　汝等悉不知　　小兒如獼猴
T12n0379_p0941b21║　恒常心放逸　　以何號啼哭
T12n0379_p0941b22║　譬如豬睡眠　　忽起失本念
T12n0379_p0941b23║　被刀斫剝時　　驚怖馳奔走
T12n0379_p0941b24║　我意如是見　　汝等皆如是
T12n0379_p0941b25║　昔不聞法者　　以貪放逸故
T12n0379_p0941b26║　【CL031n0117_p0565a01】今日智慧炬　　將滅而不現
T12n0379_p0941b27║　及佛猶現在　　汝應作善業
T12n0379_p0941b28║爾時世尊告慧命阿難及富婁那須菩提并
T12n0379_p0941b29║不空見王童子迦葉上座大俱絺羅及諸上
T12n0379_p0941c01║座。今告汝等諸比丘言。將汝右手來與我。彼
T12n0379_p0941c02║諸比丘聞佛世尊如是言已。即白佛言。善哉
T12n0379_p0941c03║世尊。爾時諸比丘等滿一千人。各以右手奉
T12n0379_p0941c04║授世尊。爾時世尊復以左手執彼一切諸比
T12n0379_p0941c05║丘右手。執已復以右手執羅睺羅及阿難手。
T12n0379_p0941c06║付與諸比丘手中。口遺囑曰。汝等比丘。我
T12n0379_p0941c07║阿難賢及羅睺羅上座。今付囑汝等遺囑汝
T12n0379_p0941c08║等。於如是時出大叫聲。如是叫聲悲號啼哭。
T12n0379_p0941c09║震動天地甚大可畏。而彼大聲遍此佛剎。爾
T12n0379_p0941c10║時羅睺羅阿難當付囑時。眾中五百比丘見
T12n0379_p0941c11║是事已。便捨身命。所以者何。彼諸比丘不忍
T12n0379_p0941c12║見【CL031n0117_p0565b01】佛入於滅度。彼作是念。寧使我等先入涅
T12n0379_p0941c13║槃。不忍見此世間大燈世間導師大慈悲父
T12n0379_p0941c14║最善知識憐愍眾生常與世樂今入滅盡。我
T12n0379_p0941c15║豈忍見。爾時於彼剎那羅婆浮休多時。五百
T12n0379_p0941c16║諸佛各住自剎。皆伸右手與釋迦牟尼。爾時
T12n0379_p0941c17║世尊。又以手執阿難羅睺羅上座手。付囑與
T12n0379_p0941c18║彼如來手中。而說偈言。
T12n0379_p0941c19║　此我羅睺子　　阿難我侍者
T12n0379_p0941c20║　今在諸佛前　　我付囑此二
T12n0379_p0941c21║　於今後夜分　　我當入涅槃
T12n0379_p0941c22║　更不復見我　　天龍及人等
T12n0379_p0941c23║　亦無有歸依　　救護憐愍者
T12n0379_p0941c24║　惟除諸世尊　　覆不思議慈
T12n0379_p0941c25║　我觀諸世間　　不思議無量
T12n0379_p0941c26║　不見一眾生　　今我為誰住
T12n0379_p0941c27║　無量千數劫　　猶如恒河沙
T12n0379_p0941c28║　我於如是劫　　為一眾生住
T12n0379_p0941c29║　我已利眾生　　有信敬心者
T12n0379_p0942a01║　自餘無信心　　億佛不能化
T12n0379_p0942a02║【CL031n0117_p0566a01】爾時五百諸佛異口同聲。而說偈言。
T12n0379_p0942a03║　尊已眾生利　　尊作佛事已
T12n0379_p0942a04║　現種種神通　　擊大法鼓竟
T12n0379_p0942a05║　已充億眾生　　如雲雨潤地
T12n0379_p0942a06║　拔眾生毒箭　　釋種大仙人
T12n0379_p0942a07║爾時長老阿難。慧命羅睺羅。兩膝著地。以偈
T12n0379_p0942a08║白彼諸佛曰。
T12n0379_p0942a09║　大丈夫勸請　　令尊住一劫
T12n0379_p0942a10║　以佛威力故　　一切見眼者
T12n0379_p0942a11║　最勝二足尊　　大智住世故
T12n0379_p0942a12║　多有眾生信　　得利不思議
T12n0379_p0942a13║　增長諸天人　　阿修羅減少
T12n0379_p0942a14║　聲聞及菩薩　　多生不思議
T12n0379_p0942a15║爾時彼五百諸佛告慧命阿難及羅睺羅言。
T12n0379_p0942a16║汝等善男子。莫大啼哭。莫大愁憂。本性如
T12n0379_p0942a17║是。事盡如是。真實如是。諸行如是一切有為
T12n0379_p0942a18║法。一切作法。一切世諦法。悉皆如是。盡際
T12n0379_p0942a19║如是。已捨身命如來行乃無量。以世諦法如
T12n0379_p0942a20║是故【CL031n0117_p0566b01】不得自在。又如來者。是法身。非有為身
T12n0379_p0942a21║無住世法。汝等不應請如來住。諸善男子。
T12n0379_p0942a22║汝等且止到我佛剎。釋迦如來即時當伸右
T12n0379_p0942a23║手。當放光明。彼之光明照我剎土。照彼土已。
T12n0379_p0942a24║汝等還來見釋迦佛在汝等前為汝說法。令
T12n0379_p0942a25║汝等聞。是故汝等莫大憂愁。
T12n0379_p0942a26║【○】爾時世尊入於三昧。住三昧已即伸右手。於
T12n0379_p0942a27║右手中乃至大拇指端。及於左手諸身節分。
T12n0379_p0942a28║乃至千輻輪處足相之中。及手足柔軟網縵
T12n0379_p0942a29║相中。赤銅色瓜甲。及以十指妙色掌文寶手
T12n0379_p0942b01║之間。皆悉放於百千億光明。一一光明化生
T12n0379_p0942b02║蓮華百千億數。一一華臺化出化師子高座
T12n0379_p0942b03║百千億數。一一座上見一佛坐。一一化佛
T12n0379_p0942b04║教化無量百千億眾生。其間或得漏盡。或得
T12n0379_p0942b05║離欲【CL031n0117_p0567a01】地。如是一切諸相好中所放光明。事相
T12n0379_p0942b06║皆亦如是。如是等臍輪之間及陰馬藏相。亦
T12n0379_p0942b07║復如是。面輪眉間亦復如是。爾時世尊從於
T12n0379_p0942b08║頂上放百千種光明。一一光明端化出蓮華
T12n0379_p0942b09║百千億數。一一花臺化作師子臺座百千億
T12n0379_p0942b10║數。一一座上化一佛坐為說妙法。彼諸如來
T12n0379_p0942b11║不說餘法。唯說菩薩密藏修多羅。及諸陀羅
T12n0379_p0942b12║尼金剛章句。為人顯說清淨三輪如來諸力
T12n0379_p0942b13║無畏法等。似彼法門一一化佛一一說法。能
T12n0379_p0942b14║淨無量無邊眾生令住不退轉地。向於阿耨
T12n0379_p0942b15║多羅三藐三菩提。爾時世尊於娑羅雙樹間。
T12n0379_p0942b16║右脅師子臥床中。化現一佛右脅而臥。化已
T12n0379_p0942b17║自身即至活大地獄中。到彼處已身放光明。
T12n0379_p0942b18║放光明已其光遍照活地獄中。爾時世尊以
T12n0379_p0942b19║此光明。照於活大地獄已。而說偈言。
T12n0379_p0942b20║　【CL031n0117_p0567b01】此眾生數死　　數數還復活
T12n0379_p0942b21║　又不捨彼想　　故生諸苦惱
T12n0379_p0942b22║　世有此聖出　　世尊能作明
T12n0379_p0942b23║　能說諸正法　　滅除諸苦惱
T12n0379_p0942b24║　無為亦無盡　　無滅亦無行
T12n0379_p0942b25║　若能如是解　　彼不墮諸趣
T12n0379_p0942b26║爾時如來說是偈已。於彼剎那羅婆摩休多
T12n0379_p0942b27║時。令彼活大地獄三十億數諸苦眾生便得
T12n0379_p0942b28║捨身。即捨身已生於三十三天。爾時世尊復
T12n0379_p0942b29║至三十三天還說此偈。以佛神力聲遍一切
T12n0379_p0942c01║諸大地獄。彼地獄趣無量百千億諸眾生。捨
T12n0379_p0942c02║地獄身生兜率陀天。得生天已。還復憶念前
T12n0379_p0942c03║所說法。皆得阿那含果。爾時諸天子得法果
T12n0379_p0942c04║已。證法證果入於諸法。共說偈言。
T12n0379_p0942c05║　譬如大曠路　　有智慧商主
T12n0379_p0942c06║　度脫多眾生　　被賊諸獸者
T12n0379_p0942c07║　世尊亦如是　　無上大商主
T12n0379_p0942c08║　能脫億眾生　　縛在生死中
T12n0379_p0942c09║　我等歸依佛　　【CL031n0117_p0568a01】光明大商主
T12n0379_p0942c10║　於我起慈悲　　能脫諸苦惱
T12n0379_p0942c11║　我等歸依法　　我等身已證
T12n0379_p0942c12║　我等歸依僧　　功德難思議
T12n0379_p0942c13║爾時世尊以涼冷光明。普照阿鼻脂地獄處。
T12n0379_p0942c14║作涼冷已除滅熱惱一切苦毒。成就諸法千
T12n0379_p0942c15║數億分。能令一切得諸喜樂。愍哀潤益一切
T12n0379_p0942c16║眾生。安慰柔軟哀憐喜慶。利益眾生合三空
T12n0379_p0942c17║門無相無願及以無作。告彼地獄諸眾生等。
T12n0379_p0942c18║而說偈言。
T12n0379_p0942c19║　空法及無相　　無生及無滅
T12n0379_p0942c20║　若解如是法　　彼即脫惡道
T12n0379_p0942c21║爾時八百千億眾生得聞偈已。此偈所說三
T12n0379_p0942c22║世無礙。是諸法分成百千種。已至耳邊清淨
T12n0379_p0942c23║微妙。聞是聲已從於阿鼻脂大地獄。捨地獄
T12n0379_p0942c24║身即生他化自在天宮。爾時世尊住梵天宮。
T12n0379_p0942c25║復說此偈【CL031n0117_p0568b01】言。
T12n0379_p0942c26║　眾生最上樂　　無有諸苦處
T12n0379_p0942c27║　名相所說處　　及諸顛倒想
T12n0379_p0942c28║　健兒應當捨　　即免諸苦惱
T12n0379_p0942c29║　諸想皆顛倒　　及著非色想
T12n0379_p0943a01║　三界何有樂　　數數流轉生
T12n0379_p0943a02║　死已復更生　　增長相續苦
T12n0379_p0943a03║　能以智知空　　亦不著於空
T12n0379_p0943a04║　彼人即知空　　不著知空者
T12n0379_p0943a05║　此知法義已　　亦復無有我
T12n0379_p0943a06║　既不得於我　　此處何有苦
T12n0379_p0943a07║　空是無為法　　相亦不可得
T12n0379_p0943a08║　能見無我智　　此是真佛子
T12n0379_p0943a09║爾時彼百千億數諸眾生等。所生之處即得
T12n0379_p0943a10║無漏天仙妙果。即便憶念宿命之時受地獄
T12n0379_p0943a11║苦。復念如來丈夫功德。知報佛恩先取滅度。
T12n0379_p0943a12║又復不忍見於如來多陀阿伽度阿羅訶三藐
T12n0379_p0943a13║三佛陀入於涅槃。時諸天子已得果者。異口
T12n0379_p0943a14║同聲。而說偈言。
T12n0379_p0943a15║【CL031n0117_p0569a01】　我等不忍見大慈　　調御丈夫入滅度
T12n0379_p0943a16║　能為眾生作光明　　我不忍見先取滅
T12n0379_p0943a17║作是語已。即於此處入於涅槃。
T12n0379_p0943a18║爾時世尊於彼剎那牟休多時。從梵天宮便
T12n0379_p0943a19║自隱身。即至娑羅雙樹之間。爾時世尊作如
T12n0379_p0943a20║是念曰。我於今日後夜分時入於涅槃。即是
T12n0379_p0943a21║最後見於眾生。我今當可令其歡喜滅一切
T12n0379_p0943a22║苦而受快樂。顯現如來大神通力。令彼眾生
T12n0379_p0943a23║即便得入安隱之門。欲顯如來無餘涅槃。合
T12n0379_p0943a24║諸佛意故示神通。爾時世尊作是念已欹右
T12n0379_p0943a25║脅臥。猶如師子心無所畏觀察十方一切大
T12n0379_p0943a26║眾。猶大龍象。如是觀已。即以右足第一拇
T12n0379_p0943a27║指。按此大地出大音聲。六種震動遍十方界。
T12n0379_p0943a28║示現無礙不思議光照曜十方。爾時世尊從
T12n0379_p0943a29║身諸相復放光明。放光明已。一一毛孔復出
T12n0379_p0943b01║微妙恒河沙數【CL031n0117_p0569b01】微妙光明。一一光明遍照恒
T12n0379_p0943b02║河沙等諸佛剎土。彼之光明不相雜入無所
T12n0379_p0943b03║妨礙。如是數數從毛孔中。次第放諸微妙光
T12n0379_p0943b04║明。如是毛孔各各次第復放光明。還復如是
T12n0379_p0943b05║遍照如前。爾時世尊更復顯現作諸神通。現
T12n0379_p0943b06║神通已。以佛神力佛護持力。令諸眾生皆得
T12n0379_p0943b07║具足所見境界佛眼無異。彼諸眾生住此佛
T12n0379_p0943b08║剎。皆悉睹見如來光明所照一切諸佛剎土。
T12n0379_p0943b09║爾時世尊告諸比丘。汝等見彼東方世界有
T12n0379_p0943b10║城周圓縱廣一千由旬。如是廣大上下亦爾。
T12n0379_p0943b11║以諸微塵百千億數滿此國城。汝等見不。諸
T12n0379_p0943b12║比丘白佛言。如是婆伽婆。如是修伽陀。我等
T12n0379_p0943b13║皆見。佛復告曰。汝諸比丘於意云何。此微塵
T12n0379_p0943b14║數是為多不。諸比丘言。如是如是婆伽婆。佛
T12n0379_p0943b15║復告言。諸比丘。若有人能於諸法中知如是
T12n0379_p0943b16║等無為之法不【CL031n0117_p0570a01】生不滅無漏無為如是知者。
T12n0379_p0943b17║彼諸眾生得脫諸苦一切惡道。當於爾時有
T12n0379_p0943b18║三十億諸眾生等。聞此法已即得阿那含果。
T12n0379_p0943b19║既得果已。異口同聲。而說偈言。
T12n0379_p0943b20║　無為法無盡　　無漏亦不滅
T12n0379_p0943b21║　聖法如是知　　我等證寂滅
T12n0379_p0943b22║　知以如是得　　如實知諸根
T12n0379_p0943b23║　為憐愍眾生　　示現因緣法
T12n0379_p0943b24║　如來化我等　　拔除毒箭病
T12n0379_p0943b25║　一切智與藥　　及與於涅槃
T12n0379_p0943b26║　智炬今速疾　　智眼不久滅
T12n0379_p0943b27║　億眾苦逼切　　從活地獄出
T12n0379_p0943b28║　拔箭大醫師　　治眾生病者
T12n0379_p0943b29║　能救無數眾　　令不墮惡道
T12n0379_p0943c01║爾時世尊立住黑繩大地獄岸上。放大光明
T12n0379_p0943c02║遍照彼大地獄。拔於彼處無量眾生置於天
T12n0379_p0943c03║上。如是等熱惱地獄大熱惱地獄。亦皆如是。
T12n0379_p0943c04║叫喚大叫喚大地獄。眾合大眾合地獄。拔出
T12n0379_p0943c05║【CL031n0117_p0570b01】無量無邊眾生。安置善道及涅槃道。爾時世
T12n0379_p0943c06║尊復以金色光明照八大地獄。其光明力能
T12n0379_p0943c07║令眾生所觸身者皆得安樂。遍體潤益身心
T12n0379_p0943c08║歡喜苦惱消除。眼目所觀心地歡慶。快得清
T12n0379_p0943c09║涼從慈悲生令身安隱。光明遍照大地獄已。
T12n0379_p0943c10║滅諸熱惱和軟流潤。彼大地獄所有眾生。在
T12n0379_p0943c11║大火聚熾然中者。與彼樂故於諸毛孔。次第
T12n0379_p0943c12║而放如是光明。爾時世尊以大光明。普覆一
T12n0379_p0943c13║切無量眾生。令心柔軟堪任法器。具足無量
T12n0379_p0943c14║百千功德。以微妙語。而說偈言。
T12n0379_p0943c15║　我與世間樂　　解脫諸憂苦
T12n0379_p0943c16║　見諸苦逼切　　示現涅槃道
T12n0379_p0943c17║　我所說諸法　　寂靜無畏樂
T12n0379_p0943c18║　若能知彼法　　此不墮惡趣
T12n0379_p0943c19║　能歸依佛者　　彼人得大利
T12n0379_p0943c20║　百千諸劫數　　更不見諸苦
T12n0379_p0943c21║【○】【CL031n0117_p0571a01】爾時如來說此偈已。即於剎那羅婆牟休
T12n0379_p0943c22║多時。諸比丘眾及諸眾生多於前數。復有無
T12n0379_p0943c23║量無邊諸佛。右脅而臥師子床上。彼諸世尊
T12n0379_p0943c24║從師子床起。還復示現如是神通。爾時彼四
T12n0379_p0943c25║部眾白佛言。世尊。此諸佛等。皆悉欲於剎
T12n0379_p0943c26║那羅婆牟休多時。入般涅槃現神通耶。如今
T12n0379_p0943c27║世尊所現無異。佛告諸比丘。如是如是。彼諸
T12n0379_p0943c28║佛等。今日同欲捨最後身入於涅槃。彼諸佛
T12n0379_p0943c29║等悉皆同名釋迦牟尼。皆於力士所生之地
T12n0379_p0944a01║娑羅雙樹。臥師子床。今後夜分當入涅槃。爾
T12n0379_p0944a02║時世尊於南方及西南方。西方及西北方。北
T12n0379_p0944a03║方及東北方。東方及東南方。上下二方。遍告
T12n0379_p0944a04║十方諸比丘言。汝等比丘。見於東方無量無
T12n0379_p0944a05║邊諸佛世尊證得阿耨多羅三藐三菩提不。
T12n0379_p0944a06║諸比丘言。如是如是。婆伽婆。我等皆見。以
T12n0379_p0944a07║世諦故【CL031n0117_p0571b01】見非第一義。佛復告諸比丘。譬如四
T12n0379_p0944a08║天下世界微塵悉滿。乃至從金剛際至梵天
T12n0379_p0944a09║宮。諸比丘。於汝意云何。頗有人知其數不。
T12n0379_p0944a10║能以譬喻知其數不。諸比丘言。不也世尊。
T12n0379_p0944a11║難可得知。佛復告諸比丘。譬如前所說微塵
T12n0379_p0944a12║譬喻。如是等四天下世界。如是百千億世界。
T12n0379_p0944a13║皆悉充滿彼微塵眾。諸比丘。彼所有微塵如
T12n0379_p0944a14║是等微塵。我以肉眼見此世界諸佛世尊所
T12n0379_p0944a15║住在東方。如一步地。但以肉眼無礙無分別。
T12n0379_p0944a16║見前世界如向所說。如是南西北方四維上
T12n0379_p0944a17║下亦復如是。諸比丘。譬如四大天下諸世界。
T12n0379_p0944a18║若百千億數滿彼微塵。從金剛際至梵天宮。
T12n0379_p0944a19║所有微塵一一方面。各有若干諸佛世尊。一
T12n0379_p0944a20║一方面我皆現見此諸世尊坐於道場。或有
T12n0379_p0944a21║已坐或始坐者。彼等一切諸佛世尊。皆悉同
T12n0379_p0944a22║名釋迦牟尼。【CL031n0117_p0572a01】如是復有無量諸佛。與然燈佛
T12n0379_p0944a23║同一名號。我復見有諸佛世尊名勝一切。亦
T12n0379_p0944a24║同名號。如是一切諸佛同名蓮華。上如是等
T12n0379_p0944a25║上佛同一名者。如是上名稱佛同一名者。如
T12n0379_p0944a26║是拘樓孫佛同一名者。如是拘那含佛同一名
T12n0379_p0944a27║者。如是迦葉佛同名號者。如是各各佛同名
T12n0379_p0944a28║號者。我在於此皆悉現見。彼諸佛等各各名
T12n0379_p0944a29║號。我於世間得最勝法微妙法無極之法。但
T12n0379_p0944b01║有能稱名者皆得善根。彼等諸佛各各名號
T12n0379_p0944b02║如是無邊。如是等諸佛世尊。我住於此皆悉
T12n0379_p0944b03║現見。如是等現在世間種種名字。或入無餘
T12n0379_p0944b04║涅槃。或現住世轉於法輪。我住於此悉皆現
T12n0379_p0944b05║見彼佛世尊。於我肉眼無礙無妨皆現在前。
T12n0379_p0944b06║諸比丘。如來如是復勝此知。更復勝知不可
T12n0379_p0944b07║思議。更復不可思議無量無邊。復有無量無
T12n0379_p0944b08║邊如是等無【CL031n0117_p0572b01】量知見。諸比丘。以是義故。如來
T12n0379_p0944b09║智見無邊。如是無邊不可稱量。如是不可稱
T12n0379_p0944b10║如是不可思議。但以肉眼。況復盡於諸佛智
T12n0379_p0944b11║法。諸比丘。譬如此剎所有一切眾生若在家
T12n0379_p0944b12║若出家。彼諸眾生假使悉成阿耨多羅三藐
T12n0379_p0944b13║三菩提。具足十力四無所畏。彼諸世尊有一
T12n0379_p0944b14║善男子。能以四事供養承事。足滿一劫尊重
T12n0379_p0944b15║恭敬。種種樂具諸莊嚴事。無量無邊不可思
T12n0379_p0944b16║議。復有善男子善女人等。能信我此顯示一
T12n0379_p0944b17║切諸佛所說法門。乃至一念頃能生實想不
T12n0379_p0944b18║起疑心。彼人即於發心之時所得功德。近諸
T12n0379_p0944b19║如來所有功德。復勝三千大千世界所有眾
T12n0379_p0944b20║生。證得諸佛一切智已。經劫供養得福雖多。
T12n0379_p0944b21║不如於此法門生一念信福多於彼。若有菩
T12n0379_p0944b22║薩信此智者。彼之菩薩即得近諸世尊阿耨
T12n0379_p0944b23║多羅三藐三【CL031n0117_p0573a01】菩提。爾時世尊說此肉眼功德
T12n0379_p0944b24║之時。有六十二億諸眾生。迴向阿耨多羅三
T12n0379_p0944b25║藐三菩提者還生退心。所以者何。佛阿耨多
T12n0379_p0944b26║羅三藐三菩提難可證故。我等但於此處。滅
T12n0379_p0944b27║盡諸苦取漏盡果。復有無量無邊眾生住於
T12n0379_p0944b28║學地。復有十那由他菩薩成就最初發菩提
T12n0379_p0944b29║心。復有三十二億諸菩薩等得無生忍法。
T12n0379_p0944c01║爾時魔王波旬。愴怏苦惱泣淚滿面白佛言。
T12n0379_p0944c02║世尊。我為何事欲令多陀阿伽度阿羅訶三
T12n0379_p0944c03║藐三佛陀早入涅槃。乃令無量無邊眾生出
T12n0379_p0944c04║我境界。今者世尊。東方黃晦日未現頃。所作
T12n0379_p0944c05║佛事如住一劫若住一劫。未能過此利益度
T12n0379_p0944c06║脫多數眾生。所謂住於般涅槃道。如來今者。
T12n0379_p0944c07║令我境界悉皆空虛。時魔波旬說是言已。佛
T12n0379_p0944c08║告波旬。汝莫啼哭。波旬。汝猶大有不作善
T12n0379_p0944c09║業及不信者。是汝【CL031n0117_p0573b01】朋友在汝境界。汝是彼伴。
T12n0379_p0944c10║爾時世尊即以甲爪取地上塵。告魔波旬。於
T12n0379_p0944c11║汝意云何。為我爪上土塵多耶。為此大地上
T12n0379_p0944c12║塵多乎。作是語已。時魔波旬白佛言。世尊。
T12n0379_p0944c13║指甲上土少不足言。如是語已。佛告波旬。譬
T12n0379_p0944c14║如甲上土塵甚少。我所度眾生入涅槃者。復
T12n0379_p0944c15║少於此爪甲上土。波旬。譬如大地土塵甚多
T12n0379_p0944c16║無量無邊。在汝境界眾生亦復如是甚多無
T12n0379_p0944c17║量。波旬。汝莫憂愁應生歡喜。何以故。眾生
T12n0379_p0944c18║在汝境界多大地土故。波旬。然諸眾生自作
T12n0379_p0944c19║不善去涅槃遠非汝所為。所以者何。但眾生
T12n0379_p0944c20║界無有邊際。波旬。汝欲所作但當作之。如來
T12n0379_p0944c21║今日於後夜分當入涅槃。爾時世尊告諸比
T12n0379_p0944c22║丘。汝諸比丘。見此世界諸佛已不。諸比丘白
T12n0379_p0944c23║佛言。世尊。如是如是婆伽婆。我等已見。佛
T12n0379_p0944c24║復告諸比丘。此諸佛剎復多無【CL031n0117_p0574a01】量。汝等當知
T12n0379_p0944c25║見諸佛剎莊嚴已不。復見諸菩薩莊嚴淨土
T12n0379_p0944c26║已不。復見諸聲聞莊嚴已不。諸比丘白佛言。
T12n0379_p0944c27║世尊。如是婆伽婆。如是修伽陀。佛復告諸比
T12n0379_p0944c28║丘。如來如是知見。復倍上數知見無量。更
T12n0379_p0944c29║復無量皆悉了知。諸比丘。假使我於一劫所
T12n0379_p0945a01║說如是佛剎莊嚴之事。如我見於十方世界
T12n0379_p0945a02║亦復如是。假使於一百劫。於一千劫億載數
T12n0379_p0945a03║劫那由他劫。更倍譬喻廣分別說猶不可盡。
T12n0379_p0945a04║然諸比丘。導師所作者。為諸聲聞所作已訖
T12n0379_p0945a05║於。於一切處我已說訖。示現內外諸法。真心
T12n0379_p0945a06║示現皆已說竟。諸佛於法無有吝惜無不辯
T12n0379_p0945a07║者。乃至一莖草等一毛髮。許汝等比丘。從今
T12n0379_p0945a08║已去應須如法勤而修行。我已為汝示現涅
T12n0379_p0945a09║槃。我已為汝說涅槃道。已成就眾生善根。我
T12n0379_p0945a10║所證得阿耨多羅三藐三菩提。乃於【CL031n0117_p0574b01】往昔行
T12n0379_p0945a11║大苦行及於難行。汝等。今者於彼大法具足
T12n0379_p0945a12║受持勿令隱沒。汝等。應作如是修行。爾時世
T12n0379_p0945a13║尊現大神通。十方諸佛所有說法及說法處。
T12n0379_p0945a14║此剎眾生皆得聞知。彼諸如來所有教敕。所
T12n0379_p0945a15║有眾生承奉教敕皆已證知。復有恒河沙數
T12n0379_p0945a16║眾生住於三種智。復有十億百千諸眾生等。
T12n0379_p0945a17║發菩提心住於阿耨多羅三藐三菩提。復有
T12n0379_p0945a18║十百千億那由他諸眾生等。住於辟支佛地。
T12n0379_p0945a19║自餘諸眾生等得漏盡證。如是次第無量無
T12n0379_p0945a20║邊阿僧祇。不可數不可量不可思那由他諸
T12n0379_p0945a21║眾生。聞此法已得大饒益。爾時世尊告諸比
T12n0379_p0945a22║丘。汝等比丘。當知我今不久涅槃。汝等。應當
T12n0379_p0945a23║護持如來教法。為自利為他利故。汝等諸
T12n0379_p0945a24║比丘。應當如是修學。佛說經已。慧命阿難。及
T12n0379_p0945a25║天人龍阿修羅揵闥婆等一切世間。聞【CL031n0117_p0575a01】佛所
T12n0379_p0945a26║說頂戴奉行。
T12n0379_p0945a27║四童子三昧經卷下【○】【○】【○】【○】【○】【○】【○】【○】【○】【○】【○】【○】【○】
