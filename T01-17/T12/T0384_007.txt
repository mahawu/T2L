T12n0384_p1048b07║【□】
T12n0384_p1048b08║【□】
T12n0384_p1048b09║【□】
T12n0384_p1048b10║【□】
T12n0384_p1048b11║【□】
T12n0384_p1048b12║【■】菩薩處胎經卷第七
T12n0384_p1048b13║【□】
T12n0384_p1048b14║【■】　　　　姚秦涼州沙門竺佛念譯
T12n0384_p1048b15║　　【CL045n0429_p0715a01】破邪見品第二十六
T12n0384_p1048b16║爾時世尊入正定三昧。分身變化放大光明。
T12n0384_p1048b17║欲令菩薩摩訶薩。及四部眾比丘比丘尼優
T12n0384_p1048b18║婆塞優婆夷。破魔境界住於正地。告諸會者。
T12n0384_p1048b19║吾念過去九十一劫。在清明城北雪山南界。
T12n0384_p1048b20║師宗五千人山中苦行。我於彼眾最小弟子。
T12n0384_p1048b21║諷誦經典算數技術。天文地理靡不綜練。彼
T12n0384_p1048b22║眾常法。其有弟子所學已成當報師恩。時我
T12n0384_p1048b23║一己亦無財物寶貨可奉上師。即跪拜謝欲
T12n0384_p1048b24║下山人中乞索。師不見聽。如是再三求哀乞
T12n0384_p1048b25║索。師復不聽。何以故。以我明曉經典眾中最
T12n0384_p1048b26║勝。師告我言。吾有祕要寶藏經典。卿未諷
T12n0384_p1048b27║誦。何為捨吾人間乞求。爾時師即以祕要一
T12n0384_p1048b28║句五百言。使我諷誦。未經數日誦習已訖。即
T12n0384_p1048b29║前白師。見聽下山乞求欲報師恩。師復不聽
T12n0384_p1048c01║【CL045n0429_p0715b01】而告我言。汝當學問祕讖文書。日月星辰災
T12n0384_p1048c02║怪禍福山移地動。汝亦未知。何為欲捨我人
T12n0384_p1048c03║間乞求。復更出經一句千言。敕教我誦讀。又
T12n0384_p1048c04║未經幾日復得成就。白師求乞欲報師恩。師
T12n0384_p1048c05║復不聽。吾更有經一句萬言。經中眾寶卿亦
T12n0384_p1048c06║未誦讀。何由欲捨吾乞求。即復出經使誦
T12n0384_p1048c07║讀。未經幾日已復通達。技術災怪眾星運
T12n0384_p1048c08║度皆悉明了。時師慇懃欲得留住。更無異經
T12n0384_p1048c09║可以學者。即辭師下山詣村乞求。見異學梵
T12n0384_p1048c10║志眾五千餘人。於大聚落而共祠天。彼祠天
T12n0384_p1048c11║法殺五百牸牛。五百羯羊。五百駱駝。五百
T12n0384_p1048c12║匹馬。象中精健六牙成就。五百女人。金杖
T12n0384_p1048c13║一枚金澡罐一枚。白㲲千張。金銀錢各五
T12n0384_p1048c14║萬。此諸寶物祠天訖當入於師。時我下去
T12n0384_p1048c15║衣裳塵垢。先在山中苦行積年披鹿皮衣。聞
T12n0384_p1048c16║彼聚中異學梵【CL045n0429_p0716a01】志師宗五千人設大壇會我
T12n0384_p1048c17║即過之。時彼師長問吾。經典技術多者得為
T12n0384_p1048c18║上座。經典少者乃處下座。彼師所知。不能通
T12n0384_p1048c19║達祕要讖記。以我為上座。彼師瞋恚此為何
T12n0384_p1048c20║人。珍寶雜物今應屬我。此人見奪。若當更生
T12n0384_p1048c21║共相值遇。要當報怨。如今奪我無異。時我即
T12n0384_p1048c22║說。邪見顛倒非真非實。分別有無為說涅槃。
T12n0384_p1048c23║無生老病死無彼無此。中間自相法觀清淨
T12n0384_p1048c24║四無所畏。為福生天為罪地獄。慳貪餓鬼抵
T12n0384_p1048c25║債畜生。善惡之報如影隨形。時五千人心識
T12n0384_p1048c26║開悟。即請我為師。時象馬牛羊駱駝盡應殺
T12n0384_p1048c27║之。而我不殺。金杖澡罐我應取之。我即以
T12n0384_p1048c28║與上座瞋者。五百女人還寄祠祀之主。五萬
T12n0384_p1049a01║金錢吾取五百。五萬銀錢吾取五百。餘寄祠
T12n0384_p1049a02║主。吾從村至村。從國至國。漸漸至清明城
T12n0384_p1049a03║東門外。見五百【CL045n0429_p0716b01】梵志耆年宿德。學道日久日
T12n0384_p1049a04║曝火炙形貌醜穢。吾即以五百金錢各與一
T12n0384_p1049a05║枚。辭別入城。見城中人香水灑地除去塵穢。
T12n0384_p1049a06║懸繒幡蓋行列端嚴皆欲出城。我小前行見
T12n0384_p1049a07║一女人持花七枚。我時左右顧視。求香覓花
T12n0384_p1049a08║了不能得。即問此女。汝花可得者。吾欲買之。
T12n0384_p1049a09║女報我言。此花王花。佛當入城將用上佛。
T12n0384_p1049a10║不可得也。菩薩復以善權方便。更告語女。吾
T12n0384_p1049a11║有寶錢五百枚。一花百錢若見與者。出錢相
T12n0384_p1049a12║付。女貪得寶即以五花與之。行數十步女自
T12n0384_p1049a13║念言。此人顏貌端正身披鹿皮衣。貪我五
T12n0384_p1049a14║枚花不惜銀錢。此必有以。迴頭喚言。男子
T12n0384_p1049a15║卿用花為。報言上佛。時女聞佛名。即以二花
T12n0384_p1049a16║持用寄我。我即出城遙見佛來。諸天人民填
T12n0384_p1049a17║塞道路。無有空缺地可禮拜。佛前有一汪
T12n0384_p1049a18║水可受一人。吾即解髮布【CL045n0429_p0717a01】髮水中。即以此偈
T12n0384_p1049a19║而讚歎佛。
T12n0384_p1049a20║　破愛憍慢心　　能滅欲怒癡
T12n0384_p1049a21║　第一光相足　　唯佛照我心
T12n0384_p1049a22║　昔我所求願　　今日得見佛
T12n0384_p1049a23║　今散五莖花　　願得不退轉
T12n0384_p1049a24║　餘二非我花　　王女寄上佛
T12n0384_p1049a25║　無上大導師　　見愍蹈我髮
T12n0384_p1049a26║時光明如來。見我心發大弘誓不可沮壞。
T12n0384_p1049a27║即以偈而讚我言。
T12n0384_p1049a28║　摩納發大心　　曠濟無數人
T12n0384_p1049a29║　弘誓不自為　　殖眾功德本
T12n0384_p1049b01║　卻後無數劫　　五鼎五濁世
T12n0384_p1049b02║　成佛度眾生　　號字釋迦文
T12n0384_p1049b03║　光相三十二　　奇特人中尊
T12n0384_p1049b04║　受慧稱佛竟　　地六反震動
T12n0384_p1049b05║　諸天世人民　　見我得記別
T12n0384_p1049b06║　常想眾結滅　　皆願生我世
T12n0384_p1049b07║爾時光明如來。即以足蹈我髮上過。佛以神
T12n0384_p1049b08║力接我五花及以我身。即在虛空。餘有二花
T12n0384_p1049b09║【CL045n0429_p0717b01】在佛左右肩上。吾昔所行。破五千梵志祠天
T12n0384_p1049b10║事火之具。使行正見八平等法。坐臥經行步
T12n0384_p1049b11║步饒益度脫眾生。從此以來未曾墜墮三塗
T12n0384_p1049b12║八難世智辯聰邊地佛後。爾時座上魔界眾
T12n0384_p1049b13║生。計常斷滅。言苦有樂。無常謂有常。無身謂
T12n0384_p1049b14║有身。習四顛倒不識明慧。五蓋自覆貪著利
T12n0384_p1049b15║養。爾時世尊欲度斯等。邪見之人。重說頌
T12n0384_p1049b16║曰。
T12n0384_p1049b17║　邪見非真道　　如彼鐵嘴虫
T12n0384_p1049b18║　破骨入髓腦　　苦痛無央數
T12n0384_p1049b19║　利養壞道德　　智者所不習
T12n0384_p1049b20║　躬行堅固心　　淨除無明法
T12n0384_p1049b21║爾時世尊說此邪見句義味義字義。說真實
T12n0384_p1049b22║法。無央數百千眾生。皆發無上正真道意。
T12n0384_p1049b23║　　菩薩處胎經文殊身變化品第二十七
T12n0384_p1049b24║爾時世尊無所著等正覺。入上尊定意三昧。
T12n0384_p1049b25║觀察過去當來今現在菩薩摩訶薩劫數多
T12n0384_p1049b26║【CL045n0429_p0718a01】少。應從一劫二劫乃至百千無數億劫。應取
T12n0384_p1049b27║般涅槃者。或有菩薩摩訶薩供養諸佛功德
T12n0384_p1049b28║成就。教化眾生淨佛國土。或有菩薩摩訶薩
T12n0384_p1049b29║行八住童真。不取妻息除婬欲想。自住其地
T12n0384_p1049c01║無父母兄弟。得成無上正真等正覺。佛告文
T12n0384_p1049c02║殊師利現汝古昔七十九劫於花光世界。在
T12n0384_p1049c03║胎說法全身舍利。其土人民身長千由旬。佛
T12n0384_p1049c04║身萬由旬。東西南北四維上下。無量無限不
T12n0384_p1049c05║可稱計。非算師算師弟子所能籌量。根本清
T12n0384_p1049c06║淨汝本在彼。佛身光相示現神足。令此大會
T12n0384_p1049c07║得一睹見。於如來種利益眾生。爾時世尊即
T12n0384_p1049c08║說頌曰。
T12n0384_p1049c09║　文殊本成佛　　在胎現變化
T12n0384_p1049c10║　方身萬由旬　　光明相炳著
T12n0384_p1049c11║　目如青蓮花　　脣口珠火明
T12n0384_p1049c12║　方白四十齒　　眼眴上下迎
T12n0384_p1049c13║　諸天龍鬼神　　【CL045n0429_p0718b01】香花歸命禮
T12n0384_p1049c14║　今我處此胎　　比方汝彼剎
T12n0384_p1049c15║　於十六分中　　不得如毫釐
T12n0384_p1049c16║　如來神德化　　通達無所礙
T12n0384_p1049c17║　禁戒香遠布　　諸佛悉歎譽
T12n0384_p1049c18║　此今諸來會　　欲問難有法
T12n0384_p1049c19║　軟首現汝力　　蠲除疑網結
T12n0384_p1049c20║爾時文殊師利菩薩摩訶薩。不離本座即以
T12n0384_p1049c21║神足定力。猶大力人屈伸臂頃。接華世界。
T12n0384_p1049c22║內娑訶世界釋迦牟尼母胎會中。二佛世界
T12n0384_p1049c23║不相障礙。現身佛相眾好具足坐樹王下。敷
T12n0384_p1049c24║演深奧最勝之法。彼土菩薩亦來親近釋迦
T12n0384_p1049c25║文佛。供養承事香花幡蓋。釋迦文尼菩薩弟
T12n0384_p1049c26║子亦彼至彼禮事供養。彼此音響說甚
T12n0384_p1049c27║深妙法。共相開通無有罣礙。彼說無生此亦
T12n0384_p1049c28║如是。我說意止彼亦如是。意斷根力覺道彼
T12n0384_p1049c29║此無異。彼說苦空非身此亦如是。爾時文殊
T12n0384_p1050a01║師【CL045n0429_p0719a01】利即說頌曰。
T12n0384_p1050a02║　觀內外清淨　　緣滅想亦然
T12n0384_p1050a03║　十方諸佛剎　　神德無有異
T12n0384_p1050a04║　皆由眾生根　　現有妙不妙
T12n0384_p1050a05║　計我成佛身　　此剎為最小
T12n0384_p1050a06║　座中有疑故　　於胎現變化
T12n0384_p1050a07║　我身如微塵　　今在他佛國
T12n0384_p1050a08║　三十二相明　　在在無不現
T12n0384_p1050a09║　本為能人師　　今乃為弟子
T12n0384_p1050a10║　佛道極廣大　　清淨無增減
T12n0384_p1050a11║　或欲見佛身　　二尊不並立
T12n0384_p1050a12║　此界現受教　　我剎見佛身
T12n0384_p1050a13║　此剎有劫燒　　我土無壞敗
T12n0384_p1050a14║　佛力悉周遍　　眾生心非一
T12n0384_p1050a15║　眾會聽我說　　除此更有餘
T12n0384_p1050a16║　佛剎名無閡　　佛名升仙尊
T12n0384_p1050a17║　國土倍復倍　　清淨無瑕穢
T12n0384_p1050a18║　國城皆七寶　　水精琉璃地
T12n0384_p1050a19║　八解甘露池　　洗浴去塵垢
T12n0384_p1050a20║　令住無礙處　　霍然睹大明
T12n0384_p1050a21║　彼升仙佛者　　勿謂為異人
T12n0384_p1050a22║　眾會欲知者　　我身軟首是
T12n0384_p1050a23║　【CL045n0429_p0719b01】置此更有餘　　剎土名究竟
T12n0384_p1050a24║　佛名大智慧　　過諸菩薩量
T12n0384_p1050a25║　彼無二乘學　　辟支聲聞等
T12n0384_p1050a26║　菩薩摩訶薩　　無有欲怒癡
T12n0384_p1050a27║　根敗葉不生　　況復有果實
T12n0384_p1050a28║　大人相具足　　先救後自濟
T12n0384_p1050a29║　命如五河流　　五使五纏結
T12n0384_p1050b01║　五盛陰唼嗽　　輪轉五道中
T12n0384_p1050b02║　七使勳堅著　　不離七生處
T12n0384_p1050b03║　無為八正道　　除去八邪業
T12n0384_p1050b04║　八慧清淨觀　　洗以八解水
T12n0384_p1050b05║　八住八除入　　有為八法道
T12n0384_p1050b06║　苦法有九分　　六趣眾生行
T12n0384_p1050b07║　究竟九無閡　　莊嚴佛道樹
T12n0384_p1050b08║　十力無畏法　　被慈弘誓鎧
T12n0384_p1050b09║　手執智慧劍　　芟除結使林
T12n0384_p1050b10║　此界諸眾生　　貪著生貢高
T12n0384_p1050b11║　重病離良醫　　療治方更劇
T12n0384_p1050b12║　猶如野火熾　　焚燒山林澤
T12n0384_p1050b13║　隨嵐大風吹　　焰熾何時滅
T12n0384_p1050b14║　今我等世界　　廣演大智慧
T12n0384_p1050b15║　我如今日身　　大智如來是
T12n0384_p1050b16║【CL045n0429_p0720a01】爾時文殊師利說此頌已。無量阿僧祇眾生。
T12n0384_p1050b17║皆悉願樂生花剎土。時文殊師利還攝神足。
T12n0384_p1050b18║現釋迦文佛菩薩弟子。國土多少還復如
T12n0384_p1050b19║故。
T12n0384_p1050b20║　　菩薩處胎經八賢聖齋品第二十八
T12n0384_p1050b21║爾時座中有菩薩。名曰智積。於過去佛造眾
T12n0384_p1050b22║德本降伏魔怨。善權變化莊嚴佛土。於無央
T12n0384_p1050b23║數修行忍辱。忍心不闕禪行不廢。於大眾
T12n0384_p1050b24║中為師子吼。獨步三界隨時上下。靡所不入
T12n0384_p1050b25║應適無方。能使山河石壁皆為七寶。給施貧
T12n0384_p1050b26║窮四事不乏。解了空觀法性清淨。分別三世
T12n0384_p1050b27║威儀法則。如幻如化如鏡中像。如熱時焰如
T12n0384_p1050b28║空中響。所將眷屬根本成就。奉持禁戒不
T12n0384_p1050b29║犯毫釐。即從坐起偏露右臂右膝著地。叉手
T12n0384_p1050c01║合掌前白佛言。快哉世尊。如來所化無不周
T12n0384_p1050c02║遍。天龍人鬼皆至道場。空界眾生及以胎化。
T12n0384_p1050c03║所可濟【CL045n0429_p0720b01】度不可稱量。唯願世尊。分別六趣善
T12n0384_p1050c04║惡之行威儀禁戒。初中竟善一一分別。使未
T12n0384_p1050c05║學者學未知者知。佛告智積菩薩。善哉善哉。
T12n0384_p1050c06║能問如來甚深之義。今當與汝分別善惡禁戒
T12n0384_p1050c07║所趣。諦聽諦聽善思念之。吾昔一時無央數
T12n0384_p1050c08║劫為金翅鳥王。七寶宮殿後園浴池皆七寶
T12n0384_p1050c09║成。遊戲園觀心得自在。所行法則如轉輪聖
T12n0384_p1050c10║王。內宮婦女狀如天人。於百千萬劫。時乃入
T12n0384_p1050c11║海求龍為食。時彼海中有化生龍子。八日十
T12n0384_p1050c12║四日十五日。受如來齋八禁戒法。不殺不盜
T12n0384_p1050c13║不婬不妄言綺語不勸飲酒。不聽作倡伎樂
T12n0384_p1050c14║香花脂粉高廣床。非時不食。奉持賢聖八法。
T12n0384_p1050c15║時金翅鳥王身長八千由旬。左右翅各各長四
T12n0384_p1050c16║千由旬。大海縱廣三百三十六萬里。金翅鳥
T12n0384_p1050c17║以翅斫水取龍。水未合頃銜龍飛出。金翅鳥
T12n0384_p1050c18║法。欲【CL045n0429_p0721a01】食龍時先從尾而吞。到須彌山北有大
T12n0384_p1050c19║緣鐵樹。高十六萬里。銜龍至彼欲得食噉。
T12n0384_p1050c20║求龍尾不知處。以經日夜。明日龍出尾語
T12n0384_p1050c21║金翅鳥。化生龍者我身是也。我不持八關齋
T12n0384_p1050c22║法者。汝即灰滅我。金翅鳥聞之悔過自責。佛
T12n0384_p1050c23║之威神甚深難量。我有宮殿去此不遠。共我
T12n0384_p1050c24║至彼以相娛樂。龍即隨金翅鳥至宮殿觀。看
T12n0384_p1050c25║今此眷屬不聞如來八關齋法。唯願指授禁
T12n0384_p1050c26║戒威儀。若壽終後得生人中。爾時龍子具以
T12n0384_p1050c27║禁戒法使讀誦。即於鳥王宮。而說頌曰。
T12n0384_p1050c28║　七寶宮殿舍　　莊嚴極快樂
T12n0384_p1050c29║　行滿戒不具　　受此金翅身
T12n0384_p1051a01║　我是龍王子　　修道七萬劫
T12n0384_p1051a02║　以針刺樹葉　　犯戒作龍身
T12n0384_p1051a03║　我非胎生龍　　濕生及卵生
T12n0384_p1051a04║　轉身不退轉　　興顯佛法眾
T12n0384_p1051a05║　汝今受八齋　　化汝眷屬等
T12n0384_p1051a06║　奉禁無所犯　　【CL045n0429_p0721b01】必得生善處
T12n0384_p1051a07║　我宮在海水　　亦以七寶成
T12n0384_p1051a08║　摩尼頗梨珠　　明月珠金銀
T12n0384_p1051a09║　可隨我到彼　　觀看修佛事
T12n0384_p1051a10║　復益善根本　　滋潤悉周遍
T12n0384_p1051a11║爾時金翅鳥聞龍子所說。受八關齋法口自
T12n0384_p1051a12║發言。自今以後盡形壽不殺。如諸佛教金翅
T12n0384_p1051a13║鳥眷屬。受三自歸已。即從龍子到海宮殿。彼
T12n0384_p1051a14║宮殿中有七寶塔。諸佛所說諸法深藏。別有
T12n0384_p1051a15║七寶函滿中佛經。十二因緣總持三昧。見
T12n0384_p1051a16║彼龍子及諸龍女。香花供養禮拜承事。猶如
T12n0384_p1051a17║天上難檀婆那羅金殿無異。龍子語金翅鳥。
T12n0384_p1051a18║我受龍身劫壽未盡。未曾殺生嬈亂水性。爾
T12n0384_p1051a19║時龍子復與金翅鳥。而說頌曰。
T12n0384_p1051a20║　殺是不善行　　減壽命中夭
T12n0384_p1051a21║　身如朝露虫　　見光則命終
T12n0384_p1051a22║　持戒奉佛語　　得生長壽天
T12n0384_p1051a23║　累劫積福德　　不墮畜生道
T12n0384_p1051a24║　今身為龍身　　【CL045n0429_p0722a01】戒德清明行
T12n0384_p1051a25║　雖墮六畜中　　必望自濟度
T12n0384_p1051a26║是時龍子說此頌時。龍子龍女心開意解。壽
T12n0384_p1051a27║終之後皆當生阿彌陀佛國。佛告智積菩薩。
T12n0384_p1051a28║我宿命所行戒德完具。得成菩薩化現自在
T12n0384_p1051a29║無所不入。亦入於金翅鳥亦入於龍子。亦入
T12n0384_p1051b01║於魚鱉黿鼉所化如是。【○】【○】【○】【○】【○】【○】【○】【○】【○】【CL045n0429_p0722b01】
T12n0384_p1051b02║　　【CL045n0429_p0723a01】【○】【○】菩薩處胎經五樂品第二十九
T12n0384_p1051b03║爾時世尊。觀察眾生心識所念。欲知如來所
T12n0384_p1051b04║經歷處。曾生金翅鳥中受龍子教誡。所度無
T12n0384_p1051b05║量不可稱計。齊是更有餘願聞其意。佛知眾
T12n0384_p1051b06║生心中所念。將欲示現本所造行身口意法。
T12n0384_p1051b07║諸族姓子族姓女。聽我所說。昔有天帝釋。去
T12n0384_p1051b08║世已來經無數劫天福自然。於三千大千諸
T12n0384_p1051b09║釋之中最尊第一。羅睺羅阿修羅王。生女端
T12n0384_p1051b10║正。具足女法六十四能。行步進止不失儀則。
T12n0384_p1051b11║面如桃花色。口出言氣如優缽蓮花香。身作
T12n0384_p1051b12║牛頭栴檀香。不長不短不白不黑。不肥不瘦
T12n0384_p1051b13║具足女法。時釋提桓因內自思惟。我今此宮
T12n0384_p1051b14║天女眾多。顏貌端正諸天中勝。然不如彼【CL045n0429_p0723b01】阿
T12n0384_p1051b15║須倫女。今我寧可集諸兵眾與彼共鬥。可得
T12n0384_p1051b16║彼女給我使令。作是念已即召諸天論說鬥
T12n0384_p1051b17║事。諸天白帝釋。諸天鬥戰必不如彼。權
T12n0384_p1051b18║可遣執樂神等。手執琉璃九十九絃琴及一
T12n0384_p1051b19║絃琴。歌歎我天受福。快樂無量功德。諸天
T12n0384_p1051b20║稱善此語可從。即敕執樂天子般遮翼等。嚴
T12n0384_p1051b21║辦樂具即於天上忽然不現。如有力士屈伸
T12n0384_p1051b22║臂頃。已至阿須倫王婆呵前立。彈琴出聲作
T12n0384_p1051b23║如是頌。
T12n0384_p1051b24║　我是天帝釋　　絕妙彈琴師
T12n0384_p1051b25║　歌曲音相和　　清淨聲極妙
T12n0384_p1051b26║　如我彼天樂　　無有憂畏想
T12n0384_p1051b27║　念則衣食至　　七寶甘露珍
T12n0384_p1051b28║　金銀床玉机　　轉關身迴旋
T12n0384_p1051b29║　視樂無厭足　　天中尊第一
T12n0384_p1051c01║　今遣我等來　　欲說無諍行
T12n0384_p1051c02║　并獻甘露食　　求欲作婚姻
T12n0384_p1051c03║　我主彼宮殿　　琦珍不可量
T12n0384_p1051c04║　【CL045n0429_p0724a01】天女為眷屬　　非千萬億數
T12n0384_p1051c05║　知婆呵有女　　應與我給使
T12n0384_p1051c06║　若不見與者　　正爾兵眾征
T12n0384_p1051c07║　須倫聞此語　　瞋恚極熾盛
T12n0384_p1051c08║　小物興大意　　乃欲有所為
T12n0384_p1051c09║　我雖無甘露　　豫以自充飽
T12n0384_p1051c10║　亦有大兵眾　　足得相距逆
T12n0384_p1051c11║爾時般遮翼等。聞此語已即還。以此語具
T12n0384_p1051c12║向天帝釋說。時婆呵阿須倫王。即敕左右促
T12n0384_p1051c13║集兵眾。吾有所伐正爾令辦各勿有疑。即以
T12n0384_p1051c14║此偈向所敕說。
T12n0384_p1051c15║　豪貴天帝釋　　遣使般遮翼
T12n0384_p1051c16║　歌頌出五音　　求我為婚姻
T12n0384_p1051c17║　及彼未集兵　　我宜先集眾
T12n0384_p1051c18║　往攻不用力　　萬得不一失
T12n0384_p1051c19║時彼阿須倫臣佐。聞此教已即集四兵。往詣
T12n0384_p1051c20║須彌山腹。壞曲腳天宮。次壞風天宮。次壞
T12n0384_p1051c21║馬天宮。次壞莊嚴天宮。時有天子名曰大力。
T12n0384_p1051c22║詣【CL045n0429_p0724b01】釋提桓因所。天王。當知阿須倫婆呵集諸
T12n0384_p1051c23║兵眾。已壞四門天子。天王。今欲如何。時天帝
T12n0384_p1051c24║釋憶本所誦。口說頌曰。
T12n0384_p1051c25║　諸佛威神力　　救護我今厄
T12n0384_p1051c26║　忍慧破恚怒　　解脫安隱處
T12n0384_p1051c27║　昔我無睡眠　　昨日忽眠寐
T12n0384_p1051c28║　此睡非吉祥　　須倫侵我境
T12n0384_p1051c29║爾時天帝釋憶佛功德。須倫兵眾漸漸卻退。
T12n0384_p1052a01║從四門後園。入池水中藕莖糸孔中藏。時釋
T12n0384_p1052a02║提桓因即敕大臣。汝速集兵眾。吾欲逐阿須
T12n0384_p1052a03║倫兵眾。爾時帝釋諸臣受天王教。即集天眾
T12n0384_p1052a04║從四門求覓。但見刀鎧弓箭在地。不見須倫
T12n0384_p1052a05║眾。轉轉前進直入阿須倫宮殿。見婆呵阿須
T12n0384_p1052a06║倫女數千萬眾。不見阿須倫身。將諸女眾歸
T12n0384_p1052a07║詣忉利天宮。時諸阿須倫等。求哀歸命向釋
T12n0384_p1052a08║提桓因。我等愚惑。不知佛弟子神力巍巍【CL045n0429_p0725a01】如
T12n0384_p1052a09║是。我等先祖信奉如來。聞佛有戒不取他
T12n0384_p1052a10║物。今天王釋。將我眷屬盡填天宮。非佛弟子
T12n0384_p1052a11║所行法則。帝釋聞之悵然不樂。須倫此語。
T12n0384_p1052a12║證我犯不與取戒。我寧當奉禁不犯偷盜。即
T12n0384_p1052a13║還諸女。爾時阿須倫王。即以最所敬女奉
T12n0384_p1052a14║天帝釋。天帝釋。即以美甘露與須倫。須
T12n0384_p1052a15║倫與天和合共修行善。不殺不盜不婬不欺
T12n0384_p1052a16║不飲酒不香花脂粉非時不食。奉持如來三
T12n0384_p1052a17║歸依法。吾昔所行無數生中作轉輪聖王。無
T12n0384_p1052a18║數生中作天帝釋。無數生中作梵天王。奉持
T12n0384_p1052a19║賢聖八關齋法度難救厄。設四天下滿中火
T12n0384_p1052a20║焰譬如劫燒。一心歸命稱如來名。持八關齋
T12n0384_p1052a21║法投身入火焰不能燒。若滿中水水不能
T12n0384_p1052a22║溺。八關齋者諸佛父母。
T12n0384_p1052a23║　　菩薩處胎經緊陀羅品第三十
T12n0384_p1052a24║【CL045n0429_p0725b01】爾時座中有菩薩名曰信解脫。過去無央數
T12n0384_p1052a25║阿僧祇劫為緊陀羅王。須彌山北過琉璃山。
T12n0384_p1052a26║琉璃山北過小鐵圍山。鐵圍山北有大黑山。
T12n0384_p1052a27║緊陀羅王在中治化。過去無數恒沙諸佛。亦
T12n0384_p1052a28║不睹見亦不聞法。亦無有聖眾教化。無日月
T12n0384_p1052a29║星辰光明所照由昔積福一施之報。居在七
T12n0384_p1052b01║寶宮殿壽命極長。何以故。本在人間值遇良
T12n0384_p1052b02║田。有大長者造佛塔廟。此緊陀羅。布施一剎
T12n0384_p1052b03║柱成辦廟寺。復以淨食施彼工匠。壽終命盡
T12n0384_p1052b04║作胸臆神王。在兩山中間。自然七寶宮殿屋
T12n0384_p1052b05║舍。昔在人間居財無量。有一沙門中時持缽
T12n0384_p1052b06║乞食。婦見沙門在門乞食。即擎飯施與。長者
T12n0384_p1052b07║見婦與沙門食。即便瞋恚。此何乞人瞻視我
T12n0384_p1052b08║婦。當令此人手腳破壞。壽終之後受此醜
T12n0384_p1052b09║形。八十四劫恒無手足。在人間【CL045n0429_p0726a01】時學仙人法
T12n0384_p1052b10║在深山中。誦習咒術能移動日月。以夜為晝
T12n0384_p1052b11║以晝為夜。呼吸之頃能吐出金銀七寶。能使
T12n0384_p1052b12║枯樹悉生枝葉花果。能使海水消竭。在火不
T12n0384_p1052b13║燒身能飛行。眼能徹視自識宿命。知他人心
T12n0384_p1052b14║耳遠聞聲。眷屬弟子五百人聞佛出世。佛
T12n0384_p1052b15║名清淨光如來應供正遍知明行足善逝世間
T12n0384_p1052b16║解無上士調御丈夫天人師佛世尊。說微妙
T12n0384_p1052b17║法初中竟善。大慈平等功勳難量。我將諸弟
T12n0384_p1052b18║子從深山出。飛行經過王宮後園浴池。見諸
T12n0384_p1052b19║采女在池洗浴。我及弟子。下見婦女生染
T12n0384_p1052b20║愛心皆失神足即墮園中。時我瞋恚故來求
T12n0384_p1052b21║佛失我神足。時采女眾見五百丈夫盡在園
T12n0384_p1052b22║中。尋入白王。王敕左右。將彼人來。我欲問
T12n0384_p1052b23║之。尋將詣王。王問言。卿等何人。答曰。我等
T12n0384_p1052b24║在山學仙道人。山中誦習咒術。能移【CL045n0429_p0726b01】動日月。
T12n0384_p1052b25║以夜為晝以晝為夜。乃至耳遠聞聲。眷屬弟
T12n0384_p1052b26║子五百人。聞佛出世佛名清淨光。我將諸弟
T12n0384_p1052b27║子從深山出。飛行經過王宮後園浴池。見諸
T12n0384_p1052b28║采女在池洗浴。我及弟子。下見婦女生染愛
T12n0384_p1052b29║心。皆失神足即墮園中。時王告之曰。汝等在
T12n0384_p1052c01║深山學仙道來為久近耶。答曰。二十二小劫。
T12n0384_p1052c02║王復問曰。積劫學道心如死灰不動不搖。云
T12n0384_p1052c03║何欲心而失神足。答曰。本謂真道神靈第一。
T12n0384_p1052c04║踊沒自在所念皆成。不圖今日忽然失道。慚
T12n0384_p1052c05║愧聖王隨王刑罰。王告之曰。汝本學道二十
T12n0384_p1052c06║二小劫。形枯心疲所習不真。如愚惑人空中
T12n0384_p1052c07║求寶。於真際法不獲實相。汝所求師如來等
T12n0384_p1052c08║正覺者。近在岳跱山中。我當將汝等往至佛
T12n0384_p1052c09║所。若佛有所說當奉行之。爾時大王。即嚴
T12n0384_p1052c10║駕羽寶之車具五威儀。將諸眷屬【CL045n0429_p0727a01】及五百仙
T12n0384_p1052c11║學人等。往詣岳跱山。王即下車解劍去蓋。
T12n0384_p1052c12║卻五威儀步至佛所。頭面禮足在一面坐。爾
T12n0384_p1052c13║時國王須臾退坐。前白佛言。此五百人。在山
T12n0384_p1052c14║學仙二十二小劫。聞佛出世欲來見佛。飛過
T12n0384_p1052c15║後宮貪著欲愛即失神足。唯願世尊。與說微
T12n0384_p1052c16║妙之法。當令還復五神通道。佛告大王。此五
T12n0384_p1052c17║百人所行善根。成便壞敗終不究竟。本為長
T12n0384_p1052c18║者。比丘乞食瞋恚言。使汝無手足。無數劫
T12n0384_p1052c19║中作胸臆神王。在大鐵圍黑山中間。雖復受
T12n0384_p1052c20║報日月所不照。先在人間以剎柱施人。以一
T12n0384_p1052c21║施之惠與辟支佛。後得人身於山中學仙。欲
T12n0384_p1052c22║心熾盛還失神足。此緣久有非適今也。此五
T12n0384_p1052c23║百人於今世命終。皆當生無怒佛所。彼佛與
T12n0384_p1052c24║說生老病死十二因緣。苦無苦本集滅道果。
T12n0384_p1052c25║亦復如是。佛說是時王意開解。【CL045n0429_p0727b01】亦樂欲生無
T12n0384_p1052c26║怒佛所。爾時國王及五百仙人。即從座起禮
T12n0384_p1052c27║佛而去。
T12n0384_p1052c28║　　菩薩處胎經香音神品第三十一
T12n0384_p1052c29║爾時世尊知諸眾會心中所念。便入定意無
T12n0384_p1053a01║形三昧。隨眾生音而濟度之。昔我人間為香
T12n0384_p1053a02║音神王。一閻浮提二閻浮提。乃至無數恒沙
T12n0384_p1053a03║閻浮提。男女眷屬以香為食。衣被服飾皆悉
T12n0384_p1053a04║香熏。或生北方鬱單曰土。拘耶尼。弗于逮。
T12n0384_p1053a05║在在所生為香音王。或壽一劫二劫三劫。乃
T12n0384_p1053a06║至無數阿僧祇劫。知有佛有法有比丘僧。心
T12n0384_p1053a07║常遠離而不親近。何以故。貪著五樂以善香
T12n0384_p1053a08║為樂。於善香中不聞餘音。但聞五欲歌歎戲
T12n0384_p1053a09║樂。終日竟夜不知厭足。有善知識昔修善根。
T12n0384_p1053a10║從地踊出半身人現。而告我言。此處樂耶。何
T12n0384_p1053a11║為貪著。此非真實清淨之行。除去香熏可得
T12n0384_p1053a12║安【CL045n0429_p0728a01】隱處。此香為災為幻為化。今佛在世可往
T12n0384_p1053a13║受教。得清淨香遍滿諸方。香音神王聞之極
T12n0384_p1053a14║大歡喜。善哉善哉。善知識。欲導引我示清
T12n0384_p1053a15║淨香。今正是時佛為所在共往禮拜。爾時踊
T12n0384_p1053a16║出地神。即以偈告香音神曰。
T12n0384_p1053a17║　如來無所著　　今在南方界
T12n0384_p1053a18║　在胎清淨觀　　眷屬無央數
T12n0384_p1053a19║　燒諸眾妙香　　懸繒花蓋幡
T12n0384_p1053a20║　供養如恒沙　　戒德甚深香
T12n0384_p1053a21║　遍滿十方界　　其有聞香者
T12n0384_p1053a22║　盡得無上道　　汝可將眷屬
T12n0384_p1053a23║　往到閻浮提　　一心歸依尊
T12n0384_p1053a24║　當自面見佛　　佛德無邊岸
T12n0384_p1053a25║　各隨本所行　　一聞三句義
T12n0384_p1053a26║　成道不移坐　　三空慧定力
T12n0384_p1053a27║　十八不共法　　大人相好具
T12n0384_p1053a28║　汝後必獲之　　紫磨金色體
T12n0384_p1053a29║　軟細不受塵　　法身智慧定
T12n0384_p1053b01║　汝當悉具得　　到彼勿懷懼
T12n0384_p1053b02║　正心莫生疑　　勇猛不怯弱
T12n0384_p1053b03║　【CL045n0429_p0728b01】便逮師子步　　分別身心觀
T12n0384_p1053b04║　悉解空自然　　眼識無色本
T12n0384_p1053b05║　除對不造垢　　當行三法門
T12n0384_p1053b06║　現後及中間　　獲淨三通慧
T12n0384_p1053b07║　總持無礙法　　無常無樂想
T12n0384_p1053b08║　劫數造不善　　慧火彈指燒
T12n0384_p1053b09║　金銀寶琉璃　　須彌四寶成
T12n0384_p1053b10║　劫燒火所焚　　行報不可滅
T12n0384_p1053b11║　如來在世化　　愍彼不為己
T12n0384_p1053b12║　處處在在生　　盡緣縛著人
T12n0384_p1053b13║　如人射虛空　　箭窮還到地
T12n0384_p1053b14║　供養諸福田　　不選必賢聖
T12n0384_p1053b15║　亦如服毒藥　　處處求解具
T12n0384_p1053b16║　毒氣轉隆盛　　命終亦不久
T12n0384_p1053b17║　宿有善知識　　授以解藥具
T12n0384_p1053b18║　次第不選擇　　會值解藥法
T12n0384_p1053b19║　行施作福業　　不選擇高下
T12n0384_p1053b20║　此福聖所譽　　最尊為第一
T12n0384_p1053b21║時香音神王。聞踊出地神語。心開意解五體
T12n0384_p1053b22║投地。汝為我師化我童矇。我今愚惑不別真
T12n0384_p1053b23║偽。受我悔過如癡如愚。爾時地神即從地踊
T12n0384_p1053b24║【CL045n0429_p0729a01】出。現佛金色身三十二相放大光明。以神足
T12n0384_p1053b25║力接香音神至於胎觀。彼諸會眾無覺知者。
T12n0384_p1053b26║佛告諸來會者。吾從無數阿僧祇劫。能大能
T12n0384_p1053b27║小入細無礙。或在天上劫數教化。或在人中
T12n0384_p1053b28║代彼受苦。或在畜生餓鬼地獄。分身教化無
T12n0384_p1053b29║所不入。時香音神王。及七十二億眷屬。尋發
T12n0384_p1053c01║無上住不退地。
T12n0384_p1053c02║　　菩薩處胎經地神品第三十二
T12n0384_p1053c03║爾時座中有菩薩名曰善業。即從座起偏露
T12n0384_p1053c04║右臂右膝著地。叉手合掌前白佛言。欲問所
T12n0384_p1053c05║疑聽者敢說。佛告善業。恣汝所問。吾當為
T12n0384_p1053c06║汝一一分別。善業白佛言。云何世尊。六大眾
T12n0384_p1053c07║神何者為妙。地水火風空識耶。爾時世尊即
T12n0384_p1053c08║以神足。令彼地神從地踊出在地界立。水神
T12n0384_p1053c09║從水踊出水中立。火神從火踊出火中立。
T12n0384_p1053c10║【CL045n0429_p0729b01】風神從風踊出風中立。空神從空踊出空
T12n0384_p1053c11║中立。識神從識踊出識中立。佛告善業。此
T12n0384_p1053c12║六諸神汝自問之。善業菩薩即問地神。於
T12n0384_p1053c13║六大中汝為妙不。地神報言。於六神中我為
T12n0384_p1053c14║最勝。所以者何。所生萬物山河石壁樹木花
T12n0384_p1053c15║果。皆依我住。一切眾生有形之類。依而得存。
T12n0384_p1053c16║以是義故我為最妙。
T12n0384_p1053c17║爾時善業菩薩問水神曰。汝於六神為最妙
T12n0384_p1053c18║不。水神報言。於六神中我為最勝。所以者何。
T12n0384_p1053c19║若無水者。地為枯乾無有滋潤。草木花果皆
T12n0384_p1053c20║為枯燥。眾生之類有形之屬皆當渴死。以是
T12n0384_p1053c21║義故我為最勝。爾時善業菩薩次問火神。六
T12n0384_p1053c22║神之中汝為最勝不。火神報言。於六神中我
T12n0384_p1053c23║為最勝。所以者何。若無火者。萬物滋長云何
T12n0384_p1053c24║成熟。若遇霜雹冰寒雷電。一切眾生有形之
T12n0384_p1053c25║類皆當凍死。以是義故【CL045n0429_p0730a01】我為最勝。爾時善業
T12n0384_p1053c26║菩薩次問風神。六神之中汝為妙不。風神答
T12n0384_p1053c27║曰。於六神中我為最妙。所以者何。若無風者。
T12n0384_p1053c28║樹木花果根芽莖節不得成熟。一切眾生有
T12n0384_p1053c29║形之類。進止動搖皆是我風。以是義故我為
T12n0384_p1054a01║最妙。爾時善業菩薩次問空神。於六神中汝
T12n0384_p1054a02║為妙不。空神報言。於六神中我為最妙。所以
T12n0384_p1054a03║者何。山河石壁樹木花果。一切萬物有形之
T12n0384_p1054a04║類。行來進止我能含容。使得調暢通達往來。
T12n0384_p1054a05║以是義故我為最妙。爾時善業菩薩次問識
T12n0384_p1054a06║神。於六神中汝為妙不。識神答曰。於六神中
T12n0384_p1054a07║我為最妙。所以者何。此五大神是我僕從我
T12n0384_p1054a08║是其王。行來進止若好若醜。可避知避可就
T12n0384_p1054a09║知就。彼皆盲冥我為眼目。以是義故我為最
T12n0384_p1054a10║妙。爾時地神白善業菩薩言。此事不然。何以
T12n0384_p1054a11║故。恒為識神之所誑惑。【CL045n0429_p0730b01】不示徑路。我欲得堅
T12n0384_p1054a12║䩕反與柔軟。時復須軟反與我䩕。我欲詣
T12n0384_p1054a13║南反將至北。賊中之賊不過識神。自稱為王
T12n0384_p1054a14║此事不然。爾時水神白善業菩薩言。識神所
T12n0384_p1054a15║說是事不然。何以故。水能潤漬成長萬物。我
T12n0384_p1054a16║性須冷反與我熱。燒炙消盡永無冷性。為識
T12n0384_p1054a17║所誑。以是義故識言非也。爾時火神白善業
T12n0384_p1054a18║菩薩言。識言非也。何以故。火能熟物亦為光
T12n0384_p1054a19║明。樹木華果隨時成長。若無火者識何所依。
T12n0384_p1054a20║以是義故識言非也。爾時風神白善業菩薩
T12n0384_p1054a21║言。識言非也。何以故。萬物成長行來進止動
T12n0384_p1054a22║搖。識制止於我不令動轉。以是義故識言非
T12n0384_p1054a23║也。爾時空神白善業菩薩言。識言非也。何以
T12n0384_p1054a24║故。我空法無物不含。含容萬品進止行來。通
T12n0384_p1054a25║達無閡皆是我空。若非空者識何所依。以是
T12n0384_p1054a26║義故識言非也。爾時世尊【CL045n0429_p0731a01】問善業菩薩。此六
T12n0384_p1054a27║大所論有句義耶。無句義耶。有味義耶。無味
T12n0384_p1054a28║義耶。有字義耶。無字義耶。善業菩薩白佛言。
T12n0384_p1054a29║世尊。如五大性各各均等。何以故。地界多者
T12n0384_p1054b01║水界少者則不成就。水界多者火界少者則
T12n0384_p1054b02║不成就。火界多者風界少者則不成就。風界
T12n0384_p1054b03║多者空界少者則不成就。空界多者識界少
T12n0384_p1054b04║者則不成就。五界等者識不分別則不成就。
T12n0384_p1054b05║爾時善業菩薩即說頌曰。
T12n0384_p1054b06║　識神無形法　　五大以為家
T12n0384_p1054b07║　分別善惡行　　去就別真偽
T12n0384_p1054b08║　識示善道處　　永到安隱道
T12n0384_p1054b09║　識為第六王　　餘大最不如
T12n0384_p1054b10║佛告善業。汝所問者皆是如來威神力故。爾
T12n0384_p1054b11║時座上百七十億眾生解識深法。悉發無上
T12n0384_p1054b12║正真道意。
T12n0384_p1054b13║　　菩薩處胎經人品第三十三
T12n0384_p1054b14║【CL045n0429_p0731b01】爾時座中有菩薩名曰法印。聞如來說六大
T12n0384_p1054b15║眾生受五陰形。分別內外解了空無。內心生
T12n0384_p1054b16║疑。識為亂想非真實法。何者是人。云何是人。
T12n0384_p1054b17║人從何生。佛告法印菩薩。善哉善哉。汝所問
T12n0384_p1054b18║者。皆是諸佛威神所接。所以者何。過去無數
T12n0384_p1054b19║阿僧祇恒河沙諸佛。及當來無數阿僧祇恒
T12n0384_p1054b20║河沙諸佛。分別人本假號名字不可思議。非
T12n0384_p1054b21║彼二乘羅漢辟支所能籌量。汝今諦聽諦聽
T12n0384_p1054b22║善思念之。吾當與汝具分別說。猶如此娑呵
T12n0384_p1054b23║世界閻浮提出眾生種。此事不然。何以故。非
T12n0384_p1054b24║真實性故非人種。東弗于逮亦非人種。北鬱
T12n0384_p1054b25║單曰亦非人種。西拘耶尼亦非人種。除無量
T12n0384_p1054b26║壽佛及阿閦佛國。除莊嚴剎土虛空際佛。除
T12n0384_p1054b27║我今日諸坐菩薩餘諸盡非人種。何以故。從
T12n0384_p1054b28║本已來乃至成佛於其中間。初不為惡此【CL045n0429_p0732a01】是
T12n0384_p1054b29║人種。猶如有人修身口業於不修者。是謂人
T12n0384_p1054c01║種。受三依法於不受者。是謂人種。奉持五戒
T12n0384_p1054c02║於不奉者。是謂人種。修行十善於不行者。是
T12n0384_p1054c03║謂人種。向須陀洹於不向者。是謂人種。得須
T12n0384_p1054c04║陀洹於不得者。是謂人種。向斯陀含於不向
T12n0384_p1054c05║者。是謂人種。得斯陀含於不得者。是謂人種。
T12n0384_p1054c06║向阿那含於不向者。是謂人種。得阿那含於
T12n0384_p1054c07║不得者。是謂人種。向阿羅漢於不向者。是謂
T12n0384_p1054c08║人種。得阿羅漢於不得者。是謂人種。向辟支
T12n0384_p1054c09║佛於不向者。是謂人種。得辟支佛於不得者。
T12n0384_p1054c10║是謂人種。向佛道者於不向者。是謂人種。得
T12n0384_p1054c11║佛道者於不得者。是謂人種。故號人尊如來
T12n0384_p1054c12║應供正遍知明行足善逝世間解無上士調御
T12n0384_p1054c13║丈夫天人師佛世尊。是謂人種。佛告法印菩
T12n0384_p1054c14║薩如今善聽。過去諸佛於現在未來。是【CL045n0429_p0732b01】謂人
T12n0384_p1054c15║種。現在於未來。是謂人種。未來於過去現在。
T12n0384_p1054c16║是謂人種。於三世法。現在於過去未來。最為
T12n0384_p1054c17║第一。何以故。如來於現在中能行過去未來
T12n0384_p1054c18║法。何以故。勝過去已滅未來未至法性自然。
T12n0384_p1054c19║非過去能滅現在未來。非未來能滅過去現
T12n0384_p1054c20║在。爾時世尊即說頌曰。
T12n0384_p1054c21║　過去等正覺　　遺教度眾生
T12n0384_p1054c22║　分別人根本　　上中下微妙
T12n0384_p1054c23║　現在最勝佛　　明過知未來
T12n0384_p1054c24║　除滅前後結　　獨照如日明
T12n0384_p1054c25║　苦行眾生等　　兩足及四足
T12n0384_p1054c26║　為說甘露法　　充滿除眾想
T12n0384_p1054c27║　諸天十善行　　從一二十二
T12n0384_p1054c28║　上天下非天　　功德之差降
T12n0384_p1054c29║　如來眾相具　　行善無瑕穢
T12n0384_p1055a01║　積德如安明　　清淨行無垢
T12n0384_p1055a02║　若人生誹謗　　言佛非真道
T12n0384_p1055a03║　死入阿鼻獄　　諸佛不能救
T12n0384_p1055a04║　口氣腥臊臭　　支節煩惱熱
T12n0384_p1055a05║　惡念遂熾盛　　【CL045n0429_p0733a01】斯由誹謗罪
T12n0384_p1055a06║　行善修功德　　識神向善處
T12n0384_p1055a07║　如人入池洗　　清淨無塵垢
T12n0384_p1055a08║　羅漢辟支佛　　斷滅永不生
T12n0384_p1055a09║　不念吾我身　　去離五道苦
T12n0384_p1055a10║　佛本所行法　　得諸佛印可
T12n0384_p1055a11║　今得為人尊　　故號天中天
T12n0384_p1055a12║世尊說此頌已。語法印菩薩。是謂人種。爾時
T12n0384_p1055a13║法印菩薩即從座起偏露右臂右膝著地。叉
T12n0384_p1055a14║手合掌前白佛言。善哉世尊。快說斯義。我等
T12n0384_p1055a15║眾會。於如來所則非人種。云何示現得為人
T12n0384_p1055a16║種。佛告法印菩薩。解知諸法空無所有。無彼
T12n0384_p1055a17║無此不見彼此者。是謂人種。觀察法性無去
T12n0384_p1055a18║來今。解知法性空寂無二。是謂人種。於四道
T12n0384_p1055a19║果有成就者無成就者。不見有一亦不見二。
T12n0384_p1055a20║是謂人種。於眾相法。不見莊嚴亦不見不莊
T12n0384_p1055a21║嚴。解了空寂非一非二。是謂人種。佛國清淨
T12n0384_p1055a22║【CL045n0429_p0733b01】除欲怒癡。亦不見淨亦不見不淨二事虛空。
T12n0384_p1055a23║是謂人種。分別道性三十七品。有成有敗。
T12n0384_p1055a24║不見俗界有人無人。是謂人種。發意弘誓
T12n0384_p1055a25║不自為己。安處眾生住在無畏。不見有住不
T12n0384_p1055a26║見無住二事平等。是謂人種。分別禪定心無
T12n0384_p1055a27║染著。執意如空無能移動。亦不見定亦不見
T12n0384_p1055a28║不定。是謂人種。眾生邪見導示善處。以八正
T12n0384_p1055a29║法洗除心垢。亦不見正亦不見不正。是謂人
T12n0384_p1055b01║種。於四部眾比丘比丘尼優婆塞優婆夷。道
T12n0384_p1055b02║心堅固無所戀著。不見戒行有犯不犯。是謂
T12n0384_p1055b03║人種。如是法印於如來法。則為饒益利益眾
T12n0384_p1055b04║生。於佛有反復修諸功德不唐捐棄。爾時座
T12n0384_p1055b05║上百七十億眾生。皆發無上正真道意。修於
T12n0384_p1055b06║人種不退轉行。
T12n0384_p1055b07║　　菩薩處胎經行品第三十四
T12n0384_p1055b08║【CL045n0429_p0734a01】爾時座中有菩薩名曰造行。即從座起偏露
T12n0384_p1055b09║右臂右膝著地。叉手合掌前白佛言。善哉世
T12n0384_p1055b10║尊。快說人種。非前非後非兩中間。行業果報
T12n0384_p1055b11║以何得知。或過去身非今現在。或未來身非
T12n0384_p1055b12║過去。或現在身非過去未來。或內作行受外
T12n0384_p1055b13║報。或外作行受內報。或凡夫身作行。須陀洹
T12n0384_p1055b14║身受報。或須陀洹身作行。斯陀含受報。或
T12n0384_p1055b15║斯陀含身作行。阿那含受報。或阿那含身
T12n0384_p1055b16║作行。阿羅漢身受報。或有眾生得慈三昧無
T12n0384_p1055b17║悲喜捨。或有眾生得悲無慈喜捨。或有眾生
T12n0384_p1055b18║得喜無慈悲捨。或有眾生得捨無慈悲喜。或
T12n0384_p1055b19║有眾生從凡夫地不向信地法地。取須陀洹。
T12n0384_p1055b20║或有眾生不向信地法地須陀洹。取斯陀含。
T12n0384_p1055b21║或有眾生不向信地法地須陀洹斯陀含。取
T12n0384_p1055b22║阿那含。或有眾生不向信地法地須陀洹斯
T12n0384_p1055b23║【CL045n0429_p0734b01】陀含阿那含。取阿羅漢。或有眾生不向信地
T12n0384_p1055b24║法地須陀洹斯陀含阿那含阿羅漢。取彼此阿
T12n0384_p1055b25║羅漢。或有眾生向辟支佛。還自墜落墮凡夫
T12n0384_p1055b26║地。或有眾生向阿羅漢。還自墜落墮凡夫地。
T12n0384_p1055b27║或有眾生向阿那含。還自墜落墮凡夫地。或
T12n0384_p1055b28║有眾生向斯陀含。還自墜落墮凡夫地。或有
T12n0384_p1055b29║眾生向須陀洹。還自墜落墮凡夫地。或有眾
T12n0384_p1055c01║生於法地退墮凡夫地。或有眾生於信地退
T12n0384_p1055c02║墮凡夫地。此諸眾生於如來所皆有狐疑。唯
T12n0384_p1055c03║願世尊。一一分別令諸會者霍然開悟。爾時
T12n0384_p1055c04║世尊告造行菩薩曰。善哉善哉汝所問義。皆
T12n0384_p1055c05║為當來過去現在。亦是諸佛行業果報。吾今
T12n0384_p1055c06║一一分別。諦聽諦聽善思念之。云何造行菩
T12n0384_p1055c07║薩。欲使如來說過去無量阿僧祇劫行業果
T12n0384_p1055c08║報耶。欲使如來說未來無量阿僧祇劫行【CL045n0429_p0735a01】業
T12n0384_p1055c09║果報耶。欲使如來說現在無量阿僧祇劫行業
T12n0384_p1055c10║果報耶。爾時造行菩薩白佛言。世尊。且置過
T12n0384_p1055c11║去未來行業果報。欲聞如來現身行業果報。
T12n0384_p1055c12║佛告造行菩薩。過去無數阿僧祇劫行業果
T12n0384_p1055c13║報。亦是現在作。未來無數阿僧祇劫行業果
T12n0384_p1055c14║報亦是現在作。現在所作行業果報。亦是過
T12n0384_p1055c15║去未來受對因緣。今當與汝說之。昔我所更
T12n0384_p1055c16║苦行無數。或修淨行或修不淨行。或修天行
T12n0384_p1055c17║或修人行。初求佛道諸漏已盡。神通變化霍
T12n0384_p1055c18║然大悟。三界都苦唯我為樂。於尼連水邊六
T12n0384_p1055c19║年苦行。日食一麻一米。斯由曩昔向一緣覺
T12n0384_p1055c20║犯口四過。斷絕一施今受斯報。我既成佛為
T12n0384_p1055c21║五百摩納子。惡聲誹謗罵詈。在諸街巷稱言。
T12n0384_p1055c22║佛道非真。時諸國人民有信不信。信者信地
T12n0384_p1055c23║法地。不信者外凡夫。如此人等根力成【CL045n0429_p0735b01】就不
T12n0384_p1055c24║可沮壞。佛出於世光明普照。地獄休息餓鬼
T12n0384_p1055c25║飽滿。在畜生者不復荷負重擔。如我弟提婆
T12n0384_p1055c26║達兜以石打佛腳指出血。吾時避走東至弗
T12n0384_p1055c27║于逮北至鬱單曰西至拘耶尼。吾復避之從
T12n0384_p1055c28║忉利天上至三十二天。此石故隨逐吾。吾
T12n0384_p1055c29║復避之還至故處。為石所傷。吾在摩竭國界
T12n0384_p1056a01║晝闇園中。閑居經行。時有長者名尸利掘。請
T12n0384_p1056a02║我供養我即受請。將阿難一人尋從我行。彼
T12n0384_p1056a03║長者舍有七重門。門各有守者。過去未來現
T12n0384_p1056a04║在諸佛常法。默然受請不受餘請。凡我弟子
T12n0384_p1056a05║出家為道行亦應爾。我至彼門。尸利掘長者。
T12n0384_p1056a06║於內作倡伎樂自恣。忘我在外已經日夜。佛
T12n0384_p1056a07║語阿難。汝行乞食我住此處。時馬將從佛邊
T12n0384_p1056a08║過。佛從乞食。馬將言。我無食唯有熟麥當
T12n0384_p1056a09║持相與。即持熟麥施與佛。佛即受食【CL045n0429_p0736a01】之。時彼
T12n0384_p1056a10║馬將謂為佛食。爾時有天子名曰練精。即接
T12n0384_p1056a11║食去。諸人見者謂為佛食。然佛不食為度彼
T12n0384_p1056a12║故。故現受食。如是九十日在門裏住。阿難。
T12n0384_p1056a13║亦九十日乞食。如來威神不令國王及群臣
T12n0384_p1056a14║長者知佛住此。何以故。恐彼生慢興誹謗心。
T12n0384_p1056a15║佛無威神餘人何望。爾時尸利掘長者。有小
T12n0384_p1056a16║因緣出外遊戲。見佛在門方問佛言。何時至
T12n0384_p1056a17║此。佛告長者。卿前請我。我即來此。汝在內
T12n0384_p1056a18║快自娛樂。今已經九十日。欲還晝闇園中。
T12n0384_p1056a19║得君供養食馬熟麥。時尸利掘長者。極懷慚
T12n0384_p1056a20║愧五體投地。唯願世尊。垂恕不及聽我悔過。
T12n0384_p1056a21║佛告長者。此緣久有非適今也。爾時長者。請
T12n0384_p1056a22║佛入宮舍四事供養。佛為說法諸塵垢盡得
T12n0384_p1056a23║法眼淨。吾昔一時在毘舍離城。初成佛道未
T12n0384_p1056a24║久六師興盛。吾有弟子千二百五十人。一千
T12n0384_p1056a25║【CL045n0429_p0736b01】一人皆得羅漢六通清徹。時有旃遮摩那耆
T12n0384_p1056a26║女。是阿闍羅翅舍欽婆羅弟子。受師明教日
T12n0384_p1056a27║來佛所。外現清信女法。內受邪師教。來往
T12n0384_p1056a28║周旋欲令人見。以草作腹日漸令大。後以木
T12n0384_p1056a29║盂繫腹。狀如臨產婦女。時邪師問言。汝那
T12n0384_p1056b01║得此娠。報言。我日往瞿曇沙門所。故有此
T12n0384_p1056b02║娠。師便瞋言誑我弟子垂當生梵天。毀
T12n0384_p1056b03║辱我弟子乃至於此。時邪師將諸弟子并
T12n0384_p1056b04║此女人。往至佛所。當於爾時。如來與無央數
T12n0384_p1056b05║眾而為說法。梵志至佛所高聲唱言。此沙門
T12n0384_p1056b06║瞿曇。犯於婬欲實不得道。自稱言得道。所作
T12n0384_p1056b07║變化皆是幻術。非真實道。指此女人言。眾
T12n0384_p1056b08║人皆見不也。愛我此女使令有娠。發此語
T12n0384_p1056b09║已。時天帝釋化作一黃鼠。在女裙裏嚙盂
T12n0384_p1056b10║繩索令盂墮地。眾人皆見呵責罵言。汝等師
T12n0384_p1056b11║徒謗【CL045n0429_p0737a01】毀聖人。促出國去。吾昔一時在錦毘梨
T12n0384_p1056b12║國。在一樹下禪定行道。九十日不移處所。
T12n0384_p1056b13║時彼六師名金那金離。有女弟子酸陀難
T12n0384_p1056b14║提。興嫉妒心欲障佛功德自顯師道。女言。
T12n0384_p1056b15║我能使人不供養佛。令師名聲流布無外。時
T12n0384_p1056b16║彼女人懷此謀心。日往佛所經數日中。殺身
T12n0384_p1056b17║埋精舍後園中。後來出死屍言。佛殺人謗
T12n0384_p1056b18║名流布國人皆知。吾昔一時左脅患風。使耆
T12n0384_p1056b19║域令治。耆域言。當須牛乳象尿。舍利沙
T12n0384_p1056b20║畢缽尸利沙胡椒。煮以為湯服之則差。吾昔
T12n0384_p1056b21║一時在他村中遊行教化。吾為馬槍刺腳。
T12n0384_p1056b22║孔上下徹疼痛無量。復使耆域治之。吾昔
T12n0384_p1056b23║一時患頭痛。猶如兩須彌山壓頭疼痛。痛
T12n0384_p1056b24║不可處。今雖成佛諸漏已盡。諸善普集本行
T12n0384_p1056b25║不朽。從無數劫修清淨行。行業果報。難可得
T12n0384_p1056b26║離佛身如是。何況阿【CL045n0429_p0737b01】羅漢辟支佛。能免行報
T12n0384_p1056b27║耶。爾時世尊與造行菩薩。而說頌曰。
T12n0384_p1056b28║　最勝四神足　　住壽無數劫
T12n0384_p1056b29║　天地悉壞敗　　須彌如灰塵
T12n0384_p1056c01║　行業追逐身　　無處可隱藏
T12n0384_p1056c02║　我成最正覺　　三界無等倫
T12n0384_p1056c03║　故受九報對　　宿行牽連縛
T12n0384_p1056c04║　我有三昧力　　金剛不可沮
T12n0384_p1056c05║　不能避報業　　捨而不受對
T12n0384_p1056c06║　我今生緣盡　　齊是更無分
T12n0384_p1056c07║　永與生死別　　更不造彼行
T12n0384_p1056c08║　人多貪五欲　　不謹慎放逸
T12n0384_p1056c09║　今世亦後世　　常墮有憂處
T12n0384_p1056c10║　涅槃無所著　　示現有為法
T12n0384_p1056c11║　設復不現化　　眾生難可度
T12n0384_p1056c12║　八等無為道　　賢聖所行路
T12n0384_p1056c13║　去離諸縛著　　無有生滅法
T12n0384_p1056c14║　道從無常觀　　思惟不淨法
T12n0384_p1056c15║　一心不移動　　成就諸相好
T12n0384_p1056c16║　羅漢辟支佛　　償對復甚我
T12n0384_p1056c17║　行業所追逐　　何處可得免
T12n0384_p1056c18║　智慧舍利弗　　【CL045n0429_p0738a01】常行佛功德
T12n0384_p1056c19║　下腸取滅度　　此是明白證
T12n0384_p1056c20║　神足目揵連　　步步登須彌
T12n0384_p1056c21║　執杖梵志打　　骨碎如芥子
T12n0384_p1056c22║　娑竭阿羅漢　　降伏難陀龍
T12n0384_p1056c23║　臨取滅度時　　眼睛墮無數
T12n0384_p1056c24║　金花比丘尼　　神德難可量
T12n0384_p1056c25║　化作轉輪王　　統領四天下
T12n0384_p1056c26║　捨壽入無為　　支節刀劍解
T12n0384_p1056c27║　辟支名光明　　無佛法出世
T12n0384_p1056c28║　隨世盡其壽　　鑊湯取滅度
T12n0384_p1056c29║　我今說現在　　此等諸業報
T12n0384_p1057a01║　設當說過去　　阿僧祇佛行
T12n0384_p1057a02║　以劫數至劫　　業報不可盡
T12n0384_p1057a03║　當來復有佛　　令在此座上
T12n0384_p1057a04║　亦當說業報　　如今無有異
T12n0384_p1057a05║　菩薩摩訶薩　　精進不懈怠
T12n0384_p1057a06║　當急離業報　　不與彼共俱
T12n0384_p1057a07║爾時造行菩薩。聞此偈已衣毛皆豎。不樂
T12n0384_p1057a08║生死周旋五道。皆發無上住不退轉地。
T12n0384_p1057a09║　　菩薩處胎經法住品第三十五
T12n0384_p1057a10║【CL045n0429_p0738b01】爾時世尊。見眾會寂然清淨純一無雜。出廣
T12n0384_p1057a11║長舌左右舐耳。放大光明上至無量阿僧祇
T12n0384_p1057a12║剎土。眾生見光欣然踊躍歎未曾有。爾時世
T12n0384_p1057a13║尊還攝光明。佛告彌勒菩薩摩訶薩。吾從無
T12n0384_p1057a14║數阿僧祇劫已來。身口意淨無有瑕穢。得此
T12n0384_p1057a15║實相光明之報。斯由不欺妄故。佛復告彌勒
T12n0384_p1057a16║菩薩摩訶薩。我今囑累於汝菩薩胎化經典。
T12n0384_p1057a17║汝當宣傳廣宣布之。若有善男子善女人諷
T12n0384_p1057a18║誦此經。香花供養搗香末香繒綵花蓋作倡
T12n0384_p1057a19║伎樂。其功德福甚多甚多。若有善男子善女
T12n0384_p1057a20║人不能究竟旦暮諷誦。彈指之頃心念此經
T12n0384_p1057a21║者。其功德福不可稱量。何以故。此胎經者。諸
T12n0384_p1057a22║佛之父母眾經中長。過去當來諸現在佛。要
T12n0384_p1057a23║在母胎經中所化度眾生過於色身。百倍千
T12n0384_p1057a24║倍巨億萬倍不可稱量。佛復告彌勒菩薩摩
T12n0384_p1057a25║訶【CL045n0429_p0739a01】薩。若有善男子善女人禮事供養此經典
T12n0384_p1057a26║者。欲得面見十方諸。佛一心歸命無他異想。
T12n0384_p1057a27║即時得見十方諸。佛若有善男子善女人發
T12n0384_p1057a28║大誓願。我今欲使地獄休息。餓鬼畜生無煩
T12n0384_p1057a29║惱病一心歸命諷誦此經諸苦惱眾生皆得
T12n0384_p1057b01║解脫。佛復告彌勒菩薩摩訶薩。我今緣盡無
T12n0384_p1057b02║教化處。此經留住或千年。或至二千年或至
T12n0384_p1057b03║三千年。令分為三分。一分付與阿難。度我
T12n0384_p1057b04║遺法弟子。一分與難陀優缽羅龍王。餘一分
T12n0384_p1057b05║者彌勒與我宣傳。使一切眾生普得聞知。無
T12n0384_p1057b06║得中斷。彌勒。汝作佛時。汝當宣布此經。十
T12n0384_p1057b07║方天下眾生。蠕動喘息蚑行人物之類。皆蒙
T12n0384_p1057b08║此經悉得解脫。彌勒。汝般涅槃後。此經二十
T12n0384_p1057b09║一劫流布在世。然後乃斷。若有善男子善女
T12n0384_p1057b10║人諷誦此經。心不錯亂發大弘誓。欲令眾生
T12n0384_p1057b11║悉同【CL045n0429_p0739b01】我願。同時俱生清淨國土。承事禮敬諸
T12n0384_p1057b12║佛世尊。如願得之而無罣礙。佛復告彌勒菩
T12n0384_p1057b13║薩摩訶薩。汝當承受我教。當念佛恩欲報
T12n0384_p1057b14║佛恩者。常當一心奉持供養胎化經典。此
T12n0384_p1057b15║功德福無能宣暢。何以故。此胎化經典。諸法
T12n0384_p1057b16║寶藏諸佛封印。唯有如來應供正遍知明行
T12n0384_p1057b17║足善逝世間解無上士調御丈夫天人師佛世
T12n0384_p1057b18║尊。能開發此印封示現眾生。彌勒。當知我前
T12n0384_p1057b19║後所說。三昧總持甚深經典。汝忘一字一句
T12n0384_p1057b20║此過少耳。若於此胎化經典。忘失一字一句
T12n0384_p1057b21║其過甚多。何以故。此諸佛世尊之父母也。爾
T12n0384_p1057b22║時世尊說是語時。普地六反震動。時座菩薩
T12n0384_p1057b23║各各自相謂言。釋迦文佛離法性不久。必當
T12n0384_p1057b24║還現如本色相。時座上有八十四億垓眾生。
T12n0384_p1057b25║皆發無上住不退轉時諸菩薩。忽然不現各
T12n0384_p1057b26║離胎化。【CL045n0429_p0740a01】供養釋迦文佛金棺舍利。
T12n0384_p1057b27║　　菩薩處胎經復本形品第三十六
T12n0384_p1057b28║爾時世尊還攝威神。在金棺裏寂然無聲。諸
T12n0384_p1057b29║天燒香散花供養。時大迦葉將五百弟子從
T12n0384_p1057c01║摩伽提國來至佛所。聞佛今日當取滅度。悲
T12n0384_p1057c02║啼㘁泣不能自勝。爾時世尊以天耳聞迦葉
T12n0384_p1057c03║來至。即從棺裏雙出兩足。迦葉見之手捉摩
T12n0384_p1057c04║捫。啼泣不能自勝。爾時迦葉普說頌曰。
T12n0384_p1057c05║　一切行無常　　生者必有死
T12n0384_p1057c06║　無生亦無死　　此滅為最樂
T12n0384_p1057c07║　佛所教化人　　所度已周遍
T12n0384_p1057c08║　我行道迥絕　　深恨不見佛
T12n0384_p1057c09║　法界悉皆空　　色身亦當爾
T12n0384_p1057c10║　無有老病死　　無為無所生
T12n0384_p1057c11║　住壽百恒沙　　亦當歸滅度
T12n0384_p1057c12║　況我天尊師　　處世著穢污
T12n0384_p1057c13║爾時迦葉及五百弟子。皆遶金棺七匝在一
T12n0384_p1057c14║【CL045n0429_p0740b01】面立。爾時阿難捉棺西北角。難陀捉東北角。
T12n0384_p1057c15║諸天在後侍直北。出去雙樹四十九步。安
T12n0384_p1057c16║厝金棺隨沙門法。以牛頭栴檀香積金棺
T12n0384_p1057c17║上。諸梵天王釋提桓因。將諸天眾在虛空中
T12n0384_p1057c18║散花供養。爾時尊者迦葉。手執火然栴檀薪
T12n0384_p1057c19║而耶維之。八大國王爭分舍利隨力多少。各
T12n0384_p1057c20║持歸供養。
T12n0384_p1057c21║　　菩薩處胎經起塔品第三十七
T12n0384_p1057c22║爾時八大國王。優填王頂生王惡生王阿闍
T12n0384_p1057c23║世王。四大兵馬主最豪兵馬主容顏兵馬主
T12n0384_p1057c24║熾盛兵馬主金剛兵馬主。此八大王共諍舍
T12n0384_p1057c25║利。各領兵眾列住一面。八大王各各言。佛舍
T12n0384_p1057c26║利我應獨得之。有一大臣名優波吉。諫言諸
T12n0384_p1057c27║王。莫𠲜佛舍利。應當分之普共供養。何為
T12n0384_p1057c28║興兵共相征罰。爾時釋提桓因。即現為人語
T12n0384_p1057c29║諸【CL045n0429_p0741a01】王言。我等諸天亦當有分。若共𠲜力則有
T12n0384_p1058a01║勝負。幸可見與勿足為難。爾時阿耨達龍王
T12n0384_p1058a02║文鄰龍王伊那缽龍王語八王言。我等亦應
T12n0384_p1058a03║有舍利分。若不見與力足相伏。時優波吉
T12n0384_p1058a04║言。諸君且止。舍利宜共分之。即分為三分。一
T12n0384_p1058a05║分與諸天。一分與龍王。一分與八王。金瓮受
T12n0384_p1058a06║一石餘。此臣密以蜜塗瓮裏。以瓮量即
T12n0384_p1058a07║分舍利。諸天得舍利還於天上。即起七寶塔
T12n0384_p1058a08║偷婆。龍得舍利還於龍宮。亦起七寶塔偷
T12n0384_p1058a09║婆。八王得舍利各還本國。亦起七寶塔偷
T12n0384_p1058a10║婆。臣優波吉得著金瓮舍利三斗并瓮。亦
T12n0384_p1058a11║起七寶塔偷婆。灰及土四十九斛。起四十九
T12n0384_p1058a12║七寶塔偷婆。當耶維處亦起七寶塔偷婆。
T12n0384_p1058a13║高四十九仞。香花供養懸繒幡蓋。終日竟夜
T12n0384_p1058a14║音樂聲不斷。佛之威神令諸七寶塔各各有
T12n0384_p1058a15║光明。或夜放光明與晝【CL045n0429_p0741b01】無異。或晝放光明與
T12n0384_p1058a16║夜無異。諸護塔善神各各來營護。不令惡人
T12n0384_p1058a17║有觸犯者。
T12n0384_p1058a18║　　菩薩處胎經出經品第三十八
T12n0384_p1058a19║爾時佛取滅度已經七日七夜。時大迦葉告五
T12n0384_p1058a20║百阿羅漢。打揵椎集眾。卿五百人盡詣十方
T12n0384_p1058a21║諸佛世界。諸有得阿羅漢六通清徹者。盡集
T12n0384_p1058a22║此閻浮提詣雙樹間。釋迦文尼佛今以捨壽
T12n0384_p1058a23║取般涅槃。耶維已訖起七寶塔。今集眾欲得
T12n0384_p1058a24║演出真性法身。汝等。速集聽採微妙之言。
T12n0384_p1058a25║爾時五百阿羅漢受大迦葉教。以神足力如
T12n0384_p1058a26║人屈伸臂頃。即到十方恒河沙剎土。集諸羅
T12n0384_p1058a27║漢得八億四千眾。來集到忍界聽受法言。爾
T12n0384_p1058a28║時迦葉見眾已集語優波離。卿為維那唱阿難
T12n0384_p1058a29║下。即受教唱下阿難。卿是佛侍者。今有大過
T12n0384_p1058b01║於我等所。卿自知不也。阿難白大迦葉言。【CL045n0429_p0742a01】不
T12n0384_p1058b02║審有何大過於聖眾所。迦葉告阿難言。云何
T12n0384_p1058b03║阿難。佛所說經。若有得道羅漢六通清徹者。
T12n0384_p1058b04║修四神足多修多行。能住壽一劫有餘。卿何
T12n0384_p1058b05║故默然而不報佛。時阿那律將阿難出在外。
T12n0384_p1058b06║須臾復喚阿難前。還舊事具責阿難。爾時阿
T12n0384_p1058b07║難心意荒亂內自念言。佛滅度未久恥我乃
T12n0384_p1058b08║爾。即思惟四意止四意斷四神足五根五力
T12n0384_p1058b09║七覺八道。分別苦本集滅道果。即於眾前成
T12n0384_p1058b10║阿羅漢。諸塵垢滅朗然大悟。聖眾稱善諸天
T12n0384_p1058b11║歌歎。當於爾時地六反震動。諸天散花作倡
T12n0384_p1058b12║伎樂。色身滅度法身出世。利益眾生多所潤
T12n0384_p1058b13║及。即使阿難昇七寶高座。迦葉告阿難言。佛
T12n0384_p1058b14║所說法一言一字。汝勿使有缺漏。菩薩藏
T12n0384_p1058b15║者集著一處。聲聞藏者亦集著一處。戒律藏
T12n0384_p1058b16║者亦著一處。爾時阿難發聲唱言。我【CL045n0429_p0742b01】聞如是
T12n0384_p1058b17║一時。說佛所居處。迦葉及一切聖眾。皆墮
T12n0384_p1058b18║淚悲泣不能自勝。咄嗟老死如幻如化。昨日
T12n0384_p1058b19║見佛今日已稱言滅為聞。最初出經胎化
T12n0384_p1058b20║藏為第一。中陰藏第二。摩訶衍方等藏第三。
T12n0384_p1058b21║戒律藏第四。十住菩薩藏第五。雜藏第六。金
T12n0384_p1058b22║剛藏第七。佛藏第八。是為釋迦文佛經法具
T12n0384_p1058b23║足矣。二月八日成佛。二月八日轉法輪。二月
T12n0384_p1058b24║八日降魔。二月八日般涅槃。
T12n0384_p1058b25║【○】菩薩處胎經卷第七【○】【○】【○】【○】【○】
