T12n0374_p0474a21║【□】
T12n0374_p0474a22║【□】
T12n0374_p0474a23║【■】大般涅槃經卷第十九
T12n0374_p0474a24║【□】
T12n0374_p0474a25║【■】　　　　北涼天竺三藏曇無讖譯
T12n0374_p0474a26║【■】　　梵行品第八之五
T12n0374_p0474a27║爾時王舍大城阿闍世王。其性弊惡喜行
T12n0374_p0474a28║殺戮具口四惡。貪恚愚癡其心熾盛。唯見現
T12n0374_p0474a29║在不見未來。純以惡人而為眷屬。貪著現世
T12n0374_p0474b01║五欲樂故。父王無辜橫加逆害。因害父已心
T12n0374_p0474b02║生悔熱。身諸瓔珞妓樂不御。心悔熱故遍
T12n0374_p0474b03║體生瘡。其瘡臭穢不可附近。尋自念言我今
T12n0374_p0474b04║此身已受花報。地獄果報將近不遠。爾時其
T12n0374_p0474b05║母字韋提希。以種種藥而為傅之。其瘡遂
T12n0374_p0474b06║增無有降【CL029n0109_p0316b01】損。王即白母如是瘡者。從心而生
T12n0374_p0474b07║非四大起。若言眾生有能治者無有是處。時
T12n0374_p0474b08║有大臣名曰月稱。往至王所在一面立。白言。
T12n0374_p0474b09║大王。何故愁悴顏容不悅。為身痛耶為心痛
T12n0374_p0474b10║乎。王即答言。我今身心豈得不痛。我父無
T12n0374_p0474b11║辜橫加逆害。我從智者曾聞是義。世有五人
T12n0374_p0474b12║不脫地獄。謂五逆罪我今已有無量無邊阿
T12n0374_p0474b13║僧祇罪。云何身心而得不痛。又無良醫治我
T12n0374_p0474b14║身心。臣言。大王。莫大愁苦。即說偈言。
T12n0374_p0474b15║　若常愁苦　　愁遂增長　　如人喜眠
T12n0374_p0474b16║　眠則滋多　　貪婬嗜酒　　亦復如是
T12n0374_p0474b17║如王所言。世有五人不脫地獄。誰往見之來
T12n0374_p0474b18║語王耶。言地獄者即是世間。多智者說如
T12n0374_p0474b19║王所言。世無良醫治身心者。今有大醫名富
T12n0374_p0474b20║蘭那。一切知見得自在定。畢竟修習清淨梵
T12n0374_p0474b21║行。【CL029n0109_p0317a01】常為無量無邊眾生。演說無上涅槃之道。
T12n0374_p0474b22║為諸弟子說如是法。無有黑業無黑業報。無
T12n0374_p0474b23║有白業無白業報。無黑白業無黑白業報。無
T12n0374_p0474b24║有上業及以下業。是師今在王舍城中。唯
T12n0374_p0474b25║願大王。屈駕往彼可令是師療治身心。時王
T12n0374_p0474b26║答言。審能如是滅除我罪我當歸依。【○】【○】【○】【○】【○】【○】【○】【○】【○】【CL029n0109_p0317b01】
T12n0374_p0474b27║【CL029n0109_p0318a01】【○】【○】【○】復有一臣名曰藏德。復往王所而作是言。
T12n0374_p0474b28║大王。何故面貌憔悴脣口乾焦。音聲微細猶
T12n0374_p0474b29║如怯人。見大怨敵顏色皴裂。將何所苦為
T12n0374_p0474c01║身痛耶為心痛乎。王即答言。我今身心云何
T12n0374_p0474c02║不痛。我之癡盲無有慧目。近諸惡友而為親
T12n0374_p0474c03║善。隨調婆達惡人之言。正法之王橫加逆害。
T12n0374_p0474c04║我昔曾聞智人說偈。
T12n0374_p0474c05║　若於父母　　佛及弟子　　生不善心
T12n0374_p0474c06║　起於惡業　　如是果報　　在阿鼻獄
T12n0374_p0474c07║以是事故。令我心怖生大苦惱。又無良醫
T12n0374_p0474c08║而見救療。大臣。復言。唯願大王。且莫愁怖
T12n0374_p0474c09║法有二種。一者出家。二者王法。王法者。謂
T12n0374_p0474c10║害其父【CL029n0109_p0318b01】則王國土雖云是逆實無有罪。如迦
T12n0374_p0474c11║羅羅虫要壞母腹然後乃生。生法如是雖破
T12n0374_p0474c12║母身實亦無罪。騾懷妊等亦復如是。治國
T12n0374_p0474c13║之法。法應如是。雖殺父兄實無有罪。出家
T12n0374_p0474c14║法者乃至蚊蟻殺亦有罪。唯願大王。寬意莫
T12n0374_p0474c15║愁。何以故。
T12n0374_p0474c16║　若常愁苦　　愁遂增長　　如人喜眠
T12n0374_p0474c17║　眠則滋多　　貪婬嗜酒　　亦復如是
T12n0374_p0474c18║如王所言世無良醫治身心者。今有大師名
T12n0374_p0474c19║末伽黎拘舍離子。一切知見憐愍眾生猶如
T12n0374_p0474c20║赤子。已離煩惱能拔眾生三毒利箭。一切眾
T12n0374_p0474c21║生於一切法無知見覺。唯是一人獨知見覺。
T12n0374_p0474c22║如是大師常為弟子說如是法。一切眾生身
T12n0374_p0474c23║有七分。何等為七。地水火風苦樂壽命。如
T12n0374_p0474c24║是七法非化非作不可毀害。如伊師迦草。安
T12n0374_p0474c25║住不動如須彌山。不捨不作猶如乳酪。各不
T12n0374_p0474c26║諍【CL029n0109_p0319a01】訟。若苦若樂。若善不善。投之利刀無所
T12n0374_p0474c27║傷害。何以故。七分空中無妨礙故。命亦無
T12n0374_p0474c28║害。何以故。無有害者及死者故。無作無受
T12n0374_p0474c29║無說無聽。無有念者及以教者。常說是法能
T12n0374_p0475a01║令眾生滅除一切無量重罪。是師今在王舍
T12n0374_p0475a02║大城。唯願大王。往至其所。王若見者眾罪
T12n0374_p0475a03║消滅。時王答言。審能如是除滅我罪。我
T12n0374_p0475a04║當歸依。
T12n0374_p0475a05║復有一臣。名曰實得。復到王所即說偈言。
T12n0374_p0475a06║　大王何故　　身脫瓔珞　　首髮蓬亂
T12n0374_p0475a07║　乃至如是　　王身何故　　戰慄不安
T12n0374_p0475a08║　猶如猛風　　吹動花樹
T12n0374_p0475a09║王今何故容色愁悴。猶如農夫下種之後天
T12n0374_p0475a10║不降雨。愁苦如是。為是心痛為身痛耶。王
T12n0374_p0475a11║即答言。我今身心豈得不痛。我父先王慈愛
T12n0374_p0475a12║流惻。特見矜念實無辜咎。往問相師。相師
T12n0374_p0475a13║答言。是兒生已定當害父。雖聞是語猶見贍
T12n0374_p0475a14║養。曾【CL029n0109_p0319b01】聞智者作如是言。若人奸母及比丘
T12n0374_p0475a15║尼。偷僧祇物。殺發無上菩提心者。害及其
T12n0374_p0475a16║父。如是之人畢定當墮阿鼻地獄。我今身
T12n0374_p0475a17║心豈得不痛。大臣復言唯願大王且莫愁苦。
T12n0374_p0475a18║如其父王修解脫者害則有罪。若治國法殺
T12n0374_p0475a19║則無罪。大王。非法者名為非法。無法者名
T12n0374_p0475a20║為無法。譬如無子名為無子。亦如惡子名
T12n0374_p0475a21║之無子。雖言無子實非無子。如食無鹽名為
T12n0374_p0475a22║無鹽。食若少鹽亦名無鹽。如河無水名之
T12n0374_p0475a23║無水。若有少水亦名無水。如念念滅亦言
T12n0374_p0475a24║無常。雖住一劫亦名無常。如人受苦名為無
T12n0374_p0475a25║樂。雖受少樂亦名無樂。如不自在名之無我。
T12n0374_p0475a26║雖少自在亦名無我。如闇夜時名之無日。雲
T12n0374_p0475a27║霧之時亦言無日。大王。雖言少法名為無
T12n0374_p0475a28║法。實非無法。願王留神聽臣所說。一切眾
T12n0374_p0475a29║生皆有餘業。以業緣故數受【CL029n0109_p0320a01】生死。若使先
T12n0374_p0475b01║王有餘業者。今王殺之竟有何罪。唯願大
T12n0374_p0475b02║王寬意莫愁。何以故。
T12n0374_p0475b03║　若常愁苦　　愁遂增長　　如人喜眠
T12n0374_p0475b04║　眠則滋多　　貪婬嗜酒　　亦復如是
T12n0374_p0475b05║如王所言。世無良醫治身心者。今有大師名
T12n0374_p0475b06║刪闍耶毘羅胝子。一切知見。其智淵深猶如
T12n0374_p0475b07║大海。有大威德具大神通。能令眾生離諸疑
T12n0374_p0475b08║網。一切眾生不知見覺。唯是一人獨知見覺。
T12n0374_p0475b09║今者近在王舍城住。為諸弟子說如是法。
T12n0374_p0475b10║一切眾中若是王者。自在隨意造作善惡。雖
T12n0374_p0475b11║為眾惡悉無有罪。如火燒物無淨不淨。王亦
T12n0374_p0475b12║如是與火同性。譬如大地淨穢普載。雖為是
T12n0374_p0475b13║事初無瞋喜。王亦如是與地同性。譬如水性
T12n0374_p0475b14║淨穢俱洗。雖為是事亦無憂喜。王亦如是與
T12n0374_p0475b15║水同性。譬如風性淨穢等吹。雖為是事亦無
T12n0374_p0475b16║憂【CL029n0109_p0320b01】喜。王亦如是與風同性。如秋髡樹春則
T12n0374_p0475b17║還生。雖復髡斫實無有罪。一切眾生亦復
T12n0374_p0475b18║如是。此間命終還此間生。以還生故當有何
T12n0374_p0475b19║罪。一切眾生苦樂果報。悉皆不由現在世業。
T12n0374_p0475b20║因在過去現在受果。現在無因未來無果。以
T12n0374_p0475b21║現果故眾生持戒勤修精進遮現惡果。以持
T12n0374_p0475b22║戒故則得無漏。得無漏故盡有漏業。以盡業
T12n0374_p0475b23║故眾苦得盡。眾苦盡故。故得解脫。唯願大
T12n0374_p0475b24║王。速往其所。令其療治身心苦痛。王若見
T12n0374_p0475b25║者眾罪則除。王即答言。審有是師能除我罪。
T12n0374_p0475b26║我當歸依。
T12n0374_p0475b27║復有一臣名悉知義。即至王所作如是言。王
T12n0374_p0475b28║今何故形不端嚴。如失國者。如泉枯涸。池
T12n0374_p0475b29║無蓮花。樹無花葉。破戒比丘身無威德。為
T12n0374_p0475c01║身痛耶。為心痛乎。王即答言。我今身心豈
T12n0374_p0475c02║得不痛。我父先王慈惻流念。然我不孝不
T12n0374_p0475c03║知報恩。常以【CL029n0109_p0321a01】安樂安樂於我。而我背恩反斷
T12n0374_p0475c04║其樂。先王無辜橫興逆害。我亦曾聞智者說
T12n0374_p0475c05║言。若有害父當於無量阿僧祇劫受大苦惱。
T12n0374_p0475c06║我今不久必墮地獄。又無良醫救療我罪。大
T12n0374_p0475c07║臣即言。唯願大王。放捨愁苦。王不聞耶。昔
T12n0374_p0475c08║者有王。名曰羅摩。害其父已得紹王位。跋
T12n0374_p0475c09║提大王。毘樓真王。那睺沙王。迦帝迦王。毘
T12n0374_p0475c10║舍佉王。月光明王。日光明王。愛王。持多人
T12n0374_p0475c11║王。如是等王。皆害其父得紹王位。然無一
T12n0374_p0475c12║王入地獄者。於今現在毘琉璃王優陀那
T12n0374_p0475c13║王惡性王鼠王蓮花王。如是等王皆害其父。
T12n0374_p0475c14║悉無一王生愁惱者。雖言地獄餓鬼天中誰
T12n0374_p0475c15║有見者。大王。唯有二有。一者人道。二者畜
T12n0374_p0475c16║生。雖有是二非因緣生非因緣死。若非因緣
T12n0374_p0475c17║何有善惡。唯願大王勿懷愁怖。何以故。
T12n0374_p0475c18║　【CL029n0109_p0321b01】若常愁苦　　愁遂增長　　如人喜眠
T12n0374_p0475c19║　眠則滋多　　貪婬嗜酒　　亦復如是
T12n0374_p0475c20║如王所言。世無良醫治身心者。今有大師名
T12n0374_p0475c21║阿耆多翅舍欽婆羅。一切知見。觀金與土平
T12n0374_p0475c22║等無二。刀破右脅左塗栴檀。於此二人心
T12n0374_p0475c23║無差別。等視怨親心無異相。此師真是世
T12n0374_p0475c24║之良醫。若行若立若坐若臥。常在三昧心無
T12n0374_p0475c25║分散。告諸弟子作如是言。若自作若教他作。
T12n0374_p0475c26║若自斫若教他斫。若自炙若教他炙。若自害
T12n0374_p0475c27║若教他害。若自偷若教他偷。若自婬若教他
T12n0374_p0475c28║婬。若自妄語若教他妄語。若自飲酒若教他
T12n0374_p0475c29║飲酒。若殺一村一城一國。若以刀輪殺一
T12n0374_p0476a01║切眾生。若恒河已南布施眾生。恒河已北
T12n0374_p0476a02║殺害眾生。悉無罪福無施戒定。今者近在王
T12n0374_p0476a03║舍城住。願王速往。王若見者眾罪除滅。王
T12n0374_p0476a04║言。大臣。審能【CL029n0109_p0322a01】如是除滅我罪。我當歸依
T12n0374_p0476a05║復有大臣。名曰吉德。復往王所作如是言。
T12n0374_p0476a06║王今何故面無光澤。如日中燈。如晝時月。如
T12n0374_p0476a07║失國君。如荒敗土。大王今者。四方清夷無
T12n0374_p0476a08║諸怨敵。而今何故如是愁苦。為身苦耶。
T12n0374_p0476a09║為心苦乎。有諸王子常生此念。我今何時
T12n0374_p0476a10║當得自在。大王。今者已果所願自在。王領
T12n0374_p0476a11║摩伽陀國先王寶藏具足而得。唯當快意縱
T12n0374_p0476a12║情受樂。如是愁苦何用經懷。王即答言。我
T12n0374_p0476a13║今云何得不愁惱。大臣。譬如愚人但貪其味
T12n0374_p0476a14║不見利刀。如食雜毒不見其過。我亦如是。
T12n0374_p0476a15║如鹿見草不見深阱。如鼠貪食不見貓狸。我
T12n0374_p0476a16║亦如是。見現在樂不見未來不善苦果。曾從
T12n0374_p0476a17║智者聞如是言。寧於一日受三百讚。不於
T12n0374_p0476a18║父母生一念惡。我今已近地獄熾火。云何當
T12n0374_p0476a19║得不愁惱耶。大臣。復言。誰來誑王言有地
T12n0374_p0476a20║【CL029n0109_p0322b01】獄。如刺頭利誰之所造。飛鳥色異復誰所
T12n0374_p0476a21║作。水性潤漬石性堅硬。如風動性如火熱
T12n0374_p0476a22║性。一切萬物自死自生誰之所作。言地獄
T12n0374_p0476a23║者直是智者文辭造作。言地獄者為有何義。
T12n0374_p0476a24║臣當說之。地者名地。獄者名破。破於地獄
T12n0374_p0476a25║無有罪報。是名地獄。又復地者名人。獄者
T12n0374_p0476a26║名天。以害其父故到人天。以是義故婆藪仙
T12n0374_p0476a27║人唱言。殺羊得人天樂。是名地獄。又復地
T12n0374_p0476a28║者名命。獄者名長。以殺生故得壽命長。故
T12n0374_p0476a29║名地獄。大王。是故當知實無地獄。大王。如
T12n0374_p0476b01║種麥得麥種稻得稻。殺地獄者還得地獄。殺
T12n0374_p0476b02║害於人應還得人。大王。今當聽臣所說實無
T12n0374_p0476b03║殺害。若有我者實亦無害。若無我者復無
T12n0374_p0476b04║所害。何以故。若有我者常不變易。以常住
T12n0374_p0476b05║故不可殺害。不破不壞不繫不縛不瞋不喜
T12n0374_p0476b06║猶如虛空。云何當有殺害【CL029n0109_p0323a01】之罪。若無我者諸
T12n0374_p0476b07║法無常。以無常故念念壞滅。念念滅故殺者
T12n0374_p0476b08║死者皆念念滅。若念念滅誰當有罪。大王。
T12n0374_p0476b09║如火燒木。火則無罪。如斧斫樹。斧亦無罪。
T12n0374_p0476b10║如鐮刈草。鐮實無罪。如刀殺人。刀實非
T12n0374_p0476b11║人。刀既無罪。人云何罪。如毒殺人。毒實
T12n0374_p0476b12║非人。毒藥非罪。人云何罪。一切萬物皆亦
T12n0374_p0476b13║如是。實無殺害。云何有罪。唯願大王莫生
T12n0374_p0476b14║愁苦。何以故。
T12n0374_p0476b15║　若常愁苦　　愁遂增長　　如人喜眠
T12n0374_p0476b16║　眠則滋多　　貪婬嗜酒　　亦復如是
T12n0374_p0476b17║如王所言。世無良醫治惡業者。今有大師名
T12n0374_p0476b18║迦羅鳩馱迦旃延。一切知見明了三世。於一
T12n0374_p0476b19║念頃能見無量無邊世界。聞聲亦爾。能令眾
T12n0374_p0476b20║生遠離過惡。猶如恒河若內若外所有諸罪
T12n0374_p0476b21║皆悉清淨。是大良師亦復如是。能除眾生內
T12n0374_p0476b22║【CL029n0109_p0323b01】外眾罪。為諸弟子說如是法。若人殺害一切
T12n0374_p0476b23║眾生。心無慚愧終不墮惡。猶如虛空不受塵
T12n0374_p0476b24║水。有慚愧者即入地獄。猶如大水潤濕於地。
T12n0374_p0476b25║一切眾生悉是自在天之所作。自在天喜眾
T12n0374_p0476b26║生安樂。自在天瞋眾生苦惱。一切眾生若罪
T12n0374_p0476b27║若福。乃是自在天之所為。云何當言人有
T12n0374_p0476b28║罪福。譬如工匠作機關木人。行住坐臥唯不
T12n0374_p0476b29║能言。眾生亦爾。自在天者喻如工匠。木人
T12n0374_p0476c01║者喻眾生身。如是造化誰當有罪。如是大師
T12n0374_p0476c02║今者近在王舍城住。唯願速往。如得見者
T12n0374_p0476c03║眾罪消滅。王即答言。審有是人能滅我罪。
T12n0374_p0476c04║我當歸依。復有一臣名無所畏。往至王所說
T12n0374_p0476c05║如是言。大王。世有愚人一日之中百喜百愁
T12n0374_p0476c06║百眠百寤百驚百哭。有智之人斯無是事。大
T12n0374_p0476c07║王。何故憂愁如是。如失侶客。如墮深泥無
T12n0374_p0476c08║救拔者。如人【CL029n0109_p0324a01】渴乏不得漿水。猶如迷人無有
T12n0374_p0476c09║導者。如困病人無醫救療。如海船破無救
T12n0374_p0476c10║接者。大王。今者為身痛耶。為心痛乎。王即
T12n0374_p0476c11║答言。我今身心豈得不痛。我近惡友不觀口
T12n0374_p0476c12║過。先王無辜橫興逆害。我今定知當入地獄。
T12n0374_p0476c13║復無良醫而見救濟。臣即白言。唯願大王。
T12n0374_p0476c14║莫生愁毒。夫剎利者。名為王種。若為國土。
T12n0374_p0476c15║若為沙門及婆羅門。為安人民雖復殺害無
T12n0374_p0476c16║有罪也。先王雖復恭敬沙門。不能承事諸婆
T12n0374_p0476c17║羅門。心無平等。心無平等故則非剎利。大
T12n0374_p0476c18║王。今者為欲供養諸婆羅門。殺害先王。當
T12n0374_p0476c19║有何罪。大王。實無殺害。夫殺害者殺害壽
T12n0374_p0476c20║命。命名風氣。風氣之性不可殺害。云何害
T12n0374_p0476c21║命而當有罪。唯願大王莫復愁苦。何以故。
T12n0374_p0476c22║　若常愁苦　　愁遂增長　　如人喜眠
T12n0374_p0476c23║　眠則滋多　　【CL029n0109_p0324b01】貪婬嗜酒　　亦復如是
T12n0374_p0476c24║如王所言。世無良醫而療治者。今有大師名
T12n0374_p0476c25║尼乾陀若提子。一切知見憐愍眾生。善知眾
T12n0374_p0476c26║生諸根利鈍。達解一切隨宜方便。世間八法
T12n0374_p0476c27║所不能污。寂靜修習清淨梵行。為諸弟子說
T12n0374_p0476c28║如是言。無施無善無父無母。無今世後世。
T12n0374_p0476c29║無阿羅漢。無修無道。一切眾生經八萬劫。
T12n0374_p0477a01║於生死輪自然得脫。有罪無罪悉亦如是。如
T12n0374_p0477a02║四大河。所謂辛頭恒河博叉私陀。悉入大海
T12n0374_p0477a03║無有差別。一切眾生亦復如是。得解脫時悉
T12n0374_p0477a04║無差別。是師今在王舍城住。唯願大王速往
T12n0374_p0477a05║其所。若得見者眾罪消除。王即答言。審有
T12n0374_p0477a06║是師能除我罪。我當歸依。
T12n0374_p0477a07║爾時大醫。名曰耆婆。往至王所白言。大王。
T12n0374_p0477a08║得安眠不。王即以偈答言。
T12n0374_p0477a09║　若有能永斷　　一切諸煩惱
T12n0374_p0477a10║　不貪染三界　　【CL029n0109_p0325a01】乃得安隱眠
T12n0374_p0477a11║　若得大涅槃　　演說甚深義
T12n0374_p0477a12║　名真婆羅門　　乃得安隱眠
T12n0374_p0477a13║　身無諸惡業　　口離於四過
T12n0374_p0477a14║　心無有疑網　　乃得安隱眠
T12n0374_p0477a15║　身心無熱惱　　安住寂靜處
T12n0374_p0477a16║　獲致無上樂　　乃得安隱眠
T12n0374_p0477a17║　心無有取著　　遠離諸怨讎
T12n0374_p0477a18║　常和無諍訟　　乃得安隱眠
T12n0374_p0477a19║　若不造惡業　　心常懷慚愧
T12n0374_p0477a20║　信惡有果報　　乃得安隱眠
T12n0374_p0477a21║　敬養於父母　　不害一生命
T12n0374_p0477a22║　不盜他財物　　乃得安隱眠
T12n0374_p0477a23║　調伏於諸根　　親近善知識
T12n0374_p0477a24║　破壞四魔眾　　乃得安隱眠
T12n0374_p0477a25║　不見吉不吉　　及以苦樂等
T12n0374_p0477a26║　為諸眾生故　　輪轉於生死
T12n0374_p0477a27║　若能如是者　　乃得安隱眠
T12n0374_p0477a28║　誰得安隱眠　　所謂諸佛是
T12n0374_p0477a29║　深觀空三昧　　身心安不動
T12n0374_p0477b01║　誰得安隱眠　　所謂慈悲者
T12n0374_p0477b02║　常修不放逸　　視眾如一子
T12n0374_p0477b03║　眾生無明冥　　不見煩惱果
T12n0374_p0477b04║　【CL029n0109_p0325b01】常造諸惡業　　不得安隱眠
T12n0374_p0477b05║　若為於自身　　及以他人身
T12n0374_p0477b06║　造作十惡業　　不得安隱眠
T12n0374_p0477b07║　若言為樂故　　害父無過咎
T12n0374_p0477b08║　隨是惡知識　　不得安隱眠
T12n0374_p0477b09║　若食過節度　　冷飲而過差
T12n0374_p0477b10║　如是則病苦　　不得安隱眠
T12n0374_p0477b11║　若於王有過　　邪念他婦女
T12n0374_p0477b12║　及行壙路者　　不得安隱眠
T12n0374_p0477b13║　持戒果未熟　　太子未紹位
T12n0374_p0477b14║　盜者未獲財　　不得安隱眠
T12n0374_p0477b15║耆婆。我今病重。於正法王興惡逆害。一切
T12n0374_p0477b16║良醫妙藥咒術善巧瞻病所不能治。何以故。
T12n0374_p0477b17║我父法王如法治國。實無辜咎橫加逆害。如
T12n0374_p0477b18║魚處陸當有何樂。如鹿在弶初無歡心。如人
T12n0374_p0477b19║自知命不終日。如王失國逃迸他土。如人聞
T12n0374_p0477b20║病不可療治。如破戒者聞說罪過。我昔曾聞
T12n0374_p0477b21║智者說言。身口意業若不清淨。當知是人必
T12n0374_p0477b22║墮【CL029n0109_p0326a01】地獄。我亦如是。云何當得安隱眠耶。今我
T12n0374_p0477b23║又無無上大醫演說法藥除我病苦。耆婆答
T12n0374_p0477b24║言。善哉善哉。王雖作罪心生重悔而懷慚
T12n0374_p0477b25║愧。大王。諸佛世尊常說是言。有二白法能救
T12n0374_p0477b26║眾生。一慚二愧。慚者自不作罪愧者不教他
T12n0374_p0477b27║作。慚者內自羞恥。愧者發露向人。慚者羞人
T12n0374_p0477b28║愧者羞天。是名慚愧。無慚愧者不名為人。名
T12n0374_p0477b29║為畜生。有慚愧故則能恭敬父母師長。有慚
T12n0374_p0477c01║愧故說有父母兄弟姊妹。善哉大王具有慚
T12n0374_p0477c02║愧。大王且聽。臣聞佛說。智者有二。一者不
T12n0374_p0477c03║造諸惡。二者作已懺悔。愚者亦二。一者作
T12n0374_p0477c04║罪。二者覆藏。雖先作惡後能發露。悔已慚
T12n0374_p0477c05║愧更不敢作。猶如濁水置之明珠。以珠威力
T12n0374_p0477c06║水即為清。如煙雲除月則清明。作惡能悔亦
T12n0374_p0477c07║復如是。王若懺悔懷慚愧者。罪即除滅清
T12n0374_p0477c08║淨如本。大王。富【CL029n0109_p0326b01】有二種。一者象馬種種畜
T12n0374_p0477c09║生。二者金銀種種珍寶。象馬雖多不敵一珠。
T12n0374_p0477c10║大王。眾生亦爾。一者惡富。二者善富。多作
T12n0374_p0477c11║諸惡不如一善。臣聞佛說修一善心破百種
T12n0374_p0477c12║惡。大王。如少金剛能壞須彌。亦如少火能
T12n0374_p0477c13║燒一切。如少毒藥能害眾生。少善亦爾能破
T12n0374_p0477c14║大惡。雖名少善其實是大。何以故。破大惡
T12n0374_p0477c15║故。大王。如佛所說覆藏者漏。不覆藏者則
T12n0374_p0477c16║無有漏。發露悔過是故不漏。若作眾罪不覆
T12n0374_p0477c17║不藏。以不覆故罪則微薄。若懷慚愧罪則消
T12n0374_p0477c18║滅。大王。如水渧雖微漸盈大器。善心亦爾。
T12n0374_p0477c19║一一善心能破大惡。若覆罪者罪則增長。發
T12n0374_p0477c20║露慚愧罪則消滅。是故諸佛說有智者不覆
T12n0374_p0477c21║藏罪。善哉大王。能信因果信業信報。唯願
T12n0374_p0477c22║大王莫懷愁怖。若有眾生造作諸罪。覆藏不
T12n0374_p0477c23║悔心無慚愧。不見因果及以業報。不【CL029n0109_p0327a01】能諮啟
T12n0374_p0477c24║有智之人不近善友。如是之人一切良醫乃
T12n0374_p0477c25║至瞻病所不能治。如迦摩羅病世醫拱手。覆
T12n0374_p0477c26║罪之人亦復如是。云何罪人。謂一闡提。一
T12n0374_p0477c27║闡提者不信因果無有慚愧不信業報。不見
T12n0374_p0477c28║現在及未來世。不親善友。不隨諸佛所說教
T12n0374_p0477c29║戒。如是之人名一闡提。諸佛世尊所不能
T12n0374_p0478a01║治。何以故。如世死屍醫不能治。一闡提者
T12n0374_p0478a02║亦復如是。諸佛世尊所不能治。大王今者。
T12n0374_p0478a03║非一闡提。云何而言不可救療。
T12n0374_p0478a04║如王所言無能治者。大王當知。迦毘羅城淨
T12n0374_p0478a05║飯王子。姓瞿曇氏。字悉達多。無師覺悟自
T12n0374_p0478a06║然而得阿耨多羅三藐三菩提。三十二相八
T12n0374_p0478a07║十種好莊嚴其身。具足十力四無所畏一切
T12n0374_p0478a08║知見大慈大悲。憐愍一切如羅睺羅。隨善眾
T12n0374_p0478a09║生如犢逐母。知時而說非時不語。實語淨語
T12n0374_p0478a10║妙語義語法語一【CL029n0109_p0327b01】語。能令眾生永離煩惱。善
T12n0374_p0478a11║知眾生諸根心性。隨宜方便無不通達。其智
T12n0374_p0478a12║高大如須彌山。深邃廣遠猶如大海。是佛世
T12n0374_p0478a13║尊有金剛智。能破眾生一切惡罪。若言不能
T12n0374_p0478a14║無有是處。今者去此十二由旬。在拘尸那城
T12n0374_p0478a15║娑羅雙樹間。而為無量阿僧祇等諸菩薩僧。
T12n0374_p0478a16║演種種法。若有若無若有為若無為。若有漏
T12n0374_p0478a17║若無漏。若煩惱果若善法果。若色法若非色
T12n0374_p0478a18║法。若非色非非色法。若我若非我。若非我
T12n0374_p0478a19║非非我。若常若非常。若非常非非常。若樂
T12n0374_p0478a20║若非樂。若非樂非非樂。若相若非相。若非
T12n0374_p0478a21║相非非相。若斷若非斷。若非斷非非斷。若
T12n0374_p0478a22║世若出世。若非世非出世。若乘若非乘。若
T12n0374_p0478a23║非乘非非乘。若自作自受。若自作他受。若
T12n0374_p0478a24║無作無受。大王。若當於佛所聞無作無受。
T12n0374_p0478a25║所有重罪即當消滅。王今且聽。釋【CL029n0109_p0328a01】提桓因命
T12n0374_p0478a26║將欲終。有五相現。一者衣裳垢膩。二者頭
T12n0374_p0478a27║上花萎。三者身體臭穢。四者腋下汗出。五
T12n0374_p0478a28║者不樂本座。時天帝釋或於靜處。若見沙門
T12n0374_p0478a29║若婆羅門。即至其所生於佛想。爾時沙門及
T12n0374_p0478b01║婆羅門見帝釋來。深自慶幸即說是語。天主。
T12n0374_p0478b02║我今歸依於汝。釋聞是已乃知非佛。復自念
T12n0374_p0478b03║言。彼若非佛不能治我五退沒相。是時御臣
T12n0374_p0478b04║名般遮尸。語帝釋言。憍尸迦。乾闥婆王名
T12n0374_p0478b05║敦浮樓。其王有女字須跋陀。王若能以此
T12n0374_p0478b06║女見與臣。當示王除衰相處。釋即答言。善
T12n0374_p0478b07║男子。毘摩質多阿修羅王有女舍脂。是吾所
T12n0374_p0478b08║敬。卿若必能示吾消滅惡相處者。猶當相與。
T12n0374_p0478b09║況須跋陀。憍尸迦。有佛世尊字釋迦牟尼。
T12n0374_p0478b10║今者在於王舍大城。若能往彼諮稟未聞。衰
T12n0374_p0478b11║沒之相必得除滅。善男子。若佛世尊審能滅
T12n0374_p0478b12║者。便【CL029n0109_p0328b01】可迴駕至其住處。御臣奉命即迴車乘。
T12n0374_p0478b13║到王舍城耆闍崛山。至於佛所頭面禮足。卻
T12n0374_p0478b14║坐一面白佛言。世尊。天人之中誰為繫縛。
T12n0374_p0478b15║憍尸迦。慳貪嫉妒。又言。慳貪嫉妒因何而
T12n0374_p0478b16║生。答言。因無明生。又言。無明復因何生。
T12n0374_p0478b17║答言。因放逸生。又言。放逸復因何生。答言。
T12n0374_p0478b18║因顛倒生。又言。顛倒復因何生。答言。因疑
T12n0374_p0478b19║心生。世尊。顛倒之法因疑生者。實如聖教。
T12n0374_p0478b20║何以故。我有疑心。以疑心故則生顛倒。於
T12n0374_p0478b21║非世尊生世尊想。我今見佛疑網即除。疑網
T12n0374_p0478b22║除故顛倒亦盡。顛倒盡故無有慳心乃至妒
T12n0374_p0478b23║心。佛言。汝言無有慳妒心者。汝今已得阿
T12n0374_p0478b24║那含耶。阿那含者無有貪心。若無貪心云何
T12n0374_p0478b25║為命來至我所。而阿那含實不求命。世尊。
T12n0374_p0478b26║有顛倒者則有求命。無顛倒者則不求命。然
T12n0374_p0478b27║我今者實不求命。所欲求者唯【CL029n0109_p0329a01】佛法身及佛
T12n0374_p0478b28║智慧。憍尸迦。求佛法身及佛智慧。將來之
T12n0374_p0478b29║世必當得之。爾時帝釋聞佛說已。五衰沒相
T12n0374_p0478c01║即時消滅。便起作禮遶佛三匝。恭敬合掌而
T12n0374_p0478c02║白佛言。世尊。我今即死即生失命得命。又
T12n0374_p0478c03║聞佛記當得阿耨多羅三藐三菩提。是為更
T12n0374_p0478c04║生為更得命。世尊。一切人天云何增益。復以
T12n0374_p0478c05║何緣而致損減。憍尸迦。鬥諍因緣人天損減。
T12n0374_p0478c06║善修和敬則得增益。世尊。若以鬥諍而損減
T12n0374_p0478c07║者。我從今日更不復與阿修羅戰。佛言。善
T12n0374_p0478c08║哉善哉。憍尸迦。諸佛世尊說忍辱法。是阿
T12n0374_p0478c09║耨多羅三藐三菩提因。
T12n0374_p0478c10║爾時釋提桓因。即前禮佛。於是還去。大王。
T12n0374_p0478c11║如來以能除諸惡相。是故稱佛不可思議。王
T12n0374_p0478c12║若往者。所有重罪必當得除。大王。且聽有
T12n0374_p0478c13║婆羅門子。字曰不害。以殺無量諸眾生故名
T12n0374_p0478c14║鴦崛魔。復欲害母。惡心【CL029n0109_p0329b01】起時身亦隨動。身心
T12n0374_p0478c15║動者即五逆因。五逆因故必墮地獄。後見佛
T12n0374_p0478c16║時身心俱動復欲生害。身心動者即五逆因。
T12n0374_p0478c17║五逆因故當入地獄。是人得遇如來大師。即
T12n0374_p0478c18║時得滅地獄因緣。發阿耨多羅三藐三菩提
T12n0374_p0478c19║心。是故稱佛為無上醫。非六師也。大王。復有
T12n0374_p0478c20║須毘羅王子。其父瞋之截其手足推之深井。
T12n0374_p0478c21║其母矜愍使人牽出將至佛所。尋見佛時手
T12n0374_p0478c22║足還具。即發阿耨多羅三藐三菩提心。大王。
T12n0374_p0478c23║以見佛故得現果報。是故稱佛為無上醫。非
T12n0374_p0478c24║六師也。大王。如恒河邊有諸餓鬼。其數五
T12n0374_p0478c25║百。於無量歲初不見水。雖至河上純見流火。
T12n0374_p0478c26║飢渴所逼發聲號哭。爾時如來。在其河側
T12n0374_p0478c27║鬱曇缽林坐一樹下。時諸餓鬼來至佛所。
T12n0374_p0478c28║白佛言。世尊。我等飢渴命將不遠。佛言。恒
T12n0374_p0478c29║河流水汝何不飲。鬼即答言。如來【CL029n0109_p0330a01】見水我
T12n0374_p0479a01║則見火。佛言。恒河清流實無火也。以惡
T12n0374_p0479a02║業故心自顛倒。謂為是火。我當為汝除滅顛
T12n0374_p0479a03║倒令汝見水。爾時世尊。廣為諸鬼說慳貪過。
T12n0374_p0479a04║諸鬼即言。我今渴乏。雖聞法言都不入心。佛
T12n0374_p0479a05║言。汝若渴乏先可入河恣意飲之。是諸鬼
T12n0374_p0479a06║等以佛力故即得飲水。既飲水已如來復為
T12n0374_p0479a07║種種說法。既聞法已。悉發阿耨多羅三藐三
T12n0374_p0479a08║菩提心。捨餓鬼形得於天身。大王。是故稱
T12n0374_p0479a09║佛為無上醫。非六師也。大王。舍婆提國群賊
T12n0374_p0479a10║五百。波斯匿王挑出其目。無有前導不能
T12n0374_p0479a11║得往至於佛所。佛憐愍故即至賊所慰喻之
T12n0374_p0479a12║言。善男子。善護身口更勿造惡。諸賊即時聞
T12n0374_p0479a13║如來音微妙清徹尋還得眼。即於佛前合掌
T12n0374_p0479a14║禮佛。而白佛言。世尊。我今知佛慈心普覆一
T12n0374_p0479a15║切眾生非獨人天。爾時如來即為說法。既聞
T12n0374_p0479a16║法已【CL029n0109_p0330b01】悉發阿耨多羅三藐三菩提心。是故如
T12n0374_p0479a17║來真是世間無上良醫。非六師也。大王。舍
T12n0374_p0479a18║婆提國有旃陀羅。名曰氣噓。殺無量人。見
T12n0374_p0479a19║佛弟子大目犍連。即時得破地獄因緣而
T12n0374_p0479a20║得上生三十三天。以有如是聖弟子故。稱
T12n0374_p0479a21║佛如來為無上醫。非六師也。大王。波羅捺
T12n0374_p0479a22║城。有長者子。名阿逸多。婬匿其母。以是因
T12n0374_p0479a23║緣殺戮其父。其母復與外人共通。子既知已
T12n0374_p0479a24║便復害之。有阿羅漢是其知識。於此知識
T12n0374_p0479a25║復生愧恥。即便殺之。殺已即到祇桓精舍
T12n0374_p0479a26║求欲出家。時諸比丘具知此人。有三逆罪無
T12n0374_p0479a27║敢聽者。以不聽故倍生瞋恚。即於其夜大放
T12n0374_p0479a28║猛火焚燒僧坊多殺無辜。然後復往王舍城
T12n0374_p0479a29║中。至如來所求哀出家。如來即聽為說法要。
T12n0374_p0479b01║令其重罪漸漸輕微。發阿耨多羅三藐三菩
T12n0374_p0479b02║提心。是故稱佛為世良醫。【CL029n0109_p0331a01】非六師也。大王。
T12n0374_p0479b03║王本性暴惡信受惡人提婆達多。放大醉象
T12n0374_p0479b04║欲令踐佛。象既見佛即時醒悟。佛便申手摩
T12n0374_p0479b05║其頂上。復為說法悉令得發阿耨多羅三藐
T12n0374_p0479b06║三菩提心。大王。畜生見佛猶得破壞畜生業
T12n0374_p0479b07║果。況復人耶。大王當知。若見佛者所有重
T12n0374_p0479b08║罪必當得滅。大王。世尊未得阿耨多羅三藐
T12n0374_p0479b09║三菩提時。魔與無量無邊眷屬至菩薩所。菩
T12n0374_p0479b10║薩爾時以忍辱力壞魔惡心令魔受法。尋發
T12n0374_p0479b11║阿耨多羅三藐三菩提心。佛有如是大功德
T12n0374_p0479b12║力。大王。有壙野鬼多害眾生。如來爾時為
T12n0374_p0479b13║善賢長者至壙野村為其說法。時壙野鬼
T12n0374_p0479b14║聞法歡喜。即以長者授於如來。然後便發阿
T12n0374_p0479b15║耨多羅三藐三菩提心。大王。波羅奈國有屠
T12n0374_p0479b16║兒。名曰廣額。於日日中。殺無量羊。見舍利弗
T12n0374_p0479b17║即受八戒經一日一夜。以是因緣命終得【CL029n0109_p0331b01】為
T12n0374_p0479b18║北方天王毘沙門子。如來弟子尚有如是大
T12n0374_p0479b19║功德果。況復佛也。大王。北天竺有城。名
T12n0374_p0479b20║曰細石。其城有王。名曰龍印。貪國重位戮
T12n0374_p0479b21║害其父。害其父已心生悔恨。即捨國政來至
T12n0374_p0479b22║佛所求哀出家。佛言善來。即成比丘重罪消
T12n0374_p0479b23║滅。發阿耨多羅三藐三菩提心。大王當知。
T12n0374_p0479b24║佛有如是無量無邊大功德果。大王。如來。
T12n0374_p0479b25║有弟提婆達多。破壞眾僧出佛身血害蓮花
T12n0374_p0479b26║比丘尼。作三逆罪。如來為說種種法要。令其
T12n0374_p0479b27║重罪尋得微薄。是故如來為大良醫。非六師
T12n0374_p0479b28║也。大王。若能信臣語者。唯願速往至如來所。
T12n0374_p0479b29║若不見信願善思之。大王。諸佛世尊大悲普
T12n0374_p0479c01║覆不限一人。正法弘廣無所不苞。怨親平等
T12n0374_p0479c02║心無憎愛。終不偏為一人令得阿耨多羅三
T12n0374_p0479c03║藐三菩提餘人不得。如來非獨四部之師。普
T12n0374_p0479c04║是一切【CL029n0109_p0332a01】天人龍鬼地獄畜生餓鬼等師。一切
T12n0374_p0479c05║眾生亦當視佛如父母想。大王當知。如來不
T12n0374_p0479c06║但獨為豪貴之人跋提迦王而演說法。亦為
T12n0374_p0479c07║下賤優波離等。不獨偏受須達多阿那邠坻
T12n0374_p0479c08║所奉飯食。亦受貧人須達多食。不但獨為舍
T12n0374_p0479c09║利弗等利根說法。亦為鈍根周梨槃特。不
T12n0374_p0479c10║但獨聽大迦葉等無貪之性出家求道。亦聽
T12n0374_p0479c11║大貪難陀出家。不但獨聽煩惱薄者優樓頻
T12n0374_p0479c12║螺迦葉等出家求道。亦聽煩惱深厚造重罪
T12n0374_p0479c13║者波斯匿王弟優陀耶出家求道。不以莎草
T12n0374_p0479c14║恭敬供養拔其瞋根。鴦崛魔羅惡心欲害捨
T12n0374_p0479c15║而不救。不但獨為有智男子而演說法。亦為
T12n0374_p0479c16║極愚牉合智者女人說法。不但獨令出家之
T12n0374_p0479c17║人得四道果。亦令在家得三道果。不但獨為
T12n0374_p0479c18║富多羅等捨諸匆務閑寂思惟而說法要。亦
T12n0374_p0479c19║為頻婆娑【CL029n0109_p0332b01】羅王等統領國事理王務者而說法
T12n0374_p0479c20║要。不但獨為斷酒之人。亦為耽酒郁伽長者
T12n0374_p0479c21║荒醉者說。不但獨為入禪定者離婆多等。
T12n0374_p0479c22║亦為喪子亂心婆羅門女婆私吒說。不但獨
T12n0374_p0479c23║為己之弟子。亦為外道尼乾子說。不但獨為
T12n0374_p0479c24║盛壯之年二十五者。亦為衰老八十者說。不
T12n0374_p0479c25║但獨為根熟之人。亦為善根未熟者說。不但
T12n0374_p0479c26║獨為末利夫人。亦為婬女蓮花女說。不但獨
T12n0374_p0479c27║受波斯匿王上饌甘味。亦受長者尸利鞠多
T12n0374_p0479c28║雜毒之食。大王當知。尸利鞠多往昔亦作逆
T12n0374_p0479c29║罪之因。以遇佛聞法即發阿耨多羅三藐三
T12n0374_p0480a01║菩提心。大王。假使一月常以衣食供養恭敬
T12n0374_p0480a02║一切眾生。不如有人一念念佛。所得功德十
T12n0374_p0480a03║六分一。大王。假使鍛金為人車馬載寶。其數
T12n0374_p0480a04║各百以用布施。不如有人發心向佛舉足一
T12n0374_p0480a05║步。大王。假【CL029n0109_p0333a01】使復以象車百乘載大秦國種種
T12n0374_p0480a06║珍寶。及其女人身佩瓔珞。數亦滿百持用布
T12n0374_p0480a07║施。猶故不如發心向佛舉足一步。復置是事。
T12n0374_p0480a08║若以四事供養三千大千世界所有眾生。猶
T12n0374_p0480a09║亦不如發心向佛舉足一步。復置是事。若使
T12n0374_p0480a10║大王供養恭敬恒河沙等無量眾生。不如一
T12n0374_p0480a11║往娑羅雙樹到如來所誠心聽法。爾時大王
T12n0374_p0480a12║答言。耆婆。如來世尊性已調柔。故得調柔
T12n0374_p0480a13║以為眷屬。如栴檀林純以栴檀而為圍遶。
T12n0374_p0480a14║如來清淨所有眷屬亦復清淨。猶如大龍純
T12n0374_p0480a15║以諸龍而為眷屬。如來寂靜所有眷屬亦復
T12n0374_p0480a16║寂靜。如來無貪所有眷屬亦復無貪。佛無煩
T12n0374_p0480a17║惱所有眷屬亦無煩惱。吾今既是極惡之人。
T12n0374_p0480a18║惡業纏裹其身臭穢繫屬地獄。云何當得至
T12n0374_p0480a19║如來所。吾設往者恐不顧念接敘言說。卿雖
T12n0374_p0480a20║勸吾令往佛所。【CL029n0109_p0333b01】然吾今日深自鄙悼都無去
T12n0374_p0480a21║心。爾時虛空尋出聲言。無上佛法將欲衰殄。
T12n0374_p0480a22║甚深法河於是欲涸。大法明燈將滅不久。
T12n0374_p0480a23║法山欲頹法船欲沈。法橋欲壞法殿欲崩。法
T12n0374_p0480a24║幢欲倒法樹欲折。善友欲去。大怖將至。法
T12n0374_p0480a25║餓眾生將至不久。煩惱疫病將欲流行。大闇
T12n0374_p0480a26║時至渴法時來。魔王欣慶解釋甲冑。佛日將
T12n0374_p0480a27║沒大涅槃山。大王。佛若去世王之重惡更無
T12n0374_p0480a28║治者。大王。汝今已造阿鼻地獄極重之業。
T12n0374_p0480a29║以是業緣必受不疑。大王。阿者言無。鼻者
T12n0374_p0480b01║名間。間無暫樂。故名無間。大王。假使一
T12n0374_p0480b02║人獨墮是獄。其身長大八萬由延。遍滿其中
T12n0374_p0480b03║間無空處。其身周匝受種種苦。設有多人身
T12n0374_p0480b04║亦遍滿不相妨礙。大王。寒地獄中暫遇熱風
T12n0374_p0480b05║以之為樂。熱地獄中暫遇寒風亦名為樂。活
T12n0374_p0480b06║地獄中設命終已。若聞活聲即【CL029n0109_p0334a01】便還活。阿鼻
T12n0374_p0480b07║地獄都無此事。大王阿鼻地獄四方有門。一
T12n0374_p0480b08║一門外各有猛火。東西南北交過通徹八萬
T12n0374_p0480b09║由延。周匝鐵牆鐵網彌覆其地亦鐵。上火
T12n0374_p0480b10║徹下下火徹上。大王。若魚在鏊脂膏焦然。
T12n0374_p0480b11║是中罪人亦復如是。大王。作一逆者則便具
T12n0374_p0480b12║受如是一罪。若造二逆罪則二倍。五逆具者
T12n0374_p0480b13║罪亦五倍。大王。我今定知王之惡業必不得
T12n0374_p0480b14║免。唯願大王。速往佛所。除佛世尊餘無能
T12n0374_p0480b15║救。我今愍汝故相勸導。爾時大王聞是語已。
T12n0374_p0480b16║心懷怖懼舉身戰慄。五體掉動如芭蕉樹。
T12n0374_p0480b17║仰而答曰。汝為是誰。不現色像而但有聲。
T12n0374_p0480b18║大王。吾是汝父頻婆娑羅。汝今當隨耆婆所
T12n0374_p0480b19║說。莫隨邪見六臣之言。時王聞已悶絕躄地。
T12n0374_p0480b20║身瘡增劇臭穢倍前。雖以冷藥塗而治之。瘡
T12n0374_p0480b21║烝毒熱但增無損。
T12n0374_p0480b22║【CL029n0109_p0334b01】【○】【○】大般涅槃經卷第十九【○】【○】【○】【○】【○】【○】【○】【○】【○】【○】【○】【○】
