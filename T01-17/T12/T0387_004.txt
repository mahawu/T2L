T12n0387_p1094a10║【□】
T12n0387_p1094a11║【□】
T12n0387_p1094a12║【CL038n0240_p0695a01】大方等無想經卷第四
T12n0387_p1094a13║【□】
T12n0387_p1094a14║　　　　北涼天竺三藏曇無讖譯
T12n0387_p1094a15║　　大雲初分如來涅槃健度第三十六
T12n0387_p1094a16║於是眾中有大梵王名曰健行。持諸供具供
T12n0387_p1094a17║養於佛。合掌恭敬右遶三匝。上昇虛空高七
T12n0387_p1094a18║多羅樹。白佛言。世尊。大乘經典凡有幾種
T12n0387_p1094a19║三昧總持。所修行道祕蜜之藏。樂說無礙如
T12n0387_p1094a20║來境界。國土世間復有幾種。如來大慈憐愍
T12n0387_p1094a21║一切。故我今日敢生此問。願二足尊哀矜宣
T12n0387_p1094a22║說。說已我當頂戴受持。時有天子名無盡意
T12n0387_p1094a23║在大眾中承佛威神。即為梵天而說偈言。
T12n0387_p1094a24║　善哉大梵王　　問佛真實義
T12n0387_p1094a25║　佛當如實答　　廣度諸眾生
T12n0387_p1094a26║　應當至心聽　　恭敬而尊重
T12n0387_p1094a27║　一一方等經　　恒沙義難解
T12n0387_p1094a28║　如來大法王　　廣開闡法界
T12n0387_p1094a29║　佛得總持法　　非二乘所解
T12n0387_p1094b01║【CL038n0240_p0695b01】大梵。大乘經義非惟一種乃至萬種。假使
T12n0387_p1094b02║有人智如阿難。所得壽命如恒河沙。不能受
T12n0387_p1094b03║持知其義理。復使是人其舌辯利。數如恒沙
T12n0387_p1094b04║說亦不盡。何以故。是大乘經其義深邃不可
T12n0387_p1094b05║思議。不可稱量境界難知。過去未來現在諸
T12n0387_p1094b06║佛。說其句義猶不可盡。梵天。譬如醫師為療
T12n0387_p1094b07║病故。所說藥方亦不能盡。諸佛世尊亦復如
T12n0387_p1094b08║是。梵天。譬如女人惟有一子。欲令長大漸令
T12n0387_p1094b09║服蘇。諸佛世尊亦復如是。梵天。已為眾生
T12n0387_p1094b10║興發此問。我當至心聽受其義。
T12n0387_p1094b11║爾時大雲密藏菩薩白佛言。世尊。此經中說
T12n0387_p1094b12║四百三昧。其義甚深難可得解。惟願如來分
T12n0387_p1094b13║別解說。佛言。善哉善哉。善男子。如汝所問。
T12n0387_p1094b14║欲療眾生雜惡穢垢。令得忍辱正信之心。正
T12n0387_p1094b15║精進心念心定心。欲令未來薄福之人生福
T12n0387_p1094b16║德故。故發此問。善男子。【CL038n0240_p0696a01】若有國土城邑聚落
T12n0387_p1094b17║四部之眾。受持讀誦書寫解說如是經者。時
T12n0387_p1094b18║旱則雨。雨過則止。善男子。隨有國土其中眾
T12n0387_p1094b19║生受持讀誦書寫解說聽此經者。當知是人
T12n0387_p1094b20║得金剛身。何以故。是經典中。有神咒故。為眾
T12n0387_p1094b21║生故。三世諸佛悉共宣說。
T12n0387_p1094b22║郁究隸　牟究隸　頭坻　比頭坻　陀尼羯
T12n0387_p1094b23║坻　陀那賴坻　陀那僧塔兮
T12n0387_p1094b24║若有四眾讀誦此咒。則為諸佛之所稱讚。若
T12n0387_p1094b25║有國土欲祈雨者。六齋之日其王應當淨自
T12n0387_p1094b26║洗浴。供養三寶尊重讚嘆稱龍王名。善男子。
T12n0387_p1094b27║四大之性可令變易。誦持此咒天不降雨。無
T12n0387_p1094b28║有是處。汝先所問四百三昧義。至心諦聽。當
T12n0387_p1094b29║為汝說。善男子。此經中有諸佛菩薩甚深淨
T12n0387_p1094c01║水大海三昧。非諸聲聞緣覺所知。故名甚深。
T12n0387_p1094c02║【CL038n0240_p0696b01】能斷一切生死渴乏。故名淨水。邊不可得。故
T12n0387_p1094c03║名大海。諸佛世尊同平等故。故名三昧。若有
T12n0387_p1094c04║菩薩具是三昧。則得常樂我淨之身。得多聞
T12n0387_p1094c05║海多聞寶藏。於菩提心無有動轉。不退佛慧
T12n0387_p1094c06║常住之身。無有變易心無疑礙。不離法雨常
T12n0387_p1094c07║遇三寶值善知識。成就一切真正福德。善男
T12n0387_p1094c08║子。汝當受持如是三昧。持已則得具足成就
T12n0387_p1094c09║無量功德。復次善男子。復有甚深淨水大海
T12n0387_p1094c10║所入三昧。無有三昧而能宣說是三昧相。故
T12n0387_p1094c11║名甚深。洗濯生死。故名為水。無能得底。故曰
T12n0387_p1094c12║大海。得不動身常樂我淨。故名為入。畢竟
T12n0387_p1094c13║故故名三昧善男子。若有菩薩具是三昧。則
T12n0387_p1094c14║能變為諸天形像。見事梵者即作梵像。為破
T12n0387_p1094c15║梵事而心不著。見事自在天作自在天像。
T12n0387_p1094c16║見事八臂作八臂像。見事建馱作建馱像。
T12n0387_p1094c17║見事天【CL038n0240_p0697a01】母作天母像。見事鬼者即作鬼像。雖
T12n0387_p1094c18║示如是種種形像。為壞彼見心實無著。見有
T12n0387_p1094c19║屠者即現屠像。為欲化彼令不殺生。酒家乃
T12n0387_p1094c20║至旃陀羅像。亦復如是。見有博弈戲笑之處。
T12n0387_p1094c21║悉現其像為斷貧窮。現畜妻息奴婢僕從。而
T12n0387_p1094c22║其內心常修梵行。雖服寶飾心常清淨。示現
T12n0387_p1094c23║服食甘美眾膳。內常法喜以自充潤。入諸婬
T12n0387_p1094c24║舍為化欲惡諸不善者。博士卜噬鳥鷲之身。
T12n0387_p1094c25║乃至一切畜生雜類。亦復現入一切形殘身不
T12n0387_p1094c26║具足。為欲宣說身過患故。乃至九十五種邪
T12n0387_p1094c27║道。隨示其像破彼見故。示現自身四百四病。
T12n0387_p1094c28║為治眾生內外病故。讀誦外書解種種語。示
T12n0387_p1094c29║現奴婢僕從男女老少之像。及示生老病死
T12n0387_p1095a01║等像。為欲調伏諸眾生故。能解一切鳥獸等
T12n0387_p1095a02║語。現作香華藥草果蓏。或示王身王子大臣
T12n0387_p1095a03║長【CL038n0240_p0697b01】者身像。或示沙門婆羅門像。帝釋天王轉
T12n0387_p1095a04║輪聖王日月等像。所以示現四大天王。為欲
T12n0387_p1095a05║擁護四天下故。示現諸佛自在神通。終不畢
T12n0387_p1095a06║竟入於涅槃。變作眾色不壞色性。雖得往生
T12n0387_p1095a07║諸佛淨土。終不分別國土之相。獲得諸佛甚
T12n0387_p1095a08║深三昧。而於法界無所分別。為人天主心無
T12n0387_p1095a09║憍慢。雖說夢事不見夢相。外現魔事實無魔
T12n0387_p1095a10║業。行於世間世法不污。猶如蓮華處污不染。
T12n0387_p1095a11║善男子。如是之果。名為成就甚深大海所入
T12n0387_p1095a12║三昧。爾時眾中有婆羅門名曰善德。白佛言。
T12n0387_p1095a13║世尊。如來之法甚深祕密。為諸眾生分別演
T12n0387_p1095a14║說。而是薄福鈍根愚癡提婆達多。不聽不受
T12n0387_p1095a15║不知恩分。純與六群弊惡比丘同其所行。增
T12n0387_p1095a16║長地獄。出佛身血。破壞眾僧。生於釋種增長
T12n0387_p1095a17║憍慢。實非人類強名為人。察其行跡畜生無
T12n0387_p1095a18║別。【CL038n0240_p0698a01】復從無量阿僧祇世。常於如來生惡逆心。
T12n0387_p1095a19║其有施者無有果報。自所修善亦不成就。如
T12n0387_p1095a20║尼乾子等無差別。尼乾子說無受無施。提婆
T12n0387_p1095a21║達多亦復如是。真是魔黨非佛眷屬。何以故。
T12n0387_p1095a22║常於如來起害心故。雖名沙門無沙門義。猶
T12n0387_p1095a23║如袈裟裹覆利刀。實是禿人名為無命。所有
T12n0387_p1095a24║徒眾亦復如是。實非世尊作世尊想。世尊如
T12n0387_p1095a25║來若是一切智者。何故聽此弊惡之人。出家
T12n0387_p1095a26║剃髮受具足戒。如來所說普令眾生生於善
T12n0387_p1095a27║根。是人何故獨不得生。如來慈哀常以樂說。
T12n0387_p1095a28║為諸眾生廣宣正法。聞者蒙潤善根開敷。提
T12n0387_p1095a29║婆達多。何故不得預斯利益。如來性淨身淨
T12n0387_p1095b01║心淨。眷屬應淨。何故眾中而有此輩。爾時大
T12n0387_p1095b02║雲密藏菩薩。承佛神力語善德言。善哉善哉。
T12n0387_p1095b03║大婆羅門。一切聲聞辟支佛等。於是事中都
T12n0387_p1095b04║不【CL038n0240_p0698b01】能問。汝今乃能諮問是義。至心諦聽。我當
T12n0387_p1095b05║承佛威神道力為汝廣說。汝不應言提婆達多
T12n0387_p1095b06║不知恩分。是人知恩。非不知也。雖與六群同
T12n0387_p1095b07║其所行。不名為惡。提婆達多不可思議。所修
T12n0387_p1095b08║業行皆同如來。如來業行即是提婆達多業
T12n0387_p1095b09║行。一切眾生不能開顯如來世尊真實功德。
T12n0387_p1095b10║提婆達多能開示人。令阿僧祇無量眾生安
T12n0387_p1095b11║住善根。如來業行非地獄種。云何而言提婆
T12n0387_p1095b12║達多是地獄人。汝言同於六群所行。汝今當
T12n0387_p1095b13║知六群比丘。實非弊惡所行之法亦同佛行。
T12n0387_p1095b14║大婆羅門。如來身血實無有出。提婆達多亦
T12n0387_p1095b15║不能出。若言樹影有出血者。無有是處。如來
T12n0387_p1095b16║之身亦復如是。若言出血。當知即是善權方
T12n0387_p1095b17║便不可思議。大婆羅門。釋迦如來種性清淨
T12n0387_p1095b18║如紺琉璃。所有弟子無有毀禁。我亦不見如
T12n0387_p1095b19║【CL038n0240_p0699a01】來弟子有破戒者。如來所說無上正法。實令
T12n0387_p1095b20║聞者生於善根。非不生也。如來大眾成就持
T12n0387_p1095b21║戒悉入佛境。徒眾眷屬如栴檀林純以栴檀
T12n0387_p1095b22║而為圍遶。不可沮壞如金剛山。亦不見有能
T12n0387_p1095b23║得壞者。有怖畏者則可破壞。如來弟子永無
T12n0387_p1095b24║憂怖。若無憂怖云何可壞。不可破壞如師子
T12n0387_p1095b25║群。如來法王如師子王。純以師子而為眷
T12n0387_p1095b26║屬。如是眷屬難可測度。非是聲聞緣覺境界。
T12n0387_p1095b27║不可毀滅如灰覆火。如來無上一切智人。若
T12n0387_p1095b28║聽剃髮受具戒者。終無毀禁一切眾生。皆入
T12n0387_p1095b29║如來所知境界。是故如來名一切智。提婆達
T12n0387_p1095c01║多。具足如是不名壞僧。大婆羅門。假使千萬
T12n0387_p1095c02║無量諸魔亦不能壞。若言弊惡提婆達多壞
T12n0387_p1095c03║眾僧者。當知即是善方便也。云何而言行同
T12n0387_p1095c04║畜生。提婆達多。真實生於釋迦如來淨種姓
T12n0387_p1095c05║中。【CL038n0240_p0699b01】不生畜生。若言釋種作諸惡者。無有是處。
T12n0387_p1095c06║提婆達多所行惡行。為欲顯示釋迦如來功
T12n0387_p1095c07║德力故。釋種中生名禿人者亦無是處。提婆
T12n0387_p1095c08║達多。善能護持解脫淨戒。云何而言尼乾子
T12n0387_p1095c09║耶。有惡欲者乃名惡人提婆達多心無惡欲。
T12n0387_p1095c10║云何而言惡比丘耶。修行如來善方便者。提
T12n0387_p1095c11║婆達多即其人也。大婆羅門。若有人言提婆
T12n0387_p1095c12║達多集地獄業。當知即是菩薩業也。菩薩業
T12n0387_p1095c13║者即是神通。為化眾生故在地獄。當知實亦
T12n0387_p1095c14║不處地獄。譬如二人道路共行。後各別去一
T12n0387_p1095c15║東一西。若言是人故和合者。亦無是處。若言
T12n0387_p1095c16║如來提婆達多相遠離者。亦無是處。大婆羅
T12n0387_p1095c17║門。有人殺生造作惡業。法應無量百千世中
T12n0387_p1095c18║地獄受果。有人修善法。應無量百千世中天
T12n0387_p1095c19║上受報。有修善者地獄受果。行惡之人天上
T12n0387_p1095c20║受【CL038n0240_p0700a01】報。此乃諸佛如來境界。非諸聲聞緣覺所
T12n0387_p1095c21║知。如來成就無量微妙真實功德。云何而言
T12n0387_p1095c22║提婆達多能壞佛身。實無量世中於如來所
T12n0387_p1095c23║生惡逆心。提婆達多實無害心。何以故。是人
T12n0387_p1095c24║真實決定了知善惡報故。知一念惡無量世
T12n0387_p1095c25║中地獄受報。以是義故。提婆達多終不造
T12n0387_p1095c26║惡。如來已於無量世中永斷諸惡。云何眾生
T12n0387_p1095c27║能於如來起惡心耶。若言提婆達多是地獄
T12n0387_p1095c28║人。云何得與如來法王同一種姓。地獄眾生
T12n0387_p1095c29║得與如來同眷屬者。亦無是處。若言提婆達
T12n0387_p1096a01║多無量世中造作諸惡。應無量世地獄受報。
T12n0387_p1096a02║云何得與如來一處。若與如來同一處者。當
T12n0387_p1096a03║知是人非是弊惡。若提婆達多真實惡人。云
T12n0387_p1096a04║何得與如來和合。如彼二人東西路乖理無
T12n0387_p1096a05║和合。提婆達多隨順佛語。聞東則東。不違聖
T12n0387_p1096a06║旨。云何當名【CL038n0240_p0700b01】地獄人耶。若令至東故違西去。
T12n0387_p1096a07║則不得名非地獄人。若言提婆達多地獄人
T12n0387_p1096a08║者。是無惡人。所以者何。地者名人。獄者名
T12n0387_p1096a09║天。往來人天名地獄人。復次地者名常。獄名
T12n0387_p1096a10║無相。提婆達多亦常無相。故名地獄。復次地
T12n0387_p1096a11║名為樂。獄者名斷。樂斷生死。故名地獄。復次
T12n0387_p1096a12║地者名善方便。獄名能說說善方便。故名
T12n0387_p1096a13║地獄。大婆羅門。如來世尊有善方便。復能宣
T12n0387_p1096a14║說不名地獄。云何得名提婆達多為地獄人。
T12n0387_p1096a15║提婆達多所有境界。實非聲聞緣覺所知。大
T12n0387_p1096a16║婆羅門。如來世尊常所稱讚。黃頭大士即是
T12n0387_p1096a17║提婆達多比丘。六群比丘亦大菩薩。提婆達
T12n0387_p1096a18║多與共同行。云何得名地獄人耶。如栴檀樹
T12n0387_p1096a19║栴檀圍遶。如香象蹴踏非驢所堪。還是香象
T12n0387_p1096a20║之所能忍。大婆羅門。如來世尊大香象王亦
T12n0387_p1096a21║復如是。所說深義【CL038n0240_p0701a01】非是二乘之所能知。還是
T12n0387_p1096a22║香象諸大菩薩乃能受持。提婆達多成就如
T12n0387_p1096a23║是無量功德。汝應懺悔恭敬供養尊重讚歎。
T12n0387_p1096a24║大婆羅門。比丘比丘尼優婆塞優婆夷。能知
T12n0387_p1096a25║提婆達多功德了了不疑。當知是人真佛弟
T12n0387_p1096a26║子。得佛功德二分之一。得佛一目。得佛半身。
T12n0387_p1096a27║大婆羅門。提婆達多所有功德。一切眾生所
T12n0387_p1096a28║不能知。如來功德所有境界。一切眾生亦不
T12n0387_p1096a29║能知。復不能見如來法身。大婆羅門。提婆達
T12n0387_p1096b01║多。真實能知如來所有微妙功德。聲聞緣覺
T12n0387_p1096b02║實所不知。惟有提婆達多了了不疑。亦能示
T12n0387_p1096b03║現如來所現無量神通。能示眾生如來所行。
T12n0387_p1096b04║知佛如來所有國土。提婆達多是大丈夫。如
T12n0387_p1096b05║來所遊在在處處。提婆達多亦隨逐行。以是
T12n0387_p1096b06║義故名大丈夫。諸佛如來境界甚深。祕密之
T12n0387_p1096b07║言不可思議。惟【CL038n0240_p0701b01】有提婆達多比丘能得了知。
T12n0387_p1096b08║如來今者當開密語。仁可善聽。爾時大眾異
T12n0387_p1096b09║口同音。而讚頌曰。
T12n0387_p1096b10║　假使魔波旬　　其數無有量
T12n0387_p1096b11║　盡其神通力　　不能壞眾僧
T12n0387_p1096b12║　如來無上尊　　大慈憐愍心
T12n0387_p1096b13║　為諸眾生故　　示現業果報
T12n0387_p1096b14║爾時世尊。讚歎大雲密藏菩薩摩訶薩言。善
T12n0387_p1096b15║哉善哉。汝今快說提婆達多真實功德。一切
T12n0387_p1096b16║聲聞辟支佛等不能解了。大乘方等功德勢
T12n0387_p1096b17║力。汝將欲壞一切眾生所有疑心。是故開顯
T12n0387_p1096b18║提婆達多菩薩功德。
T12n0387_p1096b19║復次善男子。此經復有諸佛菩薩深進大海
T12n0387_p1096b20║水潮三昧。若有菩薩成就具足是三昧者。須
T12n0387_p1096b21║彌山王高大堅鞕能以口吹令其碎破。猶如
T12n0387_p1096b22║微塵入葶藶糩。而亭歷糩亦不增長。四大天
T12n0387_p1096b23║王亦不驚怖不破不壞。【CL038n0240_p0702a01】不自覺知所安之處。
T12n0387_p1096b24║三十三天亦復如是。善男子。是名菩薩成就
T12n0387_p1096b25║具足深進大海水潮三昧。復次善男子。若有
T12n0387_p1096b26║菩薩成就具足是三昧者。以四大海水入一
T12n0387_p1096b27║毛孔。不嬈黿鼉龜龍魚鱉水性之屬。壽命如
T12n0387_p1096b28║常無有損夭。諸龍王阿修羅乾闥婆。不自覺
T12n0387_p1096b29║知所至之處。能以三千大千世界安置右掌。
T12n0387_p1096c01║斷取大地如陶家輪。擲置他方恒沙界外。其
T12n0387_p1096c02║中眾生都不覺有往來之想。取彼世界安置
T12n0387_p1096c03║此土亦復如是。
T12n0387_p1096c04║爾時善德以諸香華幡蓋伎樂供養於佛。合
T12n0387_p1096c05║掌恭敬白佛言。世尊。大慈憐愍一切如羅睺
T12n0387_p1096c06║羅。今欲啟請。惟願聽許。爾時世尊默然不答。
T12n0387_p1096c07║是時眾中有梨車童子。名曰一切眾生樂見。
T12n0387_p1096c08║語善德言。如來默然已不相許。我今當答隨
T12n0387_p1096c09║疑致問。婆羅門言。梨車。我曾從他聞如是義。
T12n0387_p1096c10║若能供【CL038n0240_p0702b01】養如來舍利如芥子許。福報應得忉
T12n0387_p1096c11║利天主。梨車。是大雲經其義甚深。如來密語
T12n0387_p1096c12║難可得解。非諸聲聞緣覺所知。何況我等邊
T12n0387_p1096c13║地之人。我今欲得如來舍利如芥子許。恭敬
T12n0387_p1096c14║禮拜冀處忉利為彼天主。我從昔來常有此
T12n0387_p1096c15║願。爾時梨車。即說偈言。
T12n0387_p1096c16║　假使恒河中　　駛流生蓮花
T12n0387_p1096c17║　拘抧羅鳥白　　舍利乃可得
T12n0387_p1096c18║　假使龜生毛　　任作僧伽梨
T12n0387_p1096c19║　冬日能消冰　　舍利乃可得
T12n0387_p1096c20║　假使蚊子腳　　堪任作橋梁
T12n0387_p1096c21║　能度一切眾　　舍利乃可得
T12n0387_p1096c22║　假使水中蛭　　忽然生白齒
T12n0387_p1096c23║　大如香象牙　　舍利乃可得
T12n0387_p1096c24║　假使兔生角　　堪任作梯橙
T12n0387_p1096c25║　高至淨居天　　舍利乃可得
T12n0387_p1096c26║　假使鼠蟲等　　緣於兔角梯
T12n0387_p1096c27║　在上而食月　　舍利乃可得
T12n0387_p1096c28║　假使蠅能飲　　鍾石淳好酒
T12n0387_p1096c29║　迷荒而耽醉　　【CL038n0240_p0703a01】舍利乃可得
T12n0387_p1097a01║　假使驢口脣　　形如頻婆果
T12n0387_p1097a02║　善能歌詠舞　　舍利乃可得
T12n0387_p1097a03║　假使烏角鴟　　同共一樹棲
T12n0387_p1097a04║　飲食不相離　　舍利乃可得
T12n0387_p1097a05║　假使棘刺葉　　周遍覆三千
T12n0387_p1097a06║　大千世界上　　舍利乃可得
T12n0387_p1097a07║　假使小舟船　　能載須彌山
T12n0387_p1097a08║　度於大海水　　舍利乃可得
T12n0387_p1097a09║　假使小鳥雀　　嘴銜大香山
T12n0387_p1097a10║　移置於他處　　舍利乃可得
T12n0387_p1097a11║時婆羅門即說偈頌答梨車言。
T12n0387_p1097a12║　善哉梨車子　　能知深方便
T12n0387_p1097a13║　今當至心聽　　我說佛功德
T12n0387_p1097a14║　佛境難思議　　所得已畢竟
T12n0387_p1097a15║　諸佛常無變　　是故無生處
T12n0387_p1097a16║　諸佛色平等　　是名佛法界
T12n0387_p1097a17║　如來非作法　　亦復非有生
T12n0387_p1097a18║　如來金剛身　　不可得破壞
T12n0387_p1097a19║　以是故舍利　　真實不可得
T12n0387_p1097a20║　如來無舍利　　乃至如芥子
T12n0387_p1097a21║　無有血肉骨　　云何有舍利
T12n0387_p1097a22║　如來為眾生　　【CL038n0240_p0703b01】現受方便身
T12n0387_p1097a23║　諸佛身常住　　法界亦復然
T12n0387_p1097a24║　隨應諸眾生　　方便為說法
T12n0387_p1097a25║　亦隨其所宜　　而現種種身
T12n0387_p1097a26║　若佛有慈愍　　普及諸眾生
T12n0387_p1097a27║　何故不見為　　分身施舍利
T12n0387_p1097a28║爾時眾中有一天女名曰淨光。復以香華幡
T12n0387_p1097a29║蓋伎樂供養於佛。合掌恭敬白佛言。世尊。如
T12n0387_p1097b01║是二賢成就甚深微妙智慧。能開如來祕密
T12n0387_p1097b02║之藏。從何處來惟願演說。佛言。善哉善哉。天
T12n0387_p1097b03║女。汝為眾生故問是義。諦聽諦聽吾當說之。
T12n0387_p1097b04║如是二人是佛真子。如香象王是大丈夫。為
T12n0387_p1097b05║眾生故樂處生死。知恩報恩我所護念。善能
T12n0387_p1097b06║護持諸佛種姓。為佛重任熾燃法燈。天女過
T12n0387_p1097b07║去無量億那由他阿僧祇劫。爾時有佛號同
T12n0387_p1097b08║性燈如來應正遍知明行足善逝世間解無
T12n0387_p1097b09║上士調御丈夫天人師佛世尊。時閻浮提【CL038n0240_p0704a01】多
T12n0387_p1097b10║有眾生。無量無邊不可算數。悉皆成就安隱
T12n0387_p1097b11║快樂。無諸飢渴苦惱等患。其地廣博清淨嚴
T12n0387_p1097b12║事。廣縱六萬八千由旬。多有諸城七萬八
T12n0387_p1097b13║千。一一大城七寶所作。其城四壁有九萬卻
T12n0387_p1097b14║敵。
T12n0387_p1097b15║爾時大城名曰寶聚。即是今之王舍城也。時
T12n0387_p1097b16║寶聚城有八萬千億人。同姓燈佛出生彼城。
T12n0387_p1097b17║彼城所有無量眾生悉發阿耨多羅三藐三菩
T12n0387_p1097b18║提心。成就神通人中象王。天女。爾時如來在
T12n0387_p1097b19║大眾中作師子吼。宣說如是大雲經典。時彼
T12n0387_p1097b20║城中有王名曰大精進龍王。王有夫人名曰
T12n0387_p1097b21║護法。有一大臣名法林聚。爾時國王與其夫
T12n0387_p1097b22║人及其大臣。往彼佛所供養恭敬合掌作禮。
T12n0387_p1097b23║右遶三匝卻坐一面。爾時同姓燈佛知大精進
T12n0387_p1097b24║龍王心中所念。放大光明名無所畏。王遇此
T12n0387_p1097b25║光心得法喜。爾時大臣承佛神力。白【CL038n0240_p0704b01】佛言。世
T12n0387_p1097b26║尊。如來舍利為可得不。爾時世尊默然不答。
T12n0387_p1097b27║天女。爾時大王為正法故。即共大臣翻覆往
T12n0387_p1097b28║反論講舍利。時佛聞已即讚歎言。善哉善
T12n0387_p1097b29║哉。彼佛眾中有大弟子字摩訶男。心生善欲
T12n0387_p1097c01║而作是念。善哉大王。善解如來甚深法界。時
T12n0387_p1097c02║佛即為時會大眾。說王所解深法妙義。大眾
T12n0387_p1097c03║已聞皆生驚疑。時佛即告諸大眾言。此王功
T12n0387_p1097c04║德不可思議深不可測。非是汝等所能得解。
T12n0387_p1097c05║爾時大王聞佛稱讚己之功德。心大歡喜即
T12n0387_p1097c06║起供養。右遶千匝以採寶華用散佛上。而復
T12n0387_p1097c07║讚嘆即發願言。未來當有釋迦如來興出於
T12n0387_p1097c08║世。以大方便示法滅時。我當於中出家修道。
T12n0387_p1097c09║受持淨戒具大勢力。見有破戒行惡比丘。我
T12n0387_p1097c10║當驅擯至於邊方無佛法處。為正法故不惜
T12n0387_p1097c11║身命。爾時大臣復作是願。釋迦如來以【CL038n0240_p0705a01】大方
T12n0387_p1097c12║便現涅槃已。我當於中作大國王。護持如來
T12n0387_p1097c13║無上正法。見惡比丘唱令驅出。有持法者恭
T12n0387_p1097c14║敬供養。是時夫人復作是願。釋迦如來出現
T12n0387_p1097c15║之時。令我勢力能伏邪見。時摩訶男復作是
T12n0387_p1097c16║願。使我爾時為彼如來。作大弟子得大神通。
T12n0387_p1097c17║於佛功德能師子吼。天女。如是四人今於我
T12n0387_p1097c18║世為法重任。不但今日方於未來。復當護持
T12n0387_p1097c19║我之正法。是時天女。即白佛言。我今未知。如
T12n0387_p1097c20║是四人斯為是誰。惟願如來其名說字。佛言。
T12n0387_p1097c21║善哉天女。至心諦聽諦聽。吾當為汝分別解
T12n0387_p1097c22║說。爾時大臣。即今善德婆羅門是。是婆羅門
T12n0387_p1097c23║於我滅後百二十年。王閻浮提字阿叔迦。住
T12n0387_p1097c24║於波梨弗羅城中。姓無邪氏得轉輪王。所
T12n0387_p1097c25║有福德二分之一。於閻浮提得大自在。護持
T12n0387_p1097c26║正法大師子吼。為法流布大得舍利。供養【CL038n0240_p0705b01】恭
T12n0387_p1097c27║敬尊重讚嘆。見惡比丘治令修善。天女復言。
T12n0387_p1097c28║惟願解說。爾時佛告天女。且待須臾。我今先
T12n0387_p1097c29║當說汝因緣。是時天女聞是說已。即生慚愧
T12n0387_p1098a01║低頭伏地。佛即讚言。善哉善哉。夫慚愧者。即
T12n0387_p1098a02║是眾生善法衣服。天女。時王夫人即汝身是。
T12n0387_p1098a03║汝於彼佛暫得一聞大涅槃經。以是因緣今
T12n0387_p1098a04║得天身。值我出世復聞深義。捨是天形即
T12n0387_p1098a05║以女身當王國土。得轉輪王所統領處四分
T12n0387_p1098a06║之一。得大自在受持五戒作優婆夷。教化所
T12n0387_p1098a07║屬城邑聚落男子女人大小。受持五戒守護
T12n0387_p1098a08║正法。摧伏外道諸邪異見。汝於爾時實是菩
T12n0387_p1098a09║薩。為化眾生現受女身。是時王者。即今一
T12n0387_p1098a10║切眾生樂見梨車子。是深達正法甚深之義。
T12n0387_p1098a11║能開如來微密法藏。護持佛法無所虧損。時
T12n0387_p1098a12║摩訶男者。即今大雲密藏菩薩是。得我真身
T12n0387_p1098a13║二分之【CL038n0240_p0706a01】一。知恩報恩護持正法。能答深義無
T12n0387_p1098a14║所滯礙。天女。我今此眾雖有上智大迦葉等。
T12n0387_p1098a15║不能宣辯甚深之義。如大雲密藏菩薩摩訶
T12n0387_p1098a16║薩也。
T12n0387_p1098a17║爾時眾中有一天子字曰奇才。與千天子即
T12n0387_p1098a18║起向佛。以諸華香幡蓋伎樂供養於佛合掌
T12n0387_p1098a19║恭敬。以偈讚佛。
T12n0387_p1098a20║　大海可度量　　須彌可稱知
T12n0387_p1098a21║　如來法境界　　難可得思議
T12n0387_p1098a22║說是法時無數千人發阿耨多羅三藐三菩提
T12n0387_p1098a23║心。
T12n0387_p1098a24║爾時如來告善德言。善哉善哉。大婆羅門。汝
T12n0387_p1098a25║今善發歡喜之心得無上果。大婆羅門。從是
T12n0387_p1098a26║南去度三十萬恒河沙等世界。彼有世界名須
T12n0387_p1098a27║曼那。有佛世尊號淨光祕密如來應正遍知
T12n0387_p1098a28║明行足善逝世間解無上士調御丈夫天人師
T12n0387_p1098a29║佛世尊。常住在世為化眾生轉【CL038n0240_p0706b01】正法輪。從彼
T12n0387_p1098b01║南去復度五十萬恒河沙等世界。彼有世界名
T12n0387_p1098b02║法喜寶。佛號法藏如來。應正遍知明行足善
T12n0387_p1098b03║逝世間解無上士調御丈夫天人師佛世尊。
T12n0387_p1098b04║常住在世為化眾生轉正法輪。從彼南去復
T12n0387_p1098b05║過六十萬恒河沙世界。彼有世界名一切池。
T12n0387_p1098b06║佛號師子吼神足王如來應正遍知明行足
T12n0387_p1098b07║善逝世間解無上士調御丈夫天人師佛世
T12n0387_p1098b08║尊。常住在世為化眾生轉正法輪。從彼南去
T12n0387_p1098b09║復過三十六萬恒河沙等世界。彼有世界名
T12n0387_p1098b10║曰華幡。佛號高須彌十號具足。乃至轉正法
T12n0387_p1098b11║輪。從彼南去復過八十萬恒河沙等世界。彼
T12n0387_p1098b12║有世界名曰寶手。佛號法護十號具足。乃至
T12n0387_p1098b13║轉正法輪。大婆羅門。如是諸佛世界嚴淨其
T12n0387_p1098b14║土。無有山陵堆埠石沙穢惡。其地柔軟如迦
T12n0387_p1098b15║陵伽衣。世無五濁亦無【CL038n0240_p0707a01】女身二乘之人。乃至
T12n0387_p1098b16║無有二乘之名女人名字。純諸菩薩摩訶薩
T12n0387_p1098b17║等。甘樂大乘護持大乘樂說大乘。大婆羅門。
T12n0387_p1098b18║若有善男子善女人。受持如是諸佛名號。墮
T12n0387_p1098b19║三惡道者無有是處。必定當得阿耨多羅三
T12n0387_p1098b20║藐三菩提。大婆羅門。以是義故。我涅槃後是
T12n0387_p1098b21║經當於南方國土廣行流布。正法欲滅餘四
T12n0387_p1098b22║十年當至北方。北方有王名曰安樂。見有受
T12n0387_p1098b23║持書寫經卷讀誦說者。隨時給施四事無乏。
T12n0387_p1098b24║爾時北方當有八萬四千眾生受持是經卷。
T12n0387_p1098b25║善男子。若有人聞如是經已。捨放遠離無有
T12n0387_p1098b26║是處。若有善男子善女人。頂戴受持諸佛名
T12n0387_p1098b27║號。若中兵毒水火盜賊無有是處除其宿業。
T12n0387_p1098b28║復次大婆羅門。若內四部若外眾生。為供養
T12n0387_p1098b29║故為怖畏故為壞法故。奉持如是諸佛名號。
T12n0387_p1098c01║終不墮於三惡道中。若至【CL038n0240_p0707b01】三惡無有是處。
T12n0387_p1098c02║爾時善德復作是言。世尊。若有眾生聞是經
T12n0387_p1098c03║名。尚得如是無量善利。況有受持讀誦書寫
T12n0387_p1098c04║解說之者。若得聞彼諸佛名號。則為已得無
T12n0387_p1098c05║上大寶。阿耨多羅三藐三菩提已在其手。諸
T12n0387_p1098c06║佛如來已到其舍。其地金剛其身亦爾。心堅
T12n0387_p1098c07║不動不可移轉。世尊。我今亦當恭敬供養如
T12n0387_p1098c08║是之人。佛言。善哉善哉。大婆羅門。汝今善知
T12n0387_p1098c09║善解如來功德之力。若有眾生聞彼佛名。敬
T12n0387_p1098c10║信不疑無諸怖畏。所謂王怖人怖鬼怖無諸
T12n0387_p1098c11║疾病。常為諸佛學道弟子八部鬼神。及其眷
T12n0387_p1098c12║屬之所守護。諸佛所念。
T12n0387_p1098c13║爾時眾中有乾闥婆王名曰喜見。從座而起
T12n0387_p1098c14║往至佛所。合掌恭敬白佛言。世尊。如來滅後
T12n0387_p1098c15║何等眾生。能受持是經廣令流布。何等眾生。
T12n0387_p1098c16║不能受持令法毀滅。爾時如來默然不答。時
T12n0387_p1098c17║大迦【CL038n0240_p0708a01】葉語喜見言。善男子。如來真實無有涅
T12n0387_p1098c18║槃法無滅盡。云何而言如來滅後誰受是經。
T12n0387_p1098c19║喜見王言。大德。一切眾生狂愚無智。惟願大
T12n0387_p1098c20║德。宣說如來所以不滅。一切眾生癡闇所覆。
T12n0387_p1098c21║願燃法燈令得開明。我於未來亦當廣為一
T12n0387_p1098c22║切眾生開發是義。惟願大德。哀愍故說。大迦
T12n0387_p1098c23║葉言。善男子。如來法身不名肉身。佛身金剛
T12n0387_p1098c24║非破壞身。成就具足無量功德。方便之身不
T12n0387_p1098c25║名食身。如是之身云何言滅。喜見王言。大德。
T12n0387_p1098c26║我今定知如來世尊。方便涅槃非畢竟滅。爾
T12n0387_p1098c27║時迦葉讚喜見言。善哉善哉。實如所說。善男
T12n0387_p1098c28║子。大海可量如來功德不可稱。知喜見王言。
T12n0387_p1098c29║如來何時當畢竟滅。大迦葉言。假使一切所
T12n0387_p1099a01║有眾生乃至蚊蟻。悉得阿耨多羅三藐三菩
T12n0387_p1099a02║提入於涅槃。如來爾時乃當涅槃。喜見王言。
T12n0387_p1099a03║大德。【CL038n0240_p0708b01】如來成就如是無量無邊功德。一切眾
T12n0387_p1099a04║生何故不發阿耨多羅三藐三菩提心。苦哉
T12n0387_p1099a05║苦哉。眾生薄福不知如來常住不變金剛之
T12n0387_p1099a06║身非雜食身。大德。如是之身惟佛能知。非諸
T12n0387_p1099a07║聲聞緣覺所及。
T12n0387_p1099a08║迦葉復言。善男子。一切眾生悉有佛性得菩
T12n0387_p1099a09║提心。說是法時二萬二千天子。發阿耨多羅
T12n0387_p1099a10║三藐三菩提心。異口同音。而說偈言。
T12n0387_p1099a11║　如來不涅槃　　真法無有滅
T12n0387_p1099a12║　為諸眾生故　　示現有滅度
T12n0387_p1099a13║　如來常不滅　　為眾方便說
T12n0387_p1099a14║　如來不思議　　法僧亦復然
T12n0387_p1099a15║【■】大方等無想經卷第四
