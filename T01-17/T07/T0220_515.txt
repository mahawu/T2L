T07n0220_p0630b09║【□】
T07n0220_p0630b10║【□】
T07n0220_p0630b11║【CL012n0001_p0160a01】大般若波羅蜜多經卷第五百一
T07n0220_p0630b12║十五
T07n0220_p0630b13║【□】
T07n0220_p0630b14║　　　　三藏法師玄奘奉　詔譯
T07n0220_p0630b15║　　第三分不退相品第二十之二
T07n0220_p0630b16║復次善現。一切不退轉菩薩摩訶薩設有惡
T07n0220_p0630b17║魔來至其所。欲令厭背無上菩提。作如是言。
T07n0220_p0630b18║一切智智與虛空等。無性為性自相本空。諸
T07n0220_p0630b19║法亦爾。與虛空等無性為性。自相空中無有
T07n0220_p0630b20║一法可名能證。無有一法可名所證。證處證
T07n0220_p0630b21║時及由此證亦不可得。既一切法與虛空等。
T07n0220_p0630b22║無性為性自相本空。汝等云何。唐受勤苦求
T07n0220_p0630b23║證無上正等菩提。汝先所聞諸菩薩眾。應求
T07n0220_p0630b24║無上正等菩提。皆是魔說非真佛語。汝等應
T07n0220_p0630b25║捨求證無上正等覺心。勿於長夜徒為利樂
T07n0220_p0630b26║一切有情自受勤苦。雖行種種難行苦行。欲
T07n0220_p0630b27║求菩提終不能得。是菩薩摩訶薩聞說如是
T07n0220_p0630b28║【CL012n0001_p0160b01】呵諫語時。能審觀察此惡魔事。欲退敗我大
T07n0220_p0630b29║菩提心。我今不應信受彼說。雖一切法與虛空
T07n0220_p0630c01║等無性為性自相本空。而諸有情生死長夜
T07n0220_p0630c02║不知不見顛倒放逸。造作諸業受生死苦。我
T07n0220_p0630c03║當被戴性相皆空如太虛空功德甲冑。速趣
T07n0220_p0630c04║無上正等菩提。為諸有情如應說法。令其解
T07n0220_p0630c05║脫生死眾苦。得預流果或一來果或不還果或
T07n0220_p0630c06║阿羅漢果或獨覺菩提。或證無上正等菩提能
T07n0220_p0630c07║盡未來利樂一切。是菩薩摩訶薩從初發心已
T07n0220_p0630c08║聞此法。其心堅固不動不轉。依斯堅固不動轉
T07n0220_p0630c09║心。恒正修行六到彼岸。已入菩薩正性離生。
T07n0220_p0630c10║復正修行六到彼岸。漸次圓滿伏諸纏結。由
T07n0220_p0630c11║斯得入不退轉地。是故惡魔雖設種種退敗
T07n0220_p0630c12║方便。而不能退菩薩所發大菩提心。若菩薩
T07n0220_p0630c13║摩訶薩成就如是諸行狀相。知【CL012n0001_p0161a01】是不退轉菩
T07n0220_p0630c14║薩摩訶薩。具壽善現即白佛言。是菩薩摩訶
T07n0220_p0630c15║薩為不退轉故名不退轉。為退轉故名不退
T07n0220_p0630c16║轉耶。佛告善現。是菩薩摩訶薩以不退轉故
T07n0220_p0630c17║名不退轉。亦以退轉故名不退轉。爾時善現
T07n0220_p0630c18║復白佛言。是菩薩摩訶薩。云何以不退轉故
T07n0220_p0630c19║名不退轉。云何亦以退轉故名不退轉耶。佛
T07n0220_p0630c20║告善現。是菩薩摩訶薩超過聲聞及獨覺地。
T07n0220_p0630c21║不復退墮彼二地中。由斯故說不退轉故名
T07n0220_p0630c22║不退轉。是菩薩摩訶薩遠離聲聞及獨覺地。
T07n0220_p0630c23║於彼二地決定退捨。由斯故說以退轉故名
T07n0220_p0630c24║不退轉。故此菩薩得二種名。非如餘位唯名
T07n0220_p0630c25║退轉。若菩薩摩訶薩成就如是諸行狀相。定
T07n0220_p0630c26║得無上正等菩提。諸惡魔軍不能退敗。復次
T07n0220_p0630c27║善現。一切不退轉菩薩摩訶薩欲入初靜慮
T07n0220_p0630c28║乃至第四靜慮。即隨意能入。欲【CL012n0001_p0161b01】入慈無量乃
T07n0220_p0630c29║至捨無量。即隨意能入。欲入空無邊處定乃
T07n0220_p0631a01║至非想非非想處定。即隨意能入。欲入四念
T07n0220_p0631a02║住乃至八聖道支。即隨意能入。欲入初解脫
T07n0220_p0631a03║乃至滅想受解脫。即隨意能入。欲入初勝處
T07n0220_p0631a04║乃至第八勝處。即隨意能入。欲入初靜慮定
T07n0220_p0631a05║乃至滅想受定。即隨意能入。欲入初遍處乃
T07n0220_p0631a06║至第十遍處。即隨意能入。欲入空無相無願
T07n0220_p0631a07║解脫門。即隨意能入。欲引發五神通。即隨意
T07n0220_p0631a08║能引發。善現當知。是菩薩摩訶薩雖入四靜
T07n0220_p0631a09║慮乃至引發五神通而不受彼果。由此因緣
T07n0220_p0631a10║不隨靜慮無量等至乃至滅定及餘功德勢力
T07n0220_p0631a11║而生。亦不取預流果或一來果或不還果或
T07n0220_p0631a12║阿羅漢果或獨覺菩提。為欲利樂諸有情故。
T07n0220_p0631a13║隨欲攝受所應受身。即隨所願皆能攝受。作
T07n0220_p0631a14║所作已即便捨之。若菩薩摩【CL012n0001_p0162a01】訶薩成就如是
T07n0220_p0631a15║諸行狀相。知是不退轉菩薩摩訶薩。復次善
T07n0220_p0631a16║現。一切不退轉菩薩摩訶薩成就無上菩提
T07n0220_p0631a17║作意。恒不遠離大菩提心。不貴色蘊乃至識
T07n0220_p0631a18║蘊。不貴眼處乃至意處。不貴色處乃至法處。
T07n0220_p0631a19║不貴眼界乃至意界。不貴色界乃至法界。不
T07n0220_p0631a20║貴眼識界乃至意識界。不貴眼觸乃至意觸。
T07n0220_p0631a21║不貴眼觸為緣所生諸受乃至意觸為緣所生
T07n0220_p0631a22║諸受。不貴地界乃至識界。不貴因緣乃至增
T07n0220_p0631a23║上緣。不貴一切緣性緣起。不貴諸相。不貴
T07n0220_p0631a24║隨好。不貴所依。不貴有色無色法。不貴有見
T07n0220_p0631a25║無見法。不貴有對無對法。不貴有漏無漏法。
T07n0220_p0631a26║不貴有為無為法。不貴世間出世間法。不貴
T07n0220_p0631a27║我。不貴有情。乃至不貴知者見者。不貴徒眾。
T07n0220_p0631a28║不貴眷屬不貴祿位。不貴財寶。不貴布施波
T07n0220_p0631a29║羅蜜多乃至般若波羅蜜多。【CL012n0001_p0162b01】不貴內空乃至
T07n0220_p0631b01║無性自性空。不貴真如乃至不思議界。不貴
T07n0220_p0631b02║苦集滅道聖諦。不貴十善業道。不貴四靜慮
T07n0220_p0631b03║四無量四無色定。不貴五神通。不貴四念住
T07n0220_p0631b04║乃至八聖道支。不貴空無相無願解脫門。不
T07n0220_p0631b05║貴八解脫乃至十遍處。不貴淨觀地乃至如
T07n0220_p0631b06║來地。不貴極喜地乃至法雲地。不貴陀羅尼
T07n0220_p0631b07║門三摩地門。不貴五眼六神通。不貴如來十
T07n0220_p0631b08║力乃至十八佛不共法。不貴大慈大悲大喜
T07n0220_p0631b09║大捨。不貴無忘失法恒住捨性。不貴一切智
T07n0220_p0631b10║道相智一切相智。不貴預流果乃至獨覺菩
T07n0220_p0631b11║提。不貴一切菩薩摩訶薩行。不貴諸佛無上
T07n0220_p0631b12║正等菩提。不貴嚴淨佛土。不貴成熟有情。不
T07n0220_p0631b13║貴多見諸佛。不貴種植善根。所以者何。是菩
T07n0220_p0631b14║薩摩訶薩達一切法與虛空等。無性為性自
T07n0220_p0631b15║相皆空。不見有法可生貴重。【CL012n0001_p0163a01】能生所生生時
T07n0220_p0631b16║生處由此而生皆不可得。所以者何。是一切
T07n0220_p0631b17║法與虛空等性相皆空無生義故。是菩薩摩
T07n0220_p0631b18║訶薩成就無上菩提作意。恒不遠離大菩提
T07n0220_p0631b19║心。身四威儀往來入出。舉足下足心無散亂。
T07n0220_p0631b20║行住坐臥進止威儀。所作事業皆住正念。若
T07n0220_p0631b21║菩薩摩訶薩成就如是諸行狀相。知是不退
T07n0220_p0631b22║轉菩薩摩訶薩。復次善現。一切不退轉菩薩
T07n0220_p0631b23║摩訶薩為欲利樂諸有情故。現處居家方便
T07n0220_p0631b24║善巧。雖現攝受五欲樂具。而於其中不生染
T07n0220_p0631b25║著。皆為濟給諸有情故。謂諸有情須食與食。
T07n0220_p0631b26║須飲與飲。須衣與衣。須乘與乘。乃至一切所
T07n0220_p0631b27║須之物。皆濟給之令其意滿。是菩薩摩訶薩
T07n0220_p0631b28║自行布施乃至般若波羅蜜多。亦勸他行布
T07n0220_p0631b29║施乃至般若波羅蜜多。恒正稱揚行布施乃
T07n0220_p0631c01║至般若波羅蜜多法。歡喜讚【CL012n0001_p0163b01】歎行布施乃至
T07n0220_p0631c02║般若波羅蜜多者。是菩薩摩訶薩現處居家。
T07n0220_p0631c03║以神通力或大願力。攝受種種珍寶資具。滿
T07n0220_p0631c04║贍部洲乃至三千大千世界。持以供養佛法
T07n0220_p0631c05║僧寶。及施貧乏諸有情類。是菩薩摩訶薩雖
T07n0220_p0631c06║現處居家而常修梵行。終不受用諸妙欲境。
T07n0220_p0631c07║雖現攝受種種珍財。而於其中不起染著。又
T07n0220_p0631c08║於攝受諸欲樂具及珍財時。終不逼迫諸有
T07n0220_p0631c09║情類令生憂苦。若菩薩摩訶薩成就如是諸
T07n0220_p0631c10║行狀相。知是不退轉菩薩摩訶薩。復次善現。
T07n0220_p0631c11║一切不退轉菩薩摩訶薩有執金剛藥叉神
T07n0220_p0631c12║王。常隨左右密為守護。恒作是念。此菩薩摩
T07n0220_p0631c13║訶薩不久當證無上菩提。願我常隨密為守
T07n0220_p0631c14║護。乃至無上正等菩提。執金剛藥叉神族常
T07n0220_p0631c15║隨守護時無暫捨。人非人等不能損害。諸
T07n0220_p0631c16║天魔梵及餘世間。亦無有能【CL012n0001_p0164a01】以法破壞所發
T07n0220_p0631c17║無上正等覺心。由此因緣是諸菩薩乃至無
T07n0220_p0631c18║上正等菩提。身意泰然常無擾惱。是菩薩摩
T07n0220_p0631c19║訶薩世間五根常無缺減。所謂眼耳鼻舌身
T07n0220_p0631c20║根。出世五根亦無缺減。謂信精進念定慧根。
T07n0220_p0631c21║是菩薩摩訶薩身支圓滿相好莊嚴。心諸功
T07n0220_p0631c22║德念念增進。乃至無上正等菩提。若菩薩摩
T07n0220_p0631c23║訶薩成就如是諸行狀相。知是不退轉菩薩
T07n0220_p0631c24║摩訶薩。復次善現。一切不退轉菩薩摩訶薩
T07n0220_p0631c25║常為上士不為下士。具壽善現即白佛言。是
T07n0220_p0631c26║菩薩摩訶薩云何當得常為上士不為下士。
T07n0220_p0631c27║佛告善現。是菩薩摩訶薩一切煩惱不復現
T07n0220_p0631c28║前。剎那剎那善法增進。乃至無上正等菩提。
T07n0220_p0631c29║於一切時心無散亂。是故我說此菩薩摩訶薩
T07n0220_p0632a01║常為上士不為下士。若菩薩摩訶薩成就如
T07n0220_p0632a02║是諸行狀相。知是不退轉【CL012n0001_p0164b01】菩薩摩訶薩。復次
T07n0220_p0632a03║善現。一切不退轉菩薩摩訶薩成就無上菩
T07n0220_p0632a04║提作意。恒不遠離大菩提心。恒修淨命不行
T07n0220_p0632a05║咒術醫藥占卜諸邪命事。不為名利咒諸鬼
T07n0220_p0632a06║神令著男女問其凶吉。亦不咒禁男女大小
T07n0220_p0632a07║傍生鬼等現希有事。亦不占相壽量長短財
T07n0220_p0632a08║位男女諸善惡事。亦不懸記寒熱豐儉吉凶
T07n0220_p0632a09║好惡惑亂有情。亦不咒禁合和湯藥左道療
T07n0220_p0632a10║疾結好貴人。亦不為他通致使命現親友相
T07n0220_p0632a11║徇利求名。尚不染心觀視男女戲笑與語。況
T07n0220_p0632a12║有餘事。亦不恭敬供養鬼神。是故我說常為
T07n0220_p0632a13║上士不為下士。所以者何。是菩薩摩訶薩知
T07n0220_p0632a14║一切法性相皆空。性相空中不見有相。不見相
T07n0220_p0632a15║故遠離種種邪命咒術醫藥占相。唯求無上
T07n0220_p0632a16║正等菩提。與諸有情常作饒益。若菩薩摩訶
T07n0220_p0632a17║薩成就如是諸行狀相。【CL012n0001_p0165a01】知是不退轉菩薩摩
T07n0220_p0632a18║訶薩。復次善現。一切不退轉菩薩摩訶薩於諸
T07n0220_p0632a19║世間文章伎藝。雖得善巧而不愛著。所以者
T07n0220_p0632a20║何。是菩薩摩訶薩達一切法皆畢竟空。畢竟
T07n0220_p0632a21║空中世間所有文章伎藝皆不可得。又諸世
T07n0220_p0632a22║間文章伎藝。皆雜穢語邪命所攝。是故菩薩
T07n0220_p0632a23║知而不為。善現當知。是菩薩摩訶薩於諸世
T07n0220_p0632a24║俗外道書論。雖亦善知而不樂著。所以者何。
T07n0220_p0632a25║是菩薩摩訶薩達一切法性相皆空。性相空中
T07n0220_p0632a26║一切書論皆不可得。又諸世俗外道書論。所
T07n0220_p0632a27║說理事多有增減。於菩薩道非為隨順。皆是
T07n0220_p0632a28║戲論雜穢語攝。故諸菩薩知而不樂。若菩薩
T07n0220_p0632a29║摩訶薩成就如是諸行狀相。知是不退轉菩
T07n0220_p0632b01║薩摩訶薩。復次善現。一切不退轉菩薩摩訶
T07n0220_p0632b02║薩復有所餘諸行狀相。知是不退轉菩薩摩
T07n0220_p0632b03║訶薩吾當為汝分【CL012n0001_p0165b01】別解說。汝應諦聽極善思
T07n0220_p0632b04║惟。善現請言。唯然願說。我等今者專意樂聞。
T07n0220_p0632b05║佛告善現。所有不退轉菩薩摩訶薩行深般
T07n0220_p0632b06║若波羅蜜多。通達諸法皆無所有。恒不遠離
T07n0220_p0632b07║大菩提心。不樂觀察論說諸蘊諸處諸界。所
T07n0220_p0632b08║以者何。是菩薩摩訶薩於蘊處界性相空理。
T07n0220_p0632b09║已善思惟善通達故。善現當知。是菩薩摩訶
T07n0220_p0632b10║薩不樂觀察論說眾事。所以者何。是菩薩摩
T07n0220_p0632b11║訶薩於一切眾性相空理。已善思惟善通達
T07n0220_p0632b12║故。善現當知。是菩薩摩訶薩不樂觀察論說
T07n0220_p0632b13║王事。所以者何。是菩薩摩訶薩住本性空不
T07n0220_p0632b14║見少法有勝有劣貴賤相故善現當知。是菩
T07n0220_p0632b15║薩摩訶薩不樂觀察論說賊事。所以者何。是
T07n0220_p0632b16║菩薩摩訶薩住自相空。不見少法有得有失
T07n0220_p0632b17║與奪相故。善現當知。是菩薩摩訶薩不樂觀
T07n0220_p0632b18║察論說軍事。所以【CL012n0001_p0166a01】者何。是菩薩摩訶薩住本
T07n0220_p0632b19║性空。不見諸法有多有少聚散相故。善現當
T07n0220_p0632b20║知。是菩薩摩訶薩不樂觀察論說鬥戰。所以
T07n0220_p0632b21║者何。是菩薩摩訶薩善住諸法真如空理。不
T07n0220_p0632b22║見少法有強有弱愛恚相故。善現當知。是菩
T07n0220_p0632b23║薩摩訶薩不樂觀察論說男女。所以者何。是
T07n0220_p0632b24║菩薩摩訶薩住諸法空。不見少法有好有醜
T07n0220_p0632b25║愛憎相故。善現當知。是菩薩摩訶薩不樂觀
T07n0220_p0632b26║察論說聚落。所以者何。是菩薩摩訶薩住諸
T07n0220_p0632b27║法空。不見少法有增有減合離相故。善現當
T07n0220_p0632b28║知。是菩薩摩訶薩不樂觀察論說城邑。所以
T07n0220_p0632b29║者何。是菩薩摩訶薩住虛空空。不見少法有
T07n0220_p0632c01║攝不攝好惡相故。善現當知。是菩薩摩訶薩
T07n0220_p0632c02║不樂觀察論說國土。所以者何。是菩薩摩訶
T07n0220_p0632c03║薩安住實際。不見諸法有屬不屬此彼相故。
T07n0220_p0632c04║善現當知。是菩薩【CL012n0001_p0166b01】摩訶薩不樂觀察論說相
T07n0220_p0632c05║好。所以者何。是菩薩摩訶薩安住無相。不見
T07n0220_p0632c06║諸法有好有醜差別相故。善現當知。是菩薩
T07n0220_p0632c07║摩訶薩不樂觀察論說是我是有情乃至是知
T07n0220_p0632c08║者是見者。所以者何。是菩薩摩訶薩住畢竟
T07n0220_p0632c09║空。都不見我乃至見者若有若無差別相故。
T07n0220_p0632c10║善現當知。是菩薩摩訶薩不樂觀察論說世
T07n0220_p0632c11║間如是等事。但樂觀察論說般若波羅蜜多。
T07n0220_p0632c12║所以者何。甚深般若波羅蜜多遠離眾相。能
T07n0220_p0632c13║證無上大菩提故。善現當知。是菩薩摩訶薩
T07n0220_p0632c14║常不遠離一切智智相應作意。修行布施波
T07n0220_p0632c15║羅蜜多離慳貪事。修行淨戒波羅蜜多離犯
T07n0220_p0632c16║戒事。修行安忍波羅蜜多離忿諍事。修行精
T07n0220_p0632c17║進波羅蜜多離懈怠事。修行靜慮波羅蜜多
T07n0220_p0632c18║離散亂事。修行般若波羅蜜多離惡慧事。善
T07n0220_p0632c19║現當知。是菩薩【CL012n0001_p0167a01】摩訶薩雖住一切法空而愛
T07n0220_p0632c20║樂正法。不樂非法。雖住不可得空而常稱讚
T07n0220_p0632c21║三寶功德。善現當知。是菩薩摩訶薩雖行諸
T07n0220_p0632c22║法真如法界一味之相。而樂稱揚真如法界
T07n0220_p0632c23║種種功德。善現當知。是菩薩摩訶薩雖知諸
T07n0220_p0632c24║法皆畢竟空。而愛善友不樂惡友。言善友者
T07n0220_p0632c25║謂諸如來應正等覺及諸菩薩摩訶薩眾。若
T07n0220_p0632c26║諸聲聞獨覺乘等善能教化安立有情。令趣
T07n0220_p0632c27║無上正等菩提亦名善友。善現當知。是菩薩
T07n0220_p0632c28║摩訶薩常樂親覲一切如來應正等覺聽聞
T07n0220_p0632c29║正法。若聞如來應正等覺。在餘世界現說正
T07n0220_p0633a01║法。即以願力往生彼界。供養恭敬尊重讚歎
T07n0220_p0633a02║聽受正法。善現當知。是菩薩摩訶薩若晝若
T07n0220_p0633a03║夜。恒不遠離念佛作意。亦不遠離聞法作意。
T07n0220_p0633a04║由此因緣隨諸國土有佛世尊現說正法。即
T07n0220_p0633a05║乘願力往彼受【CL012n0001_p0167b01】生。或乘神通往彼聽法。由是
T07n0220_p0633a06║因緣此諸菩薩生生之處。常不離佛恒聞正
T07n0220_p0633a07║法無間無斷。善現當知。是菩薩摩訶薩恒為
T07n0220_p0633a08║利樂諸有情故。雖能現起靜慮無色諸甚深
T07n0220_p0633a09║定。而巧方便起欲界心。教諸有情十善業道。
T07n0220_p0633a10║亦隨願力現生欲界有佛國土。供養恭敬尊
T07n0220_p0633a11║重讚歎諸佛世尊。聽聞正法修諸勝行。若菩
T07n0220_p0633a12║薩摩訶薩成就如是諸行狀相。知是不退轉
T07n0220_p0633a13║菩薩摩訶薩。復次善現。一切不退轉菩薩摩訶
T07n0220_p0633a14║薩常行布施波羅蜜多乃至般若波羅蜜多。
T07n0220_p0633a15║常行內空乃至無性自性空。常行真如乃至
T07n0220_p0633a16║不思議界。常行苦集滅道聖諦。常行四念住
T07n0220_p0633a17║乃至八聖道支。常行四靜慮四無量四無色
T07n0220_p0633a18║定。常行空無相無願解脫門。常行八解脫乃
T07n0220_p0633a19║至十遍處。常行殊勝諸菩薩地。常行一切陀
T07n0220_p0633a20║羅尼門三摩【CL012n0001_p0168a01】地門。常行五眼六神通。常行如
T07n0220_p0633a21║來十力乃至十八佛不共法。常行大慈大悲
T07n0220_p0633a22║大喜大捨。常行無忘失法恒住捨性。常行一
T07n0220_p0633a23║切智道相智一切相智。常行一切菩薩摩訶薩
T07n0220_p0633a24║行。常求諸佛無上正等菩提。善現當知。是菩
T07n0220_p0633a25║薩摩訶薩恒於自地不起疑惑。不作是念我
T07n0220_p0633a26║是不退轉我非不退轉。所以者何。是菩薩摩
T07n0220_p0633a27║訶薩不見少法可於無上正等菩提。說有退轉
T07n0220_p0633a28║說無退轉。善現當知。是菩薩摩訶薩於自地
T07n0220_p0633a29║法無惑無疑。所以者何。是菩薩摩訶薩於自
T07n0220_p0633b01║地法已善了知善通達故。善現當知。如預流
T07n0220_p0633b02║者住預流果。於自果法無惑無疑。一來不還
T07n0220_p0633b03║阿羅漢獨覺及諸如來應正等覺。各住自果
T07n0220_p0633b04║於自果法無惑無疑。是菩薩摩訶薩亦復如
T07n0220_p0633b05║是。於自所住不退轉地所攝諸法。現知現見
T07n0220_p0633b06║無惑無【CL012n0001_p0168b01】疑。善現當知。是菩薩摩訶薩住此地
T07n0220_p0633b07║中。成熟有情嚴淨佛土修諸功德。有魔事起
T07n0220_p0633b08║即能覺知。不隨魔事勢力而轉。善能摧滅種
T07n0220_p0633b09║種魔事。令不障礙所修功德。善現當知。如有
T07n0220_p0633b10║造作無間業者。彼無間心恒常隨逐。乃至命
T07n0220_p0633b11║終亦不能捨。所以者何。彼能等起無間業纏。
T07n0220_p0633b12║增上勢力恒常隨轉。乃至命盡亦不能伏。設
T07n0220_p0633b13║有餘心不能遮礙。此菩薩摩訶薩亦復如是。
T07n0220_p0633b14║安住自地其心不動無所分別。世間天人阿
T07n0220_p0633b15║素洛等皆不能轉。所以者何。是菩薩摩訶薩
T07n0220_p0633b16║其心堅固。超諸世間天人魔梵阿素洛等。已
T07n0220_p0633b17║入菩薩正性離生。住不退地。已得菩薩殊勝
T07n0220_p0633b18║神通。成熟有情嚴淨佛土。從一佛國趣一佛
T07n0220_p0633b19║國。供養恭敬尊重讚歎諸佛世尊及佛弟子
T07n0220_p0633b20║聽聞正法。於諸佛所種諸善根。請問菩薩所
T07n0220_p0633b21║學法義。【CL012n0001_p0169a01】善現當知。是菩薩摩訶薩安住自地。
T07n0220_p0633b22║有魔事起即能覺知。終不隨順魔事而轉。方
T07n0220_p0633b23║便善巧集諸魔事。置實際中方便除滅。於自
T07n0220_p0633b24║地法無惑無疑。所以者何。是菩薩摩訶薩知
T07n0220_p0633b25║一切法皆入實際。通達實際非一非多。於實
T07n0220_p0633b26║際中無所分別。以於實際無惑無疑。於自地
T07n0220_p0633b27║法亦無猶豫。善現當知。是菩薩摩訶薩設轉
T07n0220_p0633b28║受生。亦於實際無復退轉。終不發起趣向聲
T07n0220_p0633b29║聞獨覺地意。所以者何。是菩薩摩訶薩知一
T07n0220_p0633c01║切法自相皆空。於此空中不見有法若生若
T07n0220_p0633c02║滅若染若淨。善現當知。是菩薩摩訶薩乃至
T07n0220_p0633c03║轉身亦不疑惑。當得無上正等菩提為不當
T07n0220_p0633c04║得。所以者何。是菩薩摩訶薩通達諸法自相
T07n0220_p0633c05║皆空。即是無上正等菩提。善現當知。是菩薩
T07n0220_p0633c06║摩訶薩安住自地不隨他緣。於自地法無能
T07n0220_p0633c07║壞者。所【CL012n0001_p0169b01】以者何。是菩薩摩訶薩成就無動無
T07n0220_p0633c08║退轉智。一切惡緣不能傾動。若菩薩摩訶薩成
T07n0220_p0633c09║就如是諸行狀相。知是不退轉菩薩摩訶薩。
T07n0220_p0633c10║復次善現。一切不退轉菩薩摩訶薩設有惡
T07n0220_p0633c11║魔作佛形像。來到其所作如是言。汝今應求
T07n0220_p0633c12║阿羅漢果。永盡諸漏證般涅槃。汝未堪受大
T07n0220_p0633c13║菩提記。亦未證得無生法忍。汝今未有不退
T07n0220_p0633c14║轉地諸行狀相。如來不應授汝無上大菩提
T07n0220_p0633c15║記。要有具足不退轉地諸行狀相。乃可蒙佛
T07n0220_p0633c16║授與無上大菩提記。是菩薩摩訶薩聞彼語
T07n0220_p0633c17║已心無變動。不退不沒無驚無怖。是菩薩摩
T07n0220_p0633c18║訶薩應自證知。我於過去諸如來所。必已受
T07n0220_p0633c19║得大菩提記所以者何。菩薩成就如是勝法。
T07n0220_p0633c20║定蒙諸佛授菩提記。我已成就如是勝法。云
T07n0220_p0633c21║何世尊不授我記。故我過去於如來所。定已
T07n0220_p0633c22║受得【CL012n0001_p0170a01】大菩提記。若菩薩摩訶薩成就如是諸
T07n0220_p0633c23║行狀相。知是不退轉菩薩摩訶薩。
T07n0220_p0633c24║復次善現。一切不退轉菩薩摩訶薩。設有惡魔
T07n0220_p0633c25║或魔使者。作佛形像來授菩薩聲聞地記。或
T07n0220_p0633c26║授菩薩獨覺地記。告菩薩言。咄善男子。何用
T07n0220_p0633c27║無上正等菩提。生死輪迴久受大苦。宜自速
T07n0220_p0633c28║證無餘涅槃。永離生死畢竟安樂。是菩薩摩
T07n0220_p0633c29║訶薩聞彼語已。作是念言。此定惡魔或魔使
T07n0220_p0634a01║者。詐現佛像擾亂我心。授我聲聞獨覺地記。
T07n0220_p0634a02║令退無上正等菩提。所以者何。定無諸佛教
T07n0220_p0634a03║諸菩薩。趣向聲聞或獨覺地。棄捨無上正等
T07n0220_p0634a04║菩提。若菩薩摩訶薩成就如是諸行狀相。知
T07n0220_p0634a05║是不退轉菩薩摩訶薩。復次善現。一切不退轉
T07n0220_p0634a06║菩薩摩訶薩。設有惡魔或魔使者。詐現佛像
T07n0220_p0634a07║告菩薩言。汝所受持大乘經典。非佛所說亦
T07n0220_p0634a08║非如來弟【CL012n0001_p0170b01】子所說。是諸惡魔或諸外道。為誑
T07n0220_p0634a09║惑汝作如是說。汝今不應受持讀誦。是菩薩
T07n0220_p0634a10║摩訶薩聞彼語已。作是念言。此定惡魔或魔
T07n0220_p0634a11║眷屬。令我厭捨無上菩提。故說大乘甚深經
T07n0220_p0634a12║典非佛所說亦非如來弟子所說。所以者何。
T07n0220_p0634a13║離此經典能得無上正等菩提。必無是處。善
T07n0220_p0634a14║現當知。是菩薩摩訶薩定已安住不退轉地。
T07n0220_p0634a15║過去諸佛久已授彼大菩提記。所以者何。是
T07n0220_p0634a16║菩薩摩訶薩具足成就不退轉地諸行狀相。
T07n0220_p0634a17║若諸菩薩成就如是諸行狀相。當知已受大菩
T07n0220_p0634a18║提記。必已安住不退轉地。故能覺知惡魔事
T07n0220_p0634a19║業。若菩薩摩訶薩。成就如是諸行狀相。知是
T07n0220_p0634a20║不退轉菩薩摩訶薩。復次善現。一切不退轉
T07n0220_p0634a21║菩薩摩訶薩。行深般若波羅蜜多時。攝護正
T07n0220_p0634a22║法不惜身命。況餘珍財朋友眷屬。是菩薩摩
T07n0220_p0634a23║訶薩恒【CL012n0001_p0171a01】作是念。我寧棄捨親友珍財及自身
T07n0220_p0634a24║命。終不棄捨諸佛正法。所以者何。親友珍財
T07n0220_p0634a25║及自身命。生生常有甚為易得。諸佛正法百
T07n0220_p0634a26║千俱胝那庾多劫乃得一遇。遇已長夜獲大
T07n0220_p0634a27║利樂故。我定應精勤攝護不顧身命親友珍
T07n0220_p0634a28║財。善現當知。是菩薩摩訶薩攝護法時應作
T07n0220_p0634a29║是念。我今不為攝護一佛二佛三佛乃至百
T07n0220_p0634b01║千諸佛正法。普為攝護十方三世諸佛正法
T07n0220_p0634b02║令不虧損。具壽善現便白佛言。何等名為諸
T07n0220_p0634b03║佛正法。是菩薩摩訶薩云何攝護。不惜珍財
T07n0220_p0634b04║親友身命。佛告善現。一切如來應正等覺。為
T07n0220_p0634b05║諸菩薩說諸法空。如是名為諸佛正法。有愚
T07n0220_p0634b06║癡類誹謗毀訾。言此非法非毘奈耶。非天人
T07n0220_p0634b07║師所說聖教。修學此法不得無上正等菩提。
T07n0220_p0634b08║不證涅槃永寂安樂。是菩薩摩訶薩攝護此
T07n0220_p0634b09║法。不惜【CL012n0001_p0171b01】珍財親友身命。常作是念。如來所說
T07n0220_p0634b10║一切法空。是諸有情真歸依處。菩薩修學疾
T07n0220_p0634b11║證無上正等菩提。拔諸有情生老病死。令得
T07n0220_p0634b12║畢竟常樂涅槃。故我今應不惜身命珍財親
T07n0220_p0634b13║友攝護此法。又作是念。我亦墮在未來佛數。
T07n0220_p0634b14║佛已授我大菩提記。由此因緣。諸佛正法即
T07n0220_p0634b15║是我法。我應攝護不惜身命珍財親友。我未
T07n0220_p0634b16║來世得作佛時。亦為有情宣說如是諸法空
T07n0220_p0634b17║故。善現當知。是菩薩摩訶薩見斯義利。攝護
T07n0220_p0634b18║如來所說正法。不惜身命親友珍財。乃至菩
T07n0220_p0634b19║提常無懈惓。若菩薩摩訶薩成就如是諸行
T07n0220_p0634b20║狀相。知是不退轉菩薩摩訶薩。復次善現。一
T07n0220_p0634b21║切不退轉菩薩摩訶薩。聞諸如來應正等覺
T07n0220_p0634b22║所說正法無惑無疑。聞已受持能不忘失。乃
T07n0220_p0634b23║至無上正等菩提。所以者何。是菩薩摩訶薩
T07n0220_p0634b24║已得善【CL012n0001_p0172a01】巧陀羅尼故。具壽善現便白佛言。是
T07n0220_p0634b25║菩薩摩訶薩已得何等陀羅尼故。聞諸如來
T07n0220_p0634b26║應正等覺所說正法無惑無疑。聞已受持常
T07n0220_p0634b27║不忘失。佛告善現。是菩薩摩訶薩已得聞持
T07n0220_p0634b28║陀羅尼等方便善巧。聞諸如來應正等覺所
T07n0220_p0634b29║說正法無惑無疑。聞已受持能不忘失。乃至
T07n0220_p0634c01║無上正等菩提。常如現前聞佛所說。爾時善
T07n0220_p0634c02║現復白佛言。是菩薩摩訶薩但聞如來應正
T07n0220_p0634c03║等覺所說正法無惑無疑聞已受持常不忘
T07n0220_p0634c04║失。為聞菩薩獨覺聲聞天龍藥叉人非人等
T07n0220_p0634c05║所說正法。亦能於彼無惑無疑。聞已受持常
T07n0220_p0634c06║不忘失。佛告善現。是菩薩摩訶薩普聞一切
T07n0220_p0634c07║有情言音文字義理。皆能通達無惑無疑。窮
T07n0220_p0634c08║未來際常不忘失。所以者何。是菩薩摩訶薩
T07n0220_p0634c09║已得聞持陀羅尼等方便善巧。任持所說令
T07n0220_p0634c10║不失故。【CL012n0001_p0172b01】若菩薩摩訶薩成就如是諸行狀相。
T07n0220_p0634c11║知是不退轉菩薩摩訶薩。
T07n0220_p0634c12║　　第三分空相品第二十一之一
T07n0220_p0634c13║爾時具壽善現復白佛言。世尊。如是不退轉
T07n0220_p0634c14║菩薩摩訶薩。成就廣大無量無邊不可思議
T07n0220_p0634c15║希有功德。佛告善現。如是如是。如汝所說。
T07n0220_p0634c16║所以者何。是菩薩摩訶薩已得殊勝無量無邊
T07n0220_p0634c17║不共聲聞及獨覺智。住此智中引發殊勝四
T07n0220_p0634c18║無礙解。由此殊勝四無礙解。世間天人阿素
T07n0220_p0634c19║洛等。無能問難令此菩薩智慧辯才至窮盡
T07n0220_p0634c20║者。具壽善現復白佛言。世尊。能如殑伽沙
T07n0220_p0634c21║劫。宣說不退轉菩薩摩訶薩諸行狀相。由佛
T07n0220_p0634c22║所說諸行狀相。顯示不退轉菩薩摩訶薩。成
T07n0220_p0634c23║就無量殊勝功德。唯願如來應正等覺。復為
T07n0220_p0634c24║宣說甚深義處。令諸菩薩安住其中。能行布
T07n0220_p0634c25║施【CL012n0001_p0173a01】波羅蜜多乃至般若波羅蜜多令速圓滿能
T07n0220_p0634c26║行內空乃至無性自性空令速圓滿。能行真
T07n0220_p0634c27║如乃至不思議界令速圓滿。能行苦集滅道
T07n0220_p0634c28║聖諦令速圓滿。能行四念住乃至八聖道支
T07n0220_p0634c29║令速圓滿。能行四靜慮四無量四無色定令
T07n0220_p0635a01║速圓滿。能行八解脫乃至十遍處令速圓滿。
T07n0220_p0635a02║能行空無相無願解脫門令速圓滿。能行菩
T07n0220_p0635a03║薩摩訶薩地令速圓滿。能行一切陀羅尼門
T07n0220_p0635a04║三摩地門令速圓滿。能行五眼六神通令速
T07n0220_p0635a05║圓滿。能行如來十力乃至十八佛不共法令
T07n0220_p0635a06║速圓滿。能行大慈大悲大喜大捨令速圓滿。
T07n0220_p0635a07║能行三十二相八十隨好令速圓滿。能行無
T07n0220_p0635a08║忘失法恒住捨性令速圓滿。能行一切智道
T07n0220_p0635a09║相智一切相智令速圓滿。佛告善現。善哉善
T07n0220_p0635a10║哉。汝今乃能為諸菩薩摩訶薩眾。請問如來
T07n0220_p0635a11║【CL012n0001_p0173b01】應正等覺甚深義處。令諸菩薩安住其中。行
T07n0220_p0635a12║諸功德令速圓滿。善現當知。甚深義處。謂空
T07n0220_p0635a13║無相無願無作無生無滅離染涅槃真如法界
T07n0220_p0635a14║法性實際。如是等名甚深義處。善現當知。如
T07n0220_p0635a15║是所說甚深義處種種增語。皆顯涅槃為甚
T07n0220_p0635a16║深義。具壽善現復白佛言。為但涅槃名甚深
T07n0220_p0635a17║義。為諸餘法亦名甚深。佛告善現。餘一切法
T07n0220_p0635a18║亦名甚深。所謂色蘊乃至識蘊亦名甚深。眼
T07n0220_p0635a19║處乃至意處亦名甚深。色處乃至法處亦名
T07n0220_p0635a20║甚深。眼界乃至意界亦名甚深。色界乃至法
T07n0220_p0635a21║界亦名甚深。眼識界乃至意識界亦名甚深。
T07n0220_p0635a22║眼觸乃至意觸亦名甚深。眼觸為緣所生諸
T07n0220_p0635a23║受乃至意觸為緣所生諸受亦名甚深。地界
T07n0220_p0635a24║乃至識界亦名甚深。因緣乃至增上緣亦名
T07n0220_p0635a25║甚深。無明乃至老死亦名甚深。布施波羅【CL012n0001_p0174a01】蜜
T07n0220_p0635a26║多乃至般若波羅蜜多亦名甚深。內空乃至
T07n0220_p0635a27║無性自性空亦名甚深。真如乃至不思議界
T07n0220_p0635a28║亦名甚深。苦集滅道聖諦亦名甚深。四念住
T07n0220_p0635a29║乃至八聖道支亦名甚深。四靜慮四無量四
T07n0220_p0635b01║無色定亦名甚深。八解脫乃至十遍處亦名
T07n0220_p0635b02║甚深。空無相無願解脫門亦名甚深。淨觀地
T07n0220_p0635b03║乃至如來地亦名甚深。極喜地乃至法雲地
T07n0220_p0635b04║亦名甚深。陀羅尼門三摩地門亦名甚深。五
T07n0220_p0635b05║眼六神通亦名甚深。如來十力乃至十八佛
T07n0220_p0635b06║不共法亦名甚深。大慈大悲大喜大捨亦名
T07n0220_p0635b07║甚深。三十二相八十隨好亦名甚深。無忘失
T07n0220_p0635b08║法恒住捨性。亦名甚深。一切智道相智一切
T07n0220_p0635b09║相智亦名甚深。預流果乃至獨覺菩提亦名
T07n0220_p0635b10║甚深。一切菩薩摩訶薩行諸佛無上正等菩
T07n0220_p0635b11║提亦名甚深。爾時善現復白佛言。云何色【CL012n0001_p0174b01】蘊
T07n0220_p0635b12║亦名甚深。云何受想行識蘊亦名甚深。廣說
T07n0220_p0635b13║乃至云何一切菩薩摩訶薩行亦名甚深。云
T07n0220_p0635b14║何諸佛無上正等菩提亦名甚深。佛告善現。
T07n0220_p0635b15║色蘊真如甚深故色蘊亦名甚深。受想行識
T07n0220_p0635b16║蘊真如甚深故受想行識蘊亦名甚深。廣說
T07n0220_p0635b17║乃至一切菩薩摩訶薩行真如甚深故一切菩
T07n0220_p0635b18║薩摩訶薩行亦名甚深。諸佛無上正等菩提
T07n0220_p0635b19║真如甚深故諸佛無上正等菩提亦名甚深。
T07n0220_p0635b20║具壽善現復白佛言。云何色蘊真如甚深。云
T07n0220_p0635b21║何受想行識蘊真如甚深。廣說乃至云何一
T07n0220_p0635b22║切菩薩摩訶薩行真如甚深。云何諸佛無上
T07n0220_p0635b23║正等菩提真如甚深。佛告善現。色蘊真如非
T07n0220_p0635b24║即色蘊非離色蘊是故甚深。受想行識蘊真
T07n0220_p0635b25║如非即受想行識蘊非離受想行識蘊是故甚
T07n0220_p0635b26║深。廣說乃至一切菩薩摩訶薩行真【CL012n0001_p0175a01】如非即一
T07n0220_p0635b27║切菩薩摩訶薩行非離一切菩薩摩訶薩行是
T07n0220_p0635b28║故甚深。諸佛無上正等菩提真如非即諸佛
T07n0220_p0635b29║無上正等菩提非離諸佛無上正等菩提是故
T07n0220_p0635c01║甚深。爾時善現復白佛言。世尊。甚奇微妙方
T07n0220_p0635c02║便。為不退轉地菩薩摩訶薩。遮遣色蘊顯示
T07n0220_p0635c03║涅槃。遮遣受想行識蘊顯示涅槃。廣說乃至
T07n0220_p0635c04║遮遣一切菩薩摩訶薩行顯示涅槃。遮遣諸
T07n0220_p0635c05║佛無上正等菩提顯示涅槃。世尊甚奇微妙
T07n0220_p0635c06║方便。為不退轉地菩薩摩訶薩。遮遣一切若
T07n0220_p0635c07║世間法若出世間法。若共法若不共法。若
T07n0220_p0635c08║有漏法若無漏法。若有諍法若無諍法。若有
T07n0220_p0635c09║罪法若無罪法。若有為法若無為法顯示涅
T07n0220_p0635c10║槃。佛告善現如是如是。如汝所說。世尊甚奇
T07n0220_p0635c11║微妙方便。為不退轉地菩薩摩訶薩。遮遣色
T07n0220_p0635c12║蘊顯示涅槃。遮遣受想行識蘊【CL012n0001_p0175b01】顯示涅槃。廣
T07n0220_p0635c13║說乃至遮遣一切菩薩摩訶薩行顯示涅槃。
T07n0220_p0635c14║遮遣諸佛無上正等菩提顯示涅槃。世尊甚
T07n0220_p0635c15║奇微妙方便。為不退轉地菩薩摩訶薩。遮遣
T07n0220_p0635c16║一切若世間法若出世間法。若共法若不共
T07n0220_p0635c17║法。若有漏法若無漏法。若有諍法若無諍法。
T07n0220_p0635c18║若有罪法若無罪法。若有為法若無為法顯
T07n0220_p0635c19║示涅槃。復次善現。諸菩薩摩訶薩。應於如是
T07n0220_p0635c20║甚深義處。依深般若波羅蜜多相應理趣。審
T07n0220_p0635c21║諦思惟籌量觀察。應作是念。我今應如甚深
T07n0220_p0635c22║般若波羅蜜多所教而住。我今應如甚深般
T07n0220_p0635c23║若波羅蜜多所說而學。善現當知。若菩薩摩
T07n0220_p0635c24║訶薩能於如是甚深義處。依深般若波羅蜜
T07n0220_p0635c25║多相應理趣。審諦思惟籌量觀察。如深般若
T07n0220_p0635c26║波羅蜜多所教而住。如深般若波羅蜜多所
T07n0220_p0635c27║說而學。是菩薩摩訶薩。由能如【CL012n0001_p0176a01】是精勤修學。
T07n0220_p0635c28║依深般若波羅蜜多起一念心。尚能攝受無
T07n0220_p0635c29║量無數無邊善根。超無量劫生死流轉。速證
T07n0220_p0636a01║無上正等菩提。況能無間常修般若波羅蜜
T07n0220_p0636a02║多。恒住菩提相應作意。如耽欲人與端正女。
T07n0220_p0636a03║更相愛染共為期契。彼女限礙不獲赴期。此
T07n0220_p0636a04║人欲心熾盛流注。善現。於意云何。其人欲心
T07n0220_p0636a05║於何處轉。世尊。此人欲心於女處轉。謂作是
T07n0220_p0636a06║念彼何當來共會於此歡娛戲樂。善現。於意
T07n0220_p0636a07║云何。其人晝夜幾欲念生。世尊。此人晝夜欲
T07n0220_p0636a08║念甚多。佛告善現若菩薩摩訶薩依深般若
T07n0220_p0636a09║波羅蜜多。起一念心如深般若波羅蜜多所
T07n0220_p0636a10║說而學。所超生死流轉劫數。與耽欲人經一
T07n0220_p0636a11║晝夜所起欲念其數量等。善現當知。是菩薩
T07n0220_p0636a12║摩訶薩隨依般若波羅蜜多甚深義趣。思惟
T07n0220_p0636a13║修學隨能解脫。能礙無上正等【CL012n0001_p0176b01】菩提所有過
T07n0220_p0636a14║失。是故菩薩依深般若波羅蜜多精勤修學。
T07n0220_p0636a15║速證無上正等菩提。善現當知。若菩薩摩訶
T07n0220_p0636a16║薩如深般若波羅蜜多所說而住。經一晝夜
T07n0220_p0636a17║所獲功德。若此功德有形礙者。殑伽沙等三
T07n0220_p0636a18║千大千諸佛世界不能容受。假使充滿如殑
T07n0220_p0636a19║伽沙三千大千佛之世界諸餘功德。比此功
T07n0220_p0636a20║德百分不及一。千分不及一。乃至鄔波尼殺
T07n0220_p0636a21║曇分亦不及一。
T07n0220_p0636a22║【○】大般若波羅蜜多經卷第五百一十五【○】【○】【○】【○】【○】
