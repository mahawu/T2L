T07n0220_p1088b01║【□】
T07n0220_p1088b02║【CL014n0001_p0018a01】大般若波羅蜜多經卷第五百九
T07n0220_p1088b03║十七
T07n0220_p1088b04║【□】
T07n0220_p1088b05║　　　　三藏法師玄奘奉　詔譯
T07n0220_p1088b06║　　第十六般若波羅蜜多分之五
T07n0220_p1088b07║爾時舍利子白佛言。世尊。云何菩薩摩訶薩
T07n0220_p1088b08║眾依如是法行諸境相。於是佛告舍利子言。
T07n0220_p1088b09║是諸菩薩摩訶薩眾。尚不得法何況非法。
T07n0220_p1088b10║尚不得道何況非道。於淨尸羅尚無所得亦
T07n0220_p1088b11║無所執何況犯戒。是諸菩薩不墮三界。亦復
T07n0220_p1088b12║不墮諸趣死生不著身命何況外境。於生死
T07n0220_p1088b13║流已作邊際。已度大海已超大難。又舍利子。
T07n0220_p1088b14║是諸菩薩摩訶薩眾依如是法行諸境相知一
T07n0220_p1088b15║切境皆無境性。由此因緣。是諸善士於一
T07n0220_p1088b16║切境皆無住著。如師子王不著眾境。是諸善
T07n0220_p1088b17║士於諸境界無染無雜超一切境。如大商主
T07n0220_p1088b18║無能障礙。是諸善士依如是法行諸境相無
T07n0220_p1088b19║所【CL014n0001_p0018b01】執著。又舍利子。我都不見此大眾中有一
T07n0220_p1088b20║菩薩於如是法不深信解。於如是法疑惑猶
T07n0220_p1088b21║豫。又舍利子。今此眾中一切菩薩於如是法
T07n0220_p1088b22║疑惑猶豫皆已永斷。此諸善士於如是法自
T07n0220_p1088b23║無猶豫。亦能永斷一切有情所有疑惑。是諸
T07n0220_p1088b24║善士由此因緣於一切法皆不猶豫。能為有
T07n0220_p1088b25║情決定宣說一切法性都無所有。
T07n0220_p1088b26║復次舍利子。於當來世若有得聞如是法者。
T07n0220_p1088b27║於一切法亦得斷除疑惑猶豫。亦能永斷一切
T07n0220_p1088b28║有情所有疑惑。謂為宣說如我今者所說法
T07n0220_p1088b29║要。又舍利子。我終不說薄少善根諸有情類
T07n0220_p1088c01║能於此法深生信解。薄少善根諸有情類非於
T07n0220_p1088c02║此法有所容受。如是法財非彼能用。又舍利
T07n0220_p1088c03║子。薄少善根諸有情類於如是法尚不聞名。
T07n0220_p1088c04║況能受持思惟修習。若有得聞如是法者。我
T07n0220_p1088c05║定記彼【CL014n0001_p0019a01】當得佛法。彼當來世於諸佛法能師
T07n0220_p1088c06║子吼。如我今者於大眾中作師子吼無所畏
T07n0220_p1088c07║吼大丈夫吼自然智吼。又舍利子。若有得聞
T07n0220_p1088c08║如是所說甚深法要。下至能起一信樂心不
T07n0220_p1088c09║生誹謗。我亦記彼當得無上正等菩提。何以
T07n0220_p1088c10║故。舍利子。若諸有情聞甚深法歡喜信受極
T07n0220_p1088c11║難得故。又舍利子。若諸有情聞甚深法深生
T07n0220_p1088c12║信樂能發無上正等覺心。是諸有情復甚難
T07n0220_p1088c13║得。我說成就廣大善根。具大資糧著大甲
T07n0220_p1088c14║冑。疾證無上正等菩提。若諸有情聞說如是
T07n0220_p1088c15║甚深般若波羅蜜多。歡喜信樂數數聽受。彼
T07n0220_p1088c16║所獲福無量無邊。況能受持轉為他說。設未
T07n0220_p1088c17║已入正性離生。若於二乘不決定者我皆記
T07n0220_p1088c18║彼當得無上正等菩提利樂有情窮未來際常
T07n0220_p1088c19║無斷盡。
T07n0220_p1088c20║復次舍利子。若諸有情成下劣法。我不見
T07n0220_p1088c21║彼【CL014n0001_p0019b01】於廣大法有容受義。廣大法者謂佛菩
T07n0220_p1088c22║提。又舍利子。諸有情類多有成就下劣法
T07n0220_p1088c23║者。所有信解亦皆下劣。不能種植廣大善
T07n0220_p1088c24║根。彼於如是甚深廣大無染正法不能信受。
T07n0220_p1088c25║又舍利子。若諸有情成廣大法。所有信解
T07n0220_p1088c26║亦皆廣大。發趣大乘善辦事業善著甲冑。
T07n0220_p1088c27║善能思擇甚深義理。善行大道無險正直。
T07n0220_p1088c28║遠離稠林其相平等。無諸荊棘瓦礫坑坎。
T07n0220_p1088c29║清淨無穢不邪不曲。利益世間安樂世間哀
T07n0220_p1089a01║愍世間。與諸天人作廣大義利益安樂。與諸
T07n0220_p1089a02║有情作大明照堅固梯蹬。具大慈悲哀愍一
T07n0220_p1089a03║切。於諸有情欲作利益。欲與安樂欲令安隱。
T07n0220_p1089a04║普施有情諸安樂具。如是有情即是菩薩是
T07n0220_p1089a05║摩訶薩。善能受用大法財寶是摩訶薩。善能
T07n0220_p1089a06║尋求大法財寶。最勝財寶屬彼非餘。所以者
T07n0220_p1089a07║何。若有情類不近善【CL014n0001_p0020a01】友未種善根薄福德故
T07n0220_p1089a08║下劣信解。彼於如是廣大甚深無染正法不
T07n0220_p1089a09║能信受。我依如是諸有情類有差別故密意
T07n0220_p1089a10║說言諸有情界種種差別。隨類勝劣各相愛
T07n0220_p1089a11║樂。下劣信解諸有情類還樂下劣信解有情。
T07n0220_p1089a12║廣大信解諸有情類還樂廣大信解有情
T07n0220_p1089a13║爾時舍利子白佛言。世尊。如是般若波羅蜜
T07n0220_p1089a14║多以何等法為所行境。於是佛告舍利子言。
T07n0220_p1089a15║如是般若波羅蜜多以無邊法為所行境。譬
T07n0220_p1089a16║如風界行無邊境。如是般若波羅蜜多以無
T07n0220_p1089a17║邊法為所行境。如虛空界行無邊境。如是般
T07n0220_p1089a18║若波羅蜜多以無邊法為所行境。又如風界
T07n0220_p1089a19║以太虛空為所行境。如是般若波羅蜜多以
T07n0220_p1089a20║諸法空為所行境。又舍利子。如虛空界及
T07n0220_p1089a21║如風界俱無處所而可見者。亦復不為生起
T07n0220_p1089a22║法相而現在前。如是般若【CL014n0001_p0020b01】波羅蜜多於法都
T07n0220_p1089a23║無可顯示者。亦復不為生起法相而現在前。
T07n0220_p1089a24║又舍利子。如虛空界及如風界。俱不可執非
T07n0220_p1089a25║圓成實亦無色相而可算數。如是般若波羅
T07n0220_p1089a26║蜜多都不可執。非圓成實非色等相算數可
T07n0220_p1089a27║知。又舍利子。如虛空界及如風界。無有少
T07n0220_p1089a28║法是圓成實而可示現。如是般若波羅蜜多
T07n0220_p1089a29║無有少法是圓成實而可示現。
T07n0220_p1089b01║時舍利子復白佛言。如是般若波羅蜜多以
T07n0220_p1089b02║何為相。於是佛告舍利子言。如是般若波羅
T07n0220_p1089b03║蜜多都無有相。又舍利子。如虛空界及如
T07n0220_p1089b04║風界。無有少法是圓成實可示其相。如是般
T07n0220_p1089b05║若波羅蜜多無有少法是圓成實可示其相。
T07n0220_p1089b06║何以故。舍利子。如是般若波羅蜜多遠離
T07n0220_p1089b07║眾相。無有少相而可得者。又舍利子。如虛
T07n0220_p1089b08║空界無礙著處。如是般若波羅蜜多無礙著
T07n0220_p1089b09║處。由【CL014n0001_p0021a01】斯故說甚深般若波羅蜜多無著為相。
T07n0220_p1089b10║又舍利子。非無著法有相可得。然隨世間名
T07n0220_p1089b11║言理趣作如是說。甚深般若波羅蜜多無著
T07n0220_p1089b12║為相。又舍利子。雖說般若波羅蜜多無著
T07n0220_p1089b13║為相。而此般若波羅蜜多無相可得故。不可
T07n0220_p1089b14║說無著為相。以無著法無相狀故。又舍利子
T07n0220_p1089b15║言無著者謂著遍知著不可得。著如實性遍
T07n0220_p1089b16║知一切顛倒執著故名無著。非諸著中有著
T07n0220_p1089b17║可得。由斯故說著如實性著不可得。又舍利
T07n0220_p1089b18║子言。無著者即是般若波羅蜜多。此即說為
T07n0220_p1089b19║無著相智。又舍利子。諸法皆以無著為相。
T07n0220_p1089b20║以諸法相不可得故名無著相。無有少法為
T07n0220_p1089b21║起相故而現在前。以於此中無相可得故名
T07n0220_p1089b22║無相。以無相故說名無著。若一切法有少相
T07n0220_p1089b23║者。應於此中有著可得。以一切法眾相都無
T07n0220_p1089b24║是故此中【CL014n0001_p0021b01】無著可得故。說諸法無著為相。雖
T07n0220_p1089b25║作是說而不如說。以無著相不可說故。所以
T07n0220_p1089b26║者何。以無著相無所有故。性遠離故不可得
T07n0220_p1089b27║故。又舍利子。法無著相不可示現無能顯
T07n0220_p1089b28║了。然為有情方便示現。此無著相故不應執。
T07n0220_p1089b29║又舍利子。諸雜染相即是無相。非雜染法為
T07n0220_p1089c01║起相故而現在前。又舍利子。諸雜染法顛倒
T07n0220_p1089c02║現前。諸顛倒者皆是無相。諸無相者皆不可
T07n0220_p1089c03║說。故有相法即是無相。又舍利子。諸清淨法
T07n0220_p1089c04║亦無有相。所以者何。諸雜染法尚無有相。況
T07n0220_p1089c05║清淨法而可有相。又舍利子。若能遍知諸雜
T07n0220_p1089c06║染法如實性者。彼諸雜染皆不可得。然諸有
T07n0220_p1089c07║情由顛倒故起諸雜染。諸顛倒者皆非真實。
T07n0220_p1089c08║若非真實。則無實體亦無實相。若能如是如
T07n0220_p1089c09║實遍知即名清淨。諸雜染相尚不可得。況清
T07n0220_p1089c10║淨相而有可【CL014n0001_p0022a01】得。是故雜染清淨二法。俱非有
T07n0220_p1089c11║相非圓成實。又舍利子。諸法無相非圓成實
T07n0220_p1089c12║說名無著。故說諸法無著為相。以一切法無
T07n0220_p1089c13║著相故說名無著。愚夫異生著無著相。又舍
T07n0220_p1089c14║利子。如是名為說一切法無著為相。此無著
T07n0220_p1089c15║相當知即是智所行處。亦是般若波羅蜜多
T07n0220_p1089c16║所行之處。此無著相智所行處亦名般若波
T07n0220_p1089c17║羅蜜多。故說般若波羅蜜多行無邊境諸無
T07n0220_p1089c18║著性。當知說名行無邊境。又舍利子。所行處
T07n0220_p1089c19║者當知此顯非所行處。甚深般若波羅蜜多
T07n0220_p1089c20║非行處相可能顯示。又舍利子。所行境者當
T07n0220_p1089c21║知顯示非所行境。以一切法如實之性。如所
T07n0220_p1089c22║有性皆不可得故。一切法非所行境。以一切
T07n0220_p1089c23║法無境性故。若能如是遍知諸法是則名為
T07n0220_p1089c24║行一切境。雖作是說而不如說。若能如是遍
T07n0220_p1089c25║知諸法都無【CL014n0001_p0022b01】所著名無著相。由斯理趣故說
T07n0220_p1089c26║般若波羅蜜多無著為相。
T07n0220_p1089c27║復次舍利子。如是所說如來智境甚深法要。
T07n0220_p1089c28║若欲宣說分別開示助伴甚少。此中助伴。唯
T07n0220_p1089c29║有見諦趣大菩提。諸聲聞等及已不退轉菩
T07n0220_p1090a01║薩摩訶薩。并見具足補特伽羅。於無上乘不
T07n0220_p1090a02║復退者。彼見具足補特伽羅亦於如是甚深
T07n0220_p1090a03║法要。能正修行遠離疑惑。身證菩薩已得淨
T07n0220_p1090a04║忍。於斯法要定無疑惑。又舍利子。愚夫異生
T07n0220_p1090a05║如是妙法非彼行地。又舍利子。如是所說甚
T07n0220_p1090a06║深般若波羅蜜多相應法教甚為難得。終不
T07n0220_p1090a07║墮於下劣信解諸有情手。若諸有情曾事多
T07n0220_p1090a08║佛。成就最勝清淨善根信解廣大。如是所說
T07n0220_p1090a09║甚深般若波羅蜜多相應法教乃墮其手。當知
T07n0220_p1090a10║如是諸有情類已植無量廣大善根。成就調
T07n0220_p1090a11║柔清淨意樂。已於過去無量【CL014n0001_p0023a01】佛所。植菩提種
T07n0220_p1090a12║發弘誓願。行菩薩行乘佛所乘。親近如來應
T07n0220_p1090a13║正等覺。於甚深法如理請問故。此般若波羅
T07n0220_p1090a14║蜜多相應法教墮在其手。當知如是諸有情
T07n0220_p1090a15║類或已證得無生法忍。或近當證無生法忍
T07n0220_p1090a16║故。此般若波羅蜜多相應法教墮在其手。當
T07n0220_p1090a17║知如是諸有情類疾證無上正等菩提。除悲
T07n0220_p1090a18║願力不求速證。當知如是諸有情類於諸佛
T07n0220_p1090a19║所已得授記。或復不久當得授記。當知如
T07n0220_p1090a20║是諸有情類設未得佛現前授記。如已得佛
T07n0220_p1090a21║現前記者。又舍利子。若諸有情善根未熟薄
T07n0220_p1090a22║福德故。尚不得聞如是般若波羅蜜多經典名
T07n0220_p1090a23║字。況得手執讀誦受持書寫供養為他廣說。
T07n0220_p1090a24║彼能如是無有是處。若諸有情善根已熟。宿
T07n0220_p1090a25║願力故得遇此經。聽聞受持書寫讀誦恭敬
T07n0220_p1090a26║供養為他廣說。又舍利子。若【CL014n0001_p0023b01】諸有情善根增
T07n0220_p1090a27║盛意樂調善。如是般若波羅蜜多相應法教乃
T07n0220_p1090a28║墮其手。我記說彼諸善男子善女人等。或菩
T07n0220_p1090a29║薩乘或聲聞乘。由得此法深心愛樂。先雖懈
T07n0220_p1090b01║怠多樂睡眠。起不正知不住正念。或心散亂
T07n0220_p1090b02║或耽飲食。或愛珍財或好麤語。或喜暴惡或
T07n0220_p1090b03║懷驁慢。或根闇鈍無所了知。彼由如是善根
T07n0220_p1090b04║力故。前所說過一切皆轉。由得如是甚深法
T07n0220_p1090b05║要。設是聲聞轉成菩薩。於甚深法倍生愛
T07n0220_p1090b06║樂。於諸境界能不放逸。於諸善法愛樂修行。
T07n0220_p1090b07║勇猛正勤離諸懈怠。一心攝念守護諸根。不
T07n0220_p1090b08║出麤言不行暴惡。恒修恭敬樂習多聞。精進
T07n0220_p1090b09║熾然無所貪染。善能簡擇甚深法義。若欲圓
T07n0220_p1090b10║滿如是功德。當勤修學甚深法要。
T07n0220_p1090b11║復次舍利子。若諸菩薩或聲聞乘。聞斯法要
T07n0220_p1090b12║獲殊勝果。謂聞如是甚深法要。決定不【CL014n0001_p0024a01】復行
T07n0220_p1090b13║諸放逸。於諸惡法不生保信。善欲精進俱無
T07n0220_p1090b14║退減。於所修行不生慢緩。於外邪法不樂
T07n0220_p1090b15║思求。於貪恚癡不多現起。如是等果無量無
T07n0220_p1090b16║邊。皆由得聞此深法要。又舍利子。甚深法
T07n0220_p1090b17║要非但耳聞即名為果。要不放逸精進修行。
T07n0220_p1090b18║如實了知遠離眾惡。自他俱利乃名為果。又
T07n0220_p1090b19║聞法者謂於法要如實了知精勤修學。非於
T07n0220_p1090b20║正法起異解行。若於正法起異解行。當知彼
T07n0220_p1090b21║類不名聞法。又舍利子。汝等皆應於所聞義
T07n0220_p1090b22║方便善巧。起無倒解安住正行。若於法義起
T07n0220_p1090b23║顛倒解不正修行。當知彼類於佛正法定無
T07n0220_p1090b24║順忍。又舍利子。於我正法毘奈耶中如說
T07n0220_p1090b25║行者乃得順忍。言順忍者謂於正法無倒簡
T07n0220_p1090b26║擇發起正行。又舍利子。順忍具足補特伽
T07n0220_p1090b27║羅安住正行。當知決定不墮地獄傍生餓鬼
T07n0220_p1090b28║諸惡【CL014n0001_p0024b01】趣中。疾能證得正法勝果。又舍利子。
T07n0220_p1090b29║諸有情類不應保信微少善根。謂彼即能脫
T07n0220_p1090c01║諸惡趣。勤行精進亦不可保。乃至於法未具
T07n0220_p1090c02║正見。於諸惡趣猶有墮落。又舍利子。若於
T07n0220_p1090c03║正法圓滿修學得順忍已。能不復造感惡趣
T07n0220_p1090c04║業。不復懈怠起順退分。於下劣位不恐退墮。
T07n0220_p1090c05║於所修行心不慢緩。何以故。舍利子。彼於
T07n0220_p1090c06║雜染清淨分中能正遍知。得如實見達一切
T07n0220_p1090c07║法。顛倒所起虛妄心現不生執著。彼於正法
T07n0220_p1090c08║甚深義趣。已得正見具足順忍。聰敏調柔住
T07n0220_p1090c09║清淨戒。律儀正行軌則所行。由得順忍無不
T07n0220_p1090c10║具足。天龍藥叉阿素洛等尚恭敬彼。何況諸
T07n0220_p1090c11║人天龍藥叉阿素洛等一切於彼尚應愛念。
T07n0220_p1090c12║歸趣供養守護圍繞。不令惡緣損壞身命及
T07n0220_p1090c13║所修行。何況諸人。故應勤修正法順忍。若
T07n0220_p1090c14║得順忍天龍藥【CL014n0001_p0025a01】叉阿素洛等。常隨守護恭敬
T07n0220_p1090c15║供養曾無暫捨。時舍利子告善現言。云何具
T07n0220_p1090c16║壽默然無說。云何不說甚深般若波羅蜜多。
T07n0220_p1090c17║今者如來應正等覺現前為證。今此大眾於
T07n0220_p1090c18║深般若波羅蜜多是真法器。意樂清淨願聞
T07n0220_p1090c19║深法。善現答言。唯舍利子。我於諸法都無
T07n0220_p1090c20║所見。是故我今默無所說。又舍利子。我都
T07n0220_p1090c21║不見甚深般若波羅蜜多。亦不見有諸菩薩
T07n0220_p1090c22║眾。不見能說不見所說。亦復不見由此為此
T07n0220_p1090c23║因此屬此依此而說。我於此中既無所見。云
T07n0220_p1090c24║何令我為諸菩薩宣說般若波羅蜜多。設我
T07n0220_p1090c25║欲說誰是能說誰是所說。亦復不知何由何
T07n0220_p1090c26║為何因何屬何依而說。我當云何宣說如是
T07n0220_p1090c27║甚深般若波羅蜜多。又舍利子。甚深般若
T07n0220_p1090c28║波羅蜜多。不可宣說不可顯示不可戲論。
T07n0220_p1090c29║又舍利子。甚深般若波羅【CL014n0001_p0025b01】蜜多。無能宣說
T07n0220_p1091a01║無能顯示無能戲論。若能如是方便表示。即
T07n0220_p1091a02║顯般若波羅蜜多。又舍利子。甚深般若波羅
T07n0220_p1091a03║蜜多。非過去非未來非現在。又舍利子。甚深
T07n0220_p1091a04║般若波羅蜜多。不可以過去相說。不可以未
T07n0220_p1091a05║來相說。不可以現在相說。又舍利子。甚深般
T07n0220_p1091a06║若波羅蜜多無相無說。又舍利子。我都不見
T07n0220_p1091a07║甚深般若波羅蜜多。有如是相可以此相宣
T07n0220_p1091a08║說般若波羅蜜多。又舍利子。蘊處界等三世
T07n0220_p1091a09║之相非深般若波羅蜜多。蘊處界等三世之
T07n0220_p1091a10║相所有真如不虛妄性不變異性如所有性是
T07n0220_p1091a11║深般若波羅蜜多。又舍利子。蘊處界等三
T07n0220_p1091a12║世之相所有真如不虛妄性不變異性如所有
T07n0220_p1091a13║性。不可施設不可顯示不可戲論。非語業等
T07n0220_p1091a14║所能詮表。又舍利子。甚深般若波羅蜜多不
T07n0220_p1091a15║由說示諸法相故而現在【CL014n0001_p0026a01】前。不由說示蘊處
T07n0220_p1091a16║界相故而現在前。不由說示行非行相故而
T07n0220_p1091a17║現在前。不由說示緣起相故而現在前。不由
T07n0220_p1091a18║說示名色相故而現在前。不由說示我有情等
T07n0220_p1091a19║相故而現在前。不由說示法界相故而現在
T07n0220_p1091a20║前。不由說示有繫離繫相故而現在前。不由
T07n0220_p1091a21║說示因緣相故而現在前。不由說示苦樂相
T07n0220_p1091a22║故而現在前。不由說示安立非安立相故而
T07n0220_p1091a23║現在前。不由說示生滅相故而現在前。不由
T07n0220_p1091a24║說示染淨相故而現在前。不由說示本性非
T07n0220_p1091a25║本性相故而現在前。不由說示世俗勝義相
T07n0220_p1091a26║故而現在前。不由說示諦實虛妄相故而現
T07n0220_p1091a27║在前。不由說示移轉趣入相故而現在前。何
T07n0220_p1091a28║以故。舍利子。甚深般若波羅蜜多離眾相故
T07n0220_p1091b01║不可顯示。此是般若波羅蜜多。在此般若波
T07n0220_p1091b02║羅蜜多。由此般若波羅【CL014n0001_p0026b01】蜜多。為此般若波羅
T07n0220_p1091b03║蜜多。因此般若波羅蜜多。屬此般若波羅蜜
T07n0220_p1091b04║多。依此般若波羅蜜多。又舍利子。我不見法
T07n0220_p1091b05║由此法故說示般若波羅蜜多。又舍利子。無
T07n0220_p1091b06║有少法能顯能取甚深般若波羅蜜多。又舍利
T07n0220_p1091b07║子。非深般若波羅蜜多能顯能取諸蘊處界
T07n0220_p1091b08║緣起明脫。又舍利子。諸出世間妙慧通達亦
T07n0220_p1091b09║復不能顯取般若波羅蜜多。又舍利子。如法
T07n0220_p1091b10║不能顯取諸法。如何顯說甚深般若波羅蜜
T07n0220_p1091b11║多。然舍利子。若能了知如是諸法真實理趣。
T07n0220_p1091b12║即能了知宣說般若波羅蜜多。
T07n0220_p1091b13║復次舍利子。甚深般若波羅蜜多不由顯示
T07n0220_p1091b14║所有法故而現在前。又舍利子。甚深般若波
T07n0220_p1091b15║羅蜜多不由顯示蘊處界故而現在前。不由
T07n0220_p1091b16║顯示名及色故而現在前。不由顯示染淨法
T07n0220_p1091b17║故而現在前。不由顯示諸緣起故【CL014n0001_p0027a01】而現在前。
T07n0220_p1091b18║不由顯示諸顛倒故而現在前。不由顯示我
T07n0220_p1091b19║有情界等故而現在前。不由顯示地水火風
T07n0220_p1091b20║空識界故而現在前。不由顯示欲色無色界
T07n0220_p1091b21║故而現在前。不由顯示布施慳貪持戒犯戒
T07n0220_p1091b22║安忍忿恚精進懈怠靜慮散亂般若惡慧故而
T07n0220_p1091b23║現在前。不由顯示念住正斷神足根力覺支
T07n0220_p1091b24║道支靜慮解脫等持等至無量神通故而現在
T07n0220_p1091b25║前。不由顯示諸諦道果故而現在前。不由顯
T07n0220_p1091b26║示聲聞獨覺菩薩佛地法故而現在前。不由
T07n0220_p1091b27║顯示所有法智及非智故而現在前。不由顯
T07n0220_p1091b28║示盡無生智及滅智故而現在前。不由顯示
T07n0220_p1091b29║涅槃法故而現在前。又舍利子。如無有法
T07n0220_p1091c01║由顯示法而現在前。我當云何宣說如是甚
T07n0220_p1091c02║深般若波羅蜜多。然舍利子。若能了知如是
T07n0220_p1091c03║所說甚深般若波羅蜜多。不由【CL014n0001_p0027b01】顯示所有法
T07n0220_p1091c04║故而現在前。即能了知甚深般若波羅蜜多。
T07n0220_p1091c05║亦能宣說甚深般若波羅蜜多。又舍利子。甚
T07n0220_p1091c06║深般若波羅蜜多不為諸法有合有散而現在
T07n0220_p1091c07║前。何以故。舍利子。甚深般若波羅蜜多不為
T07n0220_p1091c08║諸蘊諸處諸界有合有散。不為諸行有合有
T07n0220_p1091c09║散。不為緣起有合有散。不為顛倒有合有散。
T07n0220_p1091c10║不為欲色無色界有合有散。不為地水火風
T07n0220_p1091c11║空識界有合有散不為我有情界等有合有散。
T07n0220_p1091c12║不為法界有合有散。不為布施慳貪持戒犯
T07n0220_p1091c13║戒安忍忿恚精進懈怠靜慮散亂般若惡慧有
T07n0220_p1091c14║合有散。不為念住正斷神足根力覺支道支
T07n0220_p1091c15║靜慮解脫等持等至無量神通有合有散。不
T07n0220_p1091c16║為諸諦道及道果有合有散。不為聲聞獨覺
T07n0220_p1091c17║菩薩佛地及法有合有散。不為過去未來現
T07n0220_p1091c18║在三世平等有合有散。【CL014n0001_p0028a01】不為無著盡無生智
T07n0220_p1091c19║有合有散。不為涅槃有合有散而現在前。又
T07n0220_p1091c20║舍利子。如無有法為法合散而現在前。我當
T07n0220_p1091c21║云何宣說如是甚深般若波羅蜜多。然舍利
T07n0220_p1091c22║子。我觀此義作如是說。甚深般若波羅蜜多
T07n0220_p1091c23║不可說示。又舍利子。我都不見有如是法。可
T07n0220_p1091c24║名能說。可名所說。可名由此。為此因此。屬此
T07n0220_p1091c25║依此。而有所說。云何令我為諸菩薩宣說般
T07n0220_p1091c26║若波羅蜜多。
T07n0220_p1091c27║爾時世尊告善勇猛。菩薩摩訶薩言。善男子。
T07n0220_p1091c28║諸菩薩摩訶薩修行般若波羅蜜多。於一切
T07n0220_p1091c29║法都無所行。何以故。善勇猛。以一切法皆
T07n0220_p1092a01║是顛倒之所等起。非實非有邪偽虛妄。又善
T07n0220_p1092a02║勇猛。譬如於法有所行者。皆行顛倒皆行不
T07n0220_p1092a03║實。如是菩薩若有所行應行顛倒應行不實。
T07n0220_p1092a04║非諸菩薩是顛倒行及不實行之所顯了。亦
T07n0220_p1092a05║非菩薩行顛【CL014n0001_p0028b01】倒行及不實行能行般若波羅蜜
T07n0220_p1092a06║多。又善勇猛。顛倒不實則非所行。是故菩
T07n0220_p1092a07║薩不於中行。又善勇猛。言顛倒者即是虛妄。
T07n0220_p1092a08║愚夫異生之所執著。如是諸法不如是有。如
T07n0220_p1092a09║是所執不如其相。是故說名顛倒不實。故諸
T07n0220_p1092a10║菩薩不行顛倒不行不實。由此菩薩名實語
T07n0220_p1092a11║者。亦得說名無倒行者。若實無倒則無所行
T07n0220_p1092a12║故。說菩薩行無所行一切行斷名菩薩行。此
T07n0220_p1092a13║菩薩行不可顯示。是此由此。在此從此。非諸
T07n0220_p1092a14║菩薩行所顯了。何以故。善勇猛。以諸菩薩
T07n0220_p1092a15║息一切行行菩薩行。謂息異生聲聞獨覺有
T07n0220_p1092a16║取著行行菩薩行。又善勇猛。如是菩薩於諸
T07n0220_p1092a17║佛法亦復不行亦不執著。此是佛法。由此佛
T07n0220_p1092a18║法。在此佛法。屬此佛法。如是菩薩亦復不
T07n0220_p1092a19║行一切分別異分別行。謂諸菩薩不行分別
T07n0220_p1092a20║及異分別。一切分【CL014n0001_p0029a01】別異分別斷名菩薩行。善
T07n0220_p1092a21║勇猛。分別者謂於諸法分別自性。異分別者
T07n0220_p1092a22║謂於諸法分別差別。非一切法可得分別及
T07n0220_p1092a23║異分別。以一切法不可分別異分別故。若分
T07n0220_p1092a24║別法則於諸法作異分別。然一切法遠離分
T07n0220_p1092a25║別及異分別。又善勇猛。言分別者是謂一邊。
T07n0220_p1092a26║異分別者是第二邊。非諸菩薩行邊無邊。若
T07n0220_p1092a27║諸菩薩於邊無邊俱無所行。是諸菩薩亦不
T07n0220_p1092a28║見中。若見中者則行於中。若行中者則行於
T07n0220_p1092a29║邊。非中有行有顯有示離行相故。又善勇
T07n0220_p1092b01║猛。所言中者當知即是八支聖道。如是聖道
T07n0220_p1092b02║於一切法都無所得而現在前。如是聖道於
T07n0220_p1092b03║一切法都無所見而現在前。又善勇猛。若時
T07n0220_p1092b04║於法無修無遣爾時名為止息之道。此止息
T07n0220_p1092b05║道於一切法。無修無遣超過修遣。證一切法
T07n0220_p1092b06║平等實性。由證諸法【CL014n0001_p0029b01】平等實性。道想尚無
T07n0220_p1092b07║況見有道。又善勇猛。止息道者謂阿羅漢漏
T07n0220_p1092b08║盡苾芻。何以故。善勇猛。彼遣道故所修非
T07n0220_p1092b09║遣故名為遣。彼遣亦無故名為遣。以遣修故
T07n0220_p1092b10║說名為遣。又善勇猛。若有修遣應有所得不
T07n0220_p1092b11║名為遣。此中遣者謂遣修性。此中無修故名
T07n0220_p1092b12║為遣。以修無故遣亦非有。雖作是說而不如
T07n0220_p1092b13║說。何以故。善勇猛。遣不可說離遣性故。復何
T07n0220_p1092b14║所離。謂顛倒法不復等起。及不實法不復等
T07n0220_p1092b15║起。又善勇猛。非諸顛倒能起顛倒。夫顛倒者
T07n0220_p1092b16║無實所起。非於此中有實起故。若於此中有
T07n0220_p1092b17║實所起不名顛倒。以無實起故名顛倒。又善
T07n0220_p1092b18║勇猛。諸菩薩眾隨覺諸法離諸顛倒。所以
T07n0220_p1092b19║者何。諸菩薩眾了知顛倒皆非實有。謂顛倒
T07n0220_p1092b20║中無顛倒性。由知顛倒實無所有。非顛倒中
T07n0220_p1092b21║有顛倒性故。說菩薩隨覺諸【CL014n0001_p0030a01】法離諸顛倒。由
T07n0220_p1092b22║覺諸法離諸顛倒。不復於法更生顛倒。若於
T07n0220_p1092b23║此中無復顛倒則於此法亦無所行。何以故。
T07n0220_p1092b24║善勇猛。一切顛倒皆有所行由有所行則有等
T07n0220_p1092b25║起。所行等起皆由顛倒虛妄分別。諸菩薩眾
T07n0220_p1092b26║於所行法。皆無分別亦無等起。是故說名遠
T07n0220_p1092b27║離顛倒。由無顛倒則無所行。由無所行則無
T07n0220_p1092b28║所起。故說菩薩行無所行。無所行者謂於諸
T07n0220_p1092b29║法都無所行。亦不觀察亦不示現有所行相。
T07n0220_p1092c01║故說菩薩行無所行。若能如是行無所行為
T07n0220_p1092c02║行般若波羅蜜多。
T07n0220_p1092c03║復次善勇猛。若菩薩摩訶薩不緣色行是行
T07n0220_p1092c04║般若波羅蜜多。不緣受想行識行是行般若
T07n0220_p1092c05║波羅蜜多。何以故。善勇猛。是諸菩薩知諸所
T07n0220_p1092c06║緣性遠離故。若知所緣其性遠離則無所行。
T07n0220_p1092c07║故說菩薩行無所行。善勇猛。若菩薩摩訶薩
T07n0220_p1092c08║不緣眼【CL014n0001_p0030b01】行是行般若波羅蜜多。不緣耳鼻舌
T07n0220_p1092c09║身意行是行般若波羅蜜多。何以故。善勇
T07n0220_p1092c10║猛。是諸菩薩知諸所緣性非實故。若知所緣
T07n0220_p1092c11║其性非實則無所行故。說菩薩行無所行。善
T07n0220_p1092c12║勇猛。若菩薩摩訶薩不緣色行是行般若波
T07n0220_p1092c13║羅蜜多。不緣聲香味觸法行是行般若波羅
T07n0220_p1092c14║蜜多。何以故。善勇猛。是諸菩薩知諸所緣顛
T07n0220_p1092c15║倒所起。若顛倒起則非真實。若知所緣顛倒
T07n0220_p1092c16║所起性非真實則無所行。故說菩薩行無所
T07n0220_p1092c17║行。善勇猛。若菩薩摩訶薩不緣眼識行是行
T07n0220_p1092c18║般若波羅蜜多。不緣耳鼻舌身意識行是行
T07n0220_p1092c19║般若波羅蜜多。何以故。善勇猛。是諸菩薩知
T07n0220_p1092c20║諸所緣皆是虛妄。若知所緣皆是虛妄則無
T07n0220_p1092c21║所行。故說菩薩行無所行。善勇猛。若菩薩摩
T07n0220_p1092c22║訶薩不緣名色行是行般若波羅蜜多。何以
T07n0220_p1092c23║故。善勇猛。【CL014n0001_p0031a01】是諸菩薩覺諸所緣無所緣性。若
T07n0220_p1092c24║覺所緣無所緣性則無所行。故說菩薩行無
T07n0220_p1092c25║所行。善勇猛。若菩薩摩訶薩不緣我。有情等
T07n0220_p1092c26║行是行般若波羅蜜多。何以故。善勇猛。是諸
T07n0220_p1092c27║菩薩如實知我有情等想性非真實。若能知
T07n0220_p1092c28║我有情等想性非真實則於諸行都無所行。若
T07n0220_p1092c29║於諸行都無所行則離諸行。故說菩薩行無
T07n0220_p1093a01║所行。善勇猛。若菩薩摩訶薩不行我想有情
T07n0220_p1093a02║想乃至知者想見者想是行般若波羅蜜多。
T07n0220_p1093a03║何以故。善勇猛。是諸菩薩遣一切想。若能
T07n0220_p1093a04║遣除一切想者則於諸想都無所行。故說菩
T07n0220_p1093a05║薩行無所行。善勇猛。若菩薩摩訶薩不行顛
T07n0220_p1093a06║倒見趣諸蓋是行般若波羅蜜多。不緣顛倒
T07n0220_p1093a07║見趣蓋行是行般若波羅蜜多。何以故。善勇
T07n0220_p1093a08║猛。是諸菩薩知諸顛倒見蓋所緣都非實有。
T07n0220_p1093a09║若知顛倒【CL014n0001_p0031b01】見蓋所行都非實有則無所行。故
T07n0220_p1093a10║說菩薩行無所行。善勇猛。若菩薩摩訶薩不
T07n0220_p1093a11║緣緣起行是行般若波羅蜜多。何以故。善勇
T07n0220_p1093a12║猛。是諸菩薩遍知緣起及彼所緣。若諸菩薩
T07n0220_p1093a13║遍知緣起及彼所緣則無所行。故說菩薩行
T07n0220_p1093a14║無所行。善勇猛。若菩薩摩訶薩不緣欲色無
T07n0220_p1093a15║色界行是行般若波羅蜜多。何以故。善勇猛。
T07n0220_p1093a16║是諸菩薩普能除遣三界所緣。若諸菩薩普
T07n0220_p1093a17║能除遣三界所緣則無所行。故說菩薩行無
T07n0220_p1093a18║所行。善勇猛。若菩薩摩訶薩不緣布施慳貪
T07n0220_p1093a19║持戒犯戒安忍忿恚精進懈怠靜慮散亂般若
T07n0220_p1093a20║惡慧行是行般若波羅蜜多。何以故。善勇猛。
T07n0220_p1093a21║是諸菩薩遍知布施慳貪乃至般若惡慧所緣。
T07n0220_p1093a22║若諸菩薩遍知如是一切所緣則無所行。故
T07n0220_p1093a23║說菩薩行無所行。善勇猛。若菩薩摩訶薩不
T07n0220_p1093a24║緣無【CL014n0001_p0032a01】倒念住正斷神足根力覺支道支靜慮解
T07n0220_p1093a25║脫等持等至無量神通等行是行般若波羅蜜
T07n0220_p1093a26║多。何以故。善勇猛。是諸菩薩於諸所緣自在
T07n0220_p1093a27║覺了亦能除遣。若諸菩薩於諸所緣自在覺
T07n0220_p1093a28║了亦能除遣則無所行。故說菩薩行無所行。
T07n0220_p1093a29║善勇猛。若菩薩摩訶薩不緣苦集滅道諦行
T07n0220_p1093b01║是行般若波羅蜜多。何以故。善勇猛。是諸
T07n0220_p1093b02║菩薩除遣苦集滅道所緣。若能除遣四諦所
T07n0220_p1093b03║緣則無所遣亦無所行。故說菩薩行無所行。
T07n0220_p1093b04║善勇猛。若菩薩摩訶薩不緣明脫行是行般
T07n0220_p1093b05║若波羅蜜多。何以故。善勇猛。是諸菩薩普
T07n0220_p1093b06║能除遣明脫所緣。若能除遣明脫所緣則無
T07n0220_p1093b07║所行。故說菩薩行無所行。善勇猛。若菩薩
T07n0220_p1093b08║摩訶薩不緣盡無生無造作行是行般若波羅
T07n0220_p1093b09║蜜多。何以故。善勇猛。是諸菩薩普能除遣
T07n0220_p1093b10║盡無生【CL014n0001_p0032b01】無造所緣。若能除遣此諸所緣則無
T07n0220_p1093b11║所行。故說菩薩行無所行。善勇猛。若菩薩摩
T07n0220_p1093b12║訶薩不緣地水火風空識界行是行般若波羅
T07n0220_p1093b13║蜜多。何以故。善勇猛。是諸菩薩普能除遣地
T07n0220_p1093b14║水火風空識界所緣。若能除遣此諸所緣則
T07n0220_p1093b15║無所行。故說菩薩行無所行。善勇猛。若菩薩
T07n0220_p1093b16║摩訶薩不緣聲聞獨覺菩薩佛地行是行般若
T07n0220_p1093b17║波羅蜜多。何以故。善勇猛。是諸菩薩普能除
T07n0220_p1093b18║遣聲聞獨覺菩薩佛地所緣。若諸菩薩普能
T07n0220_p1093b19║除遣聲聞獨覺菩薩佛地所緣則無所行。故
T07n0220_p1093b20║說菩薩行無所行。善勇猛。若菩薩摩訶薩
T07n0220_p1093b21║不緣聲聞獨覺菩薩佛法行是行般若波羅蜜
T07n0220_p1093b22║多。何以故。善勇猛。是諸菩薩普能除遣聲聞
T07n0220_p1093b23║獨覺菩薩佛法所緣。若諸菩薩普能除遣聲
T07n0220_p1093b24║聞獨覺菩薩佛法所緣則無所行。故說菩薩
T07n0220_p1093b25║行【CL014n0001_p0033a01】無所行。善勇猛。若菩薩摩訶薩不緣涅槃
T07n0220_p1093b26║行是行般若波羅蜜多。何以故。善勇猛。是諸
T07n0220_p1093b27║菩薩遍知涅槃所緣。若諸菩薩遍知涅槃所
T07n0220_p1093b28║緣則無所行。故說菩薩行無所行。善勇猛。若
T07n0220_p1093b29║菩薩摩訶薩不緣相好清淨行是行般若波羅
T07n0220_p1093c01║蜜多。何以故。善勇猛。是諸菩薩普能除遣相
T07n0220_p1093c02║好清淨所緣。若諸菩薩普能除遣相好清淨
T07n0220_p1093c03║所緣則無所行。故說菩薩行無所行。善勇
T07n0220_p1093c04║猛。若菩薩摩訶薩不緣佛土清淨行是行般
T07n0220_p1093c05║若波羅蜜多。何以故。善勇猛。是諸菩薩普能
T07n0220_p1093c06║除遣佛土清淨所緣。若諸菩薩普能除遣佛
T07n0220_p1093c07║土清淨所緣則無所行。故說菩薩行無所行。
T07n0220_p1093c08║善勇猛。若菩薩摩訶薩不緣聲聞圓滿功德
T07n0220_p1093c09║行是行般若波羅蜜多。何以故。善勇猛。是諸
T07n0220_p1093c10║菩薩普能除遣聲聞圓滿功德所緣。若諸菩
T07n0220_p1093c11║薩【CL014n0001_p0033b01】普能除遣聲聞圓滿功德所緣則無所行。
T07n0220_p1093c12║故說菩薩行無所行。善勇猛。若菩薩摩訶薩
T07n0220_p1093c13║不緣菩薩圓滿功德行是行般若波羅蜜多。
T07n0220_p1093c14║何以故。善勇猛。是諸菩薩普能除遣菩薩圓
T07n0220_p1093c15║滿功德所緣。若諸菩薩普能除遣菩薩圓滿
T07n0220_p1093c16║功德所緣則無所行。故說菩薩行無所行。善
T07n0220_p1093c17║勇猛。若諸菩薩能如是行。為行般若波羅蜜
T07n0220_p1093c18║多。若諸菩薩能行般若波羅蜜多。遍知一切
T07n0220_p1093c19║所緣而行。除遣一切所緣而行。
T07n0220_p1093c20║大般若波羅蜜多經卷第五百九十七【○】【○】【○】【○】【○】【CL014n0001_p0034a01】【CL014n0001_p0034b01】
