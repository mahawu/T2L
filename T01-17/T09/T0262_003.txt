T09n0262_p0019a13║【□】
T09n0262_p0019a14║【CL032n0130_p0531a01】妙法蓮華經卷第三
T09n0262_p0019a15║【□】
T09n0262_p0019a16║　　　　後秦龜茲國三藏法師
T09n0262_p0019a17║　　　　鳩摩羅什奉　詔譯
T09n0262_p0019a18║　　藥草喻品第五
T09n0262_p0019a19║爾時世尊告摩訶迦葉及諸大弟子。善哉善
T09n0262_p0019a20║哉。迦葉。善說如來真實功德。誠如所言。
T09n0262_p0019a21║如來復有無量無邊阿僧祇功德。汝等若於
T09n0262_p0019a22║無量億劫說不能盡。迦葉當知。如來是諸
T09n0262_p0019a23║法之王若有所說皆不虛也。於一切法以
T09n0262_p0019a24║智方便而演說之。其所說法。皆悉到於一
T09n0262_p0019a25║切智地。如來觀知一切諸法之所歸趣。亦
T09n0262_p0019a26║知一切眾生深心所行。通達無礙。又於諸
T09n0262_p0019a27║法究盡明了。示諸眾生一切智慧。迦葉。譬
T09n0262_p0019a28║如三千大千世界。山川谿谷土地所生卉木
T09n0262_p0019a29║叢林。及諸藥草種類若干名色各異。密雲彌
T09n0262_p0019b01║布遍覆三千大千世界。一時等澍其澤普洽
T09n0262_p0019b02║卉木叢林及諸藥草。【CL032n0130_p0531b01】小根小莖小枝小葉。中
T09n0262_p0019b03║根中莖中枝中葉。大根大莖大枝大葉。諸樹
T09n0262_p0019b04║大小。隨上中下各有所受。一雲所雨。稱
T09n0262_p0019b05║其種性而得生長。華果敷實。雖一地所生
T09n0262_p0019b06║一雨所潤。而諸草木各有差別。迦葉當知。
T09n0262_p0019b07║如來亦復如是。出現於世如大雲起。以大
T09n0262_p0019b08║音聲普遍世界天人阿修羅。如彼大雲遍
T09n0262_p0019b09║覆三千大千國土。於大眾中而唱是言。我
T09n0262_p0019b10║是如來應供正遍知明行足善逝世間解無上
T09n0262_p0019b11║士調御丈夫天人師佛世尊。未度者令度。
T09n0262_p0019b12║未解者令解。未安者令安。未涅槃者令
T09n0262_p0019b13║得涅槃。今世後世如實知之。我是一切知
T09n0262_p0019b14║者。一切見者。知道者。開道者。說道者。汝等
T09n0262_p0019b15║天人阿修羅眾。皆應到此。為聽法故。爾時
T09n0262_p0019b16║無數千萬億種眾生。來至佛所而聽法。如
T09n0262_p0019b17║來于時觀是眾生諸根利鈍精進懈怠。隨其
T09n0262_p0019b18║所堪而為【CL032n0130_p0532a01】說法。種種無量。皆令歡喜快得
T09n0262_p0019b19║善利。是諸眾生聞是法已。現世安隱後生善
T09n0262_p0019b20║處。以道受樂亦得聞法。既聞法已離諸障
T09n0262_p0019b21║礙。於諸法中。任力所能漸得入道。如彼
T09n0262_p0019b22║大雲雨於一切卉木叢林及諸藥草。如其種
T09n0262_p0019b23║性。具足蒙潤各得生長。如來說法一相一
T09n0262_p0019b24║味。所謂解脫相離相滅相。究竟至於一切種
T09n0262_p0019b25║智。其有眾生聞如來法。若持讀誦如說修
T09n0262_p0019b26║行。所得功德不自覺知。所以者何。唯有如
T09n0262_p0019b27║來。知此眾生種相體性。念何事。思何事。
T09n0262_p0019b28║修何事。云何念。云何思。云何修。以何法
T09n0262_p0019b29║念。以何法思。以何法修。以何法得何法。
T09n0262_p0019c01║眾生住於種種之地。唯有如來。如實見之
T09n0262_p0019c02║明了無礙。如彼卉木叢林諸藥草等。而不
T09n0262_p0019c03║自知上中下性。如來知是一相一味之法。
T09n0262_p0019c04║所謂解脫相離相滅相。究竟涅槃常寂滅相。
T09n0262_p0019c05║終歸於【CL032n0130_p0532b01】空。佛知是已。觀眾生心欲而將護
T09n0262_p0019c06║之。是故不即為說一切種智。汝等迦葉。甚
T09n0262_p0019c07║為希有。能知如來隨宜說法。能信能受。所
T09n0262_p0019c08║以者何。諸佛世尊隨宜說法難解難知。爾時
T09n0262_p0019c09║世尊。欲重宣此義。而說偈言。
T09n0262_p0019c10║　破有法王　　出現世間　　隨眾生欲
T09n0262_p0019c11║　種種說法　　如來尊重　　智慧深遠
T09n0262_p0019c12║　久默斯要　　不務速說　　有智若聞
T09n0262_p0019c13║　則能信解　　無智疑悔　　則為永失
T09n0262_p0019c14║　是故迦葉　　隨力為說　　以種種緣
T09n0262_p0019c15║　令得正見　　迦葉當知　　譬如大雲
T09n0262_p0019c16║　起於世間　　遍覆一切　　慧雲含潤
T09n0262_p0019c17║　電光晃曜　　雷聲遠震　　令眾悅豫
T09n0262_p0019c18║　日光掩蔽　　地上清涼　　靉靆垂布
T09n0262_p0019c19║　如可承攬　　其雨普等　　四方俱下
T09n0262_p0019c20║　流澍無量　　率土充洽　　山川險谷
T09n0262_p0019c21║　幽邃所生　　卉木藥草　　大小諸樹
T09n0262_p0019c22║　百穀苗稼　　甘蔗蒲萄　　雨之所潤
T09n0262_p0019c23║　無不豐足　　【CL032n0130_p0533a01】乾地普洽　　藥木並茂
T09n0262_p0019c24║　其雲所出　　一味之水　　草木叢林
T09n0262_p0019c25║　隨分受潤　　一切諸樹　　上中下等
T09n0262_p0019c26║　稱其大小　　各得生長　　根莖枝葉
T09n0262_p0019c27║　華果光色　　一雨所及　　皆得鮮澤
T09n0262_p0019c28║　如其體相　　性分大小　　所潤是一
T09n0262_p0019c29║　而各滋茂　　佛亦如是　　出現於世
T09n0262_p0020a01║　譬如大雲　　普覆一切　　既出于世
T09n0262_p0020a02║　為諸眾生　　分別演說　　諸法之實
T09n0262_p0020a03║　大聖世尊　　於諸天人　　一切眾中
T09n0262_p0020a04║　而宣是言　　我為如來　　兩足之尊
T09n0262_p0020a05║　出于世間　　猶如大雲　　充潤一切
T09n0262_p0020a06║　枯槁眾生　　皆令離苦　　得安隱樂
T09n0262_p0020a07║　世間之樂　　及涅槃樂　　諸天人眾
T09n0262_p0020a08║　一心善聽　　皆應到此　　覲無上尊
T09n0262_p0020a09║　我為世尊　　無能及者　　安隱眾生
T09n0262_p0020a10║　故現於世　　為大眾說　　甘露淨法
T09n0262_p0020a11║　其法一味　　解脫涅槃　　以一妙音
T09n0262_p0020a12║　演暢斯義　　常為大乘　　而作因緣
T09n0262_p0020a13║　我觀一切　　普皆平等　　無有彼此
T09n0262_p0020a14║　愛憎之心　　【CL032n0130_p0533b01】我無貪著　　亦無限礙
T09n0262_p0020a15║　恒為一切　　平等說法　　如為一人
T09n0262_p0020a16║　眾多亦然　　常演說法　　曾無他事
T09n0262_p0020a17║　去來坐立　　終不疲厭　　充足世間
T09n0262_p0020a18║　如雨普潤　　貴賤上下　　持戒毀戒
T09n0262_p0020a19║　威儀具足　　及不具足　　正見邪見
T09n0262_p0020a20║　利根鈍根　　等雨法雨　　而無懈倦
T09n0262_p0020a21║　一切眾生　　聞我法者　　隨力所受
T09n0262_p0020a22║　住於諸地　　或處人天　　轉輪聖王
T09n0262_p0020a23║　釋梵諸王　　是小藥草　　知無漏法
T09n0262_p0020a24║　能得涅槃　　起六神通　　及得三明
T09n0262_p0020a25║　獨處山林　　常行禪定　　得緣覺證
T09n0262_p0020a26║　是中藥草　　求世尊處　　我當作佛
T09n0262_p0020a27║　行精進定　　是上藥草　　又諸佛子
T09n0262_p0020a28║　專心佛道　　常行慈悲　　自知作佛
T09n0262_p0020a29║　決定無疑　　是名小樹　　安住神通
T09n0262_p0020b01║　轉不退輪　　度無量億　　百千眾生
T09n0262_p0020b02║　如是菩薩　　名為大樹　　佛平等說
T09n0262_p0020b03║　如一味雨　　隨眾生性　　所受不同
T09n0262_p0020b04║　如彼草木　　所稟各異　　佛以此喻
T09n0262_p0020b05║　方便開示　　【CL032n0130_p0534a01】種種言辭　　演說一法
T09n0262_p0020b06║　於佛智慧　　如海一渧　　我雨法雨
T09n0262_p0020b07║　充滿世間　　一味之法　　隨力修行
T09n0262_p0020b08║　如彼叢林　　藥草諸樹　　隨其大小
T09n0262_p0020b09║　漸增茂好　　諸佛之法　　常以一味
T09n0262_p0020b10║　令諸世間　　普得具足　　漸次修行
T09n0262_p0020b11║　皆得道果　　聲聞緣覺　　處於山林
T09n0262_p0020b12║　住最後身　　聞法得果　　是名藥草
T09n0262_p0020b13║　各得增長　　若諸菩薩　　智慧堅固
T09n0262_p0020b14║　了達三界　　求最上乘　　是名小樹
T09n0262_p0020b15║　而得增長　　復有住禪　　得神通力
T09n0262_p0020b16║　聞諸法空　　心大歡喜　　放無數光
T09n0262_p0020b17║　度諸眾生　　是名大樹　　而得增長
T09n0262_p0020b18║　如是迦葉　　佛所說法　　譬如大雲
T09n0262_p0020b19║　以一味雨　　潤於人華　　各得成實
T09n0262_p0020b20║　迦葉當知　　以諸因緣　　種種譬喻
T09n0262_p0020b21║　開示佛道　　是我方便　　諸佛亦然
T09n0262_p0020b22║　今為汝等　　說最實事　　諸聲聞眾
T09n0262_p0020b23║　皆非滅度　　汝等所行　　是菩薩道
T09n0262_p0020b24║　漸漸修學　　悉當成佛
T09n0262_p0020b25║　　【CL032n0130_p0534b01】妙法蓮華經授記品第六
T09n0262_p0020b26║爾時世尊說是偈已。告諸大眾唱如是言。
T09n0262_p0020b27║我此弟子摩訶迦葉。於未來世當得奉覲
T09n0262_p0020b28║三百萬億諸佛世尊。供養恭敬尊重讚歎。廣
T09n0262_p0020b29║宣諸佛無量大法。於最後身得成為佛。名
T09n0262_p0020c01║曰光明如來應供正遍知明行足善逝世間
T09n0262_p0020c02║解無上士調御丈夫天人師佛世尊。國名
T09n0262_p0020c03║光德。劫名大莊嚴。佛壽十二小劫。正法住
T09n0262_p0020c04║世二十小劫。像法亦住二十小劫。國界嚴飾
T09n0262_p0020c05║無諸穢惡瓦礫荊棘便利不淨。其土平正。無
T09n0262_p0020c06║有高下坑坎堆阜。琉璃為地寶樹行列。黃
T09n0262_p0020c07║金為繩以界道側。散諸寶華周遍清淨。其
T09n0262_p0020c08║國菩薩無量千億。諸聲聞眾亦復無數。無有
T09n0262_p0020c09║魔事。雖有魔及魔民。皆護佛法。爾時世尊
T09n0262_p0020c10║欲重宣此義。而說偈言。
T09n0262_p0020c11║　【CL032n0130_p0535a01】告諸比丘　　我以佛眼　　見是迦葉
T09n0262_p0020c12║　於未來世　　過無數劫　　當得作佛
T09n0262_p0020c13║　而於來世　　供養奉覲　　三百萬億
T09n0262_p0020c14║　諸佛世尊　　為佛智慧　　淨修梵行
T09n0262_p0020c15║　供養最上　　二足尊已　　修習一切
T09n0262_p0020c16║　無上之慧　　於最後身　　得成為佛
T09n0262_p0020c17║　其土清淨　　琉璃為地　　多諸寶樹
T09n0262_p0020c18║　行列道側　　金繩界道　　見者歡喜
T09n0262_p0020c19║　常出好香　　散眾名華　　種種奇妙
T09n0262_p0020c20║　以為莊嚴　　其地平正　　無有丘坑
T09n0262_p0020c21║　諸菩薩眾　　不可稱計　　其心調柔
T09n0262_p0020c22║　逮大神通　　奉持諸佛　　大乘經典
T09n0262_p0020c23║　諸聲聞眾　　無漏後身　　法王之子
T09n0262_p0020c24║　亦不可計　　乃以天眼　　不能數知
T09n0262_p0020c25║　其佛當壽　　十二小劫　　正法住世
T09n0262_p0020c26║　二十小劫　　像法亦住　　二十小劫
T09n0262_p0020c27║　光明世尊　　其事如是
T09n0262_p0020c28║爾時大目犍連。須菩提。摩訶迦栴延等。皆
T09n0262_p0020c29║悉悚慄。一心合掌瞻仰尊顏。目不暫捨。即
T09n0262_p0021a01║共同【CL032n0130_p0535b01】聲。而說偈言。
T09n0262_p0021a02║　大雄猛世尊　　諸釋之法王
T09n0262_p0021a03║　哀愍我等故　　而賜佛音聲
T09n0262_p0021a04║　若知我深心　　見為授記者
T09n0262_p0021a05║　如以甘露灑　　除熱得清涼
T09n0262_p0021a06║　如從饑國來　　忽遇大王膳
T09n0262_p0021a07║　心猶懷疑懼　　未敢即便食
T09n0262_p0021a08║　若復得王教　　然後乃敢食
T09n0262_p0021a09║　我等亦如是　　每惟小乘過
T09n0262_p0021a10║　不知當云何　　得佛無上慧
T09n0262_p0021a11║　雖聞佛音聲　　言我等作佛
T09n0262_p0021a12║　心尚懷憂懼　　如未敢便食
T09n0262_p0021a13║　若蒙佛授記　　爾乃快安樂
T09n0262_p0021a14║　大雄猛世尊　　常欲安世間
T09n0262_p0021a15║　願賜我等記　　如飢須教食
T09n0262_p0021a16║爾時世尊。知諸大弟子心之所念。告諸比
T09n0262_p0021a17║丘。是須菩提。於當來世。奉覲三百萬億那
T09n0262_p0021a18║由他佛。供養恭敬尊重讚歎。常修梵行具
T09n0262_p0021a19║菩薩道。於最後身得成為佛。號曰名相
T09n0262_p0021a20║如來應供正【CL032n0130_p0536a01】遍知明行足善逝世間解無上士
T09n0262_p0021a21║調御丈夫天人師佛世尊。劫名有寶。國名
T09n0262_p0021a22║寶生。其土平正。頗梨為地寶樹莊嚴。無諸
T09n0262_p0021a23║丘坑沙礫荊棘便利之穢。寶華覆地周遍清
T09n0262_p0021a24║淨。其土人民皆處寶臺珍妙樓閣。聲聞弟子
T09n0262_p0021a25║無量無邊。算數譬喻所不能知。諸菩薩眾
T09n0262_p0021a26║無數千萬億那由他。佛壽十二小劫。正法住
T09n0262_p0021a27║世二十小劫。像法亦住二十小劫。其佛常處
T09n0262_p0021a28║虛空為眾說法。度脫無量菩薩及聲聞眾。
T09n0262_p0021a29║爾時世尊欲重宣此義。而說偈言。
T09n0262_p0021b01║　諸比丘眾　　今告汝等　　皆當一心
T09n0262_p0021b02║　聽我所說　　我大弟子　　須菩提者
T09n0262_p0021b03║　當得作佛　　號曰名相　　當供無數
T09n0262_p0021b04║　萬億諸佛　　隨佛所行　　漸具大道
T09n0262_p0021b05║　最後身得　　三十二相　　端正姝妙
T09n0262_p0021b06║　猶如寶山　　其佛國土　　嚴淨第一
T09n0262_p0021b07║　眾生見者　　無不愛樂　　【CL032n0130_p0536b01】佛於其中
T09n0262_p0021b08║　度無量眾　　其佛法中　　多諸菩薩
T09n0262_p0021b09║　皆悉利根　　轉不退輪　　彼國常以
T09n0262_p0021b10║　菩薩莊嚴　　諸聲聞眾　　不可稱數
T09n0262_p0021b11║　皆得三明　　具六神通　　住八解脫
T09n0262_p0021b12║　有大威德　　其佛說法　　現於無量
T09n0262_p0021b13║　神通變化　　不可思議　　諸天人民
T09n0262_p0021b14║　數如恒沙　　皆共合掌　　聽受佛語
T09n0262_p0021b15║　其佛當壽　　十二小劫　　正法住世
T09n0262_p0021b16║　二十小劫　　像法亦住　　二十小劫
T09n0262_p0021b17║爾時世尊復告諸比丘眾。我今語汝。是大迦
T09n0262_p0021b18║旃延。於當來世。以諸供具供養奉事八千
T09n0262_p0021b19║億佛恭敬尊重。諸佛滅後。各起塔廟高千
T09n0262_p0021b20║由旬。縱廣正等五百由旬。皆以金銀琉璃
T09n0262_p0021b21║車磲馬瑙真珠玫瑰七寶合成眾華瓔珞
T09n0262_p0021b22║塗香末香燒香繒蓋幢幡。供養塔廟。過是
T09n0262_p0021b23║已後。當復供養二萬億佛。亦復如是。供養
T09n0262_p0021b24║是諸佛已。具菩薩道當得作佛。號曰閻
T09n0262_p0021b25║浮那提金光如來應供【CL032n0130_p0537a01】正遍知明行足善逝世
T09n0262_p0021b26║間解無上士調御丈夫天人師佛世尊。其土平
T09n0262_p0021b27║正。頗梨為地寶樹莊嚴。黃金為繩以界道
T09n0262_p0021b28║側。妙華覆地周遍清淨。見者歡喜。無四惡
T09n0262_p0021b29║道地獄餓鬼畜生阿修羅道。多有天人諸聲
T09n0262_p0021c01║聞眾。及諸菩薩無量萬億。莊嚴其國。佛壽
T09n0262_p0021c02║十二小劫。正法住世二十小劫。像法亦住
T09n0262_p0021c03║二十小劫。爾時世尊欲重宣此義。而說偈
T09n0262_p0021c04║言。
T09n0262_p0021c05║　諸比丘眾　　皆一心聽　　如我所說
T09n0262_p0021c06║　真實無異　　是迦栴延　　當以種種
T09n0262_p0021c07║　妙好供具　　供養諸佛　　諸佛滅後
T09n0262_p0021c08║　起七寶塔　　亦以華香　　供養舍利
T09n0262_p0021c09║　其最後身　　得佛智慧　　成等正覺
T09n0262_p0021c10║　國土清淨　　度脫無量　　萬億眾生
T09n0262_p0021c11║　皆為十方　　之所供養　　佛之光明
T09n0262_p0021c12║　無能勝者　　其佛號曰　　閻浮金光
T09n0262_p0021c13║　菩薩聲聞　　斷一切有　　無量無數
T09n0262_p0021c14║　莊嚴其國
T09n0262_p0021c15║【CL032n0130_p0537b01】爾時世尊復告大眾。我今語汝。是大目犍
T09n0262_p0021c16║連。當以種種供具供養八千諸佛。恭敬尊
T09n0262_p0021c17║重。諸佛滅後。各起塔廟高千由旬。縱廣正
T09n0262_p0021c18║等五百由旬。皆以金銀琉璃車磲馬瑙真
T09n0262_p0021c19║珠玫瑰七寶合成眾華瓔珞塗香末香燒
T09n0262_p0021c20║香繒蓋幢幡。以用供養。過是已後。當復供
T09n0262_p0021c21║養二百萬億諸佛。亦復如是。當得成佛。號
T09n0262_p0021c22║曰多摩羅跋栴檀香如來應供正遍知明行
T09n0262_p0021c23║足善逝世間解無上士調御丈夫天人師佛世
T09n0262_p0021c24║尊。劫名喜滿。國名意樂。其土平正。頗梨
T09n0262_p0021c25║為地寶樹莊嚴。散真珠華周遍清淨。見者
T09n0262_p0021c26║歡喜。多諸天人菩薩聲聞其數無量。佛壽二
T09n0262_p0021c27║十四小劫。正法住世四十小劫。像法亦住四
T09n0262_p0021c28║十小劫。爾時世尊。欲重宣此義。而說偈
T09n0262_p0021c29║言。
T09n0262_p0022a01║　我此弟子　　大目犍連　　捨是身已
T09n0262_p0022a02║　得見八千　　【CL032n0130_p0538a01】二百萬億　　諸佛世尊
T09n0262_p0022a03║　為佛道故　　供養恭敬　　於諸佛所
T09n0262_p0022a04║　常修梵行　　於無量劫　　奉持佛法
T09n0262_p0022a05║　諸佛滅後　　起七寶塔　　長表金剎
T09n0262_p0022a06║　華香伎樂　　而以供養　　諸佛塔廟
T09n0262_p0022a07║　漸漸具足　　菩薩道已　　於意樂國
T09n0262_p0022a08║　而得作佛　　號多摩羅　　栴檀之香
T09n0262_p0022a09║　其佛壽命　　二十四劫　　常為天人
T09n0262_p0022a10║　演說佛道　　聲聞無量　　如恒河沙
T09n0262_p0022a11║　三明六通　　有大威德　　菩薩無數
T09n0262_p0022a12║　志固精進　　於佛智慧　　皆不退轉
T09n0262_p0022a13║　佛滅度後　　正法當住　　四十小劫
T09n0262_p0022a14║　像法亦爾　　我諸弟子　　威德具足
T09n0262_p0022a15║　其數五百　　皆當授記　　於未來世
T09n0262_p0022a16║　咸得成佛　　我及汝等　　宿世因緣
T09n0262_p0022a17║　吾今當說　　汝等善聽
T09n0262_p0022a18║　　妙法蓮華經化城喻品第七
T09n0262_p0022a19║佛告諸比丘。乃往過去無量無邊不可思議
T09n0262_p0022a20║阿僧祇劫。爾時有佛。名大通智勝如來
T09n0262_p0022a21║應供【CL032n0130_p0538b01】正遍知明行足善逝世間解無上士調御
T09n0262_p0022a22║丈夫天人師佛世尊。其國名好成。劫名大
T09n0262_p0022a23║相。諸比丘。彼佛滅度已來甚大久遠。譬如三
T09n0262_p0022a24║千大千世界所有地種。假使有人磨以為墨。
T09n0262_p0022a25║過於東方千國土乃下一點。大如微塵。又
T09n0262_p0022a26║過千國土復下一點。如是展轉盡地種墨。
T09n0262_p0022a27║於汝等意云何。是諸國土。若算師若算師弟
T09n0262_p0022a28║子。能得邊際知其數不。不也世尊。諸比丘。
T09n0262_p0022a29║是人所經國土。若點不點。盡末為塵一塵
T09n0262_p0022b01║一劫。彼佛滅度已來復過是數。無量無邊百
T09n0262_p0022b02║千萬億阿僧祇劫。我以如來知見力故。觀
T09n0262_p0022b03║彼久遠猶若今日。爾時世尊欲重宣此義。
T09n0262_p0022b04║而說偈言。
T09n0262_p0022b05║　我念過去世　　無量無邊劫
T09n0262_p0022b06║　有佛兩足尊　　名大通智勝
T09n0262_p0022b07║　如人以力磨　　三千大千土
T09n0262_p0022b08║　盡此諸地種　　皆悉以為墨
T09n0262_p0022b09║　過於千國土　　【CL032n0130_p0539a01】乃下一塵點
T09n0262_p0022b10║　如是展轉點　　盡此諸塵墨
T09n0262_p0022b11║　如是諸國土　　點與不點等
T09n0262_p0022b12║　復盡末為塵　　一塵為一劫
T09n0262_p0022b13║　此諸微塵數　　其劫復過是
T09n0262_p0022b14║　彼佛滅度來　　如是無量劫
T09n0262_p0022b15║　如來無礙智　　知彼佛滅度
T09n0262_p0022b16║　及聲聞菩薩　　如見今滅度
T09n0262_p0022b17║　諸比丘當知　　佛智淨微妙
T09n0262_p0022b18║　無漏無所礙　　通達無量劫
T09n0262_p0022b19║佛告諸比丘。大通智勝佛。壽五百四十萬億
T09n0262_p0022b20║那由他劫。其佛本坐道場破魔軍已。垂得
T09n0262_p0022b21║阿耨多羅三藐三菩提。而諸佛法不現在前。
T09n0262_p0022b22║如是一小劫乃至十小劫。結加趺坐身心不
T09n0262_p0022b23║動。而諸佛法猶不在前。爾時忉利諸天。先
T09n0262_p0022b24║為彼佛於菩提樹下。敷師子座。高一由旬。
T09n0262_p0022b25║佛於此座。當得阿耨多羅三藐三菩提。適
T09n0262_p0022b26║坐此座。時諸梵天王。雨眾天華面百由旬。
T09n0262_p0022b27║香風時來吹【CL032n0130_p0539b01】去萎華更雨新者。如是不絕
T09n0262_p0022b28║滿十小劫供養於佛。乃至滅度常雨此華。
T09n0262_p0022b29║四王諸天。為供養佛常擊天鼓。其餘諸天
T09n0262_p0022c01║作天伎樂滿十小劫。至于滅度亦復如是。
T09n0262_p0022c02║諸比丘。大通智勝佛。過十小劫。諸佛之法乃
T09n0262_p0022c03║現在前。成阿耨多羅三藐三菩提。其佛未出
T09n0262_p0022c04║家時。有十六子。其第一者。名曰智積。諸
T09n0262_p0022c05║子各有種種珍異玩好之具。聞父得成阿
T09n0262_p0022c06║耨多羅三藐三菩提。皆捨所珍往詣佛所。
T09n0262_p0022c07║諸母涕泣而隨送之。其祖轉輪聖王。與一
T09n0262_p0022c08║百大臣及餘百千萬億人民。皆共圍繞隨至
T09n0262_p0022c09║道場。咸欲親近大通智勝如來。供養恭敬尊
T09n0262_p0022c10║重讚歎。到已頭面禮足繞佛畢已。一心合
T09n0262_p0022c11║掌瞻仰世尊。以偈頌曰。
T09n0262_p0022c12║　大威德世尊　　為度眾生故
T09n0262_p0022c13║　於無量億劫　　爾乃得成佛
T09n0262_p0022c14║　諸願已具足　　善哉吉無上
T09n0262_p0022c15║　【CL032n0130_p0540a01】世尊甚希有　　一坐十小劫
T09n0262_p0022c16║　身體及手足　　靜然安不動
T09n0262_p0022c17║　其心常惔怕　　未曾有散亂
T09n0262_p0022c18║　究竟永寂滅　　安住無漏法
T09n0262_p0022c19║　今者見世尊　　安隱成佛道
T09n0262_p0022c20║　我等得善利　　稱慶大歡喜
T09n0262_p0022c21║　眾生常苦惱　　盲瞑無導師
T09n0262_p0022c22║　不識苦盡道　　不知求解脫
T09n0262_p0022c23║　長夜增惡趣　　減損諸天眾
T09n0262_p0022c24║　從冥入於冥　　永不聞佛名
T09n0262_p0022c25║　今佛得最上　　安隱無漏道
T09n0262_p0022c26║　我等及天人　　為得最大利
T09n0262_p0022c27║　是故咸稽首　　歸命無上尊
T09n0262_p0022c28║爾時十六王子偈讚佛已。勸請世尊轉於法
T09n0262_p0022c29║輪。咸作是言。世尊說法多所安隱憐愍
T09n0262_p0023a01║饒益諸天人民。重說偈言。
T09n0262_p0023a02║　世雄無等倫　　百福自莊嚴
T09n0262_p0023a03║　得無上智慧　　願為世間說
T09n0262_p0023a04║　度脫於我等　　及諸眾生類
T09n0262_p0023a05║　為分別顯示　　令得是智慧
T09n0262_p0023a06║　若我等得佛　　【CL032n0130_p0540b01】眾生亦復然
T09n0262_p0023a07║　世尊知眾生　　深心之所念
T09n0262_p0023a08║　亦知所行道　　又知智慧力
T09n0262_p0023a09║　欲樂及修福　　宿命所行業
T09n0262_p0023a10║　世尊悉知已　　當轉無上輪
T09n0262_p0023a11║佛告諸比丘。大通智勝佛。得阿耨多羅三藐
T09n0262_p0023a12║三菩提時。十方各五百萬億諸佛世界六種
T09n0262_p0023a13║震動。其國中間幽冥之處。日月威光所不
T09n0262_p0023a14║能照。而皆大明。其中眾生各得相見。咸作
T09n0262_p0023a15║是言。此中云何忽生眾生。又其國界諸天宮
T09n0262_p0023a16║殿。乃至梵宮六種震動。大光普照遍滿世界。
T09n0262_p0023a17║勝諸天光。爾時東方五百萬億諸國土中。
T09n0262_p0023a18║梵天宮殿光明照曜倍於常明。諸梵天王各
T09n0262_p0023a19║作是念。今者宮殿光明。昔所未有。以何因
T09n0262_p0023a20║緣而現此相。是時諸梵天王。即各相詣共
T09n0262_p0023a21║議此事。時彼眾中。有一大梵天王。名救
T09n0262_p0023a22║一切。為諸梵眾。而說偈言。
T09n0262_p0023a23║　【CL032n0130_p0541a01】我等諸宮殿　　光明昔未有
T09n0262_p0023a24║　此是何因緣　　宜各共求之
T09n0262_p0023a25║　為大德天生　　為佛出世間
T09n0262_p0023a26║　而此大光明　　遍照於十方
T09n0262_p0023a27║爾時五百萬億國土諸梵天王。與宮殿俱。各
T09n0262_p0023a28║以衣裓盛諸天華。共詣西方推尋是相。
T09n0262_p0023a29║見大通智勝如來處于道場菩提樹下坐師
T09n0262_p0023b01║子座。諸天龍王乾闥婆緊那羅摩睺羅伽人
T09n0262_p0023b02║非人等恭敬圍繞。及見十六王子請佛轉法
T09n0262_p0023b03║輪。即時諸梵天王。頭面禮佛繞百千匝。即
T09n0262_p0023b04║以天華而散佛上。其所散華如須彌山。并
T09n0262_p0023b05║以供養佛菩提樹。其菩提樹高十由旬。華供
T09n0262_p0023b06║養已。各以宮殿奉上彼佛。而作是言。唯
T09n0262_p0023b07║見哀愍饒益我等。所獻宮殿願垂納受。時
T09n0262_p0023b08║諸梵天王。即於佛前一心同聲。以偈頌曰。
T09n0262_p0023b09║　世尊甚希有　　難可得值遇
T09n0262_p0023b10║　具無量功德　　【CL032n0130_p0541b01】能救護一切
T09n0262_p0023b11║　天人之大師　　哀愍於世間
T09n0262_p0023b12║　十方諸眾生　　普皆蒙饒益
T09n0262_p0023b13║　我等所從來　　五百萬億國
T09n0262_p0023b14║　捨深禪定樂　　為供養佛故
T09n0262_p0023b15║　我等先世福　　宮殿甚嚴飾
T09n0262_p0023b16║　今以奉世尊　　唯願哀納受
T09n0262_p0023b17║爾時諸梵天王。偈讚佛已。各作是言。唯願
T09n0262_p0023b18║世尊。轉於法輪。度脫眾生開涅槃道。時諸
T09n0262_p0023b19║梵天王。一心同聲。而說偈言。
T09n0262_p0023b20║　世雄兩足尊　　唯願演說法
T09n0262_p0023b21║　以大慈悲力　　度苦惱眾生
T09n0262_p0023b22║爾時大通智勝如來。默然許之。又諸比丘。東
T09n0262_p0023b23║南方五百萬億國土諸大梵王。各自見宮殿。
T09n0262_p0023b24║光明照曜昔所未有。歡喜踊躍生希有心。
T09n0262_p0023b25║即各相詣共議此事。時彼眾中。有一大梵
T09n0262_p0023b26║天王。名曰大悲。為諸梵眾。而說偈言。
T09n0262_p0023b27║　【CL032n0130_p0542a01】是事何因緣　　而現如此相
T09n0262_p0023b28║　我等諸宮殿　　光明昔未有
T09n0262_p0023b29║　為大德天生　　為佛出世間
T09n0262_p0023c01║　未曾見此相　　當共一心求
T09n0262_p0023c02║　過千萬億土　　尋光共推之
T09n0262_p0023c03║　多是佛出世　　度脫苦眾生
T09n0262_p0023c04║爾時五百萬億諸梵天王。與宮殿俱。各以衣
T09n0262_p0023c05║裓盛諸天華共詣西北方推尋是相。見大
T09n0262_p0023c06║通智勝如來處于道場菩提樹下坐師子座。
T09n0262_p0023c07║諸天龍王乾闥婆緊那羅摩睺羅伽人非人
T09n0262_p0023c08║等恭敬圍繞。及見十六王子請佛轉法輪。
T09n0262_p0023c09║時諸梵天王。頭面禮佛繞百千匝。即以天
T09n0262_p0023c10║華而散佛上。所散之華如須彌山。并以供
T09n0262_p0023c11║養佛菩提樹。華供養已。各以宮殿奉上彼
T09n0262_p0023c12║佛。而作是言。唯見哀愍饒益我等。所獻
T09n0262_p0023c13║宮殿願垂納受。爾時諸梵天王。即於佛前
T09n0262_p0023c14║一心同聲。以偈頌曰。
T09n0262_p0023c15║　聖主天中王　　迦陵頻伽聲
T09n0262_p0023c16║　哀愍眾生者　　【CL032n0130_p0542b01】我等今敬禮
T09n0262_p0023c17║　世尊甚希有　　久遠乃一現
T09n0262_p0023c18║　一百八十劫　　空過無有佛
T09n0262_p0023c19║　三惡道充滿　　諸天眾減少
T09n0262_p0023c20║　今佛出於世　　為眾生作眼
T09n0262_p0023c21║　世間所歸趣　　救護於一切
T09n0262_p0023c22║　為眾生之父　　哀愍饒益者
T09n0262_p0023c23║　我等宿福慶　　今得值世尊
T09n0262_p0023c24║爾時諸梵天王偈讚佛已。各作是言。唯願
T09n0262_p0023c25║世尊。哀愍一切。轉於法輪度脫眾生。時諸
T09n0262_p0023c26║梵天王。一心同聲。而說偈言。
T09n0262_p0023c27║　大聖轉法輪　　顯示諸法相
T09n0262_p0023c28║　度苦惱眾生　　令得大歡喜
T09n0262_p0023c29║　眾生聞此法　　得道若生天
T09n0262_p0024a01║　諸惡道減少　　忍善者增益
T09n0262_p0024a02║爾時大通智勝如來。默然許之。又諸比丘。
T09n0262_p0024a03║南方五百萬億國土諸大梵王。各自見宮
T09n0262_p0024a04║殿。光明照曜昔所未有。歡喜踊躍生希有
T09n0262_p0024a05║心。即各相詣共議此事。以何因緣我等宮
T09n0262_p0024a06║殿有此光【CL032n0130_p0543a01】曜。時彼眾中。有一大梵天王。名
T09n0262_p0024a07║曰妙法。為諸梵眾。而說偈言。
T09n0262_p0024a08║　我等諸宮殿　　光明甚威曜
T09n0262_p0024a09║　此非無因緣　　是相宜求之
T09n0262_p0024a10║　過於百千劫　　未曾見是相
T09n0262_p0024a11║　為大德天生　　為佛出世間
T09n0262_p0024a12║爾時五百萬億諸梵天王。與宮殿俱。各以
T09n0262_p0024a13║衣裓盛諸天華。共詣北方推尋是相。見
T09n0262_p0024a14║大通智勝如來處于道場菩提樹下坐師子
T09n0262_p0024a15║座。諸天龍王乾闥婆緊那羅摩睺羅伽人非
T09n0262_p0024a16║人等恭敬圍繞。及見十六王子請佛轉法
T09n0262_p0024a17║輪時諸梵天王。頭面禮佛繞百千匝。即以天
T09n0262_p0024a18║華而散佛上。所散之華如須彌山。并以供
T09n0262_p0024a19║養佛菩提樹。華供養已。各以宮殿奉上彼
T09n0262_p0024a20║佛。而作是言。唯見哀愍饒益我等。所獻
T09n0262_p0024a21║宮殿願垂納受。爾時諸梵天王。即於佛前
T09n0262_p0024a22║一心同聲。以偈頌曰。
T09n0262_p0024a23║　【CL032n0130_p0543b01】世尊甚難見　　破諸煩惱者
T09n0262_p0024a24║　過百三十劫　　今乃得一見
T09n0262_p0024a25║　諸飢渴眾生　　以法雨充滿
T09n0262_p0024a26║　昔所未曾見　　無量智慧者
T09n0262_p0024a27║　如優曇缽花　　今日乃值遇
T09n0262_p0024a28║　我等諸宮殿　　蒙光故嚴飾
T09n0262_p0024a29║　世尊大慈悲　　唯願垂納受
T09n0262_p0024b01║爾時諸梵天王偈讚佛已。各作是言。唯願
T09n0262_p0024b02║世尊。轉於法輪。令一切世間諸天魔梵沙門
T09n0262_p0024b03║婆羅門。皆獲安隱而得度脫。時諸梵天王。
T09n0262_p0024b04║一心同聲。以偈頌曰。
T09n0262_p0024b05║　唯願天人尊　　轉無上法輪
T09n0262_p0024b06║　擊于大法鼓　　而吹大法螺
T09n0262_p0024b07║　普雨大法雨　　度無量眾生
T09n0262_p0024b08║　我等咸歸請　　當演深遠音
T09n0262_p0024b09║爾時大通智勝如來。默然許之。西南方乃至
T09n0262_p0024b10║下方亦復如是。爾時上方五百萬億國土諸
T09n0262_p0024b11║大梵王。皆悉自睹所止宮殿。光明威曜昔
T09n0262_p0024b12║所【CL032n0130_p0544a01】未有。歡喜踊躍生希有心。即各相詣共
T09n0262_p0024b13║議此事。以何因緣我等宮殿有斯光明。時
T09n0262_p0024b14║彼眾中有一大梵天王。名曰尸棄。為諸梵
T09n0262_p0024b15║眾。而說偈言。
T09n0262_p0024b16║　今以何因緣　　我等諸宮殿
T09n0262_p0024b17║　威德光明曜　　嚴飾未曾有
T09n0262_p0024b18║　如是之妙相　　昔所未聞見
T09n0262_p0024b19║　為大德天生　　為佛出世間
T09n0262_p0024b20║爾時五百萬億諸梵天王。與宮殿俱。各以
T09n0262_p0024b21║衣裓盛諸天華。共詣下方推尋是相。見大
T09n0262_p0024b22║通智勝如來處于道場菩提樹下坐師子座。
T09n0262_p0024b23║諸天龍王乾闥婆緊那羅摩睺羅伽人非人等
T09n0262_p0024b24║恭敬圍繞。及見十六王子請佛轉法輪。時
T09n0262_p0024b25║諸梵天王。頭面禮佛繞百千匝。即以天華
T09n0262_p0024b26║而散佛上。所散之花如須彌山。并以供養
T09n0262_p0024b27║佛菩提樹。花供養已。各以宮殿奉上彼佛。
T09n0262_p0024b28║而作是言。唯【CL032n0130_p0544b01】見哀愍饒益我等。所獻宮
T09n0262_p0024b29║殿願垂納受。時諸梵天王。即於佛前一心
T09n0262_p0024c01║同聲。以偈頌曰。
T09n0262_p0024c02║　善哉見諸佛　　救世之聖尊
T09n0262_p0024c03║　能於三界獄　　勉出諸眾生
T09n0262_p0024c04║　普智天人尊　　哀愍群萌類
T09n0262_p0024c05║　能開甘露門　　廣度於一切
T09n0262_p0024c06║　於昔無量劫　　空過無有佛
T09n0262_p0024c07║　世尊未出時　　十方常暗冥
T09n0262_p0024c08║　三惡道增長　　阿修羅亦盛
T09n0262_p0024c09║　諸天眾轉減　　死多墮惡道
T09n0262_p0024c10║　不從佛聞法　　常行不善事
T09n0262_p0024c11║　色力及智慧　　斯等皆減少
T09n0262_p0024c12║　罪業因緣故　　失樂及樂想
T09n0262_p0024c13║　住於邪見法　　不識善儀則
T09n0262_p0024c14║　不蒙佛所化　　常墮於惡道
T09n0262_p0024c15║　佛為世間眼　　久遠時乃出
T09n0262_p0024c16║　哀愍諸眾生　　故現於世間
T09n0262_p0024c17║　超出成正覺　　我等甚欣慶
T09n0262_p0024c18║　及餘一切眾　　喜歎未曾有
T09n0262_p0024c19║　我等諸宮殿　　蒙光故嚴飾
T09n0262_p0024c20║　今以奉世尊　　唯垂哀納受
T09n0262_p0024c21║　願以此功德　　【CL032n0130_p0545a01】普及於一切
T09n0262_p0024c22║　我等與眾生　　皆共成佛道
T09n0262_p0024c23║爾時五百萬億諸梵天王偈讚佛已。各白佛
T09n0262_p0024c24║言。唯願世尊。轉於法輪。多所安隱。多所
T09n0262_p0024c25║度脫。時諸梵天王。而說偈言。
T09n0262_p0024c26║　世尊轉法輪　　擊甘露法鼓
T09n0262_p0024c27║　度苦惱眾生　　開示涅槃道
T09n0262_p0024c28║　唯願受我請　　以大微妙音
T09n0262_p0024c29║　哀愍而敷演　　無量劫習法
T09n0262_p0025a01║爾時大通智勝如來。受十方諸梵天王及
T09n0262_p0025a02║十六王子請。即時三轉十二行法輪。若沙門
T09n0262_p0025a03║婆羅門。若天魔梵及餘世間。所不能轉。謂
T09n0262_p0025a04║是苦。是苦集。是苦滅。是苦滅道。及廣說十
T09n0262_p0025a05║二因緣法。無明緣行。行緣識。識緣名色。
T09n0262_p0025a06║名色緣六入。六入緣觸。觸緣受。受緣愛。愛
T09n0262_p0025a07║緣取。取緣有。有緣生。生緣老死憂悲苦
T09n0262_p0025a08║惱。無明滅則行滅。行滅則識滅。識滅則名色
T09n0262_p0025a09║滅。名色滅則六入滅。【CL032n0130_p0545b01】六入滅則觸滅。觸滅
T09n0262_p0025a10║則受滅。受滅則愛滅。愛滅則取滅。取滅則
T09n0262_p0025a11║有滅。有滅則生滅。生滅則老死憂悲苦惱
T09n0262_p0025a12║滅。佛於天人大眾之中說是法時。六百萬
T09n0262_p0025a13║億那由他人。以不受一切法故。而於諸漏
T09n0262_p0025a14║心得解脫。皆得深妙禪定三明六通具八
T09n0262_p0025a15║解脫。第二第三第四說法時。千萬億恒河沙
T09n0262_p0025a16║那由他等眾生。亦以不受一切法故。而於
T09n0262_p0025a17║諸漏心得解脫。從是已後。諸聲聞眾。無量
T09n0262_p0025a18║無邊不可稱數。爾時十六王子。皆以童
T09n0262_p0025a19║子出家而為沙彌。諸根通利智慧明了。已
T09n0262_p0025a20║曾供養百千萬億諸佛。淨修梵行。求阿耨
T09n0262_p0025a21║多羅三藐三菩提。俱白佛言。世尊。是諸無量
T09n0262_p0025a22║千萬億大德聲聞。皆已成就。世尊。亦當為
T09n0262_p0025a23║我等說阿耨多羅三藐三菩提法。我等聞已
T09n0262_p0025a24║皆共修學。世尊。我等志願如來知見。深心所
T09n0262_p0025a25║念佛自證【CL032n0130_p0546a01】知。爾時轉輪聖王所將眾中八萬
T09n0262_p0025a26║億人。見十六王子出家。亦求出家王即聽
T09n0262_p0025a27║許。爾時彼佛受沙彌請。過二萬劫已。乃於
T09n0262_p0025a28║四眾之中。說是大乘經。名妙法蓮華教菩薩
T09n0262_p0025a29║法佛所護念。說是經已。十六沙彌。為阿耨
T09n0262_p0025b01║多羅三藐三菩提故。皆共受持諷誦通利。說
T09n0262_p0025b02║是經時。十六菩薩沙彌皆悉信受。聲聞眾中
T09n0262_p0025b03║亦有信解。其餘眾生千萬億種皆生疑惑。
T09n0262_p0025b04║佛說是經。於八千劫未曾休廢。說此經已
T09n0262_p0025b05║即入靜室。住於禪定八萬四千劫。是時十
T09n0262_p0025b06║六菩薩沙彌。知佛入室寂然禪定。各昇法
T09n0262_p0025b07║座。亦於八萬四千劫。為四部眾廣說分別
T09n0262_p0025b08║妙法華經。一一皆度六百萬億那由他恒河
T09n0262_p0025b09║沙等眾生示教利喜。令發阿耨多羅三藐三
T09n0262_p0025b10║菩提心。大通智勝佛。過八萬四千劫已。從
T09n0262_p0025b11║三昧起。往詣法座安詳而坐。普告【CL032n0130_p0546b01】大眾。是
T09n0262_p0025b12║十六菩薩沙彌。甚為希有。諸根通利智慧明
T09n0262_p0025b13║了。已曾供養無量千萬億數諸佛於諸佛
T09n0262_p0025b14║所常修梵行。受持佛智開示眾生令入
T09n0262_p0025b15║其中。汝等皆當數數親近而供養之。所以者
T09n0262_p0025b16║何。若聲聞辟支佛及諸菩薩。能信是十六菩
T09n0262_p0025b17║薩所說經法。受持不毀者。是人皆當得阿
T09n0262_p0025b18║耨多羅三藐三菩提如來之慧。佛告諸比丘。
T09n0262_p0025b19║是十六菩薩常樂說是妙法蓮華經。一一菩
T09n0262_p0025b20║薩所化六百萬億那由他恒河沙等眾生。世
T09n0262_p0025b21║世所生與菩薩俱。從其聞法悉皆信解。
T09n0262_p0025b22║以此因緣。得值四百萬億諸佛世尊于今
T09n0262_p0025b23║不盡。諸比丘。我今語汝。彼佛弟子十六沙
T09n0262_p0025b24║彌。今皆得阿耨多羅三藐三菩提。於十方國
T09n0262_p0025b25║土。現在說法有無量百千萬億菩薩聲聞。
T09n0262_p0025b26║以為眷屬。其二沙彌東方作佛。一名阿閦
T09n0262_p0025b27║在歡喜國。二名須彌【CL032n0130_p0547a01】頂。東南方二佛。一
T09n0262_p0025b28║名師子音。二名師子相。南方二佛。一名
T09n0262_p0025b29║虛空住。二名常滅。西南方二佛。一名帝
T09n0262_p0025c01║相。二名梵相。西方二佛。一名阿彌陀。二
T09n0262_p0025c02║名度一切世間苦惱。西北方二佛。一名多
T09n0262_p0025c03║摩羅跋栴檀香神通。二名須彌相。北方二
T09n0262_p0025c04║佛。一名雲自在。二名雲自在王。東北方
T09n0262_p0025c05║佛名壞一切世間怖畏。第十六我釋迦牟尼
T09n0262_p0025c06║佛。於娑婆國土。成阿耨多羅三藐三菩提。
T09n0262_p0025c07║諸比丘。我等為沙彌時。各各教化無量百
T09n0262_p0025c08║千萬億恒河沙等眾生。從我聞法為阿耨多
T09n0262_p0025c09║羅三藐三菩提。此諸眾生。于今有住聲聞
T09n0262_p0025c10║地者。我常教化阿耨多羅三藐三菩提。是諸
T09n0262_p0025c11║人等。應以是法漸入佛道。所以者何。如
T09n0262_p0025c12║來智慧難信難解。爾時所化無量恒河沙等
T09n0262_p0025c13║眾生者。汝等諸比丘及我滅度後未來世中
T09n0262_p0025c14║聲聞弟子是也。我滅【CL032n0130_p0547b01】度後。復有弟子不聞
T09n0262_p0025c15║是經。不知不覺菩薩所行。自於所得功
T09n0262_p0025c16║德生滅度想。當入涅槃。我於餘國作佛。
T09n0262_p0025c17║更有異名。是人雖生滅度之想入於涅槃。
T09n0262_p0025c18║而於彼土求佛智慧。得聞是經。唯以佛
T09n0262_p0025c19║乘而得滅度。更無餘乘。除諸如來方便說
T09n0262_p0025c20║法。諸比丘。若如來自知涅槃時到。眾又清
T09n0262_p0025c21║淨信解堅固。了達空法深入禪定。便集諸
T09n0262_p0025c22║菩薩及聲聞眾為說是經。世間無有二乘
T09n0262_p0025c23║而得滅度。唯一佛乘得滅度耳。比丘當知。
T09n0262_p0025c24║如來方便深入眾生之性。如其志樂小法
T09n0262_p0025c25║深著五欲。為是等故說於涅槃。是人若聞
T09n0262_p0025c26║則便信受。譬如五百由旬險難惡道曠絕無
T09n0262_p0025c27║人怖畏之處。若有多眾。欲過此道至珍
T09n0262_p0025c28║寶處。有一導師。聰慧明達善知險道通塞之
T09n0262_p0025c29║相。將導眾人欲過此難。所將人眾。中路
T09n0262_p0026a01║懈退白導師言。我等疲極【CL032n0130_p0548a01】而復怖畏。不能
T09n0262_p0026a02║復進。前路猶遠。今欲退還。導師多諸方便。
T09n0262_p0026a03║而作是念。此等可愍。云何捨大珍寶而欲
T09n0262_p0026a04║退還。作是念已。以方便力。於險道中過
T09n0262_p0026a05║三百由旬。化作一城。告眾人言。汝等勿怖
T09n0262_p0026a06║莫得退還。今此大城。可於中止隨意所作。
T09n0262_p0026a07║若入是城快得安隱。若能前至寶所亦可
T09n0262_p0026a08║得去。是時疲極之眾。心大歡喜歎未曾有。
T09n0262_p0026a09║我等今者免斯惡道快得安隱。於是眾人。
T09n0262_p0026a10║前入化城。生已度想生安隱想。爾時導師。
T09n0262_p0026a11║知此人眾既得止息無復疲惓。即滅化城。
T09n0262_p0026a12║語眾人言。汝等去來寶處在近。向者大城
T09n0262_p0026a13║我所化作為止息耳。諸比丘。如來亦復如
T09n0262_p0026a14║是。今為汝等作大導師。知諸生死煩惱
T09n0262_p0026a15║惡道險難長遠應去應度。若眾生但聞一
T09n0262_p0026a16║佛乘者。則不欲見佛不欲親近。便作是
T09n0262_p0026a17║念。佛道長遠久受懃苦。乃可得【CL032n0130_p0548b01】成佛。知是
T09n0262_p0026a18║心怯弱下劣。以方便力而於中道為止息
T09n0262_p0026a19║故說二涅槃。若眾生住於二地。如來爾時
T09n0262_p0026a20║即便為說。汝等所作未辦。汝所住地近於
T09n0262_p0026a21║佛慧。當觀察籌量。所得涅槃。非真實也。
T09n0262_p0026a22║但是如來方便之力。於一佛乘分別說三
T09n0262_p0026a23║。如彼導師為止息故化作大城。既知息已
T09n0262_p0026a24║而告之言寶處在近。此城非實。我化作耳。
T09n0262_p0026a25║爾時世尊欲重宣此義。而說偈言。
T09n0262_p0026a26║　大通智勝佛　　十劫坐道場
T09n0262_p0026a27║　佛法不現前　　不得成佛道
T09n0262_p0026a28║　諸天神龍王　　阿修羅眾等
T09n0262_p0026a29║　常雨於天華　　以供養彼佛
T09n0262_p0026b01║　諸天擊天鼓　　并作眾伎樂
T09n0262_p0026b02║　香風吹萎華　　更雨新好者
T09n0262_p0026b03║　過十小劫已　　乃得成佛道
T09n0262_p0026b04║　諸天及世人　　心皆懷踊躍
T09n0262_p0026b05║　彼佛十六子　　皆與其眷屬
T09n0262_p0026b06║　千萬億圍繞　　俱行至佛所
T09n0262_p0026b07║　頭面禮佛足　　【CL032n0130_p0549a01】而請轉法輪
T09n0262_p0026b08║　聖師子法雨　　充我及一切
T09n0262_p0026b09║　世尊甚難值　　久遠時一現
T09n0262_p0026b10║　為覺悟群生　　震動於一切
T09n0262_p0026b11║　東方諸世界　　五百萬億國
T09n0262_p0026b12║　梵宮殿光曜　　昔所未曾有
T09n0262_p0026b13║　諸梵見此相　　尋來至佛所
T09n0262_p0026b14║　散花以供養　　并奉上宮殿
T09n0262_p0026b15║　請佛轉法輪　　以偈而讚歎
T09n0262_p0026b16║　佛知時未至　　受請默然坐
T09n0262_p0026b17║　三方及四維　　上下亦復爾
T09n0262_p0026b18║　散花奉宮殿　　請佛轉法輪
T09n0262_p0026b19║　世尊甚難值　　願以大慈悲
T09n0262_p0026b20║　廣開甘露門　　轉無上法輪
T09n0262_p0026b21║　無量慧世尊　　受彼眾人請
T09n0262_p0026b22║　為宣種種法　　四諦十二緣
T09n0262_p0026b23║　無明至老死　　皆從生緣有
T09n0262_p0026b24║　如是眾過患　　汝等應當知
T09n0262_p0026b25║　宣暢是法時　　六百萬億垓
T09n0262_p0026b26║　得盡諸苦際　　皆成阿羅漢
T09n0262_p0026b27║　第二說法時　　千萬恒沙眾
T09n0262_p0026b28║　於諸法不受　　亦得阿羅漢
T09n0262_p0026b29║　從是後得道　　其數無有量
T09n0262_p0026c01║　【CL032n0130_p0549b01】萬億劫算數　　不能得其邊
T09n0262_p0026c02║　時十六王子　　出家作沙彌
T09n0262_p0026c03║　皆共請彼佛　　演說大乘法
T09n0262_p0026c04║　我等及營從　　皆當成佛道
T09n0262_p0026c05║　願得如世尊　　慧眼第一淨
T09n0262_p0026c06║　佛知童子心　　宿世之所行
T09n0262_p0026c07║　以無量因緣　　種種諸譬喻
T09n0262_p0026c08║　說六波羅蜜　　及諸神通事
T09n0262_p0026c09║　分別真實法　　菩薩所行道
T09n0262_p0026c10║　說是法華經　　如恒河沙偈
T09n0262_p0026c11║　彼佛說經已　　靜室入禪定
T09n0262_p0026c12║　一心一處坐　　八萬四千劫
T09n0262_p0026c13║　是諸沙彌等　　知佛禪未出
T09n0262_p0026c14║　為無量億眾　　說佛無上慧
T09n0262_p0026c15║　各各坐法座　　說是大乘經
T09n0262_p0026c16║　於佛宴寂後　　宣揚助法化
T09n0262_p0026c17║　一一沙彌等　　所度諸眾生
T09n0262_p0026c18║　有六百萬億　　恒河沙等眾
T09n0262_p0026c19║　彼佛滅度後　　是諸聞法者
T09n0262_p0026c20║　在在諸佛土　　常與師俱生
T09n0262_p0026c21║　是十六沙彌　　具足行佛道
T09n0262_p0026c22║　今現在十方　　各得成正覺
T09n0262_p0026c23║　爾時聞法者　　【CL032n0130_p0550a01】各在諸佛所
T09n0262_p0026c24║　其有住聲聞　　漸教以佛道
T09n0262_p0026c25║　我在十六數　　曾亦為汝說
T09n0262_p0026c26║　是故以方便　　引汝趣佛慧
T09n0262_p0026c27║　以是本因緣　　今說法華經
T09n0262_p0026c28║　令汝入佛道　　慎勿懷驚懼
T09n0262_p0026c29║　譬如險惡道　　迥絕多毒獸
T09n0262_p0027a01║　又復無水草　　人所怖畏處
T09n0262_p0027a02║　無數千萬眾　　欲過此險道
T09n0262_p0027a03║　其路甚曠遠　　經三百由旬
T09n0262_p0027a04║　時有一導師　　強識有智慧
T09n0262_p0027a05║　明了心決定　　在險濟眾難
T09n0262_p0027a06║　眾人皆疲惓　　而白導師言
T09n0262_p0027a07║　我等今頓乏　　於此欲退還
T09n0262_p0027a08║　導師作是念　　此輩甚可愍
T09n0262_p0027a09║　如何欲退還　　而失大珍寶
T09n0262_p0027a10║　尋時思方便　　當設神通力
T09n0262_p0027a11║　化作大城郭　　莊嚴諸舍宅
T09n0262_p0027a12║　周匝有園林　　渠流及浴池
T09n0262_p0027a13║　重門高樓閣　　男女皆充滿
T09n0262_p0027a14║　即作是化已　　慰眾言勿懼
T09n0262_p0027a15║　汝等入此城　　各可隨所樂
T09n0262_p0027a16║　諸人既入城　　心皆大歡喜
T09n0262_p0027a17║　【CL032n0130_p0550b01】皆生安隱想　　自謂已得度
T09n0262_p0027a18║　導師知息已　　集眾而告言
T09n0262_p0027a19║　汝等當前進　　此是化城耳
T09n0262_p0027a20║　我見汝疲極　　中路欲退還
T09n0262_p0027a21║　故以方便力　　權化作此城
T09n0262_p0027a22║　汝等勤精進　　當共至寶所
T09n0262_p0027a23║　我亦復如是　　為一切導師
T09n0262_p0027a24║　見諸求道者　　中路而懈廢
T09n0262_p0027a25║　不能度生死　　煩惱諸險道
T09n0262_p0027a26║　故以方便力　　為息說涅槃
T09n0262_p0027a27║　言汝等苦滅　　所作皆已辦
T09n0262_p0027a28║　既知到涅槃　　皆得阿羅漢
T09n0262_p0027a29║　爾乃集大眾　　為說真實法
T09n0262_p0027b01║　諸佛方便力　　分別說三乘
T09n0262_p0027b02║　唯有一佛乘　　息處故說二
T09n0262_p0027b03║　今為汝說實　　汝所得非滅
T09n0262_p0027b04║　為佛一切智　　當發大精進
T09n0262_p0027b05║　汝證一切智　　十力等佛法
T09n0262_p0027b06║　具三十二相　　乃是真實滅
T09n0262_p0027b07║　諸佛之導師　　為息說涅槃
T09n0262_p0027b08║　既知是息已　　引入於佛慧
T09n0262_p0027b09║妙法蓮華經卷第三【CL032n0130_p0551a01】【CL032n0130_p0551b01】
