T09n0264_p0171b10║【★】
T09n0264_p0171b11║
T09n0264_p0171b12║添品妙法蓮華經卷第五
T09n0264_p0171b13║
T09n0264_p0171b14║　　　　隋天竺三藏闍那崛多共笈多譯【☆】
T09n0264_p0171b15║　　安樂行品第十三
T09n0264_p0171b16║爾時文殊師利法王子菩薩摩訶薩白佛言。
T09n0264_p0171b17║世尊。是諸菩薩。甚為難有。敬順佛故。發大
T09n0264_p0171b18║誓願。於後惡世護持讀誦說是法華經。世尊。
T09n0264_p0171b19║菩薩摩訶薩。於後惡世云何能說是經。佛告
T09n0264_p0171b20║文殊師利。若菩薩摩訶薩。於後惡世欲說是
T09n0264_p0171b21║經。當安住四法。一者安住菩薩行處親近
T09n0264_p0171b22║處。能為眾生演說是經。文殊師利。云何名
T09n0264_p0171b23║菩薩摩訶薩行處。若菩薩摩訶薩。住忍辱地。
T09n0264_p0171b24║柔和善順。而不卒暴。心亦不驚。又復於法
T09n0264_p0171b25║無所行。而觀諸法如實相。亦不行不分別。
T09n0264_p0171b26║是名菩薩摩訶薩行處。云何名菩薩摩訶薩
T09n0264_p0171b27║親近處。菩薩【CL033n0135_p0190a01】摩訶薩。不親近國王王子大臣
T09n0264_p0171b28║官長。不親近諸外道梵志尼乾子等。及造
T09n0264_p0171b29║世俗文筆讚詠外書。及路伽耶陀逆路伽耶
T09n0264_p0171c01║陀者。亦不親近諸有兇戲相扠相撲。及那
T09n0264_p0171c02║羅等種種變現之戲。又不親近旃陀羅及畜
T09n0264_p0171c03║豬羊雞狗畋獵漁捕諸惡律儀。如是人等或
T09n0264_p0171c04║時來者。則為說法無所悕望。又不親近求聲
T09n0264_p0171c05║聞比丘比丘尼優婆塞優婆夷。亦不問訊。若
T09n0264_p0171c06║於房中。若經行處。若在講堂中。不共住止。
T09n0264_p0171c07║或時來者隨宜說法。無所悕求。文殊師利。
T09n0264_p0171c08║又菩薩摩訶薩。不應於女人身取能生欲想
T09n0264_p0171c09║相而為說法。亦不樂見。若入他家。不與小女
T09n0264_p0171c10║處女寡女等共語。亦復不近五種不男之人
T09n0264_p0171c11║以為親厚。不獨入他家。若有因緣須獨入
T09n0264_p0171c12║時。但一心念佛。若為女人說法。不露齒笑。
T09n0264_p0171c13║不現胸臆。乃至為法猶不親【CL033n0135_p0190b01】厚。況復餘事。不
T09n0264_p0171c14║樂畜年少弟子沙彌小兒亦不樂與同師。常
T09n0264_p0171c15║好坐禪。在於閑處修攝其心。文殊師利。是
T09n0264_p0171c16║名初親近處。復次菩薩摩訶薩。觀一切法空
T09n0264_p0171c17║如實相。不顛倒不動不退不轉。如虛空無
T09n0264_p0171c18║所有性。一切語言道斷。不生不出不起。無
T09n0264_p0171c19║名無相實無所有。無量無邊無礙無障。但
T09n0264_p0171c20║以因緣有。從顛倒生故說常樂。觀如是法
T09n0264_p0171c21║相。是名菩薩摩訶薩第二親近處。爾時世尊。
T09n0264_p0171c22║欲重宣此義。而說偈言。
T09n0264_p0171c23║　若有菩薩　　於後惡世　　無怖畏心
T09n0264_p0171c24║　欲說是經　　應入行處　　及親近處
T09n0264_p0171c25║　常離國王　　及國王子　　大臣官長
T09n0264_p0171c26║　兇險戲者　　及旃陀羅　　外道梵志
T09n0264_p0171c27║　亦不親近　　增上慢人　　貪著小乘
T09n0264_p0171c28║　三藏學者　　破戒比丘　　名字羅漢
T09n0264_p0171c29║　及比丘尼　　好戲笑者　　深著五欲
T09n0264_p0172a01║　求現滅度　　諸優婆夷　　皆勿親近
T09n0264_p0172a02║　【CL033n0135_p0191a01】若是人等　　以好心來　　到菩薩所
T09n0264_p0172a03║　為聞佛道　　菩薩則以　　無所畏心
T09n0264_p0172a04║　不懷悕望　　而為說法　　寡女處女
T09n0264_p0172a05║　及諸不男　　皆勿親近　　以為親厚
T09n0264_p0172a06║　亦莫親近　　屠兒魁膾　　田獵漁捕
T09n0264_p0172a07║　為利殺害　　販肉自活　　衒賣女色
T09n0264_p0172a08║　如是之人　　皆勿親近　　兇險相撲
T09n0264_p0172a09║　種種嬉戲　　諸婬女等　　盡勿親近
T09n0264_p0172a10║　莫獨屏處　　為女說法　　若說法時
T09n0264_p0172a11║　無得戲笑　　入里乞食　　將一比丘
T09n0264_p0172a12║　若無比丘　　一心念佛　　是則名為
T09n0264_p0172a13║　行處近處　　以此二處　　能安樂說
T09n0264_p0172a14║　又復不行　　上中下法　　有為無為
T09n0264_p0172a15║　實不實法　　亦不分別　　是男是女
T09n0264_p0172a16║　不得諸法　　不知不見　　是則名為
T09n0264_p0172a17║　菩薩行處　　一切諸法　　空無所有
T09n0264_p0172a18║　無有常住　　亦無起滅　　是名智者
T09n0264_p0172a19║　所親近處　　顛倒分別　　諸法有無
T09n0264_p0172a20║　是實非實　　是生非生　　在於閑處
T09n0264_p0172a21║　修攝其心　　安住不動　　如須彌山
T09n0264_p0172a22║　【CL033n0135_p0191b01】觀一切法　　皆無所有　　猶如虛空
T09n0264_p0172a23║　無有堅固　　不生不出　　不動不退
T09n0264_p0172a24║　常住一相　　是名近處　　若有比丘
T09n0264_p0172a25║　於我滅後　　入是行處　　及親近處
T09n0264_p0172a26║　說斯經時　　無有怯弱　　菩薩有時
T09n0264_p0172a27║　入於靜室　　以正憶念　　隨義觀法
T09n0264_p0172a28║　從禪定起　　為諸國王　　王子臣民
T09n0264_p0172a29║　婆羅門等　　開化演暢　　說斯經典
T09n0264_p0172b01║　其心安隱　　無有怯弱　　文殊師利
T09n0264_p0172b02║　是名菩薩　　安住初法　　能於後世
T09n0264_p0172b03║　說法華經
T09n0264_p0172b04║又文殊師利。如來滅後於末法中。欲說是經。
T09n0264_p0172b05║應住安樂行。若口宣說。若讀經時。不樂說人
T09n0264_p0172b06║及經典過。亦不輕慢諸餘法師。不說他人好
T09n0264_p0172b07║惡長短。於聲聞人亦不稱名說其過惡。亦不
T09n0264_p0172b08║稱名讚歎其美。又亦不生怨嫌之心。善修如
T09n0264_p0172b09║是安樂心故。諸有聽者不逆其意。有所難
T09n0264_p0172b10║問。不以小乘法答。但以大乘而為解說。令得
T09n0264_p0172b11║一【CL033n0135_p0192a01】切種智。爾時世尊。欲重宣此義。而說
T09n0264_p0172b12║偈言。
T09n0264_p0172b13║　菩薩常樂　　安隱說法　　於清淨地
T09n0264_p0172b14║　而施床座　　以油塗身　　澡浴塵穢
T09n0264_p0172b15║　著新淨衣　　內外俱淨　　安處法座
T09n0264_p0172b16║　隨問為說　　若有比丘　　及比丘尼
T09n0264_p0172b17║　諸優婆塞　　及優婆夷　　國王王子
T09n0264_p0172b18║　群臣士民　　以微妙義　　和顏為說
T09n0264_p0172b19║　若有難問　　隨義而答　　因緣譬喻
T09n0264_p0172b20║　敷演分別　　以是方便　　皆使發心
T09n0264_p0172b21║　漸漸增益　　入於佛道　　除嬾惰意
T09n0264_p0172b22║　及懈怠想　　離諸憂惱　　慈心說法
T09n0264_p0172b23║　晝夜常說　　無上道教　　以諸因緣
T09n0264_p0172b24║　無量譬喻　　開示眾生　　咸令歡喜
T09n0264_p0172b25║　衣服臥具　　飲食醫藥　　而於其中
T09n0264_p0172b26║　無所希望　　但一心念　　說法因緣
T09n0264_p0172b27║　願成佛道　　令眾亦爾　　是則大利
T09n0264_p0172b28║　安樂供養　　我滅度後　　若有比丘
T09n0264_p0172b29║　能演說斯　　妙法華經　　心無嫉恚
T09n0264_p0172c01║　諸惱障礙　　亦無憂愁　　及罵詈者
T09n0264_p0172c02║　又無怖畏　　加刀杖等　　【CL033n0135_p0192b01】亦無擯出
T09n0264_p0172c03║　安住忍故　　智者如是　　善修其心
T09n0264_p0172c04║　能住安樂　　如我上說　　其人功德
T09n0264_p0172c05║　千億萬劫　　算數譬喻　　說不能盡
T09n0264_p0172c06║又文殊師利。菩薩摩訶薩。於後末世法欲滅
T09n0264_p0172c07║時。受持讀誦斯經典者。無懷嫉妒諂誑之心。
T09n0264_p0172c08║亦勿輕罵學佛道者求其長短。若比丘比丘
T09n0264_p0172c09║尼優婆塞優婆夷。求聲聞者。求辟支佛者。
T09n0264_p0172c10║求菩薩道者。無得惱之令其疑悔。語其人言。
T09n0264_p0172c11║汝等去道甚遠。終不能得一切種智。所以
T09n0264_p0172c12║者何。汝是放逸之人。於道懈怠故。又亦不
T09n0264_p0172c13║應戲論諸法有所諍競。當於一切眾生起大
T09n0264_p0172c14║悲想。於諸如來起慈父想。於諸菩薩起大師
T09n0264_p0172c15║想。於十方諸大菩薩常應深心恭敬禮拜。於
T09n0264_p0172c16║一切眾生平等說法。以順法故。不多不少。
T09n0264_p0172c17║乃至深愛法者。亦不為多說。文殊師利。是
T09n0264_p0172c18║菩薩摩訶薩。【CL033n0135_p0193a01】於後末世法欲滅時。有成就是
T09n0264_p0172c19║第三安樂行者。說是法時。無能惱亂得好同
T09n0264_p0172c20║學。共讀誦是經。亦得大眾而來聽受。聽已
T09n0264_p0172c21║能持。持已能誦。誦已能說。說已能書。若使人
T09n0264_p0172c22║書。供養經卷。恭敬尊重讚歎。爾時世尊。欲重
T09n0264_p0172c23║宣此義。而說偈言。
T09n0264_p0172c24║　若欲說是經　　當捨嫉恚慢
T09n0264_p0172c25║　諂誑邪偽心　　常修質直行
T09n0264_p0172c26║　不輕蔑於人　　亦不戲論法
T09n0264_p0172c27║　不令他疑悔　　云汝不得佛
T09n0264_p0172c28║　是佛子說法　　常柔和能忍
T09n0264_p0172c29║　慈悲於一切　　不生懈怠心
T09n0264_p0173a01║　十方大菩薩　　愍眾故行道
T09n0264_p0173a02║　應生恭敬心　　是則我大師
T09n0264_p0173a03║　於諸佛世尊　　生無上父想
T09n0264_p0173a04║　破於憍慢心　　說法無障礙
T09n0264_p0173a05║　第三法如是　　智者應守護
T09n0264_p0173a06║　一心安樂行　　無量眾所敬
T09n0264_p0173a07║又文殊師利。菩薩摩訶薩。於後末世法欲滅
T09n0264_p0173a08║【CL033n0135_p0193b01】時。有持是法華經者。於在家出家人中生大
T09n0264_p0173a09║慈心。於非菩薩人中生大悲心。應作是念。
T09n0264_p0173a10║如是之人則為大失。如來方便隨宜說法。不
T09n0264_p0173a11║聞不知不覺不問不信不解。其人雖不問不
T09n0264_p0173a12║信不解是經。我得阿耨多羅三藐三菩提時。
T09n0264_p0173a13║隨在何地。以神通力智慧力。引之令得住
T09n0264_p0173a14║是法中。文殊師利。是菩薩摩訶薩。於如來
T09n0264_p0173a15║滅後有成就此第四法者。說是法時無有過
T09n0264_p0173a16║失。常為比丘比丘尼優婆塞優婆夷。國王王
T09n0264_p0173a17║子大臣人民婆羅門居士等。供養恭敬尊重
T09n0264_p0173a18║讚歎。虛空諸天為聽法故。亦常隨侍。若在
T09n0264_p0173a19║聚落城邑空閑林中。有人來欲難問者。諸天
T09n0264_p0173a20║晝夜常為法故。而衛護之。能令聽者皆得
T09n0264_p0173a21║歡喜。所以者何。此經是一切過去未來現在
T09n0264_p0173a22║諸佛神力所護故。文殊師利。是法華經。於
T09n0264_p0173a23║無量國中。乃至【CL033n0135_p0194a01】名字不可得聞。何況得見受
T09n0264_p0173a24║持讀誦。文殊師利。譬如強力轉輪聖王。欲
T09n0264_p0173a25║以威勢降伏諸國。而諸小王不順其命。時
T09n0264_p0173a26║轉輪王。起種種兵而往討伐。王見兵眾戰有
T09n0264_p0173a27║功者。即大歡喜。隨功賞賜。或與田宅聚落
T09n0264_p0173a28║城邑。或與衣服嚴身之具。或與種種珍寶。
T09n0264_p0173a29║金銀琉璃車磲馬瑙珊瑚琥珀。象馬車乘奴
T09n0264_p0173b01║婢人民。唯髻中明珠。不以與之。所以者何。獨
T09n0264_p0173b02║王頂上有此一珠。若以與之。王諸眷屬必大
T09n0264_p0173b03║驚怪。文殊師利。如來亦復如是。以禪定智
T09n0264_p0173b04║慧力得法國土。王於三界。而諸魔王不肯順
T09n0264_p0173b05║伏。如來賢聖諸將與之共戰。其有功者。心亦
T09n0264_p0173b06║歡喜。於四眾中為說諸經。令其心悅。賜以
T09n0264_p0173b07║禪定解脫無漏根力諸法之財。又復賜與涅
T09n0264_p0173b08║槃之城。言得滅度。引導其心。令皆歡喜
T09n0264_p0173b09║而不為說是法華經。文殊師利。如轉【CL033n0135_p0194b01】輪王見
T09n0264_p0173b10║諸兵眾有大功者。心甚歡喜以此難信之珠。
T09n0264_p0173b11║久在髻中。不妄與人。而今與之。如來亦復
T09n0264_p0173b12║如是。於三界中為大法王。以法教化一切眾
T09n0264_p0173b13║生。見賢聖軍與五陰魔煩惱魔死魔共戰。有
T09n0264_p0173b14║大功勳。滅三毒出三界破魔網。爾時如來亦
T09n0264_p0173b15║大歡喜。此法華經。能令眾生至一切智。一切
T09n0264_p0173b16║世間多怨難信。先所未說而今說之。文殊師
T09n0264_p0173b17║利。此法華經。是諸如來第一之說。於諸說中
T09n0264_p0173b18║最為甚深。末後賜與。如彼強力之王。久護
T09n0264_p0173b19║明珠。今乃與之。文殊師利。此法華經。諸佛如
T09n0264_p0173b20║來祕密之藏。於諸經中最在其上。長夜守護
T09n0264_p0173b21║不妄宣說。始於今日乃與汝等而敷演之。爾
T09n0264_p0173b22║時世尊。欲重宣此義。而說偈言。
T09n0264_p0173b23║　常行忍辱　　哀愍一切　　乃能演說
T09n0264_p0173b24║　佛所讚經　　後末世時　　持此經者
T09n0264_p0173b25║　於家出家　　及非菩薩　　【CL033n0135_p0195a01】應生慈悲
T09n0264_p0173b26║　斯等不聞　　不信是經　　則為大失
T09n0264_p0173b27║　我得佛道　　以諸方便　　為說此法
T09n0264_p0173b28║　令住其中　　譬如強力　　轉輪之王
T09n0264_p0173b29║　兵戰有功　　賞賜諸物　　象馬車乘
T09n0264_p0173c01║　嚴身之具　　及諸田宅　　聚落城邑
T09n0264_p0173c02║　或與衣服　　種種珍寶　　奴婢財物
T09n0264_p0173c03║　歡喜賜與　　如有勇健　　能為難事
T09n0264_p0173c04║　王解髻中　　明珠與之　　如來亦爾
T09n0264_p0173c05║　為諸法王　　忍辱大力　　智慧寶藏
T09n0264_p0173c06║　以大慈悲　　如法化世　　見一切人
T09n0264_p0173c07║　受諸苦惱　　欲求解脫　　與諸魔戰
T09n0264_p0173c08║　為是眾生　　說種種法　　以大方便
T09n0264_p0173c09║　說此諸經　　既知眾生　　得其力已
T09n0264_p0173c10║　末後乃為　　說是法華　　如王解髻
T09n0264_p0173c11║　明珠與之　　此經為尊　　眾經中上
T09n0264_p0173c12║　我常守護　　不妄開示　　今正是時
T09n0264_p0173c13║　為汝等說　　我滅度後　　求佛道者
T09n0264_p0173c14║　欲得安隱　　演說斯經　　應當親近
T09n0264_p0173c15║　如是四法　　讀是經者　　常無憂惱
T09n0264_p0173c16║　又無病痛　　顏色鮮白　　【CL033n0135_p0195b01】不生貧窮
T09n0264_p0173c17║　卑賤醜陋　　眾生樂見　　如慕賢聖
T09n0264_p0173c18║　天諸童子　　以為給使　　刀杖不加
T09n0264_p0173c19║　毒不能害　　若人惡罵　　口則閉塞
T09n0264_p0173c20║　遊行無畏　　如師子王　　智慧光明
T09n0264_p0173c21║　如日之照　　若於夢中　　但見妙事
T09n0264_p0173c22║　見諸如來　　坐師子座　　諸比丘眾
T09n0264_p0173c23║　圍遶說法　　又見龍神　　阿脩羅等
T09n0264_p0173c24║　數如恒沙　　恭敬合掌　　自見其身
T09n0264_p0173c25║　而為說法　　又見諸佛　　身相金色
T09n0264_p0173c26║　放無量光　　照於一切　　以梵音聲
T09n0264_p0173c27║　演說諸法　　佛為四眾　　說無上法
T09n0264_p0173c28║　見身處中　　合掌讚佛　　聞法歡喜
T09n0264_p0173c29║　而為供養　　得陀羅尼　　證不退智
T09n0264_p0174a01║　佛知其心　　深入佛道　　即為授記
T09n0264_p0174a02║　成最正覺　　汝善男子　　當於來世
T09n0264_p0174a03║　得無量智　　佛之大道　　國土嚴淨
T09n0264_p0174a04║　廣大無比　　亦有四眾　　合掌聽法
T09n0264_p0174a05║　又見自身　　在山林中　　修習善法
T09n0264_p0174a06║　證諸實相　　深入禪定　　見十方佛
T09n0264_p0174a07║　【CL033n0135_p0196a01】諸佛身金色　　百福相莊嚴
T09n0264_p0174a08║　聞法為人說　　常有是好夢
T09n0264_p0174a09║　又夢作國王　　捨宮殿眷屬
T09n0264_p0174a10║　及上妙五欲　　行詣於道場
T09n0264_p0174a11║　在菩提樹下　　而處師子座
T09n0264_p0174a12║　求道過七日　　得諸佛之智
T09n0264_p0174a13║　成無上道已　　起而轉法輪
T09n0264_p0174a14║　為四眾說法　　經千萬億劫
T09n0264_p0174a15║　說無漏妙法　　度無量眾生
T09n0264_p0174a16║　後當入涅槃　　如煙盡燈滅
T09n0264_p0174a17║　若後惡世中　　說是第一法
T09n0264_p0174a18║　是人得大利　　如上諸功德
T09n0264_p0174a19║　　添品妙法蓮華經從地踊出品第十四
T09n0264_p0174a20║爾時他方國土。諸來菩薩摩訶薩。過八恒河
T09n0264_p0174a21║沙數。於大眾中起合掌作禮。而白佛言。世
T09n0264_p0174a22║尊。若聽我等。於佛滅後。在此娑婆世界。勤加
T09n0264_p0174a23║精進。護持讀誦書寫供養是經典者。當於此
T09n0264_p0174a24║土而廣說之。爾時佛告諸菩薩摩訶薩眾。止
T09n0264_p0174a25║善男子。不須汝等護持此經。所以者何。我
T09n0264_p0174a26║娑【CL033n0135_p0196b01】婆世界。自有六萬恒河沙等菩薩摩訶薩。
T09n0264_p0174a27║一一菩薩。各有六萬恒河沙眷屬。是諸人
T09n0264_p0174a28║等。能於我滅後護持讀誦廣說此經。佛說
T09n0264_p0174a29║是時。娑婆世界三千大千國土。地皆震裂。
T09n0264_p0174b01║而於其中。有無量千萬億菩薩摩訶薩。同時
T09n0264_p0174b02║踊出。是諸菩薩身皆金色。三十二相無量光
T09n0264_p0174b03║明。先盡在此娑婆世界之下此界虛空中住
T09n0264_p0174b04║是。諸菩薩聞釋迦牟尼佛所說音聲。從下發
T09n0264_p0174b05║來。一一菩薩。皆是大眾唱導之首。各將六
T09n0264_p0174b06║萬恒河沙眷屬。況將五萬四萬三萬二萬一
T09n0264_p0174b07║萬恒河沙等眷屬者。況復乃至一恒河沙。
T09n0264_p0174b08║半恒河沙。四分之一。乃至千萬億那由他分
T09n0264_p0174b09║之一。況復千萬億那由他眷屬。況復億萬眷
T09n0264_p0174b10║屬。況復千萬百萬乃至一萬。況復一千一百
T09n0264_p0174b11║乃至一十。況復將五四三二一弟子者。況
T09n0264_p0174b12║復單己樂遠離行。【CL033n0135_p0197a01】如是等比無量無邊。算數
T09n0264_p0174b13║譬喻所不能知。是諸菩薩從地出已。各詣虛
T09n0264_p0174b14║空七寶妙塔多寶如來釋迦牟尼佛所。到已
T09n0264_p0174b15║向二世尊。頭面禮足。及至諸寶樹下師子座
T09n0264_p0174b16║上佛所。亦皆作禮右遶三匝合掌恭敬。以諸
T09n0264_p0174b17║菩薩種種讚法。而以讚歎。住在一面。欣樂
T09n0264_p0174b18║瞻仰於二世尊。是諸菩薩摩訶薩。從初踊
T09n0264_p0174b19║出。以諸菩薩種種讚法。而讚於佛。如是時
T09n0264_p0174b20║間。經五十小劫。是時釋迦牟尼佛默然而
T09n0264_p0174b21║坐。及諸四眾亦皆默然。五十小劫。佛神力
T09n0264_p0174b22║故。令諸大眾謂如半日。爾時四眾。亦以佛神
T09n0264_p0174b23║力故。見諸菩薩遍滿無量百千萬億國土虛
T09n0264_p0174b24║空。是菩薩眾中。有四導師。一名上行。二名
T09n0264_p0174b25║無邊行。三名淨行。四名安立行。是四菩薩。於
T09n0264_p0174b26║其眾中。最為上首唱導之師。在大眾前各共
T09n0264_p0174b27║合掌。觀釋迦牟尼佛。而問訊言。世【CL033n0135_p0197b01】尊。少病
T09n0264_p0174b28║少惱安樂行不。所應度者受教易不。不令世
T09n0264_p0174b29║尊生疲勞耶。爾時四大菩薩。而說偈言。
T09n0264_p0174c01║　世尊安樂　　少病少惱　　教化眾生
T09n0264_p0174c02║　得無疲倦　　又諸眾生　　受化易不
T09n0264_p0174c03║　不令世尊　　生疲勞耶
T09n0264_p0174c04║爾時世尊。於菩薩大眾中。而作是言。如是
T09n0264_p0174c05║如是。諸善男子。如來安樂少病少惱。諸眾生
T09n0264_p0174c06║等易可化度。無有疲勞。所以者何。是諸眾生。
T09n0264_p0174c07║世世已來常受我化。亦於過去諸佛。供養尊
T09n0264_p0174c08║重種諸善根。此諸眾生。始見我身。聞我所
T09n0264_p0174c09║說。即皆信受。入如來慧。除先修習。學小乘
T09n0264_p0174c10║者。如是之人。我今亦令得聞是經入於佛慧。
T09n0264_p0174c11║爾時諸大菩薩。而說偈言。
T09n0264_p0174c12║　善哉善哉　　大雄世尊　　諸眾生等
T09n0264_p0174c13║　易可化度　　能問諸佛　　甚深智慧
T09n0264_p0174c14║　聞已信行　　我等隨喜
T09n0264_p0174c15║【CL033n0135_p0198a01】於時世尊讚歎上首諸大菩薩。善哉善哉。善
T09n0264_p0174c16║男子。汝等能於如來發隨喜心。爾時彌勒菩
T09n0264_p0174c17║薩。及八千恒河沙諸菩薩眾。皆作是念。我等
T09n0264_p0174c18║從昔已來。不見不聞。如是大菩薩摩訶薩眾。
T09n0264_p0174c19║從地踊出住世尊前。合掌供養問訊如來。時
T09n0264_p0174c20║彌勒菩薩摩訶薩。知八千恒河沙諸菩薩等
T09n0264_p0174c21║心之所念。并欲自決所疑。合掌向佛。以偈問
T09n0264_p0174c22║言。
T09n0264_p0174c23║　無量千萬億　　大眾諸菩薩
T09n0264_p0174c24║　昔所未曾見　　願兩足尊說
T09n0264_p0174c25║　是從何所來　　以何因緣集
T09n0264_p0174c26║　巨身大神通　　智慧叵思議
T09n0264_p0174c27║　其志甚堅固　　有大忍辱力
T09n0264_p0174c28║　眾生所樂見　　為從何所來
T09n0264_p0174c29║　一一諸菩薩　　所將諸眷屬
T09n0264_p0175a01║　其數無有量　　如恒河沙等
T09n0264_p0175a02║　或有大菩薩　　將六萬恒沙
T09n0264_p0175a03║　如是諸大眾　　一心求佛道
T09n0264_p0175a04║　是諸大師等　　【CL033n0135_p0198b01】六萬恒河沙
T09n0264_p0175a05║　俱來供養佛　　及護持是經
T09n0264_p0175a06║　將五萬恒沙　　其數過於是
T09n0264_p0175a07║　四萬及三萬　　二萬至一萬
T09n0264_p0175a08║　一千一百等　　乃至一恒沙
T09n0264_p0175a09║　半及三四分　　億萬分之一
T09n0264_p0175a10║　千萬那由他　　萬億諸弟子
T09n0264_p0175a11║　乃至於半億　　其數復過上
T09n0264_p0175a12║　百萬至一萬　　一千及一百
T09n0264_p0175a13║　五十與一十　　乃至三二一
T09n0264_p0175a14║　單己無眷屬　　樂於獨處者
T09n0264_p0175a15║　俱來至佛所　　其數轉過上
T09n0264_p0175a16║　如是諸大眾　　若人行籌數
T09n0264_p0175a17║　過於恒沙劫　　猶不能盡知
T09n0264_p0175a18║　是諸大威德　　精進菩薩眾
T09n0264_p0175a19║　誰為其說法　　教化而成就
T09n0264_p0175a20║　從誰初發心　　稱揚何佛法
T09n0264_p0175a21║　受持行誰經　　修習何佛道
T09n0264_p0175a22║　如是諸菩薩　　神通大智力
T09n0264_p0175a23║　四方地震裂　　皆從中踊出
T09n0264_p0175a24║　世尊我昔來　　未曾見是事
T09n0264_p0175a25║　願說其所從　　國土之名號
T09n0264_p0175a26║　我常遊諸國　　未曾見是眾
T09n0264_p0175a27║　【CL033n0135_p0199a01】我於此眾中　　乃不識一人
T09n0264_p0175a28║　忽然從地出　　願說其因緣
T09n0264_p0175a29║　今此之大會　　無量百千億
T09n0264_p0175b01║　是諸菩薩等　　皆欲知此事
T09n0264_p0175b02║　是諸菩薩眾　　本末之因緣
T09n0264_p0175b03║　無量德世尊　　唯願決眾疑
T09n0264_p0175b04║爾時釋迦牟尼佛分身諸佛。從無量千萬億
T09n0264_p0175b05║他方國土來者。在於八方諸寶樹下師子座
T09n0264_p0175b06║上結加趺坐。其佛侍者。各各見是菩薩大眾
T09n0264_p0175b07║於三千大千世界四方從地踊出住於虛空。
T09n0264_p0175b08║各白其佛言。世尊。此諸無量無邊阿僧祇菩
T09n0264_p0175b09║薩大眾。從何所來。爾時諸佛各告侍者。諸
T09n0264_p0175b10║善男子。且待須臾。有菩薩摩訶薩。名曰彌勒。
T09n0264_p0175b11║釋迦牟尼佛之所授記。次後作佛。已問斯事。
T09n0264_p0175b12║佛今答之。汝等自當因是得聞。爾時釋迦牟
T09n0264_p0175b13║尼佛告彌勒菩薩。善哉善哉。阿逸多。乃能
T09n0264_p0175b14║問佛如是大事。汝等當共一心。被精進鎧。發
T09n0264_p0175b15║堅固意。【CL033n0135_p0199b01】如來今欲顯發宣示諸佛智慧。諸佛
T09n0264_p0175b16║自在神通之力。諸佛師子奮迅之力。諸佛威
T09n0264_p0175b17║猛大勢之力。爾時世尊。欲重宣此義。而說偈
T09n0264_p0175b18║言。
T09n0264_p0175b19║　當精進一心　　我欲說此事
T09n0264_p0175b20║　勿得有疑悔　　佛智叵思議
T09n0264_p0175b21║　汝今出信力　　住於忍善中
T09n0264_p0175b22║　昔所未聞法　　今皆當得聞
T09n0264_p0175b23║　我今安慰汝　　勿得懷疑懼
T09n0264_p0175b24║　佛無不實語　　智慧不可量
T09n0264_p0175b25║　所得第一法　　甚深叵分別
T09n0264_p0175b26║　如是今當說　　汝等一心聽
T09n0264_p0175b27║爾時世尊。說此偈已。告彌勒菩薩。我今於
T09n0264_p0175b28║此大眾。宣告汝等。阿逸多。是諸大菩薩摩訶
T09n0264_p0175b29║薩。無量無數阿僧祇。從地踊出汝等昔所未
T09n0264_p0175c01║見者。我於是娑婆世界。得阿耨多羅三藐三
T09n0264_p0175c02║菩提已。教化示導是諸菩薩。調伏其心令發
T09n0264_p0175c03║道意。此諸菩薩皆於是娑婆世界之下此界
T09n0264_p0175c04║虛【CL033n0135_p0200a01】空中住。於諸經典讀誦通利思惟分別正
T09n0264_p0175c05║憶念。阿逸多。是諸善男子等。不樂在眾多有
T09n0264_p0175c06║所說。常樂靜處勤行精進。未曾休息。亦不依
T09n0264_p0175c07║止人天而住。常樂深智無有障礙。亦常樂於
T09n0264_p0175c08║諸佛之法。一心精進求無上慧。爾時世尊。欲
T09n0264_p0175c09║重宣此義而說偈言。
T09n0264_p0175c10║　阿逸汝當知　　是諸大菩薩
T09n0264_p0175c11║　從無數劫來　　修習佛智慧
T09n0264_p0175c12║　悉是我所化　　令發大道心
T09n0264_p0175c13║　此等是我子　　依止是世界
T09n0264_p0175c14║　常行頭陀事　　志樂於靜處
T09n0264_p0175c15║　捨大眾憒鬧　　不樂多所說
T09n0264_p0175c16║　如是諸子等　　學習我道法
T09n0264_p0175c17║　晝夜常精進　　為求佛道故
T09n0264_p0175c18║　在娑婆世界　　下方空中住
T09n0264_p0175c19║　志念力堅固　　常勤求智慧
T09n0264_p0175c20║　說種種妙法　　其心無所畏
T09n0264_p0175c21║　我於伽耶城　　菩提樹下坐
T09n0264_p0175c22║　得成最正覺　　轉無上法輪
T09n0264_p0175c23║　爾乃教化之　　【CL033n0135_p0200b01】令初發道心
T09n0264_p0175c24║　今皆住不退　　悉當得成佛
T09n0264_p0175c25║　我今說實語　　汝等一心信
T09n0264_p0175c26║　我從久遠來　　教化是等眾
T09n0264_p0175c27║爾時彌勒菩薩摩訶薩。及無數諸菩薩等。心
T09n0264_p0175c28║生疑惑怪未曾有。而作是念。云何世尊。於少
T09n0264_p0175c29║時間。教化如是無量無邊阿僧祇諸大菩薩。
T09n0264_p0176a01║令住阿耨多羅三藐三菩提。即白佛言。世尊。
T09n0264_p0176a02║如來為太子時。出於釋宮。去伽耶城不遠。坐
T09n0264_p0176a03║於道場。得成阿耨多羅三藐三菩提。從是已
T09n0264_p0176a04║來。始過四十餘年。世尊。云何於此少時。大作
T09n0264_p0176a05║佛事。以佛勢力。以佛功德。教化如是無量大
T09n0264_p0176a06║菩薩眾。當成阿耨多羅三藐三菩提。世尊。
T09n0264_p0176a07║此大菩薩眾。假使有人。於千萬億劫。數不能
T09n0264_p0176a08║盡。不得其邊。斯等久遠已來於無量無邊諸
T09n0264_p0176a09║佛所殖諸善根。成就菩薩道。常修梵行。世
T09n0264_p0176a10║尊。如【CL033n0135_p0201a01】此之事。世所難信。譬如有人。色美髮
T09n0264_p0176a11║黑年二十五。指百歲人言是我子。其百歲人。
T09n0264_p0176a12║亦指年少言是我父。生育我等。是事難信。
T09n0264_p0176a13║佛亦如是。得道已來其實未久。如此大眾諸
T09n0264_p0176a14║菩薩等。已於無量千萬億劫。為佛道故。勤行
T09n0264_p0176a15║精進。善入出住無量百千萬億三昧。得大神
T09n0264_p0176a16║通。久修梵行。善能次第集諸善法。巧於問
T09n0264_p0176a17║答。人中之寶。一切世間甚為希有。今日世尊。
T09n0264_p0176a18║方云得佛道時初令發心。教化示導令向阿
T09n0264_p0176a19║耨多羅三藐三菩提。世尊。得佛未久。乃能作
T09n0264_p0176a20║此大功德事。我等雖復信佛隨宜所說。佛所
T09n0264_p0176a21║出言。未曾虛妄。佛所知者皆悉通達。然諸新
T09n0264_p0176a22║發意菩薩。於佛滅後。若聞是語。或不信受。而
T09n0264_p0176a23║起破法罪業因緣。唯然世尊。願為解說除我
T09n0264_p0176a24║等疑。及未來世諸善男子。聞此事已亦不生
T09n0264_p0176a25║疑。爾時彌勒【CL033n0135_p0201b01】菩薩。欲重宣此義。而說偈言。
T09n0264_p0176a26║　佛昔從釋種　　出家近伽耶
T09n0264_p0176a27║　坐於菩提樹　　爾來尚未久
T09n0264_p0176a28║　此諸佛子等　　其數不可量
T09n0264_p0176a29║　久已行佛道　　住神通智力
T09n0264_p0176b01║　善學菩薩道　　不染世間法
T09n0264_p0176b02║　如蓮華在水　　從地而踊出
T09n0264_p0176b03║　皆起恭敬心　　住於世尊前
T09n0264_p0176b04║　是事難思議　　云何而可信
T09n0264_p0176b05║　佛得道甚近　　所成就甚多
T09n0264_p0176b06║　願為除眾疑　　如實分別說
T09n0264_p0176b07║　譬如少壯人　　年始二十五
T09n0264_p0176b08║　示人百歲子　　髮白而面皺
T09n0264_p0176b09║　是等我所生　　子亦說是父
T09n0264_p0176b10║　父少而子老　　舉世所不信
T09n0264_p0176b11║　世尊亦如是　　得道來甚近
T09n0264_p0176b12║　是諸菩薩等　　志固無怯弱
T09n0264_p0176b13║　從無量劫來　　而行菩薩道
T09n0264_p0176b14║　巧於難問答　　其心無所畏
T09n0264_p0176b15║　忍辱心決定　　端正有威德
T09n0264_p0176b16║　十方佛所讚　　善能分別說
T09n0264_p0176b17║　不樂在人眾　　常好在禪定
T09n0264_p0176b18║　【CL033n0135_p0202a01】為求佛道故　　於下空中住
T09n0264_p0176b19║　我等從佛聞　　於此事無疑
T09n0264_p0176b20║　願佛為未來　　演說令開解
T09n0264_p0176b21║　若有於此經　　生疑不信者
T09n0264_p0176b22║　即當墮惡道　　願今為解說
T09n0264_p0176b23║　是無量菩薩　　云何於少時
T09n0264_p0176b24║　教化令發心　　而住不退地【○】【○】【○】【○】【○】【○】【○】【○】【○】【○】【CL033n0135_p0202b01】
T09n0264_p0176b25║　　【CL033n0135_p0203a01】【○】【○】添品妙法蓮華經如來壽量品第十五
T09n0264_p0176b26║爾時佛告諸菩薩及一切大眾。諸善男子。汝
T09n0264_p0176b27║等當信解如來誠諦之語。復告大眾。汝等當
T09n0264_p0176b28║信解如來誠諦之語。又復告諸大眾。汝等當
T09n0264_p0176b29║信解如來誠諦之語。是時菩薩大眾。彌勒為
T09n0264_p0176c01║首。合掌白佛言。世尊。惟願說之。我等當信
T09n0264_p0176c02║受佛語。如是三白已。復言。惟願說之。我等
T09n0264_p0176c03║當信受佛語。爾時世尊知諸菩薩三請不止。
T09n0264_p0176c04║而告之言。汝等諦聽。如來祕密神通之力。
T09n0264_p0176c05║一切世間天人及阿修羅。皆謂今釋迦牟尼
T09n0264_p0176c06║佛。出釋氏宮。去伽耶城不遠。坐於道場。得阿
T09n0264_p0176c07║耨多羅三藐三菩提。然善男子。我實成佛已
T09n0264_p0176c08║來。無量無邊百千萬億那由他劫。譬如五百
T09n0264_p0176c09║千萬億【CL033n0135_p0203b01】那由他阿僧祇三千大千世界。假使
T09n0264_p0176c10║有人末為微塵。過於東方五百千萬億那由
T09n0264_p0176c11║他阿僧祇國。乃下一塵。如從東行盡是微
T09n0264_p0176c12║塵。諸善男子。於汝意云何。是諸世界。可得
T09n0264_p0176c13║思惟校計知其數不。彌勒菩薩等俱白佛言。
T09n0264_p0176c14║世尊。是諸世界無量無邊。非算數所知。亦
T09n0264_p0176c15║非心力所及。一切聲聞辟支佛。以無漏智。不
T09n0264_p0176c16║能思惟知其限數。我等住阿惟越致地。於是
T09n0264_p0176c17║事中亦所不達。世尊。如是諸世界無量無邊。
T09n0264_p0176c18║爾時佛告大菩薩眾。諸善男子。今當分明宣
T09n0264_p0176c19║語汝等。是諸世界。若著微塵及不著者。盡
T09n0264_p0176c20║以為塵。一塵一劫。我成佛已來復過於此。
T09n0264_p0176c21║百千萬億那由他阿僧祇劫。自從是來。我常
T09n0264_p0176c22║在此娑婆世界說法教化。亦於餘處百千萬
T09n0264_p0176c23║億那由他阿僧祇國。導利眾生。諸善男子。
T09n0264_p0176c24║於是中間。我說然燈佛等。【CL033n0135_p0204a01】又復言其入於涅
T09n0264_p0176c25║槃。如是皆以方便分別。諸善男子。若有眾
T09n0264_p0176c26║生來至我所。我以佛眼觀其信等諸根利鈍。
T09n0264_p0176c27║隨所應度。處處自說名字不同年紀大小。亦
T09n0264_p0176c28║復現言當入涅槃。又以種種方便說微妙法。
T09n0264_p0176c29║能令眾生發歡喜心。諸善男子。如來見諸
T09n0264_p0177a01║眾生樂於小法德薄垢重者。為是人說。我少
T09n0264_p0177a02║出家得阿耨多羅三藐三菩提。然我實成佛
T09n0264_p0177a03║已來久遠若斯。但以方便教化眾生。令入佛
T09n0264_p0177a04║道。作如是說。諸善男子。如來所演經典。皆
T09n0264_p0177a05║為度脫眾生。或說己身或說他身。或示己身
T09n0264_p0177a06║或示他身。或示己事或示他事。諸所言說皆
T09n0264_p0177a07║實不虛。所以者何。如來如實知見三界之相。
T09n0264_p0177a08║無有生死若退若出。亦無在世及滅度者。非
T09n0264_p0177a09║實非虛非如非異。不如三界見於三界。如斯
T09n0264_p0177a10║之事。如來明見無有錯謬。以諸眾【CL033n0135_p0204b01】生有種種
T09n0264_p0177a11║性種種欲種種行種種憶想分別故。欲令生
T09n0264_p0177a12║諸善根。以若干因緣譬喻言辭。種種說法。
T09n0264_p0177a13║所作佛事未曾暫廢。如是我成佛已來甚大
T09n0264_p0177a14║久遠。壽命無量阿僧祇劫。常住不滅。諸善
T09n0264_p0177a15║男子。我本行菩薩道所成壽命。今猶未盡。
T09n0264_p0177a16║復倍上數。然今非實滅度。而便唱言。當取
T09n0264_p0177a17║滅度。如來以是方便教化眾生。所以者何。
T09n0264_p0177a18║若佛久住於世。薄德之人不種善根。貧窮下
T09n0264_p0177a19║賤貪著五欲。入於憶想妄見網中。若見如來
T09n0264_p0177a20║常在不滅。便起憍恣而懷厭怠。不能生難
T09n0264_p0177a21║遭之想恭敬之心。是故如來以方便說。比丘
T09n0264_p0177a22║當知諸佛出世難可值遇。所以者何。諸薄德
T09n0264_p0177a23║人。過無量百千萬億劫。或有見佛或不見者。
T09n0264_p0177a24║以此事故。我作是言。諸比丘如來難可得見。
T09n0264_p0177a25║斯眾生等聞如是語。必當生於難遭之想。心
T09n0264_p0177a26║懷戀【CL033n0135_p0205a01】慕渴仰於佛。便種善根。是故如來。雖
T09n0264_p0177a27║不實滅而言滅度。又善男子。諸佛如來法皆
T09n0264_p0177a28║如是。為度眾生皆實不虛。譬如良醫智慧聰
T09n0264_p0177a29║達明練方藥善治眾病。其人多諸子息。若
T09n0264_p0177b01║十二十乃至百數。以有事緣遠至餘國。諸子
T09n0264_p0177b02║於後飲他毒藥。藥發悶亂宛轉于地。是時其
T09n0264_p0177b03║父還來歸家。諸子飲毒。或失本心或不失者。
T09n0264_p0177b04║遙見其父皆大歡喜。拜跪問訊善安隱歸。我
T09n0264_p0177b05║等愚癡誤服毒藥。願見救療更賜壽命。父見
T09n0264_p0177b06║子等苦惱如是。依諸經方求好藥草。色香美
T09n0264_p0177b07║味皆悉具足。擣簁和合與子令服。而作是
T09n0264_p0177b08║言。此大良藥。色香美味皆悉具足。汝等可服
T09n0264_p0177b09║速除苦惱無復眾患。其諸子中不失心者。見
T09n0264_p0177b10║此良藥色香俱好。即便服之病盡除愈。餘失
T09n0264_p0177b11║心者。見其父來。雖亦歡喜問訊求索治病。
T09n0264_p0177b12║然與其藥而不【CL033n0135_p0205b01】肯服。所以者何。毒氣深入失
T09n0264_p0177b13║本心故。於此好色香藥而謂不美。父作是念。
T09n0264_p0177b14║此子可愍。為毒所中心皆顛倒。雖見我喜求
T09n0264_p0177b15║索救療。如是好藥而不肯服。我今當設方便
T09n0264_p0177b16║令服此藥。即作是言。汝等當知。我今衰老
T09n0264_p0177b17║死時已至。是好良藥今留在此。汝可取服勿
T09n0264_p0177b18║憂不差。作是教已復至他國。遣使還告。汝
T09n0264_p0177b19║父已死。是時諸子聞父背喪。心大憂惱而作
T09n0264_p0177b20║是念。若父在者。慈愍我等能見救護。今者
T09n0264_p0177b21║捨我遠喪他國。自惟孤露無復恃怙。常懷悲
T09n0264_p0177b22║感心遂醒悟。乃知此藥色味香美。即取服
T09n0264_p0177b23║之毒病皆愈。其父聞子悉已得差。尋便來歸
T09n0264_p0177b24║咸使見之。諸善男子。於意云何。頗有人能說
T09n0264_p0177b25║此良醫虛妄罪不。不也世尊。佛言。我亦如是。
T09n0264_p0177b26║成佛已來無量無邊百千萬億那由他阿僧祇
T09n0264_p0177b27║劫。為眾生故。以方便力【CL033n0135_p0206a01】言當滅度。亦無有
T09n0264_p0177b28║能如法說我虛妄過者。爾時世尊。欲重宣此
T09n0264_p0177b29║義。而說偈言。
T09n0264_p0177c01║　自我得佛來　　所經諸劫數
T09n0264_p0177c02║　無量百千萬　　億載阿僧祇
T09n0264_p0177c03║　常說法教化　　無數億眾生
T09n0264_p0177c04║　令入於佛道　　爾來無量劫
T09n0264_p0177c05║　為度眾生故　　方便現涅槃
T09n0264_p0177c06║　而實不滅度　　常住此說法
T09n0264_p0177c07║　我常住於此　　以諸神通力
T09n0264_p0177c08║　令顛倒眾生　　雖近而不見
T09n0264_p0177c09║　眾見我滅度　　廣供養舍利
T09n0264_p0177c10║　咸皆懷戀慕　　而生渴仰心
T09n0264_p0177c11║　眾生既信伏　　質直意柔軟
T09n0264_p0177c12║　一心欲見佛　　不自惜身命
T09n0264_p0177c13║　時我及眾僧　　俱出靈鷲山
T09n0264_p0177c14║　我時語眾生　　常在此不滅
T09n0264_p0177c15║　以方便力故　　現有滅不滅
T09n0264_p0177c16║　餘國有眾生　　恭敬信樂者
T09n0264_p0177c17║　我復於彼中　　為說無上法
T09n0264_p0177c18║　汝等不聞此　　但謂我滅度
T09n0264_p0177c19║　我見諸眾生　　沒在於苦惱
T09n0264_p0177c20║　故不為現身　　【CL033n0135_p0206b01】令其生渴仰
T09n0264_p0177c21║　因其心戀慕　　乃出為說法
T09n0264_p0177c22║　神通力如是　　於阿僧祇劫
T09n0264_p0177c23║　常在靈鷲山　　及餘諸住處
T09n0264_p0177c24║　眾生見劫盡　　大火所燒時
T09n0264_p0177c25║　我此土安隱　　天人常充滿
T09n0264_p0177c26║　園林諸堂閣　　種種寶莊嚴
T09n0264_p0177c27║　寶樹多花果　　眾生所遊樂
T09n0264_p0177c28║　諸天擊天鼓　　常作眾伎樂
T09n0264_p0177c29║　雨曼陀羅華　　散佛及大眾
T09n0264_p0178a01║　我淨土不毀　　而眾見燒盡
T09n0264_p0178a02║　憂怖諸苦惱　　如是悉充滿
T09n0264_p0178a03║　是諸罪眾生　　以惡業因緣
T09n0264_p0178a04║　過阿僧祇劫　　不聞三寶名
T09n0264_p0178a05║　諸有修功德　　柔和質直者
T09n0264_p0178a06║　則皆見我身　　在此而說法
T09n0264_p0178a07║　或時為此眾　　說佛壽無量
T09n0264_p0178a08║　久乃見佛者　　為說佛難值
T09n0264_p0178a09║　我智力如是　　慧光照無量
T09n0264_p0178a10║　壽命無數劫　　久修業所得
T09n0264_p0178a11║　汝等有智者　　勿於此生疑
T09n0264_p0178a12║　當斷令永盡　　佛語實不虛
T09n0264_p0178a13║　如醫善方便　　為治狂子故
T09n0264_p0178a14║　【CL033n0135_p0207a01】實在而言死　　無能說虛妄
T09n0264_p0178a15║　我亦為世父　　救諸苦患者
T09n0264_p0178a16║　為凡夫顛倒　　實在而言滅
T09n0264_p0178a17║　以常見我故　　而生憍恣心
T09n0264_p0178a18║　放逸著五欲　　墮於惡道中
T09n0264_p0178a19║　我常知眾生　　行道不行道
T09n0264_p0178a20║　隨應所可度　　為說種種法
T09n0264_p0178a21║　每自作是意　　以何令眾生
T09n0264_p0178a22║　得入無上道　　速成就佛身
T09n0264_p0178a23║　　添品妙法蓮華經分別功德品第十六
T09n0264_p0178a24║爾時大會。聞佛說壽命劫數長遠如是。無量
T09n0264_p0178a25║無邊阿僧祇眾生得大饒益。於時世尊。告彌
T09n0264_p0178a26║勒菩薩摩訶薩。阿逸多。我說是如來壽命長
T09n0264_p0178a27║遠時。六百八十萬億那由他恒河沙眾生得
T09n0264_p0178a28║無生法忍。復有千倍菩薩摩訶薩。得聞持陀
T09n0264_p0178a29║羅尼門。復有一世界微塵數菩薩摩訶薩。得
T09n0264_p0178b01║樂說無礙辯才。復有一世界微塵數菩薩摩
T09n0264_p0178b02║訶薩。得百千萬億無量旋陀羅尼。復有三千
T09n0264_p0178b03║【CL033n0135_p0207b01】大千世界微塵數菩薩摩訶薩。能轉不退法
T09n0264_p0178b04║輪。復有二千中國土微塵數菩薩摩訶薩。
T09n0264_p0178b05║能轉清淨法輪。復有小千國土微塵數菩薩
T09n0264_p0178b06║摩訶薩。八生當得阿耨多羅三藐三菩提。復
T09n0264_p0178b07║有四四天下微塵數菩薩摩訶薩。四生當得
T09n0264_p0178b08║阿耨多羅三藐三菩提。復有三四天下微塵
T09n0264_p0178b09║數菩薩摩訶薩。三生當得阿耨多羅三藐三
T09n0264_p0178b10║菩提。復有二四天下微塵數菩薩摩訶薩。
T09n0264_p0178b11║二生當得阿耨多羅三藐三菩提。復有一四
T09n0264_p0178b12║天下微塵數菩薩摩訶薩。一生當得阿耨多
T09n0264_p0178b13║羅三藐三菩提。復有八世界微塵數眾生。
T09n0264_p0178b14║皆發阿耨多羅三藐三菩提心。佛說是諸菩
T09n0264_p0178b15║薩摩訶薩得大法利時。於虛空中。雨曼陀羅
T09n0264_p0178b16║華摩訶曼陀羅華。以散無量百千萬億眾寶
T09n0264_p0178b17║樹下師子座上諸佛。并散七寶塔中師子座
T09n0264_p0178b18║上釋迦牟【CL033n0135_p0208a01】尼佛。及久滅度多寶如來。亦散
T09n0264_p0178b19║一切諸大菩薩及四部眾。又雨細末栴檀沈
T09n0264_p0178b20║水香等。於虛空中。天鼓自鳴妙聲深遠。又
T09n0264_p0178b21║雨千種天衣。垂諸瓔珞真珠瓔珞摩尼珠瓔
T09n0264_p0178b22║珞如意珠瓔珞。遍於九方。眾寶香爐燒無
T09n0264_p0178b23║價香。自然周至供養大會。一一佛上。有諸
T09n0264_p0178b24║菩薩執持幡蓋。次第而上至于梵天。是諸菩
T09n0264_p0178b25║薩。以妙音聲歌無量頌。讚歎諸佛。爾時彌勒
T09n0264_p0178b26║菩薩從座而起。偏袒右肩合掌向佛。而說偈
T09n0264_p0178b27║言。
T09n0264_p0178b28║　佛說希有法　　昔所未曾聞
T09n0264_p0178b29║　世尊有大力　　壽命不可量
T09n0264_p0178c01║　無數諸佛子　　聞世尊分別
T09n0264_p0178c02║　說得法利者　　歡喜充遍身
T09n0264_p0178c03║　或住不退地　　或得陀羅尼
T09n0264_p0178c04║　或無礙樂說　　萬億旋總持
T09n0264_p0178c05║　或有大千界　　微塵數菩薩
T09n0264_p0178c06║　各各皆能轉　　不退之法輪
T09n0264_p0178c07║　復有中千界　　微塵數菩薩
T09n0264_p0178c08║　【CL033n0135_p0208b01】各各皆能轉　　清淨之法輪
T09n0264_p0178c09║　復有小千界　　微塵數菩薩
T09n0264_p0178c10║　餘各八生在　　當得成佛道
T09n0264_p0178c11║　復有四三二　　如此四天下
T09n0264_p0178c12║　微塵諸菩薩　　隨數生成佛
T09n0264_p0178c13║　或一四天下　　微塵數菩薩
T09n0264_p0178c14║　餘有一生在　　當成一切智
T09n0264_p0178c15║　如是等眾生　　聞佛壽長遠
T09n0264_p0178c16║　得無量無漏　　清淨之果報
T09n0264_p0178c17║　復有八世界　　微塵數眾生
T09n0264_p0178c18║　聞佛說壽命　　皆發無上心
T09n0264_p0178c19║　世尊說無量　　不可思議法
T09n0264_p0178c20║　多有所饒益　　如虛空無邊
T09n0264_p0178c21║　雨天曼陀羅　　摩訶曼陀羅
T09n0264_p0178c22║　釋梵如恒沙　　無數佛土來
T09n0264_p0178c23║　雨栴檀沈水　　繽紛而亂墜
T09n0264_p0178c24║　如鳥飛空下　　供散於諸佛
T09n0264_p0178c25║　天鼓虛空中　　自然出妙聲
T09n0264_p0178c26║　天衣千萬種　　旋轉而來下
T09n0264_p0178c27║　眾寶妙香爐　　燒無價之香
T09n0264_p0178c28║　自然悉周遍　　供養諸世尊
T09n0264_p0178c29║　其大菩薩眾　　執七寶幡蓋
T09n0264_p0179a01║　高妙萬億種　　【CL033n0135_p0209a01】次第至梵天
T09n0264_p0179a02║　一一諸佛前　　寶幢懸勝幡
T09n0264_p0179a03║　亦以千萬偈　　歌詠諸如來
T09n0264_p0179a04║　如是種種事　　昔所未曾有
T09n0264_p0179a05║　聞佛壽無量　　一切皆歡喜
T09n0264_p0179a06║　佛名聞十方　　廣饒益眾生
T09n0264_p0179a07║　一切具善根　　以助無上心
T09n0264_p0179a08║爾時佛告彌勒菩薩摩訶薩。阿逸多。其有眾
T09n0264_p0179a09║生。聞佛壽命長遠如是。乃至能生一念信解。
T09n0264_p0179a10║所得功德無有限量。若有善男子善女人。為
T09n0264_p0179a11║阿耨多羅三藐三菩提故。於八十萬億那由
T09n0264_p0179a12║他劫。行五波羅蜜。檀波羅蜜。尸羅波羅蜜。羼
T09n0264_p0179a13║提波羅蜜。毘梨耶波羅蜜。禪波羅蜜。除般若
T09n0264_p0179a14║波羅蜜。以是功德比前功德。百分千分百千
T09n0264_p0179a15║萬億分。不及其一。乃至算數譬喻所不能知。
T09n0264_p0179a16║若善男子有如是功德。於阿耨多羅三藐三
T09n0264_p0179a17║菩提退者。無有是處。爾時世尊。欲重【CL033n0135_p0209b01】宣此義。
T09n0264_p0179a18║而說偈言。
T09n0264_p0179a19║　若人求佛慧　　於八十萬億
T09n0264_p0179a20║　那由他劫數　　行五波羅蜜
T09n0264_p0179a21║　於是諸劫中　　布施供養佛
T09n0264_p0179a22║　及緣覺弟子　　并諸菩薩眾
T09n0264_p0179a23║　珍異之飲食　　上服與臥具
T09n0264_p0179a24║　栴檀立精舍　　以園林莊嚴
T09n0264_p0179a25║　如是等布施　　種種皆微妙
T09n0264_p0179a26║　盡此諸劫數　　以迴向佛道
T09n0264_p0179a27║　若復持禁戒　　清淨無缺漏
T09n0264_p0179a28║　求於無上道　　諸佛之所歎
T09n0264_p0179a29║　若復行忍辱　　住於調柔地
T09n0264_p0179b01║　設眾惡來加　　其心不傾動
T09n0264_p0179b02║　諸有得法者　　懷於增上慢
T09n0264_p0179b03║　為此所輕惱　　如是亦能忍
T09n0264_p0179b04║　若復勤精進　　志念常堅固
T09n0264_p0179b05║　於無量億劫　　一心不懈怠
T09n0264_p0179b06║　又於無數劫　　住於空閑處
T09n0264_p0179b07║　若坐若經行　　除睡常攝心
T09n0264_p0179b08║　以是因緣故　　能生諸禪定
T09n0264_p0179b09║　八十億萬劫　　安住心不亂
T09n0264_p0179b10║　持此一心福　　願求無上道
T09n0264_p0179b11║　【CL033n0135_p0210a01】我得一切智　　盡諸禪定際
T09n0264_p0179b12║　是人於百千　　萬億劫數中
T09n0264_p0179b13║　行此諸功德　　如上之所說
T09n0264_p0179b14║　有善男女等　　聞我說壽命
T09n0264_p0179b15║　乃至一念信　　其福過於彼
T09n0264_p0179b16║　若人悉無有　　一切諸疑悔
T09n0264_p0179b17║　深心須臾信　　其福為如此
T09n0264_p0179b18║　其有諸菩薩　　無量劫行道
T09n0264_p0179b19║　聞我說壽命　　是則能信受
T09n0264_p0179b20║　如是諸人等　　頂受此經典
T09n0264_p0179b21║　願我於未來　　長壽度眾生
T09n0264_p0179b22║　如今日世尊　　諸釋中之王
T09n0264_p0179b23║　道場師子吼　　說法無所畏
T09n0264_p0179b24║　我等未來世　　一切所尊敬
T09n0264_p0179b25║　坐於道場時　　說壽亦如是
T09n0264_p0179b26║　若有深心者　　清淨而質直
T09n0264_p0179b27║　多聞能總持　　隨義解佛語
T09n0264_p0179b28║　如是之人等　　於此無有疑
T09n0264_p0179b29║又阿逸多。若有聞佛壽命長遠解其言趣。是
T09n0264_p0179c01║人所得功德無有限量。能起如來無上之慧。
T09n0264_p0179c02║何況廣聞是經若教人聞。若自持若教人持。
T09n0264_p0179c03║【CL033n0135_p0210b01】若自書若教人書。若以華香瓔珞幢幡繒蓋
T09n0264_p0179c04║香油穌燈供養經卷。是人功德無量無邊。能
T09n0264_p0179c05║生一切種智。阿逸多。若善男子善女人。聞我
T09n0264_p0179c06║說壽命長遠。深心信解。則為見佛常在耆闍
T09n0264_p0179c07║崛山共大菩薩諸聲聞眾圍遶說法。又見此
T09n0264_p0179c08║娑婆世界。其地琉璃坦然平正。閻浮檀金以
T09n0264_p0179c09║界八道。寶樹行列。諸臺樓觀皆悉寶成。其
T09n0264_p0179c10║菩薩眾咸處其中。若有能如是觀者。當知是
T09n0264_p0179c11║為深信解相。又復如來滅後。若聞是經。而不
T09n0264_p0179c12║毀呰起隨喜心。當知已為深信解相。何況讀
T09n0264_p0179c13║誦受持之者。斯人則為頂戴如來。阿逸多。是
T09n0264_p0179c14║善男子善女人。不須為我復起塔寺及作僧
T09n0264_p0179c15║坊以四事供養眾僧。所以者何。是善男子善
T09n0264_p0179c16║女人。受持讀誦是經典者。為已起塔造立僧
T09n0264_p0179c17║坊供養眾僧。則為以佛舍利起七寶塔。高廣
T09n0264_p0179c18║漸【CL033n0135_p0211a01】小至于梵天。懸諸幡蓋及眾寶鈴。華香瓔
T09n0264_p0179c19║珞末香塗香燒香。眾鼓伎樂簫笛箜篌。種
T09n0264_p0179c20║種舞戲。以妙音聲歌唄讚誦。則為已於無
T09n0264_p0179c21║量千萬億劫作是供養已。阿逸多。若我滅後。
T09n0264_p0179c22║聞是經典有能受持。若自書若教人書。則為
T09n0264_p0179c23║起立僧坊。以赤栴檀作諸殿堂。三十有二。高
T09n0264_p0179c24║八多羅樹。高廣嚴好。百千比丘於其中止。
T09n0264_p0179c25║園林浴池經行禪窟。衣服飲食床褥湯藥。一
T09n0264_p0179c26║切樂具充滿其中。如是僧坊堂閣若干百千
T09n0264_p0179c27║萬億其數無量。以此現前供養於我及比丘
T09n0264_p0179c28║僧。是故我說。如來滅後。若有受持讀誦為
T09n0264_p0179c29║他人說。若自書若教人書。供養經卷。不須
T09n0264_p0180a01║復起塔寺及造僧坊供養眾僧。況復有人能
T09n0264_p0180a02║持是經。兼行布施持戒忍辱精進一心智慧。
T09n0264_p0180a03║其德最勝無量無邊。譬如虛空東西南北四
T09n0264_p0180a04║維上下無量無【CL033n0135_p0211b01】邊。是人功德亦復如是無量
T09n0264_p0180a05║無邊。疾至一切種智。若人讀誦受持是經為
T09n0264_p0180a06║他人說。若自書若教人書。復能起塔及造僧
T09n0264_p0180a07║坊。供養讚歎聲聞眾僧。亦以百千萬億讚歎
T09n0264_p0180a08║之法。讚歎菩薩功德。又為他人種種因緣。
T09n0264_p0180a09║隨義解說此法華經。復能清淨持戒。與柔和
T09n0264_p0180a10║者而共同止。忍辱無瞋志念堅固。常貴坐禪
T09n0264_p0180a11║得諸深定。精進勇猛攝諸善法。利根智慧善
T09n0264_p0180a12║答問難。阿逸多。若我滅後。諸善男子善女
T09n0264_p0180a13║人。受持讀誦是經典者。復有如是諸善功德。
T09n0264_p0180a14║當知是人已趣道場。近阿耨多羅三藐三菩
T09n0264_p0180a15║提。坐道樹下。阿逸多。是善男子若坐若立
T09n0264_p0180a16║若經行處。是中便應起塔。一切天人皆應供
T09n0264_p0180a17║養。如佛之塔。爾時世尊。欲重宣此義。而說偈
T09n0264_p0180a18║言。
T09n0264_p0180a19║　若我滅度後　　能奉持此經
T09n0264_p0180a20║　斯人福無量　　【CL033n0135_p0212a01】如上之所說
T09n0264_p0180a21║　是則為具足　　一切諸供養
T09n0264_p0180a22║　以舍利起塔　　七寶而莊嚴
T09n0264_p0180a23║　表剎甚高廣　　漸小至梵天
T09n0264_p0180a24║　寶鈴千萬億　　風動出妙聲
T09n0264_p0180a25║　又於無量劫　　而供養此塔
T09n0264_p0180a26║　華香諸瓔珞　　天衣眾伎樂
T09n0264_p0180a27║　然香油穌燈　　周匝常照明
T09n0264_p0180a28║　惡世法末時　　能持是經者
T09n0264_p0180a29║　則為已如上　　具足諸供養
T09n0264_p0180b01║　若能持此經　　則如佛現在
T09n0264_p0180b02║　以牛頭栴檀　　起僧坊供養
T09n0264_p0180b03║　堂有三十二　　高八多羅樹
T09n0264_p0180b04║　上饌妙衣服　　床臥皆具足
T09n0264_p0180b05║　百千眾住處　　園林諸流池
T09n0264_p0180b06║　經行及禪窟　　種種皆嚴好
T09n0264_p0180b07║　若有信解心　　受持讀誦書
T09n0264_p0180b08║　若復教人書　　及供養經卷
T09n0264_p0180b09║　散華香末香　　以須曼瞻蔔
T09n0264_p0180b10║　阿提目多伽　　薰油常然之
T09n0264_p0180b11║　如是供養者　　得無量功德
T09n0264_p0180b12║　如虛空無邊　　其福亦如是
T09n0264_p0180b13║　況復持此經　　兼布施持戒
T09n0264_p0180b14║　【CL033n0135_p0212b01】忍辱樂禪定　　不瞋不惡口
T09n0264_p0180b15║　恭敬於塔廟　　謙下諸比丘
T09n0264_p0180b16║　遠離自高心　　常思惟智慧
T09n0264_p0180b17║　有問難不瞋　　隨順為解說
T09n0264_p0180b18║　若能行是行　　功德不可量
T09n0264_p0180b19║　若見此法師　　成就如是德
T09n0264_p0180b20║　應以天華散　　天衣覆其身
T09n0264_p0180b21║　頭面接足禮　　生心如佛想
T09n0264_p0180b22║　又應作是念　　不久詣道樹
T09n0264_p0180b23║　得無漏無為　　廣利諸人天
T09n0264_p0180b24║　其所住止處　　經行若坐臥
T09n0264_p0180b25║　乃至說一偈　　是中應起塔
T09n0264_p0180b26║　莊嚴令妙好　　種種以供養
T09n0264_p0180b27║　佛子住此地　　則是佛受用
T09n0264_p0180b28║　常在於其中　　經行及坐臥
T09n0264_p0180b29║【■】添品妙法蓮華經卷第五
