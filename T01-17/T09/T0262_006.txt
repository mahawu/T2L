T09n0262_p0046b15║【□】
T09n0262_p0046b16║【□】
T09n0262_p0046b17║【CL032n0130_p0599a01】妙法蓮華經卷第六
T09n0262_p0046b18║【□】
T09n0262_p0046b19║　　　　後秦龜茲國三藏法師
T09n0262_p0046b20║　　　　鳩摩羅什奉　詔譯
T09n0262_p0046b21║　　隨喜功德品第十八
T09n0262_p0046b22║爾時彌勒菩薩摩訶薩白佛言。世尊。若有善
T09n0262_p0046b23║男子善女人。聞是法華經隨喜者。得幾所
T09n0262_p0046b24║福。而說偈言。
T09n0262_p0046b25║　世尊滅度後　　其有聞是經
T09n0262_p0046b26║　若能隨喜者　　為得幾所福
T09n0262_p0046b27║爾時佛告彌勒菩薩摩訶薩。阿逸多。如來滅
T09n0262_p0046b28║後。若比丘比丘尼優婆塞優婆夷。及餘智者
T09n0262_p0046b29║若長若幼。聞是經隨喜已。從法會出至於
T09n0262_p0046c01║餘處。若在僧坊若空閑地。若城邑巷陌聚落
T09n0262_p0046c02║田里。如其所聞。為父母宗親善友知識隨
T09n0262_p0046c03║力演說。是諸人等聞已隨喜復行轉教。餘人
T09n0262_p0046c04║聞已亦隨喜轉教。如是展轉至第五十。阿逸
T09n0262_p0046c05║多。其【CL032n0130_p0599b01】第五十善男子善女人隨喜功德。我今
T09n0262_p0046c06║說之。汝當善聽。若四百萬億阿僧祇世界六
T09n0262_p0046c07║趣四生眾生卵生胎生濕生化生。若有形無
T09n0262_p0046c08║形。有想無想。非有想非無想。無足二足四足
T09n0262_p0046c09║多足。如是等在眾生數者。有人求福。隨
T09n0262_p0046c10║其所欲娛樂之具皆給與之。一一眾生與滿
T09n0262_p0046c11║閻浮提金銀琉璃車磲馬腦珊瑚虎珀諸
T09n0262_p0046c12║妙珍寶及象馬車乘七寶所成宮殿樓閣等
T09n0262_p0046c13║是大施主。如是布施滿八十年已。而作是
T09n0262_p0046c14║念。我已施眾生娛樂之具。隨意所欲。然此
T09n0262_p0046c15║眾生皆已衰老年過八十。髮白面皺將死
T09n0262_p0046c16║不久。我當以佛法而訓導之。即集此眾生。
T09n0262_p0046c17║宣布法化示教利喜。一時皆得須陀洹道
T09n0262_p0046c18║斯陀含道阿那含道阿羅漢道。盡諸有漏於
T09n0262_p0046c19║深禪定皆得自在具八解脫。於汝意云何。
T09n0262_p0046c20║是大施主所得功德寧為多【CL032n0130_p0600a01】不。彌勒白佛
T09n0262_p0046c21║言。世尊。是人功德甚多無量無邊。若是施
T09n0262_p0046c22║主。但施眾生一切樂具功德無量。何況令
T09n0262_p0046c23║得阿羅漢果。佛告彌勒。我今分明語汝。是
T09n0262_p0046c24║人以一切樂具。施於四百萬億阿僧祇世界
T09n0262_p0046c25║六趣眾生。又令得阿羅漢果。所得功德。不
T09n0262_p0046c26║如是第五十人。聞法華經一偈隨喜功德。
T09n0262_p0046c27║百分千分百千萬億分不及其一。乃至算數
T09n0262_p0046c28║譬喻所不能知。阿逸多。如是第五十人展
T09n0262_p0046c29║轉聞法華經隨喜功德。尚無量無邊阿僧祇。
T09n0262_p0047a01║何況最初於會中聞而隨喜者。其福復勝無
T09n0262_p0047a02║量無邊阿僧祇。不可得比。又阿逸多。若人
T09n0262_p0047a03║為是經故。往詣僧坊若坐若立。須臾聽受。
T09n0262_p0047a04║緣是功德轉身所生。得好上妙象馬車乘
T09n0262_p0047a05║珍寶輦輿及乘天宮。若復有人。於講法
T09n0262_p0047a06║處坐。更有人來。勸令坐聽。若分座令坐。
T09n0262_p0047a07║是人功德轉身。得帝【CL032n0130_p0600b01】釋坐處。若梵王坐處。
T09n0262_p0047a08║若轉輪聖王所坐之處。阿逸多。若復有人語
T09n0262_p0047a09║餘人言。有經名法華可共往聽。即受其
T09n0262_p0047a10║教。乃至須臾間聞。是人功德轉身。得與陀
T09n0262_p0047a11║羅尼菩薩共生一處。利根智慧。百千萬世
T09n0262_p0047a12║終不瘖啞。口氣不臭。舌常無病。口亦無病。
T09n0262_p0047a13║齒不垢黑。不黃不疏。亦不缺落。不差不
T09n0262_p0047a14║曲。脣不下垂。亦不褰縮。不麤澀。不瘡胗。
T09n0262_p0047a15║亦不缺壞。亦不喎斜。不厚不大。亦不黧
T09n0262_p0047a16║黑。無諸可惡。鼻不匾㔸。亦不曲戾。面色
T09n0262_p0047a17║不黑。亦不狹長。亦不窊曲。無有一切不
T09n0262_p0047a18║可喜相。脣舌牙齒悉皆嚴好。鼻修高直面貌
T09n0262_p0047a19║圓滿。眉高而長額廣平正。人相具足世世
T09n0262_p0047a20║所生。見佛聞法信受教誨。阿逸多。汝且
T09n0262_p0047a21║觀是勸於一人令往聽法功德如此。何況
T09n0262_p0047a22║一心聽說讀誦。而於大眾為人分別如說
T09n0262_p0047a23║修行。爾時世尊欲重宣此義。而【CL032n0130_p0601a01】說偈言。
T09n0262_p0047a24║　若人於法會　　得聞是經典
T09n0262_p0047a25║　乃至於一偈　　隨喜為他說
T09n0262_p0047a26║　如是展轉教　　至于第五十
T09n0262_p0047a27║　最後人獲福　　今當分別之
T09n0262_p0047a28║　如有大施主　　供給無量眾
T09n0262_p0047a29║　具滿八十歲　　隨意之所欲
T09n0262_p0047b01║　見彼衰老相　　髮白而面皺
T09n0262_p0047b02║　齒疏形枯竭　　念其死不久
T09n0262_p0047b03║　我今應當教　　令得於道果
T09n0262_p0047b04║　即為方便說　　涅槃真實法
T09n0262_p0047b05║　世皆不牢固　　如水沫泡焰
T09n0262_p0047b06║　汝等咸應當　　疾生厭離心
T09n0262_p0047b07║　諸人聞是法　　皆得阿羅漢
T09n0262_p0047b08║　具足六神通　　三明八解脫
T09n0262_p0047b09║　最後第五十　　聞一偈隨喜
T09n0262_p0047b10║　是人福勝彼　　不可為譬喻
T09n0262_p0047b11║　如是展轉聞　　其福尚無量
T09n0262_p0047b12║　何況於法會　　初聞隨喜者
T09n0262_p0047b13║　若有勸一人　　將引聽法華
T09n0262_p0047b14║　言此經深妙　　千萬劫難遇
T09n0262_p0047b15║　即受教往聽　　乃至須臾聞
T09n0262_p0047b16║　【CL032n0130_p0601b01】斯人之福報　　今當分別說
T09n0262_p0047b17║　世世無口患　　齒不疏黃黑
T09n0262_p0047b18║　脣不厚褰缺　　無有可惡相
T09n0262_p0047b19║　舌不乾黑短　　鼻高修且直
T09n0262_p0047b20║　額廣而平正　　面目悉端嚴
T09n0262_p0047b21║　為人所喜見　　口氣無臭穢
T09n0262_p0047b22║　優缽華之香　　常從其口出
T09n0262_p0047b23║　若故詣僧坊　　欲聽法華經
T09n0262_p0047b24║　須臾聞歡喜　　今當說其福
T09n0262_p0047b25║　後生天人中　　得妙象馬車
T09n0262_p0047b26║　珍寶之輦輿　　及乘天宮殿
T09n0262_p0047b27║　若於講法處　　勸人坐聽經
T09n0262_p0047b28║　是福因緣得　　釋梵轉輪座
T09n0262_p0047b29║　何況一心聽　　解說其義趣
T09n0262_p0047c01║　如說而修行　　其福不可量
T09n0262_p0047c02║　　妙法蓮華經法師功德品第十九
T09n0262_p0047c03║爾時佛告常精進菩薩摩訶薩。若善男子善
T09n0262_p0047c04║女人。受持是法華經。若讀若誦若解說若書
T09n0262_p0047c05║寫。是人當得八百眼功德。千二百耳功德
T09n0262_p0047c06║八百鼻功德。千二百舌功德。八百身功德。千
T09n0262_p0047c07║二【CL032n0130_p0602a01】百意功德。以是功德莊嚴六根皆令清
T09n0262_p0047c08║淨。是善男子善女人。父母所生清淨肉眼。見
T09n0262_p0047c09║於三千大千世界。內外所有山林河海。下至
T09n0262_p0047c10║阿鼻地獄上至有頂。亦見其中一切眾生。
T09n0262_p0047c11║及業因緣果報生處。悉見悉知。爾時世尊欲
T09n0262_p0047c12║重宣此義。而說偈言。
T09n0262_p0047c13║　若於大眾中　　以無所畏心
T09n0262_p0047c14║　說是法華經　　汝聽其功德
T09n0262_p0047c15║　是人得八百　　功德殊勝眼
T09n0262_p0047c16║　以是莊嚴故　　其目甚清淨
T09n0262_p0047c17║　父母所生眼　　悉見三千界
T09n0262_p0047c18║　內外彌樓山　　須彌及鐵圍
T09n0262_p0047c19║　并諸餘山林　　大海江河水
T09n0262_p0047c20║　下至阿鼻獄　　上至有頂處
T09n0262_p0047c21║　其中諸眾生　　一切皆悉見
T09n0262_p0047c22║　雖未得天眼　　肉眼力如是
T09n0262_p0047c23║復次常精進。若善男子善女人。受持此經。若
T09n0262_p0047c24║讀若誦若解說若書寫。得千二百耳功德。
T09n0262_p0047c25║以【CL032n0130_p0602b01】是清淨耳。聞三千大千世界。下至阿鼻
T09n0262_p0047c26║地獄上至有頂。其中內外種種語言音聲。象
T09n0262_p0047c27║聲馬聲牛聲車聲。啼哭聲愁歎聲。螺聲鼓聲
T09n0262_p0047c28║鍾聲鈴聲。笑聲語聲。男聲女聲童子聲童女
T09n0262_p0047c29║聲。法聲非法聲。苦聲樂聲。凡夫聲聖人聲。
T09n0262_p0048a01║喜聲不喜聲。天聲龍聲夜叉聲乾闥婆聲阿
T09n0262_p0048a02║修羅聲迦樓羅聲緊那羅聲摩睺羅伽聲。火
T09n0262_p0048a03║聲。水聲風聲。地獄聲畜生聲餓鬼聲。比丘聲
T09n0262_p0048a04║比丘尼聲。聲聞聲辟支佛聲。菩薩聲佛聲。以
T09n0262_p0048a05║要言之。三千大千世界中。一切內外所有
T09n0262_p0048a06║諸聲。雖未得天耳。以父母所生清淨常耳。
T09n0262_p0048a07║皆悉聞知如是分別種種音聲。而不壞耳
T09n0262_p0048a08║根。爾時世尊欲重宣此義。而說偈言。
T09n0262_p0048a09║　父母所生耳　　清淨無濁穢
T09n0262_p0048a10║　以此常耳聞　　三千世界聲
T09n0262_p0048a11║　象馬車牛聲　　鍾鈴螺鼓聲
T09n0262_p0048a12║　【CL032n0130_p0603a01】琴瑟箜篌聲　　簫笛之音聲
T09n0262_p0048a13║　清淨好歌聲　　聽之而不著
T09n0262_p0048a14║　無數種人聲　　聞悉能解了
T09n0262_p0048a15║　又聞諸天聲　　微妙之歌音
T09n0262_p0048a16║　及聞男女聲　　童子童女聲
T09n0262_p0048a17║　山川嶮谷中　　迦陵頻伽聲
T09n0262_p0048a18║　命命等諸鳥　　悉聞其音聲
T09n0262_p0048a19║　地獄眾苦痛　　種種楚毒聲
T09n0262_p0048a20║　餓鬼飢渴逼　　求索飲食聲
T09n0262_p0048a21║　諸阿修羅等　　居在大海邊
T09n0262_p0048a22║　自共語言時　　出于大音聲
T09n0262_p0048a23║　如是說法者　　安住於此間
T09n0262_p0048a24║　遙聞是眾聲　　而不壞耳根
T09n0262_p0048a25║　十方世界中　　禽獸鳴相呼
T09n0262_p0048a26║　其說法之人　　於此悉聞之
T09n0262_p0048a27║　其諸梵天上　　光音及遍淨
T09n0262_p0048a28║　乃至有頂天　　言語之音聲
T09n0262_p0048a29║　法師住於此　　悉皆得聞之
T09n0262_p0048b01║　一切比丘眾　　及諸比丘尼
T09n0262_p0048b02║　若讀誦經典　　若為他人說
T09n0262_p0048b03║　法師住於此　　悉皆得聞之
T09n0262_p0048b04║　復有諸菩薩　　讀誦於經法
T09n0262_p0048b05║　若為他人說　　【CL032n0130_p0603b01】撰集解其義
T09n0262_p0048b06║　如是諸音聲　　悉皆得聞之
T09n0262_p0048b07║　諸佛大聖尊　　教化眾生者
T09n0262_p0048b08║　於諸大會中　　演說微妙法
T09n0262_p0048b09║　持此法華者　　悉皆得聞之
T09n0262_p0048b10║　三千大千界　　內外諸音聲
T09n0262_p0048b11║　下至阿鼻獄　　上至有頂天
T09n0262_p0048b12║　皆聞其音聲　　而不壞耳根
T09n0262_p0048b13║　其耳聰利故　　悉能分別知
T09n0262_p0048b14║　持是法花者　　雖未得天耳
T09n0262_p0048b15║　但用所生耳　　功德已如是
T09n0262_p0048b16║復次常精進。若善男子善女人。受持是經。
T09n0262_p0048b17║若讀若誦若解說若書寫。成就八百鼻功德。
T09n0262_p0048b18║以是清淨鼻根。聞於三千大千世界上下內
T09n0262_p0048b19║外種種諸香。須曼那華香。闍提華香。末
T09n0262_p0048b20║利華香。瞻蔔華香。波羅羅華香。赤蓮華
T09n0262_p0048b21║香。青蓮華香。白蓮華香。華樹香果樹香。
T09n0262_p0048b22║栴檀香沈水香。多摩羅跋香。多伽羅香。
T09n0262_p0048b23║及千萬種和香。若末若丸若塗香。持是經
T09n0262_p0048b24║者。於此間住悉能分別。又【CL032n0130_p0604a01】復別知眾生之
T09n0262_p0048b25║香。象香馬香牛羊等香。男香女香。童子香童
T09n0262_p0048b26║女香。及草木叢林香。若近若遠所有諸香。悉
T09n0262_p0048b27║皆得聞分別不錯。持是經者。雖住於此。
T09n0262_p0048b28║亦聞天上諸天之香。波利質多羅拘鞞陀
T09n0262_p0048b29║羅樹香。及曼陀羅華香。摩訶曼陀羅華香。
T09n0262_p0048c01║曼殊沙華香。摩訶曼殊沙華香。栴檀沈
T09n0262_p0048c02║水。種種末香。諸雜華香。如是等天香。和合
T09n0262_p0048c03║所出之香。無不聞知。又聞諸天身香。釋
T09n0262_p0048c04║提桓因在勝殿上五欲娛樂嬉戲時香。若在
T09n0262_p0048c05║妙法堂上為忉利諸天說法時香。若於諸
T09n0262_p0048c06║園遊戲時香。及餘天等男女身香。皆悉遙聞。
T09n0262_p0048c07║如是展轉乃至梵世。上至有頂諸天身香。
T09n0262_p0048c08║亦皆聞之。并聞諸天所燒之香。及聲聞香。
T09n0262_p0048c09║辟支佛香。菩薩香。諸佛身香。亦皆遙聞知其
T09n0262_p0048c10║所在。雖聞此香。然於鼻根不壞不錯。若
T09n0262_p0048c11║欲分別為他人說。憶【CL032n0130_p0604b01】念不謬。爾時世尊欲
T09n0262_p0048c12║重宣此義。而說偈言。
T09n0262_p0048c13║　是人鼻清淨　　於此世界中
T09n0262_p0048c14║　若香若臭物　　種種悉聞知
T09n0262_p0048c15║　須曼那闍提　　多摩羅栴檀
T09n0262_p0048c16║　沈水及桂香　　種種華果香
T09n0262_p0048c17║　及知眾生香　　男子女人香
T09n0262_p0048c18║　說法者遠住　　聞香知所在
T09n0262_p0048c19║　大勢轉輪王　　小轉輪及子
T09n0262_p0048c20║　群臣諸宮人　　聞香知所在
T09n0262_p0048c21║　身所著珍寶　　及地中寶藏
T09n0262_p0048c22║　轉輪王寶女　　聞香知所在
T09n0262_p0048c23║　諸人嚴身具　　衣服及瓔珞
T09n0262_p0048c24║　種種所塗香　　聞香知其身
T09n0262_p0048c25║　諸天若行坐　　遊戲及神變
T09n0262_p0048c26║　持是法華者　　聞香悉能知
T09n0262_p0048c27║　諸樹華果實　　及酥油香氣
T09n0262_p0048c28║　持經者住此　　悉知其所在
T09n0262_p0048c29║　諸山深嶮處　　栴檀樹花敷
T09n0262_p0049a01║　眾生在中者　　聞香皆能知
T09n0262_p0049a02║　鐵圍山大海　　地中諸眾生
T09n0262_p0049a03║　持經者聞香　　悉知其所在
T09n0262_p0049a04║　阿修羅男女　　及其諸眷屬
T09n0262_p0049a05║　【CL032n0130_p0605a01】鬥諍遊戲時　　聞香皆能知
T09n0262_p0049a06║　曠野險隘處　　師子象虎狼
T09n0262_p0049a07║　野牛水牛等　　聞香知所在
T09n0262_p0049a08║　若有懷妊者　　未辯其男女
T09n0262_p0049a09║　無根及非人　　聞香悉能知
T09n0262_p0049a10║　以聞香力故　　知其初懷妊
T09n0262_p0049a11║　成就不成就　　安樂產福子
T09n0262_p0049a12║　以聞香力故　　知男女所念
T09n0262_p0049a13║　染欲癡恚心　　亦知修善者
T09n0262_p0049a14║　地中眾伏藏　　金銀諸珍寶
T09n0262_p0049a15║　銅器之所盛　　聞香悉能知
T09n0262_p0049a16║　種種諸瓔珞　　無能識其價
T09n0262_p0049a17║　聞香知貴賤　　出處及所在
T09n0262_p0049a18║　天上諸華等　　曼陀曼殊沙
T09n0262_p0049a19║　波利質多樹　　聞香悉能知
T09n0262_p0049a20║　天上諸宮殿　　上中下差別
T09n0262_p0049a21║　眾寶花莊嚴　　聞香悉能知
T09n0262_p0049a22║　天園林勝殿　　諸觀妙法堂
T09n0262_p0049a23║　在中而娛樂　　聞香悉能知
T09n0262_p0049a24║　諸天若聽法　　或受五欲時
T09n0262_p0049a25║　來往行坐臥　　聞香悉能知
T09n0262_p0049a26║　天女所著衣　　好華香莊嚴
T09n0262_p0049a27║　周旋遊戲時　　【CL032n0130_p0605b01】聞香悉能知
T09n0262_p0049a28║　如是展轉上　　乃至於梵世
T09n0262_p0049a29║　入禪出禪者　　聞香悉能知
T09n0262_p0049b01║　光音遍淨天　　乃至于有頂
T09n0262_p0049b02║　初生及退沒　　聞香悉能知
T09n0262_p0049b03║　諸比丘眾等　　於法常精進
T09n0262_p0049b04║　若坐若經行　　及讀誦經法
T09n0262_p0049b05║　或在林樹下　　專精而坐禪
T09n0262_p0049b06║　持經者聞香　　悉知其所在
T09n0262_p0049b07║　菩薩志堅固　　坐禪若讀誦
T09n0262_p0049b08║　或為人說法　　聞香悉能知
T09n0262_p0049b09║　在在方世尊　　一切所恭敬
T09n0262_p0049b10║　愍眾而說法　　聞香悉能知
T09n0262_p0049b11║　眾生在佛前　　聞經皆歡喜
T09n0262_p0049b12║　如法而修行　　聞香悉能知
T09n0262_p0049b13║　雖未得菩薩　　無漏法生鼻
T09n0262_p0049b14║　而是持經者　　先得此鼻相
T09n0262_p0049b15║復次常精進。若善男子善女人。受持是經。若
T09n0262_p0049b16║讀若誦若解說若書寫。得千二百舌功德。若
T09n0262_p0049b17║好若醜。若美不美。及諸苦澀物。在其舌
T09n0262_p0049b18║根。皆變成上味。如天甘露無不美者。若
T09n0262_p0049b19║以舌根。於【CL032n0130_p0606a01】大眾中有所演說。出深妙聲
T09n0262_p0049b20║能入其心。皆令歡喜快樂。又諸天子天女釋
T09n0262_p0049b21║梵諸天。聞是深妙音聲。有所演說言論次
T09n0262_p0049b22║第。皆悉來聽。及諸龍龍女。夜叉夜叉女。乾
T09n0262_p0049b23║闥婆乾闥婆女。阿修羅阿修羅女。迦樓羅迦
T09n0262_p0049b24║樓羅女。緊那羅緊那羅女。摩睺羅伽摩睺羅
T09n0262_p0049b25║伽女。為聽法故。皆來親近恭敬供養。及比
T09n0262_p0049b26║丘比丘尼優婆塞優婆夷。國王王子群臣眷
T09n0262_p0049b27║屬。小轉輪王大轉輪王。七寶千子內外眷屬。
T09n0262_p0049b28║乘其宮殿俱來聽法。以是菩薩善說法故。
T09n0262_p0049b29║婆羅門居士國內人民。盡其形壽隨侍供養。
T09n0262_p0049c01║又諸聲聞辟支佛菩薩諸佛。常樂見之。是
T09n0262_p0049c02║人所在方面。諸佛皆向其處說法。悉能受
T09n0262_p0049c03║持一切佛法。又能出於深妙法音。爾時世尊
T09n0262_p0049c04║欲重宣此義。而說偈言。
T09n0262_p0049c05║　是人舌根淨　　終不受惡味
T09n0262_p0049c06║　其有所食噉　　【CL032n0130_p0606b01】悉皆成甘露
T09n0262_p0049c07║　以深淨妙聲　　於大眾說法
T09n0262_p0049c08║　以諸因緣喻　　引導眾生心
T09n0262_p0049c09║　聞者皆歡喜　　設諸上供養
T09n0262_p0049c10║　諸天龍夜叉　　及阿修羅等
T09n0262_p0049c11║　皆以恭敬心　　而共來聽法
T09n0262_p0049c12║　是說法之人　　若欲以妙音
T09n0262_p0049c13║　遍滿三千界　　隨意即能至
T09n0262_p0049c14║　大小轉輪王　　及千子眷屬
T09n0262_p0049c15║　合掌恭敬心　　常來聽受法
T09n0262_p0049c16║　諸天龍夜叉　　羅剎毘舍闍
T09n0262_p0049c17║　亦以歡喜心　　常樂來供養
T09n0262_p0049c18║　梵天王魔王　　自在大自在
T09n0262_p0049c19║　如是諸天眾　　常來至其所
T09n0262_p0049c20║　諸佛及弟子　　聞其說法音
T09n0262_p0049c21║　常念而守護　　或時為現身
T09n0262_p0049c22║復次常精進。若善男子善女人。受持是經。若
T09n0262_p0049c23║讀若誦若解說若書寫。得八百身功德。得清
T09n0262_p0049c24║淨身如淨琉璃。眾生喜見。其身淨故。三千大
T09n0262_p0049c25║千世界眾生。生時死時上下好醜。生善處惡
T09n0262_p0049c26║【CL032n0130_p0607a01】處。悉於中現。及鐵圍山。大鐵圍山。彌樓
T09n0262_p0049c27║山。摩訶彌樓山等諸山。及其中眾生悉於中
T09n0262_p0049c28║現。下至阿鼻地獄上至有頂。所有及眾生
T09n0262_p0049c29║悉於中現。若聲聞辟支佛菩薩諸佛說法。皆
T09n0262_p0050a01║於身中現其色像。爾時世尊欲重宣此義。
T09n0262_p0050a02║而說偈言。
T09n0262_p0050a03║　若持法花者　　其身甚清淨
T09n0262_p0050a04║　如彼淨琉璃　　眾生皆喜見
T09n0262_p0050a05║　又如淨明鏡　　悉見諸色像
T09n0262_p0050a06║　菩薩於淨身　　皆見世所有
T09n0262_p0050a07║　唯獨自明了　　餘人所不見
T09n0262_p0050a08║　三千世界中　　一切諸群萌
T09n0262_p0050a09║　天人阿修羅　　地獄鬼畜生
T09n0262_p0050a10║　如是諸色像　　皆於身中現
T09n0262_p0050a11║　諸天等宮殿　　乃至於有頂
T09n0262_p0050a12║　鐵圍及彌樓　　摩訶彌樓山
T09n0262_p0050a13║　諸大海水等　　皆於身中現
T09n0262_p0050a14║　諸佛及聲聞　　佛子菩薩等
T09n0262_p0050a15║　若獨若在眾　　說法悉皆現
T09n0262_p0050a16║　雖未得無漏　　法性之妙身
T09n0262_p0050a17║　以清淨常體　　一切於中現
T09n0262_p0050a18║【CL032n0130_p0607b01】復次常精進。若善男子善女人。如來滅後受
T09n0262_p0050a19║持是經。若讀若誦若解說若書寫。得千二
T09n0262_p0050a20║百意功德。以是清淨意根。乃至聞一偈一
T09n0262_p0050a21║句。通達無量無邊之義。解是義已。能演說
T09n0262_p0050a22║一句一偈。至於一月四月乃至一歲。諸所說
T09n0262_p0050a23║法隨其義趣。皆與實相不相違背。若說
T09n0262_p0050a24║俗間經書。治世語言資生業等。皆順正法。三
T09n0262_p0050a25║千大千世界六趣眾生。心之所行。心所動
T09n0262_p0050a26║作。心所戲論。皆悉知之。雖未得無漏智
T09n0262_p0050a27║慧。而其意根清淨如此。是人有所思惟籌
T09n0262_p0050a28║量言說。皆是佛法無不真實。亦是先佛經中
T09n0262_p0050a29║所說。爾時世尊欲重宣此義。而說偈言。
T09n0262_p0050b01║　是人意清淨　　明利無穢濁
T09n0262_p0050b02║　以此妙意根　　知上中下法
T09n0262_p0050b03║　乃至聞一偈　　通達無量義
T09n0262_p0050b04║　次第如法說　　月四月至歲
T09n0262_p0050b05║　是世界內外　　【CL032n0130_p0608a01】一切諸眾生
T09n0262_p0050b06║　若天龍及人　　夜叉鬼神等
T09n0262_p0050b07║　其在六趣中　　所念若干種
T09n0262_p0050b08║　持法花之報　　一時皆悉知
T09n0262_p0050b09║　十方無數佛　　百福莊嚴相
T09n0262_p0050b10║　為眾生說法　　悉聞能受持
T09n0262_p0050b11║　思惟無量義　　說法亦無量
T09n0262_p0050b12║　終始不忘錯　　以持法華故
T09n0262_p0050b13║　悉知諸法相　　隨義識次第
T09n0262_p0050b14║　達名字語言　　如所知演說
T09n0262_p0050b15║　此人有所說　　皆是先佛法
T09n0262_p0050b16║　以演此法故　　於眾無所畏
T09n0262_p0050b17║　持法花經者　　意根淨若斯
T09n0262_p0050b18║　雖未得無漏　　先有如是相
T09n0262_p0050b19║　是人持此經　　安住希有地
T09n0262_p0050b20║　為一切眾生　　歡喜而愛敬
T09n0262_p0050b21║　能以千萬種　　善巧之語言
T09n0262_p0050b22║　分別而說法　　持法花經故
T09n0262_p0050b23║　　妙法蓮華經常不輕菩薩品第二十
T09n0262_p0050b24║爾時佛告得大勢菩薩摩訶薩。汝今當知。
T09n0262_p0050b25║若比丘比丘尼優婆塞優婆夷。持法花經者。
T09n0262_p0050b26║若【CL032n0130_p0608b01】有惡口罵詈誹謗。獲大罪報。如前所說。
T09n0262_p0050b27║其所得功德。如向所說。眼耳鼻舌身意清
T09n0262_p0050b28║淨。得大勢。乃往古昔過無量無邊不可思議
T09n0262_p0050b29║阿僧祇劫。有佛名威音王如來應供正遍知
T09n0262_p0050c01║明行足善逝世間解無上士調御丈夫天人師
T09n0262_p0050c02║佛世尊。劫名離衰。國名大成。其威音王
T09n0262_p0050c03║佛。於彼世中。為天人阿修羅說法。為求
T09n0262_p0050c04║聲聞者。說應四諦法。度生老病死究竟涅
T09n0262_p0050c05║槃。為求辟支佛者。說應十二因緣法。為諸
T09n0262_p0050c06║菩薩因阿耨多羅三藐三菩提。說應六波羅
T09n0262_p0050c07║蜜法究竟佛慧。得大勢。是威音王佛。壽四
T09n0262_p0050c08║十萬億那由他恒河沙劫。正法住世劫數。如
T09n0262_p0050c09║一閻浮提微塵。像法住世劫數。如四天下微
T09n0262_p0050c10║塵。其佛饒益眾生已。然後滅度。正法像法
T09n0262_p0050c11║滅盡之後。於此國土復有佛出。亦號威音
T09n0262_p0050c12║王如來應供正遍知明行足【CL032n0130_p0609a01】善逝世間解無上
T09n0262_p0050c13║士調御丈夫天人師佛世尊。如是次第有二
T09n0262_p0050c14║萬億佛皆同一號。最初威音王如來。既已滅
T09n0262_p0050c15║度。正法滅後於像法中。增上慢比丘有大勢
T09n0262_p0050c16║力。爾時有一菩薩比丘。名常不輕。得大勢。
T09n0262_p0050c17║以何因緣。名常不輕。是比丘凡有所見。
T09n0262_p0050c18║若比丘比丘尼優婆塞優婆夷。皆悉禮拜讚
T09n0262_p0050c19║歎。而作是言。我深敬汝等不敢輕慢。所
T09n0262_p0050c20║以者何。汝等皆行菩薩道當得作佛。而是
T09n0262_p0050c21║比丘。不專讀誦經典。但行禮拜。乃至遠見
T09n0262_p0050c22║四眾。亦復故往禮拜讚歎而作是言。我不敢
T09n0262_p0050c23║輕於汝等。汝等皆當作佛。四眾之中。有生
T09n0262_p0050c24║瞋恚心不淨者。惡口罵詈言。是無智比丘。
T09n0262_p0050c25║從何所來自言我不輕汝而與我等授記
T09n0262_p0050c26║當得作佛。我等不用如是虛妄授記。如
T09n0262_p0050c27║此經歷多年常被罵詈。不生瞋恚常作
T09n0262_p0050c28║是言。汝當作佛。說【CL032n0130_p0609b01】是語時。眾人或以杖木
T09n0262_p0050c29║瓦石而打擲之。避走遠住。猶高聲唱言。我
T09n0262_p0051a01║不敢輕於汝等。汝等皆當作佛。以其常
T09n0262_p0051a02║作是語故。增上慢比丘比丘尼優婆塞優婆
T09n0262_p0051a03║夷。號之為常不輕。是比丘臨欲終時。於虛
T09n0262_p0051a04║空中。具聞威音王佛先所說法華經。二十千
T09n0262_p0051a05║萬億偈悉能受持。即得如上眼根清淨耳鼻
T09n0262_p0051a06║舌身意根清淨。得是六根清淨已。更增壽
T09n0262_p0051a07║命二百萬億那由他歲。廣為人說是法華經。
T09n0262_p0051a08║於時增上慢四眾。比丘比丘尼優婆塞優婆
T09n0262_p0051a09║夷。輕賤是人。為作不輕名者。見其得大神
T09n0262_p0051a10║通力樂說辯力大善寂力。聞其所說皆信伏
T09n0262_p0051a11║隨從。是菩薩復化千萬億眾令住阿耨多
T09n0262_p0051a12║羅三藐三菩提。命終之後得值二千億佛。
T09n0262_p0051a13║皆號日月燈明。於其法中說是法華經。以
T09n0262_p0051a14║是因緣復值二千億佛。同號雲自在燈王。
T09n0262_p0051a15║於【CL032n0130_p0610a01】此諸佛法中受持讀誦。為諸四眾說此
T09n0262_p0051a16║經典故。得是常眼清淨耳鼻舌身意諸根清
T09n0262_p0051a17║淨。於四眾中說法心無所畏。得大勢。是
T09n0262_p0051a18║常不輕菩薩摩訶薩供養如是若干諸佛。恭
T09n0262_p0051a19║敬尊重讚歎種諸善根。於後復值千萬億
T09n0262_p0051a20║佛。亦於諸佛法中說是經典。功德成就當
T09n0262_p0051a21║得作佛。得大勢。於意云何。爾時常不輕菩
T09n0262_p0051a22║薩豈異人乎。則我身是。若我於宿世。不受
T09n0262_p0051a23║持讀誦此經。為他人說者不能疾得阿耨
T09n0262_p0051a24║多羅三藐三菩提。我於先佛所。受持讀誦
T09n0262_p0051a25║此經為人說故。疾得阿耨多羅三藐三菩
T09n0262_p0051a26║提。得大勢。彼時四眾比丘比丘尼優婆塞優
T09n0262_p0051a27║婆夷。以瞋恚意輕賤我故。二百億劫常
T09n0262_p0051a28║不值佛不聞法不見僧。千劫於阿鼻地
T09n0262_p0051a29║獄受大苦惱。畢是罪已。復遇常不輕菩薩
T09n0262_p0051b01║教化阿耨多羅三藐三菩提。得大勢。於汝
T09n0262_p0051b02║【CL032n0130_p0610b01】意云何。爾時四眾常輕是菩薩者。豈異人
T09n0262_p0051b03║乎。今此會中跋陀婆羅等五百菩薩。師子月
T09n0262_p0051b04║等五百比丘尼。思佛等五百優婆塞。皆於阿
T09n0262_p0051b05║耨多羅三藐三菩提不退轉者是。得大勢。
T09n0262_p0051b06║當知是法華經。大饒益諸菩薩摩訶薩。能
T09n0262_p0051b07║令至於阿耨多羅三藐三菩提。是故諸菩薩
T09n0262_p0051b08║摩訶薩於如來滅後常應受持讀誦解說
T09n0262_p0051b09║書寫是經。爾時世尊。欲重宣此義。而說偈
T09n0262_p0051b10║言。
T09n0262_p0051b11║　過去有佛　　號威音王　　神智無量
T09n0262_p0051b12║　將導一切　　天人龍神　　所共供養
T09n0262_p0051b13║　是佛滅後　　法欲盡時　　有一菩薩
T09n0262_p0051b14║　名常不輕　　時諸四眾　　計著於法
T09n0262_p0051b15║　不輕菩薩　　往到其所　　而語之言
T09n0262_p0051b16║　我不輕汝　　汝等行道　　皆當作佛
T09n0262_p0051b17║　諸人聞已　　輕毀罵詈　　不輕菩薩
T09n0262_p0051b18║　能忍受之　　其罪畢已　　臨命終時
T09n0262_p0051b19║　得聞此經　　六根清淨　　神通力故
T09n0262_p0051b20║　增益壽命　　【CL032n0130_p0611a01】復為諸人　　廣說是經
T09n0262_p0051b21║　諸著法眾　　皆蒙菩薩　　教化成就
T09n0262_p0051b22║　令住佛道　　不輕命終　　值無數佛
T09n0262_p0051b23║　說是經故　　得無量福　　漸具功德
T09n0262_p0051b24║　疾成佛道　　彼時不輕　　則我身是
T09n0262_p0051b25║　時四部眾　　著法之者　　聞不輕言
T09n0262_p0051b26║　汝當作佛　　以是因緣　　值無數佛
T09n0262_p0051b27║　此會菩薩　　五百之眾　　并及四部
T09n0262_p0051b28║　清信士女　　今於我前　　聽法者是
T09n0262_p0051b29║　我於前世　　勸是諸人　　聽受斯經
T09n0262_p0051c01║　第一之法　　開示教人　　令住涅槃
T09n0262_p0051c02║　世世受持　　如是經典　　億億萬劫
T09n0262_p0051c03║　至不可議　　時乃得聞　　是法華經
T09n0262_p0051c04║　億億萬劫　　至不可議　　諸佛世尊
T09n0262_p0051c05║　時說是經　　是故行者　　於佛滅後
T09n0262_p0051c06║　聞如是經　　勿生疑惑　　應當一心
T09n0262_p0051c07║　廣說此經　　世世值佛　　疾成佛道
T09n0262_p0051c08║　　妙法蓮華經如來神力品第二十一
T09n0262_p0051c09║爾時千世界微塵等菩薩摩訶薩。從地踊出
T09n0262_p0051c10║【CL032n0130_p0611b01】者。皆於佛前一心合掌瞻仰尊顏而白佛
T09n0262_p0051c11║言。世尊。我等於佛滅後。世尊分身所在國
T09n0262_p0051c12║土滅度之處。當廣說此經。所以者何。我等
T09n0262_p0051c13║亦自欲得是真淨大法。受持讀誦解說書寫
T09n0262_p0051c14║而供養之。爾時世尊於文殊師利等無量百
T09n0262_p0051c15║千萬億舊住娑婆世界菩薩摩訶薩。及諸比
T09n0262_p0051c16║丘比丘尼優婆塞優婆夷。天龍夜叉乾闥婆
T09n0262_p0051c17║阿修羅迦樓羅緊那羅摩睺羅伽人非人等一
T09n0262_p0051c18║切眾前。現大神力出廣長舌上至梵世。一
T09n0262_p0051c19║切毛孔放於無量無數色光。皆悉遍照十方
T09n0262_p0051c20║世界。眾寶樹下師子座上諸佛亦復如是。
T09n0262_p0051c21║出廣長舌放無量光。釋迦牟尼佛及寶樹下
T09n0262_p0051c22║諸佛。現神力時滿百千歲。然後還攝舌相。
T09n0262_p0051c23║一時謦欬俱共彈指。是二音聲。遍至十方諸
T09n0262_p0051c24║佛世界。地皆六種震動。其中眾生。天龍夜叉
T09n0262_p0051c25║乾闥婆阿修【CL032n0130_p0612a01】羅迦樓羅緊那羅摩睺羅伽人非
T09n0262_p0051c26║人等。以佛神力故。皆見此娑婆世界無量無
T09n0262_p0051c27║邊百千萬億眾寶樹下師子座上諸佛。及見
T09n0262_p0051c28║釋迦牟尼佛共多寶如來在寶塔中坐師
T09n0262_p0051c29║子座。又見無量無邊百千萬億菩薩摩訶薩。
T09n0262_p0052a01║及諸四眾恭敬圍繞釋迦牟尼佛。既見是
T09n0262_p0052a02║已。皆大歡喜得未曾有。即時諸天於虛空
T09n0262_p0052a03║中高聲唱言。過此無量無邊百千萬億阿僧
T09n0262_p0052a04║祇世界。有國名娑婆。是中有佛。名釋迦牟
T09n0262_p0052a05║尼。今為諸菩薩摩訶薩。說大乘經。名妙法
T09n0262_p0052a06║蓮華教菩薩法佛所護念。汝等當深心隨喜。
T09n0262_p0052a07║亦當禮拜供養釋迦牟尼佛。彼諸眾生聞
T09n0262_p0052a08║虛空中聲已。合掌向娑婆世界。作如是言。
T09n0262_p0052a09║南無釋迦牟尼佛。南無釋迦牟尼佛。以種種
T09n0262_p0052a10║華香瓔珞幡蓋及諸嚴身之具珍寶妙物。皆
T09n0262_p0052a11║共遙散娑婆世界。所散諸物【CL032n0130_p0612b01】從十方來。譬
T09n0262_p0052a12║如雲集變成寶帳。遍覆此間諸佛之上。于
T09n0262_p0052a13║時十方世界通達無礙。如一佛土。爾時佛
T09n0262_p0052a14║告上行等菩薩大眾。諸佛神力如是無量
T09n0262_p0052a15║無邊不可思議。若我以是神力。於無量無
T09n0262_p0052a16║邊百千萬億阿僧祇劫。為囑累故說此經功
T09n0262_p0052a17║德。猶不能盡。以要言之。如來一切所有之
T09n0262_p0052a18║法。如來一切自在神力。如來一切祕要之
T09n0262_p0052a19║藏。如來一切甚深之事。皆於此經宣示顯
T09n0262_p0052a20║說。是故汝等於如來滅後。應一心受持讀誦
T09n0262_p0052a21║解說書寫如說修行。所在國土。若有受持讀
T09n0262_p0052a22║誦解說書寫如說修行。若經卷所住之處。若
T09n0262_p0052a23║於園中。若於林中。若於樹下。若於僧坊。
T09n0262_p0052a24║若白衣舍。若在殿堂。若山谷曠野。是中皆
T09n0262_p0052a25║應起塔供養。所以者何。當知是處即是道
T09n0262_p0052a26║場。諸佛於此得阿耨多羅三藐三菩提。諸佛
T09n0262_p0052a27║於此轉于法輪。【CL032n0130_p0613a01】諸佛於此而般涅槃。爾時
T09n0262_p0052a28║世尊。欲重宣此義。而說偈言。
T09n0262_p0052a29║　諸佛救世者　　住於大神通
T09n0262_p0052b01║　為悅眾生故　　現無量神力
T09n0262_p0052b02║　舌相至梵天　　身放無數光
T09n0262_p0052b03║　為求佛道者　　現此希有事
T09n0262_p0052b04║　諸佛謦欬聲　　及彈指之聲
T09n0262_p0052b05║　周聞十方國　　地皆六種動
T09n0262_p0052b06║　以佛滅度後　　能持是經故
T09n0262_p0052b07║　諸佛皆歡喜　　現無量神力
T09n0262_p0052b08║　囑累是經故　　讚美受持者
T09n0262_p0052b09║　於無量劫中　　猶故不能盡
T09n0262_p0052b10║　是人之功德　　無邊無有窮
T09n0262_p0052b11║　如十方虛空　　不可得邊際
T09n0262_p0052b12║　能持是經者　　則為已見我
T09n0262_p0052b13║　亦見多寶佛　　及諸分身者
T09n0262_p0052b14║　又見我今日　　教化諸菩薩
T09n0262_p0052b15║　能持是經者　　令我及分身
T09n0262_p0052b16║　滅度多寶佛　　一切皆歡喜
T09n0262_p0052b17║　十方現在佛　　并過去未來
T09n0262_p0052b18║　亦見亦供養　　亦令得歡喜
T09n0262_p0052b19║　諸佛坐道場　　【CL032n0130_p0613b01】所得祕要法
T09n0262_p0052b20║　能持是經者　　不久亦當得
T09n0262_p0052b21║　能持是經者　　於諸法之義
T09n0262_p0052b22║　名字及言辭　　樂說無窮盡
T09n0262_p0052b23║　如風於空中　　一切無障礙
T09n0262_p0052b24║　於如來滅後　　知佛所說經
T09n0262_p0052b25║　因緣及次第　　隨義如實說
T09n0262_p0052b26║　如日月光明　　能除諸幽冥
T09n0262_p0052b27║　斯人行世間　　能滅眾生闇
T09n0262_p0052b28║　教無量菩薩　　畢竟住一乘
T09n0262_p0052b29║　是故有智者　　聞此功德利
T09n0262_p0052c01║　於我滅度後　　應受持斯經
T09n0262_p0052c02║　是人於佛道　　決定無有疑
T09n0262_p0052c03║　　妙法蓮華經囑累品第二十二
T09n0262_p0052c04║爾時釋迦牟尼佛。從法座起現大神力。以
T09n0262_p0052c05║右手摩無量菩薩摩訶薩頂。而作是言。我
T09n0262_p0052c06║於無量百千萬億阿僧祇劫。修習是難得阿
T09n0262_p0052c07║耨多羅三藐三菩提法。今以付囑汝等。汝等
T09n0262_p0052c08║應當一心流布此法廣令增益。如是三摩
T09n0262_p0052c09║諸菩薩【CL032n0130_p0614a01】摩訶薩頂。而作是言。我於無量百
T09n0262_p0052c10║千萬億阿僧祇劫。修習是難得阿耨多羅三
T09n0262_p0052c11║藐三菩提法。今以付囑汝等。汝等當受持
T09n0262_p0052c12║讀誦廣宣此法。令一切眾生普得聞知。所
T09n0262_p0052c13║以者何。如來有大慈悲。無諸慳吝亦無所
T09n0262_p0052c14║畏。能與眾生佛之智慧如來智慧自然智慧。
T09n0262_p0052c15║如來是一切眾生之大施主。汝等亦應隨學
T09n0262_p0052c16║如來之法。勿生慳吝。於未來世。若有善
T09n0262_p0052c17║男子善女人。信如來智慧者。當為演說此
T09n0262_p0052c18║法華經使得聞知。為令其人得佛慧故。
T09n0262_p0052c19║若有眾生不信受者。當於如來餘深法中
T09n0262_p0052c20║示教利喜。汝等若能如是。則為已報諸佛
T09n0262_p0052c21║之恩。時諸菩薩摩訶薩。聞佛作是說已。皆
T09n0262_p0052c22║大歡喜遍滿其身。益加恭敬曲躬低頭。合
T09n0262_p0052c23║掌向佛俱發聲言。如世尊敕當具奉行。唯
T09n0262_p0052c24║然世尊。願不有慮。諸菩薩摩訶薩眾。如是
T09n0262_p0052c25║三【CL032n0130_p0614b01】反俱發聲言。如世尊敕當具奉行。唯然
T09n0262_p0052c26║世尊。願不有慮。爾時釋迦牟尼佛。令十方
T09n0262_p0052c27║來諸分身佛各還本土。而作是言。諸佛各
T09n0262_p0052c28║隨所安。多寶佛塔還可如故。說是語時。十
T09n0262_p0052c29║方無量分身諸佛。坐寶樹下師子座上者。及
T09n0262_p0053a01║多寶佛。并上行等無邊阿僧祇菩薩大眾。舍
T09n0262_p0053a02║利弗等聲聞四眾。及一切世間天人阿修羅
T09n0262_p0053a03║等。聞佛所說。皆大歡喜。
T09n0262_p0053a04║　　妙法蓮華經藥王菩薩本事品第二十三
T09n0262_p0053a05║爾時宿王華菩薩白佛言。世尊。藥王菩薩。
T09n0262_p0053a06║云何遊於娑婆世界。世尊。是藥王菩薩。有
T09n0262_p0053a07║若干百千萬億那由他難行苦行。善哉世尊。
T09n0262_p0053a08║願少解說。諸天龍神夜叉乾闥婆阿修羅迦
T09n0262_p0053a09║樓羅緊那羅摩睺羅伽人非人等。又他國土
T09n0262_p0053a10║諸來菩薩。及此聲聞眾。聞皆歡喜。爾時佛
T09n0262_p0053a11║告宿王【CL032n0130_p0615a01】華菩薩。乃往過去無量恒河沙劫有
T09n0262_p0053a12║佛。號日月淨明德如來應供正遍知明行
T09n0262_p0053a13║足善逝世間解無上士調御丈夫天人師佛世
T09n0262_p0053a14║尊。其佛有八十億大菩薩摩訶薩。七十二恒
T09n0262_p0053a15║河沙大聲聞眾。佛壽四萬二千劫菩薩壽命
T09n0262_p0053a16║亦等。彼國無有女人地獄餓鬼畜生阿修羅
T09n0262_p0053a17║等及以諸難。地平如掌琉璃所成。寶樹莊
T09n0262_p0053a18║嚴。寶帳覆上。垂寶華幡。寶瓶香爐周遍
T09n0262_p0053a19║國界。七寶為臺。一樹一臺。其樹去臺盡一
T09n0262_p0053a20║箭道。此諸寶樹。皆有菩薩聲聞而坐其下。
T09n0262_p0053a21║諸寶臺上。各有百億諸天作天伎樂。歌歎
T09n0262_p0053a22║於佛以為供養。爾時彼佛。為一切眾生喜
T09n0262_p0053a23║見菩薩及眾菩薩諸聲聞眾。說法華經。是一
T09n0262_p0053a24║切眾生喜見菩薩樂習苦行。於日月淨明德
T09n0262_p0053a25║佛法中。精進經行一心求佛。滿萬二千歲
T09n0262_p0053a26║已。得現一切色身三昧。得此【CL032n0130_p0615b01】三昧已心大
T09n0262_p0053a27║歡喜。即作念言。我得現一切色身三昧。皆
T09n0262_p0053a28║是得聞法華經力。我今當供養日月淨明
T09n0262_p0053a29║德佛及法華經。即時入是三昧。於虛空中
T09n0262_p0053b01║雨曼陀羅華摩訶曼陀羅華。細末堅黑栴
T09n0262_p0053b02║檀。滿虛空中如雲而下。又雨海此岸栴檀
T09n0262_p0053b03║之香此香六銖。價直娑婆世界。以供養佛。
T09n0262_p0053b04║作是供養已。從三昧起。而自念言。我雖
T09n0262_p0053b05║以神力供養於佛。不如以身供養。即服
T09n0262_p0053b06║諸香。栴檀。薰陸。兜樓婆。畢力迦。沈水。膠
T09n0262_p0053b07║香。又飲瞻蔔諸華香油。滿千二百歲已。香
T09n0262_p0053b08║油塗身。於日月淨明德佛前。以天寶衣而
T09n0262_p0053b09║自纏身。灌諸香油。以神通力願。而自然身。
T09n0262_p0053b10║光明遍照八十億恒河沙世界。其中諸佛同
T09n0262_p0053b11║時讚言。善哉善哉。善男子。是真精進。是名
T09n0262_p0053b12║真法供養如來。若以華香瓔珞燒香末香塗
T09n0262_p0053b13║香天繒幡蓋及海此岸栴檀【CL032n0130_p0616a01】之香。如是等種
T09n0262_p0053b14║種諸物供養。所不能及。假使國城妻子布
T09n0262_p0053b15║施亦所不及。善男子。是名第一之施。於
T09n0262_p0053b16║諸施中最尊最上。以法供養諸如來故。作
T09n0262_p0053b17║是語已而各默然。其身火燃千二百歲。過是
T09n0262_p0053b18║已後其身乃盡。一切眾生喜見菩薩。作如是
T09n0262_p0053b19║法供養已。命終之後。復生日月淨明德佛國
T09n0262_p0053b20║中。於淨德王家。結加趺坐忽然化生。即為
T09n0262_p0053b21║其父。而說偈言。
T09n0262_p0053b22║　大王今當知　　我經行彼處
T09n0262_p0053b23║　即時得一切　　現諸身三昧
T09n0262_p0053b24║　懃行大精進　　捨所愛之身
T09n0262_p0053b25║　供養於世尊　　為求無上慧
T09n0262_p0053b26║說是偈已。而白父言。日月淨明德佛。今故
T09n0262_p0053b27║現在。我先供養佛已。得解一切眾生語言
T09n0262_p0053b28║陀羅尼。復聞是法華經。八百千萬億那由他。
T09n0262_p0053b29║甄迦羅。頻婆羅。阿閦婆等偈。大王。我今
T09n0262_p0053c01║當還供養此佛。白已即坐七寶之臺。上昇
T09n0262_p0053c02║虛空高七多【CL032n0130_p0616b01】羅樹。往到佛所頭面禮足合
T09n0262_p0053c03║十指爪。以偈讚佛。
T09n0262_p0053c04║　容顏甚奇妙　　光明照十方
T09n0262_p0053c05║　我適曾供養　　今復還親覲
T09n0262_p0053c06║爾時一切眾生喜見菩薩。說是偈已。而白
T09n0262_p0053c07║佛言。世尊。世尊猶故在世。爾時日月淨明
T09n0262_p0053c08║德佛告一切眾生喜見菩薩。善男子。我涅槃
T09n0262_p0053c09║時到。滅盡時至。汝可安施床座。我於今夜
T09n0262_p0053c10║當般涅槃。又敕一切眾生喜見菩薩。善男
T09n0262_p0053c11║子。我以佛法囑累於汝。及諸菩薩大弟子。
T09n0262_p0053c12║并阿耨多羅三藐三菩提法。亦以三千大千
T09n0262_p0053c13║七寶世界。諸寶樹寶臺。及給侍諸天。悉付於
T09n0262_p0053c14║汝。我滅度後所有舍利。亦付囑汝。當令流
T09n0262_p0053c15║布廣設供養。應起若干千塔。如是日月淨
T09n0262_p0053c16║明德佛。敕一切眾生喜見菩薩已。於夜後
T09n0262_p0053c17║分入於涅槃。爾時一【CL032n0130_p0617a01】切眾生喜見菩薩。見
T09n0262_p0053c18║佛滅度悲感懊惱戀慕於佛。即以海此岸
T09n0262_p0053c19║栴檀為𧂐。供養佛身。而以燒之。火滅
T09n0262_p0053c20║已後。收取舍利。作八萬四千寶瓶。以起八
T09n0262_p0053c21║萬四千塔。高三世界。表剎莊嚴。垂諸幡蓋
T09n0262_p0053c22║懸眾寶鈴。爾時一切眾生喜見菩薩。復自
T09n0262_p0053c23║念言。我雖作是供養心猶未足。我今當更
T09n0262_p0053c24║供養舍利。便語諸菩薩大弟子。及天龍夜
T09n0262_p0053c25║叉等一切大眾。汝等當一心念。我今供養日
T09n0262_p0053c26║月淨明德佛舍利。作是語已。即於八萬四
T09n0262_p0053c27║千塔前。然百福莊嚴臂。七萬二千歲而以供
T09n0262_p0053c28║養。令無數求聲聞眾無量阿僧祇人發阿
T09n0262_p0053c29║耨多羅三藐三菩提心。皆使得住現一切色
T09n0262_p0054a01║身三昧。爾時諸菩薩天人阿修羅等。見其無
T09n0262_p0054a02║臂憂惱悲哀。而作是言。此一切眾生喜見
T09n0262_p0054a03║菩薩。是我等師。教化我者。而今燒臂身不
T09n0262_p0054a04║具足。于時一【CL032n0130_p0617b01】切眾生喜見菩薩。於大眾中
T09n0262_p0054a05║立此誓言。我捨兩臂。必當得佛金色之
T09n0262_p0054a06║身。若實不虛。令我兩臂還復如故。作是
T09n0262_p0054a07║誓已自然還復。由斯菩薩福德智慧淳厚所
T09n0262_p0054a08║致。當爾之時。三千大千世界六種震動。天
T09n0262_p0054a09║雨寶華。一切人天得未曾有。佛告宿王華
T09n0262_p0054a10║菩薩。於汝意云何。一切眾生喜見菩薩。豈
T09n0262_p0054a11║異人乎。今藥王菩薩是也。其所捨身布施
T09n0262_p0054a12║如是。無量百千萬億那由他數。宿王華。若
T09n0262_p0054a13║有發心欲得阿耨多羅三藐三菩提者。能
T09n0262_p0054a14║燃手指乃至足一指供養佛塔。勝以國城
T09n0262_p0054a15║妻子及三千大千國土山林河池諸珍寶物
T09n0262_p0054a16║而供養者。若復有人。以七寶滿三千大千
T09n0262_p0054a17║世界。供養於佛及大菩薩辟支佛阿羅漢。是
T09n0262_p0054a18║人所得功德。不如受持此法華經。乃至一
T09n0262_p0054a19║四句偈其福最多。宿王華。譬如一切川流
T09n0262_p0054a20║江河諸【CL032n0130_p0618a01】水之中。海為第一。此法華經亦復如
T09n0262_p0054a21║是。於諸如來所說經中。最為深大。又如土
T09n0262_p0054a22║山黑山小鐵圍山大鐵圍山及十寶山。眾山
T09n0262_p0054a23║之中須彌山為第一。此法華經亦復如是。
T09n0262_p0054a24║於諸經中最為其上。又如眾星之中。月天
T09n0262_p0054a25║子最為第一。此法華經亦復如是。於千萬
T09n0262_p0054a26║億種諸經法中。最為照明。又如日天子能
T09n0262_p0054a27║除諸闇。此經亦復如是。能破一切不善之
T09n0262_p0054a28║闇。又如諸小王中。轉輪聖王最為第一。此
T09n0262_p0054a29║經亦復如是。於眾經中最為其尊。又如帝
T09n0262_p0054b01║釋。於三十三天中王。此經亦復如是。諸經
T09n0262_p0054b02║中王。又如大梵天王。一切眾生之父。此經
T09n0262_p0054b03║亦復如是。一切賢聖學無學。及發菩薩心
T09n0262_p0054b04║者之父。又如一切凡夫人中。須陀洹斯陀含
T09n0262_p0054b05║阿那含阿羅漢辟支佛為第一。此經亦復如
T09n0262_p0054b06║是。一切如來所說。若菩薩所說。若聲【CL032n0130_p0618b01】聞所
T09n0262_p0054b07║說。諸經法中最為第一。有能受持是經典
T09n0262_p0054b08║者。亦復如是。於一切眾生中亦為第一。一
T09n0262_p0054b09║切聲聞辟支佛中菩薩為第一。此經亦復如
T09n0262_p0054b10║是。於一切諸經法中最為第一。如佛為諸
T09n0262_p0054b11║法王。此經亦復如是。諸經中王。宿王華。此
T09n0262_p0054b12║經能救一切眾生者。此經能令一切眾生
T09n0262_p0054b13║離諸苦惱。此經能大饒益一切眾生。充滿
T09n0262_p0054b14║其願。如清涼池。能滿一切諸渴乏者。如寒
T09n0262_p0054b15║者得火。如裸者得衣。如商人得主。如子
T09n0262_p0054b16║得母。如渡得船。如病得醫。如暗得燈。
T09n0262_p0054b17║如貧得寶。如民得王。如賈客得海。如
T09n0262_p0054b18║炬除暗。此法華經亦復如是。能令眾生離
T09n0262_p0054b19║一切苦一切病痛。能解一切生死之縛。若
T09n0262_p0054b20║人得聞此法華經。若自書。若使人書。所得
T09n0262_p0054b21║功德。以佛智慧籌量多少不得其邊。若書
T09n0262_p0054b22║是經卷。華香瓔珞。燒香末香塗香。幡蓋衣
T09n0262_p0054b23║服。【CL032n0130_p0619a01】種種之燈酥燈油燈諸香油燈。瞻蔔油
T09n0262_p0054b24║燈。須曼那油燈。波羅羅油燈。婆利師迦油
T09n0262_p0054b25║燈。那婆摩利油燈供養。所得功德亦復無
T09n0262_p0054b26║量。宿王華。若有人聞是藥王菩薩本事品
T09n0262_p0054b27║者。亦得無量無邊功德。若有女人聞是藥
T09n0262_p0054b28║王菩薩本事品。能受持者。盡是女身後不
T09n0262_p0054b29║復受。若如來滅後後五百歲中。若有女人。
T09n0262_p0054c01║聞是經典如說修行。於此命終。即往安
T09n0262_p0054c02║樂世界阿彌陀佛大菩薩眾圍繞住處。生蓮
T09n0262_p0054c03║華中寶座之上。不復為貪欲所惱。亦復
T09n0262_p0054c04║不為瞋恚愚癡所惱。亦復不為憍慢嫉
T09n0262_p0054c05║妒諸垢所惱。得菩薩神通無生法忍。得是
T09n0262_p0054c06║忍已。眼根清淨。以是清淨眼根。見七百萬
T09n0262_p0054c07║二千億那由他恒河沙等諸佛如來。是時諸
T09n0262_p0054c08║佛遙共讚言。善哉善哉。善男子。汝能於釋
T09n0262_p0054c09║迦牟尼佛法中。受持讀誦思惟是經為他
T09n0262_p0054c10║人【CL032n0130_p0619b01】說。所得福德無量無邊。火不能燒。水
T09n0262_p0054c11║不能漂。汝之功德千佛共說不能令盡。
T09n0262_p0054c12║汝今已能破諸魔賊壞生死軍。諸餘怨敵皆
T09n0262_p0054c13║悉摧滅。善男子。百千諸佛以神通力共守
T09n0262_p0054c14║護汝。於一切世間天人之中無如汝者。唯
T09n0262_p0054c15║除如來。其諸聲聞辟支佛乃至菩薩智慧禪
T09n0262_p0054c16║定。無有與汝等者。宿王華。此菩薩成就如
T09n0262_p0054c17║是功德智慧之力。若有人聞是藥王菩薩本
T09n0262_p0054c18║事品。能隨喜讚善者。是人現世口中常出青
T09n0262_p0054c19║蓮華香。身毛孔中。常出牛頭栴檀之香。
T09n0262_p0054c20║所得功德如上所說。是故宿王華。以此藥
T09n0262_p0054c21║王菩薩本事品。囑累於汝。我滅度後後五百
T09n0262_p0054c22║歲中。廣宣流布於閻浮提無令斷絕。惡魔
T09n0262_p0054c23║魔民諸天龍夜叉鳩槃茶等得其便也。宿
T09n0262_p0054c24║王華。汝當以神通之力守護是經。所以者
T09n0262_p0054c25║何。此經則為閻浮提人病之良藥。若【CL032n0130_p0620a01】人有
T09n0262_p0054c26║病。得聞是經病即消滅。不老不死。宿王
T09n0262_p0054c27║華。汝若見有受持是經者。應以青蓮花
T09n0262_p0054c28║盛滿末香供散其上。散已作是念言。此
T09n0262_p0054c29║人不久。必當取草坐於道場破諸魔軍。當
T09n0262_p0055a01║吹法螺擊大法鼓。度脫一切眾生老病死
T09n0262_p0055a02║海。是故求佛道者。見有受持是經典人。
T09n0262_p0055a03║應當如是生恭敬心。說是藥王菩薩本事
T09n0262_p0055a04║品時。八萬四千菩薩。得解一切眾生語言陀
T09n0262_p0055a05║羅尼。多寶如來於寶塔中。讚宿王華菩薩
T09n0262_p0055a06║言。善哉善哉。宿王華。汝成就不可思議功
T09n0262_p0055a07║德。乃能問釋迦牟尼佛如此之事。利益無
T09n0262_p0055a08║量一切眾生。
T09n0262_p0055a09║【○】【○】【○】妙法蓮華經卷第六【CL032n0130_p0620b01】
