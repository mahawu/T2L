T14n0540ap0825a16║【□】
T14n0540ap0825a17║【□】
T14n0540ap0825a18║【■】　　No. 540
T14n0540ap0825a19║【L045n0449_p0104a】佛說樹提伽經
T14n0540ap0825a20║【□】
T14n0540ap0825a21║　　　　宋于闐國三藏求那跋陀羅譯
T14n0540ap0825a22║佛言。昔有一大富長者名樹提伽。倉庫盈實
T14n0540ap0825a23║金銀具足。奴婢成行無所乏少。有一白㲲手
T14n0540ap0825a24║巾挂著池邊。遇天風起吹王殿前。王即大會
T14n0540ap0825a25║群臣坐共參論。羅列卜問怪其所以。諸臣皆
T14n0540ap0825a26║言。國將欲大興天賜白㲲。唯樹提伽默然無
T14n0540ap0825a27║言。王問樹提伽。諸臣皆喜卿何以無言。提
T14n0540ap0825a28║伽答言。不敢欺王。是臣家拭體之巾。挂著
T14n0540ap0825a29║池邊。遇天風起吹王殿前。以是之故默然無
T14n0540ap0825b01║言。卻後數日有一九色金華大如車輪。遇天
T14n0540ap0825b02║風起吹王殿前。王即大會群臣坐共參論。羅
T14n0540ap0825b03║列卜問怪其所以。諸臣皆言。國將欲大興天
T14n0540ap0825b04║賜金華。臣樹提伽默然無言。王問樹提伽。諸
T14n0540ap0825b05║臣皆喜卿何以無言。提伽答言。不敢欺王。是
T14n0540ap0825b06║臣家後園中萎落【●】之華。遇天風起吹王殿前。
T14n0540ap0825b07║以是之故默然無言。王問提伽。卿家乃爾速
T14n0540ap0825b08║作調度。吾欲將領二十萬眾到卿家看望。樹
T14n0540ap0825b09║提伽答言。願王相隨至臣之家。臣有自然床
T14n0540ap0825b10║席不須人布。自然飲食不須人作。自然擎來
T14n0540ap0825b11║不須喚呼。自然擎去不須反顧。
T14n0540ap0825b12║王即將領二十萬眾。到樹提伽家遊看。南門
T14n0540ap0825b13║直入。門中有一童子。顏容端正肉色瑤悅甚
T14n0540ap0825b14║復可愛。王問樹提伽。是卿家兒孫耶。提伽答
T14n0540ap0825b15║言。不敢欺王。是臣家守門之奴。小復前進
T14n0540ap0825b16║到其中門。有一童女。顏容端正肉色瑤悅甚
T14n0540ap0825b17║復可愛。王問樹提伽。是卿家婦女耶。提伽
T14n0540ap0825b18║答言。不敢欺王。是臣家守閤之婢。小復前
T14n0540ap0825b19║進到其戶內。白銀為壁水精為地。王呼水流
T14n0540ap0825b20║疑不得進。樹提伽即導王前而入。黃金為床
T14n0540ap0825b21║白玉為机。樹提伽婦有百【●】二十重金銀幃帳。
T14n0540ap0825b22║樹提伽婦端正無雙。為王作禮眼中淚出。王
T14n0540ap0825b23║問提伽。卿婦見我有何不[怡-台+(電-雨+大)]眼中淚出。提伽
T14n0540ap0825b24║答言。不敢欺王。聞王煙氣。以是之故眼中
T14n0540ap0825b25║淚出。王言。庶人然脂諸侯然蠟。天子然漆
T14n0540ap0825b26║亦無煙也何得淚出。提伽答言。不敢欺王。是
T14n0540ap0825b27║臣之家有一明月神珠挂著殿堂。晝夜無異
T14n0540ap0825b28║不須火光。王是煙中之王。是故聞氣耳。
T14n0540ap0825b29║樹提伽家堂前有十二重高樓。將王上頭。視
T14n0540ap0825c01║東忘西。視南忘北。奄奄忽忽以經一月。大
T14n0540ap0825c02║臣白言。國計事大事。須還歸斷。理人民。王
T14n0540ap0825c03║謂須臾小復可忍。樹提伽將王後園中遊看。
T14n0540ap0825c04║流泉浴池中沐浴。食果自適。甘美無比甚復
T14n0540ap0825c05║可愛。以至一月。大臣白王。可須還國。國計
T14n0540ap0825c06║事大斷理人民。王謂吁須臾小復可忍。樹提
T14n0540ap0825c07║伽即布施金銀珍寶綾羅繒綵。二十萬眾人
T14n0540ap0825c08║馬車乘一時俱重還國。王即【●】會群臣坐共參
T14n0540ap0825c09║論。羅列卜問怪其所以。樹提伽是我之臣。婦
T14n0540ap0825c10║女舍宅過甚於我。我欲伐之。可取與不。諸
T14n0540ap0825c11║臣皆言。宜可取之。王即興四十萬眾搥鐘鳴
T14n0540ap0825c12║鼓。往圍樹提伽舍數百餘重。樹提伽家門中。
T14n0540ap0825c13║有一力士手捉金杖。一擬四十萬眾。一時俱
T14n0540ap0825c14║倒手腳繚戾尻髖妸婆狀似醉容捶頭頗𩒰臥
T14n0540ap0825c15║地不起。樹提伽乘飛雲輪。車在虛空中問諸
T14n0540ap0825c16║人等。來時何意臥地不起。諸人答樹提伽言
T14n0540ap0825c17║國王遣我來欲伐長者。長者門中有一力士。
T14n0540ap0825c18║手捉金杖一擬我等。四十萬眾一時俱倒臥
T14n0540ap0825c19║地不能起。樹提伽問之曰。欲得起不。諸人
T14n0540ap0825c20║皆言。我欲得起。樹提伽放大神目一視。四
T14n0540ap0825c21║十萬眾一時俱起還其本國。
T14n0540ap0825c22║王即遣使者喚樹提伽。樹提伽與王同車。而
T14n0540ap0825c23║共載之往至佛所。問言。世尊。樹提伽是我
T14n0540ap0825c24║之臣。前身有何功德。婦女舍宅過甚於【●】我。佛
T14n0540ap0825c25║言。樹提伽布施功德。現天上受樂。昔五百
T14n0540ap0825c26║商主將諸商人。齎持重寶經過險路。奔空山
T14n0540ap0825c27║中走逢一病道人。給其草屋厚敷床褥。給其
T14n0540ap0825c28║水漿鎢錥米糧。給其燈燭。于時乞願天堂之
T14n0540ap0825c29║報。今得果報。佛言。是時布施者。今樹提伽
T14n0540ap0826a01║夫婦是也。于時病道人者。今我身是也。五
T14n0540ap0826a02║百商主及商人者。皆得阿羅漢道。
T14n0540ap0826a03║【○】佛說樹提伽經【○】【○】【○】【○】【○】
