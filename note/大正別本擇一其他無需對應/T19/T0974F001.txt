T19n0974Fp0396b07║
T19n0974Fp0396b08║
T19n0974Fp0396b09║　　No. 974F
T19n0974Fp0396b10║佛頂尊勝陀羅尼別法
T19n0974Fp0396b11║
T19n0974Fp0396b12║　　　　龜茲國僧若那奉　詔譯
T19n0974Fp0396b13║口問筆綴。授與崇福寺僧普能。因即流布
T19n0974Fp0396b14║先畫像。凡欲受持此咒者。先須畫像。畫像須
T19n0974Fp0396b15║好絹用白㲲三幅高一丈。彩色中勿用皮膠。
T19n0974Fp0396b16║須用香汁。畫人須清淨不喫葷辛。從月一日
T19n0974Fp0396b17║起首畫。滿七日須造了。當作甘露山。山中作
T19n0974Fp0396b18║雜樹木華果流泉鳥獸。山中心作禪窟。窟內
T19n0974Fp0396b19║作釋迦牟尼佛結跏趺坐。左邊作天主帝釋
T19n0974Fp0396b20║一切眷屬圍繞。右邊作乾闥婆兒名善住。顏
T19n0974Fp0396b21║端嚴似菩薩。頂髻衣冠亦復如是。以種種瓔
T19n0974Fp0396b22║珞華冠嚴飾。又似白疊斜勒左臂。右手把毬
T19n0974Fp0396b23║杖。又作乾闥婆眷屬。圍繞善住。歌舞作樂。佛
T19n0974Fp0396b24║左右各作兩箇四天王及諸眷屬。又於佛左
T19n0974Fp0396b25║邊。作梵天王并魔王。畫像了。即須作壇受
T19n0974Fp0396b26║法。
T19n0974Fp0396b27║結壇。此壇法者。先覓淨地。勿令有瓦石。以五
T19n0974Fp0396b28║香湯和黃士。泥地方圓一杖。於壇中心方
T19n0974Fp0396b29║圓周內闊一肘內。畫佛頂螺髻青色。於壇四
T19n0974Fp0396c01║面外。名安飲食面別七盆。四方安香爐一具
T19n0974Fp0396c02║燒諸名香。南門安一銅瓶滿盛五香水。南門
T19n0974Fp0396c03║安帝釋坐處。東門安乾達婆兒善住座。咒師
T19n0974Fp0396c04║於西門坐。面向東。佛像面向西。又以五色綵
T19n0974Fp0396c05║幡立於壇外四邊。又著五盞燈。中心一盞高。
T19n0974Fp0396c06║著四角各一盞。如下似塔形。壇內散諸雜華。
T19n0974Fp0396c07║供養物等並於壇外安置。勿於壇內。作法七
T19n0974Fp0396c08║日。於七日內。誦數滿萬遍了。佛頂山放大光
T19n0974Fp0396c09║明。咒師七日內。數數發露懺悔。起大悲願。當
T19n0974Fp0396c10║爾之時。即得法成。更莫疑盧之。乾心供養。
T19n0974Fp0396c11║生福無量。
T19n0974Fp0396c12║一法。若人欲得壽命長遠。不墮地獄惡道餓
T19n0974Fp0396c13║鬼畜生阿修羅道。及滅諸重罪者。每時至心
T19n0974Fp0396c14║誦此真言二十一遍。起大悲願。憐愍一切眾
T19n0974Fp0396c15║生。即得十障五逆消滅。
T19n0974Fp0396c16║二法。若人有飛騰羅利鬼神入國。恐怖亂惱
T19n0974Fp0396c17║一切人者。常即結印稱南無佛。心心憶念誦
T19n0974Fp0396c18║此陀羅尼。即得如上諸難悉皆消滅。
T19n0974Fp0396c19║三法。若有不信人者。但制心一處。當作此法
T19n0974Fp0396c20║印。得大驗已。即令不信者悉得信受。若作法
T19n0974Fp0396c21║得驗之時。當有白旋風來入身。身所有麤惡
T19n0974Fp0396c22║重黑皮及諸厄難。出風吹惡皮變退。厄難重
T19n0974Fp0396c23║障風吹消滅畫之。
T19n0974Fp0396c24║四法。若人欲得威力自在者。於七日內。對四
T19n0974Fp0396c25║方誦咒。以種種穀作人形。安置四方。必得所
T19n0974Fp0396c26║願如意。
T19n0974Fp0396c27║五法。欲得滅自身重罪者。即於城門底作前
T19n0974Fp0396c28║法。
T19n0974Fp0396c29║六法。欲得滅先亡罪者。即於十字街頭作前
T19n0974Fp0397a01║法。
T19n0974Fp0397a02║七法。欲得一切眾生罪滅者。即於佛前作前
T19n0974Fp0397a03║法。
T19n0974Fp0397a04║八法。欲得救地獄若眾生者。每時結佛頂印
T19n0974Fp0397a05║誦咒。即向四方散。即得罪障消滅。
T19n0974Fp0397a06║九法。欲施餓鬼漿水者。咒淨水七遍。以水散
T19n0974Fp0397a07║灑四方。作施彼鬼之心。鬼等悉得甘露水喫
T19n0974Fp0397a08║之。
T19n0974Fp0397a09║十法。若欲救畜生罪苦者。咒黃土二十一遍。
T19n0974Fp0397a10║散畜生上及四方。即得罪障消滅。
T19n0974Fp0397a11║十一法。欲得救人天罪苦及墮落恐怖。剪五
T19n0974Fp0397a12║色雜綵華。誦咒華散三寶及佛頂上。即得一
T19n0974Fp0397a13║切罪垢消滅。
T19n0974Fp0397a14║十二法。若有王難官難甲兵口舌等難起時。
T19n0974Fp0397a15║咒五香水二十一遍。以香湯洗佛及灌頂。即
T19n0974Fp0397a16║得安樂。
T19n0974Fp0397a17║十三法。若沙門婆羅門毘舍首陀及四眾等。
T19n0974Fp0397a18║欲得福報具足。每日發願懺悔。誦此陀羅尼。
T19n0974Fp0397a19║以此功德迴施眾生。但作此願。必得如願。一
T19n0974Fp0397a20║切罪障皆消滅。
T19n0974Fp0397a21║十四法。欲得滅一切眾生罪障滅者。當以
T19n0974Fp0397a22║五色破帛作拂。用當拂。誦咒二十二遍。拂
T19n0974Fp0397a23║故佛身經。至心作印。誦咒二十一遍。一生罪
T19n0974Fp0397a24║即消滅。
T19n0974Fp0397a25║十五法。若有口舌者。取蜜淨器盛。以朱砂和
T19n0974Fp0397a26║蜜。咒二十一遍。即以朱蜜塗一百軀佛像唇
T19n0974Fp0397a27║口。便得口舌消滅。得福無量。
T19n0974Fp0397a28║十六法。若人長病在床。復有人欲須一切人
T19n0974Fp0397a29║愛念恭敬。欲救一切世及出世事必得定成
T19n0974Fp0397b01║者。若被鬼神鬥亂夢想顛倒者。當以金薄一
T19n0974Fp0397b02║百薄。咒二十一遍。用帖百佛像頂前。作摩尼
T19n0974Fp0397b03║寶珠形。一切罪銷。求得如意。
T19n0974Fp0397b04║十七法。若國內被神鬼作病。及時氣疫病流
T19n0974Fp0397b05║行。當於四城門。以青紙寫咒。白檀作函盛之。
T19n0974Fp0397b06║以蠟印。當城門立之。以五色傘蓋函。門門安
T19n0974Fp0397b07║置一本。即疫疾鬼病皆悉消滅不敢來。
T19n0974Fp0397b08║十八法。若有國內五穀不熟風雨不時。當以
T19n0974Fp0397b09║白絹作幡。畫佛頂印。咒於幡上。立於一百
T19n0974Fp0397b10║八十尺剎上。正滿著之。即得風雨調順五穀
T19n0974Fp0397b11║成熟人人安樂。即得惡鬼風神迴心向善。阿
T19n0974Fp0397b12║修羅王不能障礙。
T19n0974Fp0397b13║十九法。若多雨不止者。即以緋絹書上咒。咒
T19n0974Fp0397b14║二十一遍。立著剎上。即得天雨時晴。
T19n0974Fp0397b15║二十法。若諸怨家賊起時國內。以青絹書咒
T19n0974Fp0397b16║二十一首。中心畫乾闥婆兒善住。兩手調弓
T19n0974Fp0397b17║箭。立於正東剎上。即得怨賊之難亦得自退
T19n0974Fp0397b18║散走。
T19n0974Fp0397b19║二十一法。若有國土災禍至。當以雜物作一
T19n0974Fp0397b20║百八箇浮圖相輪。又打葉各書咒十本。於一
T19n0974Fp0397b21║一相輪置上頭。函內盛之。即得災禍消盡福
T19n0974Fp0397b22║祚延命。
T19n0974Fp0397b23║二十二法。若有眾多貴人賤人。欲得常擁護
T19n0974Fp0397b24║及自身所求財寶稱意。當起善心。敬禮無時。
T19n0974Fp0397b25║佛像前結印。誦咒七遍。瞻仰佛面目不動。如
T19n0974Fp0397b26║此作法。即得種種福德充足。命終之後。不入
T19n0974Fp0397b27║地獄惡道。
T19n0974Fp0397b28║二十三法。若有女人欲得男子者。於一百日。
T19n0974Fp0397b29║造美飲食。施與貧兒病者食。食時口誦咒莫
T19n0974Fp0397c01║絕。如此作之。必得有男子身。
T19n0974Fp0397c02║二十四法。若夫婦相憎。取絹帛咒之二十一
T19n0974Fp0397c03║遍。當作衣著。夫婦相戀。
T19n0974Fp0397c04║二十五法。有女嫁。施與現前僧喫。即得嫁。長
T19n0974Fp0397c05║定決無疑。
T19n0974Fp0397c06║二十六法。若有人及國王大臣百官等不信
T19n0974Fp0397c07║佛法。取無瘡瘢黃乳牛三頭。咒水草二十一
T19n0974Fp0397c08║遍。與牛喫。日欲出時取乳。以銀器盛之。又咒
T19n0974Fp0397c09║乳二十一遍。即於四方淨地寫之。其將乳人
T19n0974Fp0397c10║須著白衣。口云乾闥婆兒善住及帝釋。今此
T19n0974Fp0397c11║事當自處分。咒師當即入城。國王大臣外道
T19n0974Fp0397c12║不信佛法人等。見此咒師深生歡喜。咒師所
T19n0974Fp0397c13║說悉皆信受深心讚。
T19n0974Fp0397c14║二十七法。有人所在住處界內。有惡鬼神惡
T19n0974Fp0397c15║龍。池內若龍又出來者。咒師語言。莫損此界
T19n0974Fp0397c16║內眾生。令依舊安置。若薄媚不出。惡業不止。
T19n0974Fp0397c17║即咒砂二十一遍。散於龍。即咒龍二十一遍。
T19n0974Fp0397c18║莫遣東西。若鬼神咒餘食二十一遍以施之。
T19n0974Fp0397c19║咒師言。我語汝。若不損害眾生。任汝此住。若
T19n0974Fp0397c20║損害眾生者。須即出界宜告其鬼神。若薄媚
T19n0974Fp0397c21║不受處分。即作鐵橛長二十二指。咒二十一
T19n0974Fp0397c22║遍。即於入地。鬼等散出去。咒師仍安置鬼
T19n0974Fp0397c23║神遣得所。又造言一如處分。不得東西。
T19n0974Fp0397c24║二十八法。若咒師每出行之時。作一拂咒之
T19n0974Fp0397c25║一百八遍持行。若逢諸畜生等。遙拂之一遍。
T19n0974Fp0397c26║即得畜生離苦解脫。
T19n0974Fp0397c27║二十九法。若欲令先亡離苦解脫。當屍陀林
T19n0974Fp0397c28║中安坐。七日日別三時誦咒。任意多少。七日
T19n0974Fp0397c29║滿已。即以咒師所坐土散於四方。當散之時。
T19n0974Fp0398a01║離惡道即生天上。
T19n0974Fp0398a02║三十法。若人雇賣不信所求不稱意者。咒師
T19n0974Fp0398a03║結印。誦二十一遍。安置善住形像前。於密處
T19n0974Fp0398a04║供養。即得所求雇賣稱意歡喜。
T19n0974Fp0398a05║三十一法。若人欲入山林。遇逢師子虎狼毒
T19n0974Fp0398a06║蛇惡獸者。欲入之時。須於山頭誦咒一百八
T19n0974Fp0398a07║遍咒黃土。以土口含。數呵氣入於山中。口云。
T19n0974Fp0398a08║惡毒禽獸等所有惡毒皆盡消滅。此地屬我。
T19n0974Fp0398a09║若能於我法行者。任意聽住。若不能依行者。
T19n0974Fp0398a10║即宜急出去。若不出者。口塞不開。咒師見
T19n0974Fp0398a11║此禽獸虎狼口閉者。即須集之一處。以手摩
T19n0974Fp0398a12║娑其頭上。咒之二十一遍。師云。我和上令開
T19n0974Fp0398a13║汝口。旋出界外守護此地。勿令損此界內眾
T19n0974Fp0398a14║生。咒之發去。仍須著所安置令盡得所。咒師
T19n0974Fp0398a15║坐山中。二月餘日。更不得坐。即須且東西去
T19n0974Fp0398a16║已後更來坐。若其久住者。禽獸即不安穩。知
T19n0974Fp0398a17║之。
T19n0974Fp0398a18║三十二法。若人入山中。有慳鬼神慳龍等。不
T19n0974Fp0398a19║許咒師於此山中隱者。咒師見知此事。即依
T19n0974Fp0398a20║法處分。師云。我樂此地。是儞與我。若其許
T19n0974Fp0398a21║我。當共汝住。若不許者。汝即須出界於三百
T19n0974Fp0398a22║由旬外安置。若其薄媚不受勸諫者。我即禁
T19n0974Fp0398a23║繫汝。不令東西。咒師釘鍼橛如其法。彼諸禽
T19n0974Fp0398a24║獸於一百由旬外。始得安置。不敢入界。
T19n0974Fp0398a25║三十三法。有諸龍被外道禁繫者。致令國內
T19n0974Fp0398a26║無風雨。咒師當於有龍泉邊作一小壇。以桑
T19n0974Fp0398a27║木根作橛八箇。安於壇中。又乳酪三碗安置
T19n0974Fp0398a28║壇上。總咒橛子等一百八遍。即以木橛釘泉
T19n0974Fp0398a29║四伴處。又以乳酪寫於池水中。以金簿葉書
T19n0974Fp0398b01║咒。著荷葉上著泉中。咒師云。善知識今有厄
T19n0974Fp0398b02║難。被諸外道禁繫。今此作法已訖。以陀羅尼
T19n0974Fp0398b03║擁護汝。發盡已收飲食。其荷葉與金薄咒
T19n0974Fp0398b04║等。即投水底去。咒師呵氣三回。外道禁法即
T19n0974Fp0398b05║使被懷。其龍即得解脫無難。其龍當出來供
T19n0974Fp0398b06║養咒師。龍云。曹主有何處分。咒師云。汝可每
T19n0974Fp0398b07║依時節興雲致雨。將此陀羅尼頂上安置。令
T19n0974Fp0398b08║汝永得安樂無諸災難。
T19n0974Fp0398b09║三十四法。若大水泛漲損人者。即咒師咒水
T19n0974Fp0398b10║二十一遍。散大水中。更不泛溢。
T19n0974Fp0398b11║三十五法。若常念誦。速得決定生諸淨土。永
T19n0974Fp0398b12║得安樂。
T19n0974Fp0398b13║三十六法。若人日日諸千遍并詰印者。得
T19n0974Fp0398b14║金剛不懷身。此生即證無生法忍。
T19n0974Fp0398b15║三十七法。若人日日誦一百八遍并結印。速
T19n0974Fp0398b16║得十方諸佛為授記。決定無疑。
T19n0974Fp0398b17║三十八法。若人四方四面誦二十一遍并結
T19n0974Fp0398b18║印。為眾生稱名者。并散散印一遍。得一切魔
T19n0974Fp0398b19║王鬼神毘那夜迦諸惡鬼王龍等。敬愛守護。
T19n0974Fp0398b20║一切所須悉皆自至。顏色姣美。福德無量功
T19n0974Fp0398b21║德無邊。十方諸佛讚嘆。何況餘人但制心一
T19n0974Fp0398b22║處持誦。速證無生法忍。十方淨土隨意受生。
T19n0974Fp0398b23║蓮華化生得證佛果。
T19n0974Fp0398b24║尊勝陀羅尼別法
