T02n0132ap0854c01║【□】
T02n0132ap0854c02║【□】
T02n0132ap0854c03║【■】　　No. 132 [No. 125(32.11)]
T02n0132ap0854c04║【L052n0614_p0149b】佛說食施獲五福報經
T02n0132ap0854c05║【□】
T02n0132ap0854c06║　　　　失譯人名今附東晉錄
T02n0132ap0854c07║聞如是。一時佛在舍衛國祇樹給孤獨園。佛
T02n0132ap0854c08║告諸比丘。當知食以節度受而不損。佛言。人
T02n0132ap0854c09║持飯食施人。有五福德令人得道。智者消息
T02n0132ap0854c10║意度弘廓。則獲五福。何等為五。一曰施命。二
T02n0132ap0854c11║曰施色。三曰施力。四曰施安。五曰施辯。何謂
T02n0132ap0854c12║施命。人不得食時。顏色燋悴不可顯示。不過
T02n0132ap0854c13║七日奄忽壽終。是故智者則為施食。其施食
T02n0132ap0854c14║者則為施命。其施命者。世世長壽生天世間。
T02n0132ap0854c15║壽命延長而不夭傷。自然福報財富無量。是
T02n0132ap0854c16║為施命。何謂施色。人不得食時。顏色憔悴不
T02n0132ap0854c17║可顯示。是故智者則為施食。其施食者則為
T02n0132ap0854c18║施色。其施色者。世世端正生天世間。顏華煒
T02n0132ap0854c19║嘩人見歡喜稽首作禮。是為施色。何謂施力。
T02n0132ap0854c20║人不得食時。身羸意弱所作不能。是故智者
T02n0132ap0854c21║則為施食。其施食者則為施力。其施力者。世
T02n0132ap0854c22║世多力生天人間力無等雙。出入【●】進止力不
T02n0132ap0854c23║耗減。是為施力。何謂施安。人不得食時。心愁
T02n0132ap0854c24║身危坐起不定不能自安。是故智者則為施
T02n0132ap0854c25║食。其施食者則為施安。其施安者。世世安隱
T02n0132ap0854c26║生天人間不遇眾殃。其所到處常遇賢良。財
T02n0132ap0854c27║富無量不中夭傷。是為施安。何謂施辯。人不
T02n0132ap0854c28║得食時。身羸意弱口不能言。是故智者則為
T02n0132ap0854c29║施食。其施食者則為施辯。其施辯者。世世聰
T02n0132ap0855a01║明口說流利無所躓礙。慧辯通達生天世間。
T02n0132ap0855a02║聞者歡喜靡不稽首聽採法言。是為五福施
T02n0132ap0855a03║食之報。
T02n0132ap0855a04║佛言。若族姓子族姓女。若發道意。施一切飲
T02n0132ap0855a05║食衣被。在所生處見現在佛諮受三法。四意
T02n0132ap0855a06║三脫致十種力。三十二【●】相八十種好。進止十
T02n0132ap0855a07║方猶如日出。暉暉有光遍照十方教化一切。
T02n0132ap0855a08║般泥洹後經法續現。奉之得度與佛無二。佛
T02n0132ap0855a09║說是時。天龍鬼神世間人民。帝主大臣四輩
T02n0132ap0855a10║弟子。靡不歡喜為佛作禮。
T02n0132ap0855a11║佛說食施獲五福報經【○】【○】【○】【○】【○】【○】【○】【○】【○】【○】
